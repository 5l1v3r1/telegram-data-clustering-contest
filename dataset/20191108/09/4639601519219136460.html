<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/sports/liverpoul-oi-opadoi-tis-etoimazoun-ypodoxi-sti-siti/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T09:57:25+00:00"/>
    <meta property="og:title" content="Λίβερπουλ : Οι οπαδοί της ετοιμάζουν… υποδοχή στη Σίτι"/>
    <meta property="og:description" content="Ανησυχία για την ασφάλεια της αποστολής της Μάντσεστερ Σίτι εκφράζουν οι άνθρωποι του συλλόγου, έπειτα από κάποιες ανακοινώσεις από οπαδούς της Λίβερπουλ που καλούν τον κόσμο να φέρει όλα τα… απαραίτητα στο γήπεδο"/>
  </head>
  <body>
    <article>
      <h1>Λίβερπουλ : Οι οπαδοί της ετοιμάζουν… υποδοχή στη Σίτι</h1>
      <h2>Ανησυχία για την ασφάλεια της αποστολής της Μάντσεστερ Σίτι εκφράζουν οι άνθρωποι του συλλόγου, έπειτα από κάποιες ανακοινώσεις από οπαδούς της Λίβερπουλ που καλούν τον κόσμο να φέρει όλα τα… απαραίτητα στο γήπεδο</h2>
      <address><time datetime="2019-11-08T09:57:25+00:00">08 Nov 2019, 09:57</time> by <a rel="author">ΤοΒΗΜΑ Team</a></address>
      <p>Το μεγάλο ντέρμπι της Premier League ανάμεσα σε Μάντσεστερ Σίτι και Λίβερπουλ, που θα κρίνει εν πολλοίς που θα καταλήξει ο φετινός τίτλος του πρωταθλητή στο Νησί, πλησιάζει.</p>
      <p>Οι «κόκκινοι» του Γιούργκεν Κλοπ βρίσκονται στην κορυφή και είναι το φαβορί για να κατακτήσουν το πρωτάθλημα έπειτα από σχεδόν 30 ολόκληρα χρόνια.</p>
      <p>
        <a href="https://www.in.gr/2019/11/08/politics/diplomatia/dynamitizei-klima-agkyra-varies-katigories-kai-tourkiko-soou-giavouz/">Δυναμιτίζει το κλίμα η Αγκυρα με βαριές κατηγορίες και τουρκικό σόου με το Γιαβούζ</a>
      </p>
      <p>Αυτό είναι κάτι που έχει «φανατίσει» τον κόσμο της ομάδας, που αναμένεται να δώσει δυναμικό παρών στο Άνφιλντ αυτήν την Κυριακή (10/11, 18:30). Από την πλευρά των «πολιτών» έχουν εκφραστεί ανησυχία πως μπορεί να συμβούν τα περσινά γεγονότα στο πούλμαν του συλλόγου.</p>
      <p>Θυμίζουμε πως οι οπαδοί της Λίβερπουλ… υποδέχθηκαν την αποστολή της Σίτι πετώντας πέτρες και μπουκάλια, ενώ είχαν ανάψει πολλά καπνογόνα. Κάτι τέτοιο δεν θέλουν να γίνει και πάλι οι άνθρωποι των «πολιτών» και ζήτησαν διαβεβαιώσεις από τους «κόκκινους».</p>
      <p>Όλο αυτό έχει προκύψει από το γεγονός πως έχουν κυκλοφορήσει στο διαδίκτυο διάφορες αφίσες που καλούν τους φίλους των «ρέντς» να έχουν μαζί τους όλα τα… απαραίτητα για την αναμέτρηση, κάτι που που δεν άρεσε ιδιαίτερα στην πλευρά των φιλοξενούμενων.</p>
      <h3>Συγκεκριμένα οι εν λόγω ανακοινώσεις αναφέρουν:</h3>
      <p>«Η Λίβερπουλ διεκδικεί τον 19ο τίτλο της και οι 3 πόντοι απέναντι στη Σίτι θα είναι μία τεράστια ώθηση προς αυτό. Φέρτε τα καπνογόνα σας, τις μπύρες σας, σημαίες και λάβαρα και ας το κάνουμε σαν μία ευρωπαϊκή βραδιά».</p>
      <p>
        <a href="https://www.tovima.gr/2019/11/08/finance/pote-tha-epistrepsoume-stin-kanonikotita-oi-ektimiseis/">Πότε θα επιστρέψουμε στην «κανονικότητα» – Οι εκτιμήσεις</a>
      </p>
    </article>
  </body>
</html>