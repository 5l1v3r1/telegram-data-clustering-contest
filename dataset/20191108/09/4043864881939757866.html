<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/8/7231357/"/>
    <meta property="og:site_name" content="Українська правда"/>
    <meta property="article:published_time" content="2019-11-08T09:28:23+00:00"/>
    <meta property="og:title" content="&quot;Слуга народу&quot;: Дехто не голосував за арешт Дубневича, бо не розумів, що це"/>
    <meta property="og:description" content="Частина з депутатів від “Слуги Народу” могла не проголосувати за дозвіл на арешт нардепа Ярослава Дубневича, бо не розуміла, що це означає."/>
  </head>
  <body>
    <article>
      <h1>"Слуга народу": Дехто не голосував за арешт Дубневича, бо не розумів, що це</h1>
      <address>
        <time datetime="2019-11-08T09:28:23+00:00">08 Nov 2019, 09:28</time>
      </address>
      <p>Частина з депутатів від "Слуги Народу" могла не проголосувати за дозвіл на арешт нардепа Ярослава Дубневича, бо не розуміла, що це означає.</p>
      <p><b>Джерело:</b> <a href="https://bihus.info/sluga-narodu-poyasniv-chomu-yogo-kolegi-ne-progolosuvali-za-aresht-dubnevicha">інтерв’ю </a>нардепа від "Слуги народу" Романа Грищука Bihus.Info</p>
      <p><b>Пряма мова:</b> "Там три було голосування. Причому за перше, наскільки я розумію, більшість проголосувала, якщо не всі. Арешт і притягнення до відповідальності... Частина або не розуміла, що це…  Дехто думав, що, можливо, це прямо в залі буде. Або не зрозумів, або не хотів розуміти".</p>
      <p><b>Деталі:</b> При цьому нардеп наголосив, що кожен з його колег несе відповідальність за те, як він проголосував.</p>
      <p>Грищук також закцентував увагу на тому, що за дозволи на затримання і арешт Дубневича не проголосували й інші фракції, зокрема – "Європейська Солідарність".</p>
      <p> <b>Передісторія:</b></p>
      <ul>
        <li>31 жовтня Верховна Рада зняла з Ярослава Дубневича недоторканність і <a href="https://www.pravda.com.ua/news/2019/10/31/7230583/">дозволила арешт </a>нардепа. Того ж дня Дубневичу <a href="https://www.pravda.com.ua/news/2019/10/31/7230587/">вручили підозру.</a></li>
        <li>2 листопада  Вищий Антикорупційний суд обрав нардепу Ярославу Дубневичу, якого <a href="https://www.pravda.com.ua/news/2019/10/17/7229311/">підозрюють</a> у розкраданні понад 93 мільйонів гривень на схемі із закупівлями в "Укрзалізниці", <a href="https://www.pravda.com.ua/news/2019/11/2/7230823/">запобіжний захід</a> у вигляді застави у розмірі 100 мільйонів гривень </li>
        <li>Дубневич після суду заявив, що не знає, як зможе <a href="https://www.pravda.com.ua/news/2019/11/2/7230825/">знайти</a> таку суму.</li>
        <li>4 листопада подав <a href="https://www.pravda.com.ua/news/2019/11/4/7230925/">апеляцію </a>на рішення суду.</li>
        <li>7 листопада Апеляційна палата Вищого антикорупційного суду визначила для Дубневича запобіжний захід у вигляді <a href="https://www.pravda.com.ua/news/2019/11/7/7231319/">тримання під вартою</a> з альтернативою застави 90 мільйонів гривень.</li>
      </ul>
      <related>
        <a href="https://www.pravda.com.ua/columns/2019/11/7/7231257/"/>
        <a href="https://www.pravda.com.ua/news/2019/11/7/7231247/"/>
        <a href="https://www.pravda.com.ua/news/2019/11/6/7231208/"/>
      </related>
    </article>
  </body>
</html>