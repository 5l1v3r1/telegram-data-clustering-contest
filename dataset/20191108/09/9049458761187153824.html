<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://edu.andhrajyothy.com/EduNewsArticle.aspx?SID=949617"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T09:10:52+00:00"/>
    <meta property="og:title" content="28 వేల మంది వెలుగు వీఓఏల తొలగింపు?"/>
    <meta property="og:description" content="మూడేళ్లు పనిచేసిన వారంతా ఔట్‌"/>
  </head>
  <body>
    <article>
      <h1>28 వేల మంది వెలుగు వీఓఏల తొలగింపు?</h1>
      <address>
        <time datetime="2019-11-08T09:10:52+00:00">08 Nov 2019, 09:10</time>
      </address>
      <ul>
        <li>
          <a href="http://edu.andhrajyothy.com/EducationCategory.aspx?TID=20">S.S.C</a>
        </li>
        <li>
          <a href="http://edu.andhrajyothy.com/EducationCategory.aspx?TID=563">INTERMEDIATE - I</a>
        </li>
        <li>
          <a href="http://edu.andhrajyothy.com/EducationCategory.aspx?TID=1201">INTERMEDIATE - II</a>
        </li>
        <li>
          <a href="http://edu.andhrajyothy.com/EducationCategory.aspx?TID=1726">CBSE X</a>
        </li>
        <li>
          <a href="http://edu.andhrajyothy.com/EducationCategory.aspx?TID=2036">CBSE XI</a>
        </li>
        <li>
          <a href="http://edu.andhrajyothy.com/EducationCategory.aspx?TID=3295">CBSE XII</a>
        </li>
        <li>
          <a href="http://edu.andhrajyothy.com/EducationCategory.aspx?TID=4267">ICSE X</a>
        </li>
        <li>
          <a href="http://edu.andhrajyothy.com/EducationCategory.aspx?TID=4399">ICSE XI</a>
        </li>
        <li>
          <a href="http://edu.andhrajyothy.com/EducationCategory.aspx?TID=4648">ICSE XII</a>
        </li>
        <li>
          <a href="http://edu.andhrajyothy.com/EducationCategory.aspx?TID=4976">EAMCET (Engg)</a>
        </li>
        <li>
          <a href="http://edu.andhrajyothy.com/EducationCategory.aspx?TID=5154">EAMCET (MEDICAL)</a>
        </li>
        <li>
          <a href="http://edu.andhrajyothy.com/EducationCategory.aspx?TID=6355">IIT-JEE(Main)</a>
        </li>
        <li>
          <a href="http://edu.andhrajyothy.com/EducationCategory.aspx?TID=6852">IIT-JEE(Advanced)</a>
        </li>
        <li>
          <a href="http://edu.andhrajyothy.com/EducationCategory.aspx?TID=6948">COMPUTER COURSES</a>
        </li>
      </ul>
      <h3>Important Links</h3>
      <ul>
        <li>
          <a href="http://www.ugc.ac.in/">University Grants Commission</a>
        </li>
        <li>
          <a href="http://www.ncte-in.org/">National Council for Teacher Education</a>
        </li>
        <li>
          <a href="http://mhrd.gov.in/">Ministry of HRD (Education)</a>
        </li>
        <li>
          <a href="http://www.du.ac.in/du/">University of Delhi</a>
        </li>
        <li>
          <a href="http://www.jnu.ac.in/">Jawaharlal Nehru University</a>
        </li>
        <li>
          <a href="https://www.ieindia.org/">The Institution of Engineers (India)</a>
        </li>
        <li>
          <a href="http://www.aicte-india.org/">All India Council of Technical Education</a>
        </li>
      </ul>
      <p>
        <b>మూడేళ్లు పనిచేసిన వారంతా ఔట్‌</b>
      </p>
      <p>
        <b>2012లో నిలిపేసిన సర్క్యులర్‌ తెరపైకి</b>
      </p>
      <p>
        <b>కొత్త వీఓఏల నియామకానికి ఏర్పాట్లు</b>
      </p>
      <p>
        <b>వేతనాలు పెంచమంటే ఉద్వాసనా?</b>
      </p>
      <p>
        <b>వెలుగు సిబ్బంది తీవ్ర ఆవేదన</b>
      </p>
      <p><b>అమరావతి, నవంబరు 7(ఆంధ్రజ్యోతి): </b>వెలుగు పథకంలో పనిచేస్తున్న విలేజ్‌ ఆర్గనైజేషన్‌ అసిస్టెంట్ల(వీఓఏ)కు మంగళం పాడేందుకు రంగం సిద్ధమైంది. 2012లో నిలిపివేసిన సర్క్యులర్‌ను ఇప్పుడు తెరపైకి తీసుకొచ్చి, దానిద్వారా 27,718మందికి ఉద్వాసన పలకనున్నారు. ఆ తర్వాత వచ్చిన సర్క్యులర్లన్నీ రద్దుచేస్తూ ప్రభుత్వం నిర్ణయం తీసుకుంది. వీఓఏలుగా మూడేళ్లు పనిచేసిన వారందరినీ విధుల నుంచి తొలగించి కొత్తవారిని నియమించుకోవాలని తాజాగా మార్గదర్శకాలు విడుదల చేశారు. దీంతో సుమారు 18నుంచి 25ఏళ్ల పాటు వీఓఏలుగా పనిచేసిన వారందరికీ ఉద్వాసన ఖాయమైంది. చంద్రబాబు హయాంలో వీఓఏలకు రూ.3వేల గౌరవవేతనం ఇస్తూ ఇచ్చిన ఆదేశాలు కూడా రద్దుచేసి, కొత్తవారిని నియమించే ప్రక్రియ ప్రారంభించారు. ఎన్నికల్లో ఇచ్చిన హామీ మేరకు తమ వేతనాలను రూ.10వేలకు పెంచాలని అడిగితే విధుల నుంచి తొలగిస్తారా అంటూ వీఓఏలు ఆవేదన వ్యక్తం చేస్తున్నారు.</p>
      <p> </p>
      <p>డ్వాక్రా సంఘాలను బలోపేతం చేసేందుకు 2012లో గ్రామ సంఘాల సహాయకుల వ్యవస్థను అమల్లోకి తెచ్చారు. పొదుపు సంఘాల బలోపేతానికి కృషిచేస్తూ గ్రామ సమాఖ్య ఇచ్చే గౌరవవేతనంతో వీఓఏలు పనిచేస్తున్నారు. వాస్తవానికి వారికి ప్రభుత్వంతో ఎలాంటి సంబంధం లేదు. ఆయా గ్రామ సమాఖ్యల్లో చదువుకున్నవారిని గుర్తించి వారికి బాధ్యతలు అప్పచెప్పారు. అప్పట్లో నియమితులైన సిబ్బంది ఇప్పటికీ పనిచేస్తున్నారు. వీఓఏల నియామకాలు, కాలపరిమితి, నిర్వర్తించాల్సిన విధులపై 2012లో సెర్ప్‌ సీఈఓ సర్క్యులర్‌ జారీచేశారు. టెన్త్‌ ఉత్తీర్ణులైన 18-40ఏళ్ల మధ్య వయస్సు వారికి అర్హత కల్పిస్తూ విధి విధానాలు రూపొందించారు.</p>
      <p> </p>
      <p>ప్రతి మూడేళ్లకు వారిని తొలగించి కొత్తవారిని నియమించాలని సర్క్యులర్‌లో పేర్కొనడంపై అప్పట్లో దుమారం రేగింది. ప్రభుత్వం నుంచి రూపాయి కూడా జీతం ఇవ్వకుండా వీఓఏల నియామకాలపై సెర్ప్‌ సర్క్యులర్‌ ఇవ్వడం వివాదాస్పదమైంది. రాష్ట్రవ్యాప్తంగా ఆందోళనలు జరగడంతో ప్రభుత్వం వెనక్కి తగ్గి ఆ సర్క్యులర్‌ను నిలిపేస్తూ వీఓఏలను నియమించే అధికారం ఆయా గ్రామ సమాఖ్యలకు ఉంటుందని మరో మెమో జారీచేయడంతో వివాదం సద్దుమణిగింది. ఆ తర్వాత చంద్రబాబు ప్రభుత్వంలో వీఓఏలకు ప్రయోజనం కల్పించే అనేక సర్క్యులర్లు జారీ అయ్యాయి.</p>
      <p> </p>
      <p>
        <b>10వేల గౌరవవేతనం హామీ ఏమైంది?</b>
      </p>
      <p>మహిళా స్వయంసహాయక సంఘాల పొదుపు ఉద్యమంలో ముఖ్య భూమిక వహిస్తున్న వీఓఏలకు నెలకు రూ.3వేల గౌరవ వేతనం మంజూరు చేస్తూ ఎన్నికల ముందు అప్పటి సీఎం చంద్రబాబు ఉత్తర్వులు ఇచ్చారు. గ్రామ సమాఖ్యల నుంచి రూ.2వేలు కలుపుకుని నెలకు రూ.5వేలు అందుతుందని పేర్కొన్నారు. దీనికోసం రూ.100కోట్లు కేటాయిస్తున్నట్లు ప్రకటించారు. అదే సమయంలో ప్రతిపక్షనేతగా ఉన్న వైఎస్‌ జగన్మోహన్‌రెడ్డి... తమ ప్రభుత్వం వస్తే వీఓఏలకు రూ.10వేలు గౌరవవేతనం ఇస్తామని ఎన్నికల పర్యటనలో హామీ ఇచ్చారు. వైసీపీ ప్రభుత్వం ఏర్పడిన తర్వాత వీఓఏలకు వేతనాలు రూ.10వేలకు పెంచుతున్నట్లు సీఎం జగన్‌ ప్రకటించారు. అయితే నెలల తరబడి ఈ విషయం పట్టించుకోకపోవడంతో సీఐటీయూ ఆధ్వర్యంలో వీఓఏలు రాష్ట్ర వ్యాప్తంగా ధర్నాలు, నిరసనలతో హోరెత్తించారు.</p>
    </article>
  </body>
</html>