<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/ukrayinec-yaremchuk-zabiv-chergoviy-gol-za-gent-u-lizi-yevropi-328902_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T09:53:00+00:00"/>
    <meta property="og:title" content="Українець Яремчук забив черговий гол за &quot;Гент&quot; у Лізі Європи"/>
    <meta property="og:description" content="Роман відзначився результативним ударом."/>
  </head>
  <body>
    <article>
      <h1>Українець Яремчук забив черговий гол за "Гент" у Лізі Європи</h1>
      <h2>Роман відзначився результативним ударом.</h2>
      <address>
        <time datetime="2019-11-08T09:53:00+00:00">08 Nov 2019, 09:53</time>
      </address>
      <p>Нападник бельгійського "Гента" і збірної України <b><a href="https://dt.ua/SPORT/ukrayinci-yaremchuk-i-plastun-vidznachilisya-golami-za-gent-u-chempionati-belgiyi-328095_.html">Роман Яремчук</a></b> забив у матчі четвертого туру групового етапу Ліги Європи проти "Вольфсбурга" (3:1).</p>
      <p>Українець вийшов з перших хвилин зустрічі, а на початку другого тайму ефектним ударом з-за меж штрафного майданчика зрівняв рахунок у матчі.</p>
      <p>Зазначимо, що для українця це вже третій гол у ворота німецького "Вольфсбурга" в нинішньому сезоні. У попередньому поєдинку проти "вовків" (2:2) Роман оформив дубль.</p>
      <p>У нинішньому сезоні на рахунку Яремчука 14 голів і три результативні передачі в 18 матчах "Гента" у всіх турнірах.</p>
      <p>Нагадаємо, два тижні тому Яремчук продовжив контракт з "Гентом". Нова угода форварда збірної України з бельгійським клубом розрахована до 2023 року.</p>
      <p>Раніше повідомлялося про те, що український нападник Євген <b><a href="https://dt.ua/SPORT/seleznov-vidznachivsya-tretim-golom-za-tureckiy-klub-328031_.html">Селезньов відзначився третім голом за турецький клуб</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>