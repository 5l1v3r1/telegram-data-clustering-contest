<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545571.html/%D8%AA%D8%B1%D8%A7%D9%85%D9%BE-%D9%85%D8%AD%DA%A9%D9%88%D9%85-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T09:49:00+00:00"/>
    <meta property="og:title" content="ترامپ محکوم شد"/>
    <meta property="og:description" content="رئیس‌جمهور آمریکا به دلیل استفاده از بنیاد خیریه خودش برای پیشبرد مقاصد سیاسی به پرداخت ۲ میلیون دلار جریمه ملزم شده است."/>
  </head>
  <body>
    <article>
      <h1>ترامپ محکوم شد</h1>
      <address>
        <time datetime="2019-11-08T09:49:00+00:00">08 Nov 2019, 09:49</time>
      </address>
      <p>رئیس‌جمهور آمریکا به دلیل استفاده از بنیاد خیریه خودش برای پیشبرد مقاصد سیاسی به پرداخت ۲ میلیون دلار جریمه ملزم شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ یک قاضی در نیویورک طی حکمی «دونالد ترامپ»، رئیس‌جمهور آمریکا را به پرداخت ۲ میلیون دلار جریمه بابت استفاده غیرقانونی از وجوه درنظر گرفته شده برای امور خیریه برای پیشبرد مقاصد سیاسی خود ملزم کرده است.  </p>
      <p>دادستان کل نیویورک در بیانیه‌ای گفته ترامپ به استفاده نادرست از پول‌های یادشده اقرار کرده است؛ رئیس‌جمهور آمریکا پیش از این مدعی شده بود که خطایی در این مورد مرتکب نشده است.     دادستان کل ایالت نیویورک سال گذشته با تنظیم دادخواستی ادعا کرده بود ترامپ و سه نفر از فرزندان او در سال ۲۰۱۶ از وضعیت معاف از مالیات «بنیاد ترامپ» سوءاستفاده کرده و اعتبارات این بنیاد خیریه را برای پیشبرد تبلیغات انتخاباتی او خرج کرده‌اند.    «سالیان اسکارپولا»، قاضی دادگاهی در نیویورک خانواده ترامپ را به پرداخت ۲ میلیون دلار جریمه برای حل و فصل شکایت مطرح‌شده در دادخواست دادستان کل نیویورک ملزم کرده است.    منبع: فارس</p>
    </article>
  </body>
</html>