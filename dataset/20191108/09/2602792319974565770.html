<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/opz-z-agro-gaz-trejding-virobiv-ponad-180-tis-ton-karbamidu-za-3-misyaczi/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-08T09:38:00+00:00"/>
    <meta property="og:title" content="ОПЗ з «Агро Газ Трейдінг» виробив понад 180 тис. тон карбаміду за 3 місяці"/>
    <meta property="og:description" content="Одеський припортовий завод (ОПЗ) повертає собі статус одного з промислових гігантів України. За 3 повних місяці роботи ОПЗ, у рамках угоди з компанією «Агр"/>
  </head>
  <body>
    <article>
      <h1>ОПЗ з «Агро Газ Трейдінг» виробив понад 180 тис. тон карбаміду за 3 місяці</h1>
      <address>
        <time datetime="2019-11-08T09:38:00+00:00">08 Nov 2019, 09:38</time>
      </address>
      <figure>
        <img src="https://infoindustria.com.ua/wp-content/uploads/2019/11/OPZ-03.jpg"/>
      </figure>
      <p>
        <b>Одеський припортовий завод (ОПЗ) повертає собі статус одного з промислових гігантів України. За 3 повних місяці роботи ОПЗ, у рамках угоди з компанією «Агро Газ Трейдінг» (АГТ), виробив 18,6 тис. тонн аміаку й 181,0 тис. тонн карбаміду. АГТ поставив для Одеського припортового заводу 150,2 млн кубометрів природного газу за давальницькою схемою. </b>
      </p>
      <p>26 жовтня у роботі ОПЗ стався технологічний збій, але спеціалісти заводу змогли усунути його в найкоротші терміни. «Виробництво аміаку було відновлено на дві доби раніше запланованого – 31 жовтня. Оперативно усунути проблему вдалося завдяки високій кваліфікації колективу ОПЗ та злагодженій роботі під керівництвом Сергія Назаренка», – прокоментував ситуацію генеральний директор АГТ Олександр Горбуненко.</p>
      <p>Окрім українських партнерів, продукцію ОПЗ закупають представники інших держав – Греції, Туреччини, Іспанії, Канади, Марокко, Сенегалу, Індії та Кот- д’Івуару, повідомляє прес-служба компанії «Агро Газ Трейдінг».</p>
      <p>«Запуск ОПЗ – це початок відродження хімічної промисловості України та серйозний крок по поверненню країні статусу нетто-експортеру хімічної продукції. Вихід продукції ОПЗ на міжнародні ринки впливає не тільки на імідж самого підприємства, але й на інвестиційний клімат України загалом», – наголосив партнер АГТ Володимир Колот.</p>
      <p>Співпраця з «Агро Газ Трейдінг» допомагає Одеському припортовому заводу погасити заборгованості перед НАК «Нафтогаз України», що накопичились за попередні роки. АГТ додав до вартості переробки $1 й $1,5 за тонну продукції для аміаку та карбаміду відповідно, що дозволило розпочати виплати на користь НАК «Нафтогаз України».</p>
      <p>Перший платіж у рамках давальницької умови склад 2,3 млн грн. Керівництво АГТ висловлює впевненість, що початок розрахунків дозволить підвищити рівень довіри між ОПЗ й НАК «Нафтогаз України», й створить передумови для ефективної співпраці надалі.</p>
      <p>Інфоіндустрія за матеріалами <a href="https://agrogastrading.com/index.php?id=news-20191108-0031&amp;lang=ua">agrogastrading.com</a></p>
    </article>
  </body>
</html>