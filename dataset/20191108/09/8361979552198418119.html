<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/porohoboti-yuriy-lucenko-i-rudolf-dzhuliani-atakuvali-mari-yovanovich-novini-ukrajini-50052365.html"/>
    <meta property="og:site_name" content="НВ"/>
    <meta property="article:published_time" content="2019-11-08T09:42:00+00:00"/>
    <meta property="og:title" content="«Порохоботи», Луценко і Джуліані атакували Йованович — свідчення чиновника Держдепу"/>
    <meta property="og:description" content="Інтернет-тролі, відомі як «порохоботи», а також колишній генеральний прокурор України Юрій Луценко та адвокат президента США Рудольф Джуліані брали участь у кампанії з дискредитації посла США в Україні Марі Йованович."/>
  </head>
  <body>
    <article>
      <h1>«Порохоботи», Луценко і Джуліані атакували Йованович — свідчення чиновника Держдепу</h1>
      <h2>Інтернет-тролі, відомі як «порохоботи», а також колишній генеральний прокурор України Юрій Луценко та адвокат президента США Рудольф Джуліані брали участь у кампанії з дискредитації посла США в Україні Марі Йованович.</h2>
      <address>
        <time datetime="2019-11-08T09:42:00+00:00">08 Nov 2019, 09:42</time>
      </address>
      <p>Про це <a href="https://assets.documentcloud.org/documents/6542403/George-Kent-Full-Deposition.pdf">йдеться</a> у стенограмі свідчень заступник помічника держсекретаря США Джорджа Кента у справі про <a href="https://nv.ua/ukr/specials/impichment-trampa-poslednie-novosti.html">імпічмент американського президента Дональда Трампа</a>.</p>
      <p>Кент називає «порохоботами» тролів у Facebook, які діяли на підтримку п’ятого президента Петра Порошенка.</p>
      <p>«За 10 днів до виборів, замість того щоб атакувати Росію або його політичних опонентів, як вони зазвичай робили, вони нападали на посла Йованович і мене особисто», — заявив Кент.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/390/original/d978c2e185ff372c624cf6946da0f867.png?stamp=1&amp;q=85&amp;w=115"/>
      </figure>
      <p>Тарас Березовець<br/>Чому відкликали Марі Йованович?</p>
      <p>Кент зауважив, що у грудні 2017 року стався конфлікт між Генеральною прокуратурою України і посольством США через те, що співробітники ГПУ затримала детективів НАБУ, які вели розслідування щодо неправомірної видачі біометричних паспортів Державною міграційною службою.</p>
      <p>Американському посольству було важливе розслідування НАБУ, тому що видані паспорти використовувалися для отримання віз США.</p>
      <p>За словами Кента, Луценко вирішив зблизитися з Джуліані, щоб помститися Йованович.</p>
      <p>Нібито генпрокурор навіть зустрічався з ним у Нью-Йорку, щоб «облити брудом» американського посла і зробити так, щоб її відкликали.</p>
      <p>Читайте також:<br/><a href="https://nv.ua/ukr/world/geopolitics/yovanovich-i-impichment-trampa-novini-svitu-50051710.html">&amp;nbspНе сподобалася Трампу. Головне з розсекречених свідчень екс-посла США в Україні Марі Йованович</a></p>
    </article>
  </body>
</html>