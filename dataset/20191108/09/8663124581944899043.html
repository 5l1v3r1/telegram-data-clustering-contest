<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/bukmekery-otsinyly-shansy-kyyivs-kogo-dynamo-ta-oleksandriyi-vygraty-ligu-yevropy/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-08T09:07:00+00:00"/>
    <meta property="og:title" content="Букмекери оцінили шанси київського «Динамо» та «Олександрії» виграти Лігу Європи"/>
    <meta property="og:description" content="Групова стадія Ліги Європи плавно підходить до свого логічного завершення, в зв’язку з чим експерти вирішили оцінити шанси команд на перемогу у другому за престижністю єврокубку. Серед претендентів на трофей знаходяться два українські клуби: «Динамо» та «Олександрія»."/>
  </head>
  <body>
    <article>
      <h1>Букмекери оцінили шанси київського «Динамо» та «Олександрії» виграти Лігу Європи</h1>
      <address><time datetime="2019-11-08T09:07:00+00:00">08 Nov 2019, 09:07</time> by <a rel="author">Сергій Гумен</a></address>
      <p>Групова стадія Ліги Європи плавно підходить до свого логічного завершення, в зв’язку з чим експерти вирішили оцінити шанси команд на перемогу у другому за престижністю єврокубку. Серед претендентів на трофей знаходяться два українські клуби: «Динамо» та «Олександрія».</p>
      <figure>
        <img src="https://i2.wp.com/bookmaker-ratings.com.ua/wp-content/uploads/sites/6/2019/11/rsdteg.png?w=800&amp;ssl=1"/>
        <figcaption>Букмекери оцінили шанси київського «Динамо» та «Олександрії» виграти Лігу Європи</figcaption>
      </figure>
      <p>Букмекерська контора <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a> розмістила у своїй лінії котирування на можливого тріумфатора Ліги Європи сезону-2019/20. У число претендентів входять київське «Динамо» та «Олександрія», що представляють інтереси українського чемпіонату.</p>
      <p>На можливу перемогу команди Олексія Михайличенка в турнірі пропонують коефіцієнт 65,0, що відповідає 1,5 відсоткам ймовірності.</p>
      <p>Що стосується «Олександрії», то тріумф команди, яку очолює Володимир Шаран, оцінюється котируванням 500,0 (0,2%).</p>
      <p>Головним претендентом на перемогу в турнірі, на думку букмекерів, вважається лондонський «Арсенал». На успіх підопічних Унаї Емері встановлений коефіцієнт 5,5 (18%). Другим у списку фаворитів турніру значиться ще один англійський топ-клуб – «Манчестер Юнайтед». На перемогу «Червоних дияволів» стоїть котирування 6,0 (16%). Трійку фаворитів турніру закриває іспанська «Севілья» з коефіцієнтом 10,0 (10%).</p>
      <p>Нагадаємо, що після чотирьох зіграних турів групової стадії Ліги Європи київське «Динамо» посідає друге місце у своєму квартеті. «Олександрія» після аналогічної кількості проведених поєдинків йде останньою у своїй групі, проте команда все ще зберігає шанси на вихід у плей-оф.</p>
      <related>
        <a href="https://bookmaker-ratings.com.ua/bk-pin-up-daruye-1-000-gryven-za-vgadanyj-rahunok-matchu-shahtar-dynamo/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/konor-makgregor-znyavsya-v-novij-reklami-parimatch/"/>
        <a href="https://bookmaker-ratings.com.ua/bukmekery-pokrashhyly-shansy-oleksandriyi-na-vyhid-u-plej-of-ligy-yevropy/"/>
        <a href="https://bookmaker-ratings.com.ua/bukmekery-pokrashhyly-shansy-kyyivs-kogo-dynamo-na-pershe-mistse-u-grupi-v-ligy-yevropy/"/>
      </related>
    </article>
  </body>
</html>