<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/32999/facebook-stop-agli-account-falsi-grazie-ai-video-selfie-con-riconoscimento-facciale"/>
    <meta property="og:site_name" content="DDay.it"/>
    <meta property="article:published_time" content="2019-11-08T09:35:00+00:00"/>
    <meta property="og:title" content="Facebook, stop agli account falsi grazie ai video selfie con riconoscimento facciale"/>
    <meta property="og:description" content="Secondo alcune indiscrezioni, Facebook verificherà l’identità dei propri utenti tramite un video selfie per evitare la presenza di account falsi sul social network."/>
  </head>
  <body>
    <article>
      <h1>Facebook, stop agli account falsi grazie ai video selfie con riconoscimento facciale</h1>
      <h2>Secondo alcune indiscrezioni, Facebook verificherà l’identità dei propri utenti tramite un video selfie per evitare la presenza di account falsi sul social network.</h2>
      <address><time datetime="2019-11-08T09:35:00+00:00">08 Nov 2019, 09:35</time> by <a rel="author">Riccardo Danzo</a></address>
      <p>Facebook sembra volersi impegnarsi davvero nel cercare di arginare il problema dei troppi account fake presenti sul social network. Secondo le indiscrezioni, infatti, è in arrivo su Facebook una nuova funzione che <b>richiederà all’utente un video selfie per confermare l’identità della persona di fronte allo schermo</b> tramite il riconoscimento facciale.</p>
      <figure>
        <img src="https://cdn.dday.it/system/uploads/picture/image/58520/content_small_612EF909-15ED-4ADE-9DBB-73AF39BCCC16.jpeg"/>
      </figure>
      <p>Non solo: per evitare falsificazioni, Facebook si assicurerà anche che il video sia <i>“vero”</i> e che la persona inquadrata sia una persona <i>“reale”</i>, quindi <b>fotografie e altri stratagemmi non dovrebbero funzionare più di tanto</b>. </p>
      <figure>
        <img src="https://cdn.dday.it/system/uploads/picture/image/58519/content_small_479A8CD4-B410-4560-95EC-8FBDD8E8C7F0.jpeg"/>
      </figure>
      <p>Come si può osservare dalle schermate, inoltre, Facebook ci tiene a precisare che <b>i video selfie non saranno visualizzati da nessun dipendente</b> dell’azienda e che <b>saranno cancellati entro 30 giorni dopo la conferma dell’identità</b>. </p>
    </article>
  </body>
</html>