<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rozpochinajetsya-vseukrajinskiy-diktant-nacionalnoji-jednosti-638608.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T09:04:02+00:00"/>
    <meta property="og:title" content="Розпочинається Всеукраїнський диктант національної єдності"/>
    <meta property="og:description" content="Текст радіодиктанту в прямому ефірі читає відомий мовознавець, автор підручників і посібників з української мови та літератури Олександр Авраменко"/>
  </head>
  <body>
    <article>
      <h1>Розпочинається Всеукраїнський диктант національної єдності</h1>
      <address>
        <time datetime="2019-11-08T09:04:02+00:00">08 Nov 2019, 09:04</time>
      </address>
      <h4>Текст радіодиктанту в прямому ефірі читає відомий мовознавець, автор підручників і посібників з української мови та літератури Олександр Авраменко</h4>
      <p>Сьогодні Українське радіо у п’ятницю проводить щорічну акцію «Всеукраїнський радіодиктант національної єдності»</p>
      <p>На всіх платформах Суспільного розпочинається включення з Національної бібліотеки імені Володимира Вернадського, де працює виїзна студія. У бібліотеці зібралися усі бажаючі написати радіодиктант в одній залі.</p>
      <p>
        <b>Радіодиктант розпочнеться о 11:20. </b>
      </p>
      <p>Текст радіодиктанту в прямому ефірі читає відомий мовознавець, автор підручників і посібників з української мови та літератури Олександр Авраменко, який складає текст диктанту останні 13 років.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FUkrainianradioua%2Fvideos%2F2858006484212560%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Текст радіодиктанту можна буде надіслати лише протягом 15 хвилин із моменту закінчення акції і лише на електронну пошту на адресу rd@nrcu.gov.ua.</p>
      <p>О<b> 12:00 </b>текст радіодиктанту оприлюднять на сайтах Суспільного мовника: «Українське радіо» та «UA: Cуспільне мовлення». Тому перевірити себе можна буде одразу після написання диктанту. </p>
      <p>З 12:00 до 12:15 Олександр Авраменко проведе роботу над помилками, автори безпомилкових диктантів отримають заохочувальні призи.</p>
      <p>Окрім того, додатково відбудеться конкурс на найкращий твір. Тему твору оголосять на початку ефіру.. Його, разом із текстом радіодиктанту, потрібно буде надіслати <b>до 10 листопада</b> на адресу: <b>Київ, 01001, вул. Хрещатик, буд. 26, UA: Українське радіо</b> або на електронну пошту rd@nrcu.gov.ua з поміткою «Твір». Десять найкращих творів відзначать призами. </p>
      <p>Всеукраїнський радіодиктант національної єдності був започаткований у 2000 році з метою єднання навколо мови. Відтоді всі охочі в Україні і за кордоном можуть перевірити, наскільки добре вони знають українську мову.</p>
      <p>Торік на адресу Українського радіо надійшло 32779 диктантів. З них без помилок написали 311 учасників.<br/>9 листопада відзначається День української писемності та мови.</p>
      <blockquote>
        <b> Читайте також: <a href="https://glavcom.ua/country/science/ukrajinskiy-pravopis-14-novih-pravil-yaki-varto-zapamyatati--596631.html">Український правопис. 14 нових правил, які варто запам’ятати</a></b>
      </blockquote>
    </article>
  </body>
</html>