<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/evakuerer-etter-avfallsbrann/71797016"/>
    <meta property="og:site_name" content="Dagbladet.no"/>
    <meta property="article:published_time" content="2019-11-08T09:08:18+00:00"/>
    <meta property="og:title" content="Evakuerer etter avfallsbrann"/>
    <meta property="og:description" content="Et deponi med eternit, som kan inneholde asbest, brant på Stord. Som følge av vindforholdene er nærliggende boliger og en bedrift evakuert."/>
  </head>
  <body>
    <article>
      <h1>Evakuerer etter avfallsbrann</h1>
      <h2>Et deponi med eternit, som kan inneholde asbest, brant på Stord. Som følge av vindforholdene er nærliggende boliger og en bedrift evakuert.</h2>
      <address><time datetime="2019-11-08T09:08:18+00:00">08 Nov 2019, 09:08</time> by <a rel="author">Jesper Nordahl Finsveen</a></address>
      <p>Fredag morgen oppsto det brann i et avfallsdeponi på et gjenvinningsanlegg på Stord. Brannen ble raskt slukket, men det ryker fremdeles fra stedet.</p>
      <p>
        <b>I deponiet skal det ha væ</b>
        <b>rt eternitt, </b>
        <b>et helseskadelig byggmateriale som kan inneholde asbest, ifølge politiet.</b>
      </p>
      <figure>
        <img src="https://dbstatic.no/71797088.jpg?imageId=71797088&amp;x=0&amp;y=24.587155963303&amp;cropw=78.292682926829&amp;croph=65.688073394495&amp;width=321&amp;height=359"/>
        <figcaption><b>MASKER:</b> Brannvesenet har etter hvert begynt å jobbe med masker på stedet. Foto: Politiet Vis mer</figcaption>
      </figure>
      <p>Politiet frykter at røyken og nedfallet fra brannen kan være helseskadelig, og har derfor besluttet å evakuere seks ansatte fra en nærliggende bedrift - et oppdrettsanlegg - som ligger en kilometer unna.</p>
      <p>Også 8-10 boenheter 1,2 kilometer unna brannstedet har fått beskjed om å holde vinduene igjen, og stenge av ventilasjonen.</p>
      <p>- Jeg tror ikke vi kommer til å evakuere flere. Det er ikke så mange boenheter i området, og oppdrettsanlegget er den eneste bedriften i nærheten av gjenvinningsanlegget, sier operasjonsleder Steinar Knudsen i Sør-Vest politidistrikt til Dagbladet.</p>
      <p>På brannstedet er det nå bare brannvesenet, som skal utstyrt med masker, som får lov til å oppholde seg, i tillegg til ansatte ved anlegget.</p>
      <p>
        <b>- På stedet jobbes det bare med masker. Det er bare brannvesenet og ansatte ved anlegget som får være der, sier operasjonslederen.</b>
      </p>
      <p>Politiet har også rekvirert en gravemaskin som skal brukes til å grave fram det varme avfallet for å kunne kjøle det ned.</p>
      <p>- Gravemaskinen er bestilt, men vi er litt usikre på når den kommer.</p>
      <p>
        <i>Dagbladet følger saken.</i>
      </p>
    </article>
  </body>
</html>