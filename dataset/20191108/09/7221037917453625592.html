<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/ekrem-imamoglundan-o-kitapla-ilgili-aciklama-serh-koyuyorum/926490"/>
    <meta property="og:site_name" content="medya faresi"/>
    <meta property="article:published_time" content="2019-11-08T09:19:00+00:00"/>
    <meta property="og:title" content="Ekrem İmamoğlu’ndan o kitapla ilgili açıklama: Şerh koyuyorum…"/>
    <meta property="og:description" content="İBB Başkanı Ekrem İmamoğlu, kampanya direktörü Necati Özkan ile Canan Kaftancıoğlu'nu karşı karşıya getiren “Kahramanın Yolculuğu” kitabını ile ilgili konuştu."/>
  </head>
  <body>
    <article>
      <h1>Ekrem İmamoğlu’ndan o kitapla ilgili açıklama: Şerh koyuyorum…</h1>
      <h2>İBB Başkanı Ekrem İmamoğlu, kampanya direktörü Necati Özkan ile Canan Kaftancıoğlu'nu karşı karşıya getiren “Kahramanın Yolculuğu” kitabını ile ilgili konuştu.</h2>
      <address>
        <time datetime="2019-11-08T09:19:00+00:00">08 Nov 2019, 09:19</time>
      </address>
      <p>Özkan'la 6 yıldır birlikte çalıştıklarını aktaran İmamoğlu, "Herkesin bir bakışı olacaktır. Ama kitabın şu noktasına bir şerh koyuyorum o da şu; Her ne kadar kendisi beni kahraman diye tanımlasa da ben kendimi kahraman diye tanımlamıyorum" dedi.</p>
      <p>İstanbul Büyükşehir Belediye (İBB) Başkanı Ekrem İmamoğlu, CHP İstanbul İl Başkanı Canan Kaftancıoğlu ile kampanya direktörü Necati Özkan arasında tartışmaya sebep olan kitap hakkında açıklama yaptı.</p>
      <p>Kaftancıoğlu, geçtiğimiz günlerde Necati Özkan'ın kaleme aldığı “Kahramanın Yolculuğu: Yeni Nesil Siyasetin Zaferi” adlı kitaba sosyal medya hesabından tepki göstermişti.</p>
      <p>Kaftancıoğlu, Twitter hesabından paylatığı mesajda “Kahramanın hikayesini yazıyorum diyerek kahramandan daha çok kendilerini kahramanlaştırmaya çalışan profesyoneller bilsinler ki; yalan, yanlış ve eksik verilerle Genel merkez iradesinin, CHP örgütlerinin ve İstanbul ittifakının emeğine hiç kimse saygısızlık edemeyecektir!” ifadelerine yer vermişti.</p>
      <p>Kitap hakkında bir açıklama yapan İmamoğlu, Özkan ile yıllardır beraber çalıştığını vurgulayarak söyledi:</p>
      <p>“Kendisiyle organik bir tanışmamız var. Necati Bey'in profesyonel bir meslek yaşamı var. Benim de kendim olmak gibi bir huyum var. Onun da katkılarıyla önümüzdeki taşları temizlediği bize yol arkadaşlığı yaptığı bir süreç yaşıyoruz altı yıldır. 6 yıla sığdırdığımız en büyük başarı İstanbul seçimi.</p>
      <p>Kendi gözüyle bu sürecin nasıl bir süreç olduğunu kampanya dilinin neyi etkilediğini Necati Bey'in bu bakışı çok değerli bir bölüm. Herkesin bir bakışı olacaktır. Ama kitabın şu noktasına bir şerh koyuyorum o da şu;</p>
      <p>Her ne kadar kendisi beni kahraman diye tanımlasa da ben kendimi kahraman diye tanımlamıyorum. Çünkü insan kendine kahraman dememeli, kahraman olmak büyük sorumluluk ister, zaman ister olgunluk ister. Ben sadece bir başlangıca imza atmış. Daha büyük bir imza atmak isteyen hizmet etmek isteyen bir belediye başkanıyım.”</p>
    </article>
  </body>
</html>