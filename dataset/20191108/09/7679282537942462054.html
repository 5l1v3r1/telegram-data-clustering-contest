<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-on-three-years-of-demonetisation-akhilesh-said-black-money-did-not-come-but-the-khajanchicame-2838316.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T09:56:11+00:00"/>
    <meta property="og:title" content="नोटबंदी के तीन साल पर अखिलेश ने कहा, काला धन आया न आया लेकिन खजांची आया "/>
    <meta property="og:description" content="नोटबंदी के तीन साल पूरे होने पर शुक्रवार अखिलेश यादव ने समाजवादी पार्टी कार्यालय में खजांची यादव का बर्थडे मनाया। खजांची का जन्म नोटबंदी के दौरान बैंक में लगी लाइन के बीच हुआ था। इस मौके पर अखिलेश ने..."/>
  </head>
  <body>
    <article>
      <h1>नोटबंदी के तीन साल पर अखिलेश ने कहा, काला धन आया न आया लेकिन खजांची आया </h1>
      <address><time datetime="2019-11-08T09:56:11+00:00">08 Nov 2019, 09:56</time> by <a rel="author">हिन्दुस्तान टीम,लखनऊ  </a></address>
      <p>नोटबंदी के तीन साल पूरे होने पर शुक्रवार अखिलेश यादव ने समाजवादी पार्टी कार्यालय में खजांची यादव का बर्थडे मनाया। खजांची का जन्म नोटबंदी के दौरान बैंक में लगी लाइन के बीच हुआ था। इस मौके पर अखिलेश ने सरकार पर जमकर निशाना साधा।  अखिलेश यादव ने कहा कि  नोटबन्दी की कितनी बड़ी उपलब्धि है कि बैंक की लाइन में बच्चे को जन्म लेने का मौका मिला। भले ही आतंकवाद खत्म न हुआ हो, काला धन आया न आया, बैंक मर्ज करना पड़ा हो, किसान तबाह हो गया हो लेकिन खजांची आया है। </p>
      <p>नोटबन्दी के बाद जीडीपी कहां पहुंच गई, डॉलर के मुकाबले रुपया कहा है, नौजवानों रोजगार भूल जाओ। कितने लोग विदेश चले गए, कुछ रुपये लेकर चले गए जो आने नहीं है, कुछ अपना भविष्य बेहतर करने चले गए।</p>
      <p>अखिलेश ने कहा कि यूपी में सबसे अधिक बैंक की ब्रांच थी। यूपी के नाम पर इलाहाबाद एकलौता बैंक था वह भी खत्म हो गया। अगर इसे प्रयागराज कर देते तब भी ठीक होता लेकिन खत्म कर दिया। पहले मैं थोड़ा डर कर कहता था कि सपा सरकार बनेगी लेकिन जब लोगों के चेहरे पढ़े, दुख देखा, साथियों का उत्साह देखा, उपचुनाव देखा, साफ हो गया कि इस बार कोई धुंआ असर नहीं करेगा। इतना भ्रष्टाचार किसी सरकार में नहीं है। राज्यपाल ने कहा कि स्वास्थ्य में कितना भ्रष्टाचार है। न गऊ मां को सर्दी से बचाने की योजना है और न ही बच्चों को ही स्वेटर मिला। जितनी बहन-बेटियां आज असुरक्षित हैं उतना कभी नहीं थी</p>
      <p> अखिलेश ने कहा कि बीजेपी से ज्यादा चुनाव में कौन खर्च करेगा। हिसाब किताब बनाने में समय लगेगा। सरकार क्यों नहीं बता रही कि डीएचएफएल को कब कब पैसा दिया गया। बड़ी कुर्सी पर बैठे किसको बचा रहे हैं। हम सरकार में नहीं हैं। जो भी सुप्रीम कोर्ट का फैसला होगा मान्य होगा।</p>
    </article>
  </body>
</html>