<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/apple-vysvetluje-jakym-zpusobem-chrani-soukromi-svych-uzivatelu-39375"/>
    <meta property="og:site_name" content="mobilenet.cz"/>
    <meta property="article:published_time" content="2019-11-08T09:45:00+00:00"/>
    <meta property="og:title" content="Apple vysvětluje, jakým způsobem chrání soukromí svých uživatelů"/>
    <meta property="og:description" content="Apple na speciálních stránkách srozumitelným způsobem vysvětluje, jak chrání soukromí svých uživatelů Stránky mohou být rovněž užitečným zdrojem informací pro ty, kteří hledají obecná doporučení, jakým způsobem se chovat, aby byla jejich data a soukromí v bezpečí"/>
  </head>
  <body>
    <article>
      <h1>Apple vysvětluje, jakým způsobem chrání soukromí svých uživatelů</h1>
      <address><time datetime="2019-11-08T09:45:00+00:00">08 Nov 2019, 09:45</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Apple na speciálních stránkách srozumitelným způsobem vysvětluje, jak chrání soukromí svých uživatelů <br/>   •  Stránky mohou být rovněž užitečným zdrojem informací pro ty, kteří hledají obecná doporučení, jakým způsobem se chovat, aby byla jejich data a soukromí v bezpečí</b>
      </p>
      <p><a href="https://mobilenet.cz/clanky/apple-zaznamenal-rekordni-ctvrtleti-mohly-za-to-hlavne-sluzby-39323">Apple</a> se vždy holedbal vysokou bezpečností svých zařízení, a tedy i ochranou soukromí uživatelů. Dobře si však také uvědomuje, že zákazníkům je potřeba rovněž vysvětlit, co přesně si mohou pod obecným pojmem „ochrana soukromí“ představit a za tímto účelem spustil internetovou stránku <a href="https://www.apple.com/legal/">apple.com/privacy</a>. Na ní srozumitelně vysvětluje, jak ochrana soukromí uživatelů u Applu funguje. Stránka je postupně aktualizována a nově zde najdeme i hlavní výhody operačních systémů <a href="https://mobilenet.cz/clanky/uzivatele-ios-132-si-stezuji-na-agresivni-ukoncovani-aplikaci-na-pozadi-39326">iOS 13</a>, <a href="https://mobilenet.cz/clanky/apple-vydava-ios-1312-ipados-1312-a-take-watchos-601-39054">iPadOS 13</a> a <a href="https://mobilenet.cz/clanky/apple-vydal-watchos-61-novinkou-je-podpora-airpods-pro-39308">watchOS 6</a>.</p>
      <figure>
        <iframe data-src="https://twitter.com/9to5mac/status/1192079197289799681?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Na stránce jsou obsáhlé informace o tom, jak přesně fungují lokalizační služby, Fotky, internetový prohlížeč Safari nebo funkce přihlašování „Sign in with Apple“. Podle Applu patří soukromí k základním lidským právům a tato myšlenka byla údajně základním stavebním kamenem při navrhování způsobů ochrany soukromí uživatelů.</p>
      <related>
        <h4>Přečtěte si také</h4>
        <a href="https://mobilenet.cz/clanky/apple-tv-startuje-jiz-dnes-vyzkousejte-jej-na-tyden-zdarma-39330"/>
      </related>
      <p>Zákazníci se zde mohou dočíst, jak jsou jejich data chráněna. Mezi příklady způsobů, jak Apple chrání soukromí uživatelů, patří:</p>
      <ul>
        <li>Internetový prohlížeč Safari nesdílí data procházení s inzerenty</li>
        <li>Data v mapách nejsou spárována s Apple ID, tudíž není možné identifikovat vzorce chování konkrétního uživatele</li>
        <li>K rozpoznání obličejů a míst na obrázcích v aplikaci Fotky je využíván pouze výkon samotného zařízení, tudíž se minimalizuje riziko zneužití</li>
        <li>Našeptávač v aplikaci Zprávy funguje přímo na zařízení, nikoliv s pomocí cloudu</li>
        <li>Apple News obsah je asociovaný s anonymním identifikátorem, nikoliv samotným Apple ID</li>
        <li>Zdravotní data jsou zašifrována pod heslem, Face ID nebo Touch ID</li>
      </ul>
      <p><a href="https://www.apple.com/privacy/">Apple.com/privacy</a> může být rovněž užitečným zdrojem informací pro všechny uživatele, kteří hledají obecná doporučení, jakým způsobem se chovat, aby byla jejich data a soukromí v bezpečí.</p>
      <related>
        <h4>Související články</h4>
        <a href="https://mobilenet.cz/clanky/uz-i-v-app-store-se-objevily-skodlive-aplikace-apple-zasahl-39270"/>
        <a href="https://mobilenet.cz/clanky/apple-ve-svem-vyjadreni-brani-bezpecnost-ios-google-podle-nej-siri-strach-38879"/>
        <a href="https://mobilenet.cz/clanky/google-vysvetluje-jak-slo-iphone-napadnout-pri-pouhe-navsteve-webu-38765"/>
        <a href="https://mobilenet.cz/clanky/apple-omlouvame-se-se-ze-jsme-poslouchali-vase-rozhovory-se-siri-38743"/>
        <a href="https://mobilenet.cz/clanky/nezavisle-laboratorni-testy-namerily-nebezpecne-hodnoty-zareni-sar-u-iphonu-7-38710"/>
        <a href="https://mobilenet.cz/clanky/chcete-milion-dolaru-musite-hacknout-iphone-38633"/>
      </related>
    </article>
  </body>
</html>