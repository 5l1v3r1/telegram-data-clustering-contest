<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191108-zeleni-taryfy-zberezhutsya-uryad-shukaye-kompromis-gerus/"/>
    <meta property="og:site_name" content="ФАКТИ"/>
    <meta property="article:published_time" content="2019-11-08T09:34:51+00:00"/>
    <meta property="og:title" content="Зелені тарифи збережуться, уряд шукає компроміс – Герус"/>
    <meta property="og:description" content="Україна не планує скасовувати зелений тариф. Уряд шукає компромісне рішення, яке влаштує всіх учасників енергоринку."/>
  </head>
  <body>
    <article>
      <h1>Зелені тарифи збережуться, уряд шукає компроміс – Герус</h1>
      <address>
        <time datetime="2019-11-08T09:34:51+00:00">08 Nov 2019, 09:34</time>
      </address>
      <p>Україна не планує скасовувати зелений тариф. Уряд шукає компромісне рішення, яке влаштує всіх учасників енергоринку.</p>
      <p>Голова комітету Верховної Ради з питан енергетики та ЖКГ Андрій Герус прокоментував лист норвезьких інвесторів президенту Володимиру Зеленському, в якому вони просили не знижувати зелені тарифи для вітряних електростанцій.</p>
      <blockquote>– Скасовувати зелені тарифи не планується, – запевнив він, водночас зазначивши, що в Україні електроенергія, яка виробляється вітряними та сонячними електростанціями, втричі дорожча, ніж у Німеччині.</blockquote>
      <p>На його думку, слід окремо дивитися на сектори.</p>
      <blockquote>– Вітряна енергетика – 2 євроцента за кВт/год, а сонячна – 15 кВт/год… Саме сонячні електростанції мають дуже високий тариф. Держава дуже дорого її купує, і це лягає в загальний тариф для споживачів. Тому зараз уряд у пошуку компромісного варіанту, який влаштує учасників ринку, – додав Герус.</blockquote>
      <p><b>Читайте:</b> <a href="https://fakty.com.ua/ua/ukraine/20191106-lyashko-vlashtuvav-bijku-z-gerusom-cherez-rosijsku-elektroenergiyu/">Ляшко влаштував бійку з Герусом через “російську електроенергію”</a></p>
      <p>За його словами, цим питанням займається заступник голови Офісу президента Юлія Кузнєцова.</p>
      <p>Нагадаємо, топ-менеджери компаній NBT, Віндкрафт Україна, LongWing Energy, Greenworx Holding і Akuo Energy звернулися до президента України з проханням не знижувати зелені тарифи для вітряних електростанцій, що передбачено законопроектом <a href="http://w1.c1.rada.gov.ua/pls/zweb2/webproc4_1?pf3511=67083">№2236-2</a>, одним з авторів якого є Герус.</p>
    </article>
  </body>
</html>