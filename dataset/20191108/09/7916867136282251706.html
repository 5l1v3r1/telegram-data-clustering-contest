<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134424-po-pergalingo-maco-kartus-celtics-gynejo-zodziai-savo-treneriui-bei-teisejams.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-08T09:00:00+00:00"/>
    <meta property="og:title" content="Po pergalingo mačo – kartūs „Celtics“ gynėjo žodžiai savo treneriui bei teisėjams"/>
    <meta property="og:description" content="Įprastai po laimėtų rungtynių nugalėtojų komandos krepšininkai interviu dalija pozityviai ir nevengdami papokštauti, tačiau Bostono „Celtics“ gynėjas Marcusas Smartas šį kartą bendravo visiškai priešingai. Nepaisant to, jog „Celtics“ 108:87 pranoko Šarlotės „Hornets“ ir pasiekė šeštąją pergalę paeiliui, Smartas negailėjo kritikos tiek teisėjams, tiek vyriausiajam treneriui Bradui Stevensui. „Tiesiog norėčiau, kad teisėjai ..."/>
  </head>
  <body>
    <article>
      <h1>Po pergalingo mačo – kartūs „Celtics“ gynėjo žodžiai savo treneriui bei teisėjams</h1>
      <address>
        <time datetime="2019-11-08T09:00:00+00:00">08 Nov 2019, 09:00</time>
      </address>
      <p>Nuotr.: USA Today Sports-Scanpix</p>
      <figure>
        <a href="https://www.basketnews.lt/paveikslelis-206071-any1000x1000.jpg">
          <img src="https://www.basketnews.lt/paveikslelis-206071-any630x500.jpg"/>
        </a>
      </figure>
      <p>Nuotr. USA Today Sports-Scanpix</p>
      <p>Įprastai po laimėtų rungtynių nugalėtojų komandos krepšininkai interviu dalija pozityviai ir nevengdami papokštauti, tačiau Bostono „Celtics“ gynėjas Marcusas Smartas šį kartą bendravo visiškai priešingai.</p>
      <p>Nepaisant to, jog „Celtics“ 108:87 pranoko Šarlotės „Hornets“ ir pasiekė šeštąją pergalę paeiliui, Smartas negailėjo kritikos tiek teisėjams, tiek vyriausiajam treneriui Bradui Stevensui.</p>
      <p>„Tiesiog norėčiau, kad teisėjai dirbtų taip, kaip pridera, – sakė Smartas. – Daugumos švilpukų, kurie buvo pražangos, aš nesupratau. Susidarė įspūdis, kuomet tik atsiduriu puolime, negaliu išprovokuoti pražangos.“</p>
      <p>„Niekas kitas neapsaugos tavęs išskyrus tave patį. Privalu save apsaugoti. Taigi, jeigu tai reiškia, kad turėsiu prarasti šiek tiek pinigų, tuomet aš tiek prarasiu“, – omenyje turėdamas potencialią baudą už teisėjų kritiką sakė Smartas.</p>
      <p>Krepšininkas kaip reikiant nusivylė trečiajame kėlinyje. Iš pradžių jam buvo užfiksuota pražanga gynyboje, kuomet Devonte Grahamas atliko metimą, o jau po 11 sekundžių jam buvo sušvilpta dar viena pražanga puolime, kuri tapo penktąja asmenine.</p>
      <p>Kai vyriausiasis treneris Bradas Stevensas pasiruošė atlikti keitimą, Smartas neslėpė savo nusivylimo. Iš pradžių gynėjas kažką replikavo strategui dar prieš paliekant aikštelę, o jo tirada tęsėsi ir atsisėdus ant atsarginių žaidėjų suolelio.</p>
      <p>„Pasakiau jam (Stevensui), jog teisėjai tiesiog prie manęs kimba ir atrodo, jog viskas yra daroma tyčia“, – sakė Smartas.</p>
      <p>„Tuomet jam pasakiau: „Kažkuriuo metu, kaip treneris, tu turi įsiterpti ir pasisakyti (apie teisėjų darbą). Bet kadangi tu to nepadarysi, padarysiu aš“, – pokalbio detales prisiminė „Celtics“ gynėjas.</p>
      <p>Vis tik Smartas po kurio laiko jau bandė raminti aistras.</p>
      <p>„Tokie jau mano ir Brado santykiai. Pažįstami esame jau šešerius metus, taigi tokių mažų momentų mes turime. Su šiuo jau viskas yra baigta ir einame pirmyn“, – teigė krepšininkas.</p>
      <p>„Mums reikia Marcuso ir aš jam tai sakiau daug kartų. Tačiau toks jau tas Marcusas, kurį aš myliu, ar ne? Jo aistra, noras kautis. Jeigu ir būna momentų, kuomet jis mumis nusivylęs, tai viena iš viso to dalių. Mes greitai pamirštame tokius ginčus ir einame į priekį. Esame pažįstami ilgą laiką. </p>
      <p>Esu jau aprėktas ir prieš tai, taigi viskas gerai. Myliu jį bei juo pasitikiu ir jis gaus visas įmanomas galimybes (žaisti), – sakė Stevensas.</p>
      <h3>Šį sezoną pelnomi taškai</h3>
      <figure>
        <img src="https://www.basketnews.lt/paveikslelis-107068-any100x100.jpg"/>
      </figure>
      <p>44% 110,0</p>
      <figure>
        <img src="https://www.basketnews.lt/paveikslelis-161333-any100x100.jpg"/>
      </figure>
      <ul>
        <li>Pelno taškų: <a href="https://www.basketnews.lt/lygos/59-nacionaline-krepsinio-asociacija/statistika.html">110,0</a></li>
        <li>Taiklumas: <a href="https://www.basketnews.lt/lygos/59-nacionaline-krepsinio-asociacija/statistika.html">43,9%</a></li>
        <li>Vieta lygoje: <a href="https://www.basketnews.lt/lygos/59-nacionaline-krepsinio-asociacija/statistika.html">18</a></li>
        <li>Geriausias pasiekimas: <a href="https://www.basketnews.lt/rungtynes/ziureti/83288-cleveland-cavaliers-boston-celtics.html">119</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/83179-philadelphia-76ers-boston-celtics.html">93</a></li>
        <li>Daugiausia pelno: <a href="https://www.basketnews.lt/zaidejai/8297-kemba-walker.html">Kemba Walker</a></li>
      </ul>
    </article>
  </body>
</html>