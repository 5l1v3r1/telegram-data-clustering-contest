<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/08/obiaviha-koi-sa-vietnamcite-ot-kamiona-kovcheg-10-sa-tiineidjyri.429047"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T19:30:00+00:00"/>
    <meta property="og:title" content="Обявиха кои са виетнамците от камиона-ковчег. 10 са тийнейджъри"/>
    <meta property="og:description" content="Във Виетнам бяха извършени 11 ареста във връзка с инцидента | Dnes.bg"/>
  </head>
  <body>
    <article>
      <h1>Обявиха кои са виетнамците от камиона-ковчег. 10 са тийнейджъри</h1>
      <h2>Във Виетнам бяха извършени 11 ареста във връзка с инцидента</h2>
      <address><time datetime="2019-11-08T19:30:00+00:00">08 Nov 2019, 19:30</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Британската полиция обяви имената на 39-те виетнамски граждани, намерени в камиона-ковчег в графство Есекс на 23 октомври.</p>
      <p>Пълният списък на виетнамците съдържа техните имена, възраст и откъде идват от Виетнам.</p>
      <p>Десет са тийнейджъри, като има две момчета на 15 години. 20 от общо 39-те виетнамци са от едно и също населено място.</p>
      <p>Телата на виетнамците бяха открити в хладилния контейнер на камион с българска регистрация в индустриалния комплекс "Уотърглейд" в Грейс, като контейнерът е бил прехвърлен с ферибот от белгийското пристанище Зербрюге до Пърфлийт в устието на река Темза.</p>
      <p>Шофьорът на камиона Морис Робинсън, от Северна Ирландия, се яви в съд, където му бяха предявени редица обвинения, сред които причиняване на смърт на 39 души, предаде БНР.</p>
      <p>Започна процедура по екстрадирането на 22-годишния Иймън Харисън, който бе арестуван в Дъблин.</p>
      <p>Полицията освен това издирва двама братя от Северна Ирландия – Ронан и Кристофър Хюз, по подозрения в убийство и трафик на хора.</p>
      <p>Във Виетнам бяха извършени 11 ареста в две провинции във връзка с инцидента.</p>
      <related>
        <h4>Още по темата</h4>
        <a href="https://www.dnes.bg/notifikacii/2019/11/02/vsichki-39-migranti-v-kamiona-kovcheg-sa-vietnamci.428284"/>
        <a href="https://www.dnes.bg/world/2019/10/29/izdirvat-se-oshte-dvama-za-kamiona-39-te-trupa.427872"/>
      </related>
    </article>
  </body>
</html>