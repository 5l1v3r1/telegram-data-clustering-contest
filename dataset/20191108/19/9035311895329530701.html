<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/08/israil-basbakani-netanyahu-asiri-sagci-lideri-savunma-bakani-olarak-atadi"/>
    <meta property="og:site_name" content="euronews"/>
    <meta property="article:published_time" content="2019-11-08T19:23:57+00:00"/>
    <meta property="og:title" content="İsrail: Netanyahu, aşırı sağcı lideri savunma bakanı olarak atadı"/>
    <meta property="og:description" content="İsrail Başbakanı Binyamin Netanyahu, geçici hükümetine savunma bakanı olarak aşırı sağcı siyasi parti liderini atadı."/>
  </head>
  <body>
    <article>
      <h1>İsrail: Netanyahu, aşırı sağcı lideri savunma bakanı olarak atadı</h1>
      <address><time datetime="2019-11-08T19:23:57+00:00">08 Nov 2019, 19:23</time> by <a rel="author">Gizem Sade</a></address>
      <p>İsrail Başbakanı Binyamin Netanyahu, geçici hükümetine savunma bakanı olarak aşırı sağcı siyasi parti liderini atadı.</p>
      <p>Netanyahu'nun Likud partisinden cuma günü yapılan açıklamaya göre, aşırı sağcı Yeni Sağ Parti'nin lideri Naftali Bennett, Netanyahu'dan bir yıldır yürüttüğü savunma görevini teslim alacak.</p>
      <p>Likud sözcüsü atamanın yaklaşmakta olan toplantıda onaylanmak üzere hükümete götürüleceğini söyledi.</p>
      <p>Netanyahu yaklaşık bir yıldır başbakanlık ve savunma bakanlığı görevini eş zamanlı olarak yürütüyordu.</p>
      <p>Daha önce Netanyahu'nun kabinesinde eğitim bakanı olarak görev alan aşırı sağcı lider Bennett, Gazze'deki Filistinli militanlara yönelik sert eylemlerde bulunulması gerektiğini savunuyor.</p>
      <ul>
        <li>
          <a href="https://tr.euronews.com/2019/05/27/israil-de-hukumet-kurulamadi-yeniden-secime-gidilmesi-icin-ilk-adim">İsrail'de hükümet kurulamadı: Yeniden seçime gidilmesi için ilk adım</a>
        </li>
        <li>
          <a href="https://tr.euronews.com/2019/10/30/israil-basbakani-binyamin-netanyahu-sivil-fonlar-askeri-harcamalara-aktarilmali">İsrail Başbakanı Binyamin Netanyahu: Sivil fonlar askeri harcamalara aktarılmalı</a>
        </li>
        <li>
          <a href="https://tr.euronews.com/2019/10/23/israil-cumhurbaskan-hukumeti-kurma-gorevini-gantz-a-verdi">İsrail Cumhurbaşkanı, hükümeti kurma görevini Gantz'a verdi</a>
        </li>
      </ul>
      <p>Öte yandan yıl içinde yapılan iki seçimin ardından siyasi çıkmaza giren İsrail'de, Netanyahu koalisyon hükümeti kurmayı başaramadı.</p>
      <p>Netanyahu'nun başarısızlığı nedeniyle hükümeti kurma görevi verilen rakibi Benny Gantz'ın iki haftadan az vakti kaldı. Eğer Mavi-Beyaz İttifakı Lideri Gantz da verilen süre içerisinde hükümeti kurmayı başaramazsa görevi cumhurbaşkanına iade etmesi gerekecek. Bu durumda İsrail'de yeniden erken seçime gitme ihtimali doğuyor.</p>
      <p>Ek kaynaklar<b> • Reuters</b></p>
    </article>
  </body>
</html>