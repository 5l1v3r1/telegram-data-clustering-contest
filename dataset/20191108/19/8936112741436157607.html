<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/bundesliga-bayern-monachium-zagra-z-borussia-dortmund-w-der-klassiker-drugi-mecz-trenera-hansiego-flicka,984038.html"/>
    <meta property="og:site_name" content="TVN24"/>
    <meta property="article:published_time" content="2019-11-08T19:51:00+00:00"/>
    <meta property="og:title" content="Wielkie wyzwanie przed tymczasowym trenerem Bayernu. &quot;Całe Niemcy czekają na ten mecz&quot;"/>
    <meta property="og:description" content="Na ten mecz czekają całe piłkarskie Niemcy. W 11. kolejce Bundesligi Bayern zmierzy się w Monachium z Borussią Dortmund. Sobotni Der Klassiker będzie drugim spotkaniem dla tymczasowego szkoleniowca..."/>
  </head>
  <body>
    <article>
      <h1>Wielkie wyzwanie przed tymczasowym trenerem Bayernu. "Całe Niemcy czekają na ten mecz"</h1>
      <address>
        <time datetime="2019-11-08T19:51:00+00:00">08 Nov 2019, 19:51</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/d60360b4-c1cc-41e0-bf26-46d5a7c16e5b.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/bbcc30ed-8e8f-4bf1-8400-2affe1b817dc-480p.mp4" autoplay="" loop=""/>
          <figcaption>Tymczasowy trener Bayernu Monachium Hans Flick przed meczem...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/54c5dc5b-8e46-4aa1-bb9d-b55831f91c4d-480p.mp4"/>
          <figcaption>Bayern Monachium pokonał VfL Bochum w 2. rundzie DFB Pokal</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/3c573011-3df8-412b-86f0-15c67397174b-480p.mp4"/>
          <figcaption>Bayern zwolnił Niko Kovaca</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/35c1eae1-1f31-4a3d-b7af-ced0fa9b5f2b-480p.mp4"/>
          <figcaption>Bayern podejmował Olympiakos</figcaption>
        </figure>
        <figcaption>Bayern Monachium zmierzy się teraz z Borussią Dortmund Foto: PAP/EPA | Video: Eurosport</figcaption>
      </slideshow>
      <h3>Na ten mecz czekają całe piłkarskie Niemcy. W 11. kolejce Bundesligi Bayern zmierzy się w Monachium z Borussią Dortmund. Sobotni Der Klassiker będzie drugim spotkaniem dla tymczasowego szkoleniowca gospodarzy Hansiego Flicka.</h3>
      <related>
        <a href="https://eurosport.tvn24.pl/pilka-nozna,105/jesli-wygra-z-borussia-to-zostanie-warunek-dla-trenera-bayernu,983861.html"/>
      </related>
      <p>54-latek w ostatnią niedzielę zastąpił Niko Kovaca. Chorwacki trener został zwolniony po wyjazdowej klęsce 1:5 z Eintrachtem we Frankfurcie.</p>
      <p>Flick zadebiutował zaledwie trzy dni później. W Lidze Mistrzów Bayern pokonał w środę przed własną widownią 2:0 Olympiakos. Zwycięstwo miejscowym zapewniły bramki Roberta Lewandowskiego i reprezentanta Chorwacji Ivana Perisicia.</p>
      <h3>Flick: nic innego mnie nie interesuje</h3>
      <p>Teraz przed Flickiem zdecydowanie poważniejsze wyzwanie, tzw. Der Klassiker, a więc starcie Bayern - BVB.</p>
      <p>Po dziesięciu kolejkach najbliżsi rywale Bawarczyków mają 19 punktów i są na drugim miejscu w tabeli. Monachijczycy mają oczko mniej i zajmują czwartą pozycję.</p>
      <p>- Chcemy pokonać ekipę z Dortmundu. To będzie mecz na najwyższym poziomie, bo oba zespoły mają bardzo dobrych zawodników. Piłkarze Borussii są niezwykle szybcy, musimy się z tym zmierzyć – mówił Flick. – Wiemy, jak ważne jest to spotkanie. Zrobimy wszystko, aby zdobyć trzy punkty.</p>
      <p>- Czy zostanę? Nie chcę mówić o przyszłości. Teraz moim celem jest mecz z BVB, nic innego mnie nie interesuje w tej chwili. Czuję, że drużyna jest gotowa. W sobotę spotkanie, na które czekają całe Niemcy. Czy będę pracował dalej? Ta decyzja nie zależy od mnie – stwierdził Flick.</p>
      <p> </p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/de2b9caa-f519-4dc6-8709-55a305b96051.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Hansi Flick liczy na dobry wynik<cite>Źródło: Getty Images</cite></figcaption>
      </figure>
      <h3>Favre: decyzję podejmiemy przed samym meczem</h3>
      <p>Zespół z Dortmundu przyjedzie do Monachium po pewnej wygranej na własnej murawie z VfL Wolfsburg (3:0). Jego trener Lucien Favre nie jest przekonany, czy zwycięskie starcie Bayernu z klubem z Pireusu w Lidze Mistrzów miało jakieś znaczenie. - Nie można wiele o tym meczu powiedzieć. Po dwóch dniach z nowym szkoleniowcem trudno jest zmienić coś w grze zespołu – powiedział Favre.</p>
      <p>On prawdopodobnie nie będzie mógł skorzystać z dwóch podstawowych piłkarzy - Jadona Sancho i Marco Reusa. - Musimy poczekać do ostatniej chwili. Na dodatek jeszcze trzech piłkarzy nie jest do końca zdrowych. W sprawie ich występu podejmiemy decyzję przed samym meczem – dodał.</p>
      <p>Spotkanie odbędzie się w sobotę o godzinie 18.30 na Allianz Arenie w Monachium.</p>
      <p>Autor: Srogi / Źródło: Eurosport.pl/fcbayern.com</p>
    </article>
  </body>
</html>