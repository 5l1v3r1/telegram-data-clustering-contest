<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/08/novyna/polityka/mzs-poyasnyly-znachymist-rishennya-sudu-oon"/>
    <meta property="og:site_name" content="Слово і Діло"/>
    <meta property="article:published_time" content="2019-11-08T19:22:01+00:00"/>
    <meta property="og:title" content="У МЗС пояснили значимість рішення Суду ООН"/>
    <meta property="og:description" content="Олена Зеркаль прокоментувала рішення Міжнародного суду ООН в Гаазі щодо прийнятності юрисдикції у справі України проти РФ."/>
  </head>
  <body>
    <article>
      <h1>У МЗС пояснили значимість рішення Суду ООН</h1>
      <address>
        <time datetime="2019-11-08T19:22:01+00:00">08 Nov 2019, 19:22</time>
      </address>
      <p>
        <b>Заступник міністра закордонних справ з питань європейської інтеграції, Олена Зеркаль, прокоментувала <a href="https://www.slovoidilo.ua/2019/11/08/novyna/polityka/sud-oon-pidtrymav-pozov-ukrayiny-proty-rosiyi">рішення Міжнародного суду ООН в Гаазі</a> щодо прийнятності юрисдикції у справі України проти РФ.</b>
      </p>
      <p>Зеркаль на брифінгу в п'ятницю, 8 листопада, заявила, що російській стороні доведеться вперше в історії відповідати за порушення прав людини і міжнародного права.</p>
      <p>«<i>Це велика перемога для України, але не тільки для нас. Це - перемога верховенства права. І це значить, що Росії доведеться відповідати</i>», - сказала Зеркаль.</p>
      <p>Вона зазначила, що росіянам доведеться виправдовуватися перед міжнародним судом про те, як вона поставляла зброю в Україну, в тому числі зенітний комплекс, яким збили літак рейсу МН17.</p>
      <p>«<i>Росія вперше в історії буде відповідати за порушення прав людини і міжнародного права. Вони будуть відповідати в суді за всіма фактами і по всіх наших звинуваченнями, включаючи МН17. І суд, і міжнародне співтовариство будуть мати доступ до всіх матеріалів. Це також може мати вплив в майбутньому на створення трибуналу в рамках Ради безпеки ООН</i>», - додала вона.</p>
      <p>Зеркаль також зазначила, що <a href="https://www.slovoidilo.ua/2019/11/08/novyna/polityka/sud-oon-pidtrymav-pozov-ukrayiny-proty-rosiyi">рішення Міжнародного суду ООН</a>, який відхилив всі заперечення Російської Федерації у справі про фінансування тероризму та порушення прав людини в окупованому Криму зі сторони, дозволяє Україні рухатися далі в справі проти Росії.</p>
      <p>Нагадаємо, Міжнародний суд ООН у Гаазі підтримав <a href="https://www.slovoidilo.ua/2019/11/08/novyna/polityka/sud-oon-pidtrymav-pozov-ukrayiny-proty-rosiyi">позов України проти Росії</a> про порушення нею Міжнародної конвенції про ліквідацію всіх форм расової дискримінації і конвенції про боротьбу з фінансуванням тероризму.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/04/novyna/bezpeka/oon-poraxuvaly-kilkist-zhertv-sered-cyvilnyx-donbasi"/>
        <a href="https://www.slovoidilo.ua/2019/10/18/novyna/suspilstvo/oon-napravyla-ordlo-14-tonn-humanitarnoyi-dopomohy"/>
        <a href="https://www.slovoidilo.ua/2019/10/17/novyna/polityka/razumkov-vidreahuvav-vymohu-oon-zakryty-myrotvorecz"/>
        <a href="https://www.slovoidilo.ua/2019/11/07/novyna/polityka/ukrayina-vynese-rozhlyad-oon-novu-rezolyucziyu-shhodo-krymu"/>
      </related>
    </article>
  </body>
</html>