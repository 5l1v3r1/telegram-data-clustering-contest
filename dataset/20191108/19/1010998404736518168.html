<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/pochina-dalgogodishnijat-direktor-na-naroden-teatar-ivan-vazov-pavel-vasev.html"/>
    <meta property="og:site_name" content="bTV Новините"/>
    <meta property="article:published_time" content="2019-11-08T19:55:00+00:00"/>
    <meta property="og:title" content="Почина дългогодишният директор на Народния театър Павел Васев"/>
    <meta property="og:description" content="Той е директор на театъра от 2009 г. до 2015 г."/>
  </head>
  <body>
    <article>
      <h1>Почина дългогодишният директор на Народния театър Павел Васев</h1>
      <h2>Той е директор на театъра от 2009 г. до 2015 г.</h2>
      <address><time datetime="2019-11-08T19:55:00+00:00">08 Nov 2019, 19:55</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/08/pochinal_1573248170-1.mp4"/>
      </figure>
      <p>На 68-годишна възраст след тежко боледуване ни напусна Павел Васев – известен български режисьор, бивш зам.- министър на културата,  експредседател на Съюза на филмовите дейци и бивш шеф на Националния филмов център, дългогодишен директор на Народния театър и на Сатиричния театър, директор на Българския културен институт в Москва.</p>
      <p>Павел Васев бе директор на Народния театър "Иван Вазов" от 2009 г. до началото на 2015 г.</p>
      <p>След пенсионирането си Васев е изпълнителен директор на Националния филмов център до провеждането на конкурс. Той е ръководител и на Българския културен център в Москва.</p>
      <p>Носител е на национални и международни награди за документално кино, отличия за професионална дейност, както и на орден "Кирил и Методий" - първа степен.</p>
      <p>„Скърбя дълбоко за загубата на Павел Васев – един изключителен човек на културата и прекрасен приятел, смъртта ни го отне без време и няма думи, с които да изразя дълбоката си мъка“, заяви председателят на парламентарната Комисия по културата и медиите Вежди Рашидов.</p>
    </article>
  </body>
</html>