<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/ukrayina-gotova-do-ugodi-pro-zvt-z-velikobritaniyeyu-329007_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T19:27:00+00:00"/>
    <meta property="og:title" content="Україна готова до угоди про ЗВТ з Великобританією"/>
    <meta property="og:description" content="Де-факто угода готова до укладення."/>
  </head>
  <body>
    <article>
      <h1>Україна готова до угоди про ЗВТ з Великобританією</h1>
      <h2>Де-факто угода готова до укладення.</h2>
      <address>
        <time datetime="2019-11-08T19:27:00+00:00">08 Nov 2019, 19:27</time>
      </address>
      <p>Угода про <b><a href="https://dt.ua/POLITICS/zelenskiy-obgovoriv-z-prezidentom-turechchini-ugodu-pro-zvt-328757_.html">вільну торгівлю</a></b> між Україною і Великобританією де-факто готова до затвердження. Про це заявив заступник міністра розвитку економіки, торгівлі та сільського господарства, торговий представник України Тарас Качка у виступі на конференції "Торгові війни: мистецтво захисту", повідомляє Укрінформ.</p>
      <p>"Угода про вільну торгівлю між Україною та Великобританією. — ред.) де-факто готова до підписання", — сказав Качка.</p>
      <p>Він додав, що найбільша складність полягає в тому, що дуже багато транзакцій оформляється як експорт в Польщу, Німеччину або Нідерланди, а продукція йде далі в Британію, так як зараз це єдина митна територія ЄС.</p>
      <p>"Це найбільша складність. Як тільки ми прийдемо до вирішення цієї методологічної задачі і тарифних параметрів, ми досягнемо згоди щодо параметрів часткової лібералізації по певним категоріям сільгосппродукції. Але в цілому і британська сторона, і ми готові укласти цю угоду якомога швидше. Інша справа, що сам Брекзит і його формат — коли це станеться і на яких умовах — невідомі", — констатував Качка.</p>
      <p>За його словами, Україна також готова і до жорсткого Брекзиту, коли немає ніяких угод — ні двостороннього між Україною і Великобританією, ні між ЄС та Британією.</p>
      <p>"Тариф, який буде застосовуватися Британією у разі жорсткого Брекзита, досить ліберальний і не дуже зашкодить існуючого товаропотоку (між Україною і Великобританією — ред.), але це екстремальна ситуація. Ми стежимо за всіма цими процесами", — резюмував торгпред України.</p>
      <p>Раніше повідомлялося про те, що <b><a href="https://dt.ua/ECONOMICS/ukrayina-planuye-ponoviti-peregovori-z-turechchinoyu-schodo-zvt-na-pochatku-2020-roku-328821_.html">Україна і Туреччина ведуть переговори про ЗВТ</a> </b>з 2012 року.</p>
      <p>У серпні президенти України і Туреччини домовилися <b><a href="https://dt.ua/POLITICS/zelenskiy-i-erdogan-poobicyali-aktivizuvati-peregovori-pro-zvt-319918_.html">підписати угоду про ЗВТ</a></b>. Ердоган заявив, що вважає реальним більш ніж дворазове збільшення обсягів торговельного обороту між країнами: з 4 до 10 млрд доларів на рік.</p>
      <p>Детальніше про те, чому за 14 років Україна так і не підписала угоду про торгівлю з Туреччиною читайте в статті Ігоря Гужви <b><a href="https://dt.ua/business/chi-miliy-nam-bereg-tureckiy-322189_.html">"Чи милий нам берег турецький"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>