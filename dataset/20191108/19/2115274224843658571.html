<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/spettacolo/de_gregori_tardelli_diplomatici-6515445/news/2019-11-08/"/>
    <meta property="og:site_name" content="Agi"/>
    <meta property="article:published_time" content="2019-11-08T19:47:00+00:00"/>
    <meta property="og:title" content="Marco Tardelli e Paolo Rossi coristi d'eccezione per De Gregori ad Abu Dhabi"/>
    <meta property="og:description" content="Durante il suo concerto a chiusura del Change the World Emirates 2019 hanno cantato 'La storia siamo noi'"/>
  </head>
  <body>
    <article>
      <h1>Marco Tardelli e Paolo Rossi coristi d'eccezione per De Gregori ad Abu Dhabi</h1>
      <h2>Durante il suo concerto a chiusura del Change the World Emirates 2019 hanno cantato 'La storia siamo noi'</h2>
      <address><time datetime="2019-11-08T19:47:00+00:00">08 Nov 2019, 19:47</time> by <a rel="author">AGI - Agenzia Giornalistica Italia</a></address>
      <p>Due coristi d’eccezione per Francesco De Gregori. Durante il suo concerto a chiusura del Change the World Emirates 2019, forum con 800 studenti di tutto il mondo organizzato alla sede emiratina della New York University da Associazione Diplomatici, il cantautore romano ha chiamato sul palco Marco Tardelli e Paolo Rossi per cantare insieme “La storia siamo noi”. Chi meglio degli eroi del Mundial ’82 per un brano così evocativo delle tappe importanti della Storia del nostro Paese?</p>
      <p>I due ex calciatori, ora commentatori sportivi Rai, sono intervenuti, insieme a De Gregori, al CWMUN dove hanno parlato di tolleranza e futuro a una platea di ragazzi di quasi 100 Paesi. Sul palco, De Gregori ha emozionato gli 800 spettatori con tutti i suoi pezzi più amati e anche Rossi e Tardelli  se la sono cavata bene, quasi come su un campo di calcio, strappando ovazioni e cori da stadio.</p>
    </article>
  </body>
</html>