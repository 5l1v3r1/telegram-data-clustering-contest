<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/semejstvoto-na-ruzhdi-toj-e-primer-za-podrazhanie-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-08T19:14:00+00:00"/>
    <meta property="og:title" content="Семейството на Ружди: Той е пример за подражание (ВИДЕО)"/>
    <meta property="og:description" content="Ружди Ружди спечели трета световна титла в тласкането на гюле за хора с увреждания"/>
  </head>
  <body>
    <article>
      <h1>Семейството на Ружди: Той е пример за подражание (ВИДЕО)</h1>
      <h2>Ружди Ружди спечели трета световна титла в тласкането на гюле за хора с увреждания</h2>
      <address>
        <time datetime="2019-11-08T19:14:00+00:00">08 Nov 2019, 19:14</time>
      </address>
      <figure>
        <video src="https://vid.btv.bg/btvnews/2019/11/08/shampioni_1573233112-1.mp4"/>
      </figure>
      <p>Ружди Ружди спечели трета световна титла в тласкането на гюле. Той не остави никакъв шанс на конкурентите си на първенството по лека атлетика за хора с увреждания в Дубай.</p>
      <p>Ружди сподели пред bTV, че не е доволен от резултата си. Оказа се, че гюлетласкачът се е състезавал с контузия. Семейството му в Глоджево обаче се гордее страшно много с него и смята, че той е истински пример за подражание.</p>
      <p>"Не беше най-доброто му представяне. Има здравословни проблеми. Обаче на петия опит, както каза, успя, съвзе се. С три сантиметра спечели. Надяваме се това да е последната лоша година за него. Тя започна още в началото с травми.", сподели пред bTV майката на Ружди - Сайме Мустафова.</p>
      <p>"Винаги съм се гордяла с него, всички се гордеем. Надявам се да продължи по същия начин. Ружди винаги е имал подкрепа от семейството – от близки, приятели и роднини. Снощи звъняха, честитиха. Те гледали по новините, където е било съобщено. Радваме се за успеха, който, въпреки всичко, той успя да постигне", добави щастливата майка.</p>
      <p>Братовчедите му Мехмед и Илкай разкриха, че са очаквали по-силни резултати, но въпреки това са много щастливи и истински горди с него, защото той им дава пример.</p>
      <p>"Всички сме щастливи. Той е човек за подражание, за нас е пример. Гордеем се с него. Той има травми. Това му попречи да тласне гюлето. Всички сме горди с него, радваме се. Каквото и да стане, той продължава напред. Няма никаква пречка за него.", споделят близките му.</p>
      <p> </p>
    </article>
  </body>
</html>