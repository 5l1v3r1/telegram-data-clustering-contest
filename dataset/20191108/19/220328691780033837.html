<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/letishcheto-s-terminal-3-i-viziya-blgariya-406229.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T19:52:14+00:00"/>
    <meta property="og:title" content="Летището: С Терминал 3 и Визия &quot;България&quot;"/>
    <meta property="og:description" content="Новият концесионер представи концепцията си за следващите 15 години"/>
  </head>
  <body>
    <article>
      <h1>Летището: С Терминал 3 и Визия "България"</h1>
      <address><time datetime="2019-11-08T19:52:14+00:00">08 Nov 2019, 19:52</time> by <a rel="author">сс</a></address>
      <p>Видео концепцията си за развитието на Летище София в следващите десетилетия представи днес Френско-германският консорциум „Соф Кънект“. Той беше избран от транспортното министерство за концесионер в следващите 30 г. Визията предвижда летището да се превърне в отражение на самия град и околностите му, а пътниците да се почувстват потопени в българската култура.</p>
      <p>Терминал 1 и Терминал 2 ще бъдат преустроени така, че „първото нещо, което хората ще виждат, когато влизат, ще бъде България“, подчертават от компанията. И на двата терминала ще има повече пространство, обслужването на пътниците ще се подобри, ще се засили експедитивността и ще се наблегне на добството.</p>
      <p>Ще се преустрои летището и с привлекателни сгради, нови съоръженияи свръхмодерни технологии. Преживяването на пътниците ще бъде ключовият вектор на промяната.</p>
      <p>Ще бъдат използвани нетехнологични иновации и ноу-хау, за да се усъвършенстват бизнес процесите, потока на пътниците и взаимодействието с гостите на летището. На уебсайта на летището има  повече услуги за улеснение преди пътуване, които ще се предлагат от авиокомпании и от партньори доставчици. Тези услуги ще включват полезна информация преди излитането, ориентиране и стимулиране на предварителното поръчване на храна, услуги и удобства.</p>
      <p>Проверката за сигурност и паспортният контрол за международните полети ще бъдат засилени с допълнителни филтри.</p>
      <p>Целта е да се постигане по-добра регионална и международна свързаност на летище - София през целия срок на концесията и то да се превърне в значителна движеща сила за икономиката на България и да спомогне за привличане на допълнителни инвеститори.</p>
      <p>Пътническите терминали ще се разширяват на няколко етапа според нарастването на броя на пътниците.  Първоночално ще бъдат преустроени Терминал 1 и Терминал 2, като първият ще бъде реновиран, а вторият - модернизиран.</p>
      <p>Предвижда се за Терминал 2 обновяване на съоръженията за обслужване на пътниците, разширяване на търговската зона с нови магазини, както и с обособени места за хранене.</p>
      <p>През първите 2 години Терминал 1 ще се проустрои в съответствие с увеличаващия се пътникопоток, с ново ниво на обслужване на пътниците.</p>
      <p>До 2022 г. ще е завършено новото конфигуриране на Терминал 1 и Терминал 2, като ще са готови новите ръкавите за качване в самолета и новият паркинг за автомобили.</p>
      <p>Ще се инвестира и в пречиствателната станция за отпадни води, както и в системата за наблюдение на диги по бреговете на река Искър.</p>
      <p>Качетвено ще се измени обозначителната система на перона на Терминал 1, ще се замени противопожарна станция с чисто ново учебно съоръжение, ще се обновят съоръженията за поддръжка.</p>
      <p>До 2030 г. ще бъде изграден новият Терминал 3, дотогава ще преустанови и работата си Терминал 1.</p>
      <p>Промяната на летище София ще става като се ползва опита на френския инвестиционен фонд Meridiam, натрупан при концесионирането на летищата LaGuardia в Ню Йорк, Queen Alia International в Аман, летищата в Мадагаскар, както и множество знакови инфраструктурни проекти като тунела на пристанището на Маями, високоскоростната железница Тур-Бордо във Франция, магистрала в щатите Тексас и Вирджиния, както и двете магистрала A4 в Германия.</p>
      <p>„Соф Кънект“ е консорциум, създаден специално за участие в търга на концесията на летище София. Консорциумът включва френския</p>
      <p>Инвестиционен фонд Meridiam влиза с 99% дял в консорциума за летище София - "Соф Кънект". Базираната във Виена строителна компания Strabag, която вече участва в ремонта на столичния аеропорт, участва с 1 процент.</p>
      <p> </p>
    </article>
  </body>
</html>