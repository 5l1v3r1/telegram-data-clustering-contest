<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10646--neride-indoor-open-cesi-vytezili-maximum-vrbensky-a-gengel-slavili-dvakrat"/>
    <meta property="og:site_name" content="Tenisový svět"/>
    <meta property="article:published_time" content="2019-11-08T19:11:00+00:00"/>
    <meta property="og:title" content="Neridé Indoor Open: Češi vytěžili maximum. Vrbenský a Gengel slavili dvakrát"/>
    <meta property="og:description" content="Velmi úspěšný den zažili Češi v Praze. Na turnaji menší kategorie se do semifinále dvouhry dostali Michael Vrbenský a Marek Gengel, oba tenisté poté ještě vyhráli společné semifinále čtyřhry. Ve finále se utkají s druhým nasazeným deblem Jaroslavem Pospíšilem, Vítem Kopřivou."/>
  </head>
  <body>
    <article>
      <h1>Neridé Indoor Open: Češi vytěžili maximum. Vrbenský a Gengel slavili dvakrát</h1>
      <address>
        <time datetime="2019-11-08T19:11:00+00:00">08 Nov 2019, 19:11</time>
      </address>
      <p>
        <b>Velmi úspěšný den zažili Češi v Praze. Na turnaji menší kategorie se do semifinále dvouhry dostali Michael Vrbenský a Marek Gengel, oba tenisté poté ještě vyhráli společné semifinále čtyřhry. Ve finále se utkají s druhým nasazeným deblem Jaroslavem Pospíšilem, Vítem Kopřivou.</b>
      </p>
      <p><b>Gengel s Vrbenským prolétli do finále čtyřhry<br/></b>Marek Gengel s Michaelem Vrbenským potvrdili své výsledky ze čtvrtfinále dvouhry a uspěli také ve společném deblu. V semifinále čtyřhry dominovali nad dvojicí Běloborodko, Krutych, kterou porazili 6:3, 6:1. O titul se utkají s domácím duem Jaroslav Pospíšil, Vít Kopříva. </p>
      <p><b>Vrbenský přešel přes Paulsona do semifinále<br/></b>Michael Vrbenský (466.) je prvním českým zástupcem v semifinále dvouhry. Osmý nasazený ve čtvrtfinále přehrál Andrew Paulsona (877.) 6:3, 6:4, během zápasu odvrátil třináct brejkbolů. Vrbenský na returnu uspěl dvakrát, přičemž měl šest šancí na brejk.</p>
      <figure>
        <iframe src="https://www.youtube.com/embed/6tK9bJGXaVc" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/T3IN3ld4LjU" width="640" height="360" data-service="Youtube" scrolling="no"/>
      </figure>
      <p><b>Gengel ve čtvrtfinále úspěšně otočil<br/></b>Marek Gengel (570.) navázal na Michaela Vrbenského a postoupil do semifinále singlu. Úspěšný hráč z kvalifikace v pátečním zápase porazil Itala Emiliana Maggioliho (585.) 3:6, 6:2, 6:2. Gengel po nezvládnutém prvním setu ve druhé sadě prohrával 0:2, vyhrál však šest gemů v řadě. V závěrečném dějství se mu dvakrát podařilo získat brejk.</p>
      <figure>
        <iframe src="https://www.youtube.com/embed/DhzrXWOLjS4" width="640" height="360" data-service="Youtube" scrolling="no"/>
      </figure>
      <p><b>Kopřiva s Pospíšilem si zahrají finále čtyřhry</b><br/>Prvními pražskými finalisty čtyřhry se staly nasazené dvojky Vít Kopřiva a Jaroslav Pospíšil. Oba jmenovaní porazili v dramatickém semifinále krajany Jana Šátrala s Robinem Staňkem až v závěrečném supertiebreaku. Duel přitom museli po prohrané úvodní sadě otáčet, stejně jako rozhodující set, po němž prvně jmenovaní slavili vítězství 3:6, 6:4 a 10:7.</p>
      <figure>
        <iframe src="https://www.youtube.com/embed/TOP--AJRhf8" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/cdqBCnxvFiA" width="640" height="360" data-service="Youtube" scrolling="no"/>
      </figure>
      <p><u><b>Čtvrtfinále dvouhry</b></u><br/>Lucas Miedler (AUT, 275.) – <b>Oleksij Krutych (UKR, 738.)</b> 6:1, 5:7, 5:7<br/>Emiliano Maggioli (ITA, 585.) – <b>MAREK GENGEL (570.)</b> 6:3, 2:6, 2:6<br/><b>MICHAEL VRBENSKÝ (446.)</b> – ANDREW PAULSON (877.) 6:3, 6:4<br/><b>Manuel Guinard (FRA, 312.)</b> – Arťom Dubrivnyj (RUS, 401.) 7:6(6), 6:1</p>
      <p><u><b>Semifinále čtyřhry</b></u><br/>ŠÁTRAL, STANĚK – <b>KOPŘIVA, POSPÍŠIL</b> 6:3, 4:6, 7:10<br/><b>GENGEL, VRBENSKÝ</b> – Běloborodko, Krutych (oba UKR) 6:3, 6:1</p>
      <h3>Turnaj v Praze den po dni</h3>
      <p>7.11.<br/><a href="https://www.tenisovysvet.cz/article/detail/../detail/10638--neride-indoor-open-paulson-vyhral-derby-s-nouzou-siniakov-do-premieroveho-ctvrtfinale-neprosel">Neridé Indoor Open: Paulson vyhrál derby s Nouzou. Siniakov do premiérového čtvrtfinále neprošel</a></p>
      <p>6.11.<br/><a href="https://www.tenisovysvet.cz/article/detail/../detail/10635--neride-indoor-open-satral-prehral-safranka-mlady-siniakov-dale-radi">Neridé Indoor Open: Šátral přehrál Šafránka. Mladý Siniakov dále řádí</a></p>
      <p>5.11.<br/><a href="https://www.tenisovysvet.cz/article/detail/../detail/10627--neride-indoor-open-sestnactilety-siniakov-se-kvalifikoval-uspeli-i-gengel-panak-a-stanek">Neridé Indoor Open: Šestnáctiletý Siniakov se kvalifikoval! Uspěli i Gengel, Panák a Staněk</a></p>
      <p>4.11.<br/><a href="https://www.tenisovysvet.cz/article/detail/../detail/10621--neride-indoor-open-siniakov-slavi-prvni-vyhru-mezi-dospelymi-uspel-take-favorizovany-gengel">Neridé Indoor Open: Siniakov slaví první výhru mezi dospělými, uspěl také favorizovaný Gengel</a></p>
      <footer>Filip Lefenda, Radek Štohl, foto: Roman Kučera – Tenisový svět</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10638--neride-indoor-open-paulson-vyhral-derby-s-nouzou-siniakov-do-premieroveho-ctvrtfinale-neprosel"/>
      </related>
    </article>
  </body>
</html>