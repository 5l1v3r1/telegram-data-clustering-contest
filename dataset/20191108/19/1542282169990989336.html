<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/08/minima-pompeo-stous-natoikous-symmahous"/>
    <meta property="og:site_name" content="euronews"/>
    <meta property="article:published_time" content="2019-11-08T19:30:35+00:00"/>
    <meta property="og:title" content="Mήνυμα Πομπέο στους νατοϊκούς συμμάχους"/>
    <meta property="og:description" content="Από τη συνάντηση στο Βερολίνο με την Άνγκελα Μέρκελ"/>
  </head>
  <body>
    <article>
      <h1>Mήνυμα Πομπέο στους νατοϊκούς συμμάχους</h1>
      <address><time datetime="2019-11-08T19:30:35+00:00">08 Nov 2019, 19:30</time> by <a rel="author">Εuronews </a></address>
      <figure>
        <img src="https://static.euronews.com/articles/stories/04/28/68/42/773x435_cmsv2_920841fc-e9a9-5b51-adfd-7fdd9f96bb15-4286842.jpg"/>
      </figure>
      <p>Κοινό μέτωπο επιχειρούν να εμφανίσουν οι ηγέτες του ΝΑΤΟ στον απόηχο των δηλώσεων Μακρόν για τη συμμαχία.</p>
      <p>Την ανάγκη αλλαγής στο ΝΑΤΟ, καθώς και της ανάπτυξης της συμμαχίας, η οποία πρέπει να βρεθεί αντιμέτωπη με τις ανάγκες και τις προκλήσεις του σήμερα, επεσήμανε ο υπουργός Εξωτερικών των ΗΠΑ Μάικ Πομπέο από το Βερολίνο. Ωστόσο έθεσε και τα κράτη μέλη προ των ευθυνών τους.</p>
      <p>«To NATO διατρέχει το κίνδυνο να καταστεί ξεπερασμένο όχι εξαιτίας της συμμαχίας και εξαιτίας των πολιτικών δεσμεύσεων. Εάν τα κράτη πιστεύουν πως μπορούν να αποκομίζουν το όφελος της ασφάλειας χωρίς να παρέχουν στα ΝΑΤΟ τους απαιτούμενους πόρους, εάν δεν τηρούν τις δεσμεύσεις τους τότε υπάρχει ο κίνδυνος το ΝΑΤΟ να καταστεί αναποτελεσματικό και παρωχημένο», ανέφερε ο επικεφαλής της αμερικανικής διπλωματίας.</p>
      <p>Από την πλευρά της η Άνγκελα Μέρκελ χαρακτήρισε το ΝΑΤΟ ακρογωνιαίο λίθο για την ασφάλεια στην Ευρώπη, εκφράζοντας τη διαφωνία της με τις δηλώσεις του Γάλλου προέδρου.</p>
      <p>«Σήμερα έχουμε άλλες προκλήσεις μπροστά μας και τις αντιμετωπίζουμε ως εταίροι και φίλοι. Πρέπει να αντιμετωπίσουμε αυτές τις παγκόσμιες προκλήσεις. Εάν μπορώ να το πω σκοπεύουμε να συνεχίσουμε να παίζουμε ενεργό ρόλο στην επίλυση αυτών των συγκρούσεων», δήλωσε η κ. Μέρκελ.</p>
      <p>Από την πλευρά του ο υπουργός Εξωτερικών της Ρωσίας, Σεργκέι Λαβρόφ, δήλωσε:</p>
      <p>«Ξέρετε, δεν θα ήθελα να σταθώ σε οποιαδήποτε εκτίμηση, αλλά εάν ο Πρόεδρος Μακρόν θεώρησε ότι αυτή η εκτίμηση ήταν σωστή, έχει το δικαίωμα να το ανακοινώσει»</p>
      <p>Ο Γάλλος πρόεδρος απέδωσε ευθύνες σε Τραμπ και Ερντογάν για αυτό που αποκάλεσε «εγκεφαλικό θάνατο του ΝΑΤΟ»</p>
      <p>Ο Μακρόν έκανε λόγο για ανάγκη αποσαφήνισης των στόχων της συμμαχίας και δήλωσε πως η άμυνα της Ευρώπης πρέπει να ενισχυθεί.</p>
    </article>
  </body>
</html>