<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/negyed-evszazados-kincset-szedte-elo-a-feszerbol-egy-mcdonald-s-os-sajtburgert/186188"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T19:00:00+00:00"/>
    <meta property="og:title" content="Negyed évszázados kincsét szedte elő a fészerből: egy McDonald’s-os sajtburgert"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Negyed évszázados kincsét szedte elő a fészerből: egy McDonald’s-os sajtburgert</mark>
      </h1>
      <address><time datetime="2019-11-08T19:00:00+00:00">08 Nov 2019, 19:00</time> by <a rel="author">Bors</a></address>
      <p>Két ausztrál férfi azt állítja, övék a világ legidősebb sajtburgere. Casey Dean és barátja, Eduard Nits még 1995-ben vásárolt egy óriási zacskónyi mekis kaját, ám nem tudták elfogyasztani az összeset.</p>
      <p>Egyetlen sajtburger maradt, ami végül egy régi kacatokkal teli dobozból került elő még 2015-ben. Amikor Nits rátalált a sajtburgerre, meglepetten csodálta, hogy nemcsak penész nem nőtt rá, még a patkányok és az egerek is békén hagyták.</p>
      <p>– A fészerben, egy ruhákkal teli zsákban megbúvó dobozban találtam rá a sajtburgerre. Még a patkányoknak sem tűnt fel, hogy itt étel van! Pedig a zsák, a ruhák és még a doboz is ki volt rágva, de úgy néz ki, hogy ezt még a patkányok sem nézték ételnek – nyilatkozta Nits.</p>
      <figure>
        <img src="http://media.borsonline.hu/cikk/20/191755/gallery-picture/645w/2017981_10993139-1394519284190737-2375025597475264602-o.jpg"/>
        <figcaption>© Facebook</figcaption>
      </figure>
      <p>A párost annyira lenyűgözte a túlélő sajtburger, hogy saját <a href="https://www.facebook.com/freetheburger/">Facebook-oldalt</a> is csináltak neki „<i>Képes több lájkot kapni ez a húszéves burger, mint Kanye West</i>?” néven. Ha ez még nem lenne elég, Dean és Nits még dalt is írtak róla, és egy Tinderes profilt is készítettek. Azóta persze több ezres rajongótábort szerzett magának a sajtburger.</p>
      <p>Habár a sajtburger első ránézésre olyan, mintha friss lenne, valószínűleg már nem fogyasztható.</p>
      <figure>
        <img src="http://media.borsonline.hu/cikk/20/191755/gallery-picture/645w/2017983_10983562-1393462084296457-2362143291953042287-o.jpg"/>
        <figcaption>© Facebook</figcaption>
      </figure>
      <p>– Kemény, mint a kő! Ugyanúgy néz ki, mint egy új, de még mindig inkább olyan, mint egy tégla. Simán kiüthetsz vele bárkit – tette hozzá viccesen Dean.</p>
      <p>A hír olyannyira elterjedt, hogy a McDonald’s is kommentálta a világ legöregebbjeként emlegetett sajtburgert. Az étteremlánc szóvivője szerint egyszerű magyarázat szolgál arra, miért nem lett penészes a burger.</p>
      <figure>
        <img src="http://media.borsonline.hu/cikk/20/191755/gallery-picture/645w/2017979_10974349-1394461277529871-3786942810318632487-o.jpg"/>
        <figcaption>© Facebook</figcaption>
      </figure>
      <p>– A magyarázat, amiért a burgerek olykor nem képesek bepenészedni szobahőmérsékleten, száraz helyen, egyszerűen annyi, hogy ha az ételt egyszer megsütötték, nem marad benne elég nedvesség ahhoz, hogy a baktériumok elterjedjenek benne. Helyette inkább kiszárad – nyilatkozta a McDonald’s szóvivője.</p>
      <p>A szóvivő persze hozzátette, hogy a sajtburger akkor a legélvezetesebb, amikor még meleg, és ízletes.</p>
      <p>(<a href="https://www.dailystar.co.uk/news/weird-news/mcdonalds-cheeseburger-made-1995-worlds-20831599">via</a>)</p>
    </article>
  </body>
</html>