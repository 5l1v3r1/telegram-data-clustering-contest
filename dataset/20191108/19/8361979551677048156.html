<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/proriv-trubi-v-kiyevi-ruh-vidnovleno-novini-kiyeva-50052506.html"/>
    <meta property="og:site_name" content="НВ"/>
    <meta property="article:published_time" content="2019-11-08T19:20:00+00:00"/>
    <meta property="og:title" content="Прорив труби в центрі Києва: робітники залатали асфальт, рух відновлено"/>
    <meta property="og:description" content="Комунальники завершили ремонтні роботи з усунення пошкодження тепломережі на вул. Саксаганського, 22 в Києві."/>
  </head>
  <body>
    <article>
      <h1>Прорив труби в центрі Києва: робітники залатали асфальт, рух відновлено</h1>
      <h2>Комунальники завершили ремонтні роботи з усунення пошкодження тепломережі на вул. Саксаганського, 22 в Києві.</h2>
      <address>
        <time datetime="2019-11-08T19:20:00+00:00">08 Nov 2019, 19:20</time>
      </address>
      <p>Про це <a href="https://kte.kmda.gov.ua/87820-2/">повідомили </a>на сайті Київтеплоенерго.</p>
      <p>«Для оперативного усунення пошкодження магістрального трубопроводу у цілодобовому режимі працювали дві аварійно-відновлювальні бригади Київтеплоенерго, а також було залучено спецтехніку», — зазначив начальник відділу експлуатації теплових мереж КП Київтеплоенерго Олександр Пелипишин.</p>
      <figure>
        <iframe src="https://www.youtube.com/embed/YHFVImnw-X4" width="747" height="480" data-service="Youtube" scrolling="no"/>
      </figure>
      <p>Він повідомив, що пошкоджену ділянку трубопроводу замінено на нову.</p>
      <p>«Незважаючи на усі складнощі проведення робіт, які виникали через розташування інших комунікацій — електричних кабелів, ліній зв’язку, працівникам вдалося виконати все у визначені терміни», — сказав Пелипишин.</p>
      <p>Напередодні <a href="https://nv.ua/ukr/kyiv/u-kiyevi-prorvalo-teplotrasu-video-novini-ukrajini-50051754.html">в центрі Києва прорвало трубу</a> з гарячою водою.</p>
      <p>В результаті утворилися дві ями — в одну з них провалився легковий автомобіль. Водій машини не постраждав.</p>
    </article>
  </body>
</html>