<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-gpu-zavershivsya-drugiy-etap-pereatestaciji-prokuroriv-638782.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T19:31:42+00:00"/>
    <meta property="og:title" content="У ГПУ завершився другий етап переатестації прокурорів"/>
    <meta property="og:description" content="За попередніми результатами 749 прокурорів успішно здали іспит"/>
  </head>
  <body>
    <article>
      <h1>У ГПУ завершився другий етап переатестації прокурорів</h1>
      <address>
        <time datetime="2019-11-08T19:31:42+00:00">08 Nov 2019, 19:31</time>
      </address>
      <h4>За попередніми результатами 749 прокурорів успішно здали іспит</h4>
      <p>У п'ятницю, 8 листопада, завершився другий етап атестації прокурорів Генеральної прокуратури України, понад 96% прокурорів успішно склали іспит.</p>
      <p>Про це повідомляє <a href="https://www.gp.gov.ua/ua/news.html?_m=publications&amp;_c=view&amp;_t=rec&amp;id=260902">пресслужба ГПУ.</a></p>
      <p>Повідомляється, що за попередніми даними 749 набрали необхідні 93 і більше балів. Усього у графік здачі іспиту були включені 776 осіб. 4 прокурорів не з'явилися на іспит.</p>
      <p>«Ці результати є попередніми, оскільки час для надання обґрунтування поважності причин неявки прокурорами, які не з'явилися на тестування ще не закінчився», - йдеться в повідомленні.</p>
      <p>Повідомляється, що другий етап переатестації прокурорів складався з іспиту у формі анонімного тестування на загальні здібності та навички з використанням комп'ютерної техніки.</p>
      <p>До слова, колишній керівник Управління спеціальних розслідувань Генпрокуратури Сергій Горбатюк в <a href="https://glavcom.ua/interviews/skandalni-chistki-u-genprokuraturi-zvilneniy-sergiy-gorbatyuk-vikrivaje-nove-kerivnictvo-635711.html">інтерв’ю «Главкому»</a> заявив, що закон про реформування органів прокуратури <a href="https://glavcom.ua/news/gorbatyuk-zakon-pro-reformuvannya-organiv-prokuraturi-mistit-minimum-50-vipadkiv-porushennya-konstituciji-635893.html">містить мінімум 50 випадків порушення Конституції</a>.</p>
      <p>Як писав <a href="https://glavcom.ua/">«Главком»</a>, Рябошапка проводить реформу прокуратури, <a href="https://glavcom.ua/publications/stado-baraniv-proti-ryaboshapki-u-genprokuraturi-zrije-bunt-dokument-631109.html">яка викликала обурення прокурорів</a>. Зокрема їх непокоять умови атестації, де прокурорам, «як вівцям» (так сказано у зверненні), запропоновано погодитися зі звільненням, а також з тим, що при цьому стосовно них кадровими комісіями буде використана якась інформація з анонімних джерел, яка не потребує офіційного підтвердження.</p>
      <p>Претензії є й до самих тестів, які начебто не враховують спеціалізацію юристів.</p>
      <p>19 вересня <a href="https://glavcom.ua/news/rada-stvorila-ofis-genprokurora-626337.html">Рада створила Офіс генерального прокурора</a>.</p>
      <p>Всі прокурори Генпрокуратури для призначення до Офісу генпрокурора зобов'язані пройти переатестацію.</p>
      <blockquote><b>Читайте також:<br/></b>   •  <b><a href="https://glavcom.ua/interviews/skandalni-chistki-u-genprokuraturi-zvilneniy-sergiy-gorbatyuk-vikrivaje-nove-kerivnictvo-635711.html">Скандальні чистки у Генпрокуратурі. Звільнений Сергій Горбатюк викриває нове керівництво<br/></a></b>   •  <b><a href="https://glavcom.ua/publications/reforma-ryaboshapki-sim-zaperechen-prokurora-gorbatyuka-dokumenti-634968.html">Реформа Рябошапки. Сім «заперечень» прокурора Горбатюка (Документи)<br/></a></b>   •  <b><a href="https://glavcom.ua/publications/operaciya-atestaciya-hto-vizhive-pislya-prokurorskoji-chistki-631240.html">Операція «Атестація». Хто виживе після прокурорської «чистки»<br/></a></b>   •  <b><a href="https://glavcom.ua/publications/stado-baraniv-proti-ryaboshapki-u-genprokuraturi-zrije-bunt-dokument-631109.html">«Стадо баранів» проти Рябошапки. Бунт у Генпрокуратурі (ДОКУМЕНТ)</a></b></blockquote>
      <related>
        <a href="https://glavcom.ua/country/politics/lyashka-viveli-na-chistu-vodu-u-2017-roci-vin-spokiynisinko-golosuvav-za-import-elektroenergiji-z-rosiji-dokument--638575.html"/>
        <a href="https://glavcom.ua/news/priznacheniy-noviy-prokuror-cherniveckoji-oblasti-638445.html"/>
        <a href="https://glavcom.ua/news/zelenskiy-vetuvav-zakon-pro-verifikaciyu-pensiy-ta-pilg-638436.html"/>
      </related>
    </article>
  </body>
</html>