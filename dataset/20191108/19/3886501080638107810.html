<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119076-mihajlovic-zavrsetak-oridora-10-vazan-za-brzi-razvoj-i-nove-investicije?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-08T19:15:04+00:00"/>
    <meta property="og:title" content="Mihajlović: Završetak Кoridora 10 važan za brži razvoj i nove investicije"/>
    <meta property="og:description" content="Ministarka gradjevinarstva, saobraćaja i infrastrukture Zorana Mihajlović rekla je večeras da je završetak istočnog kraka Кoridora 10 koji povezuje Srbiju i Bugarsku važan za budući razvoj Srbije i nove investicije, i da je Srbija time pokazala da može da realizuje velike projekte.&quot;Više nema nijednog metra na ovom koridoru a da to nije autoput&quot;, rekla je Mihajlović za RTS i dodala da će predsednik Srbije Aleksandar Vučić i bugarski premijer Bojko Borisov predati sutra autoput &quot;na korišćenje gradjanima Srbije&quot; i da će to biti prilika da se kaže hvala svima koji su radili na tom projektu.Potpredsednica Vlade istakla je da je geografski položaj Srbije takav da mora da se infrastrukturno povezuje i da danas ima 950 kilometara autoputa, što je više od Bugarske, Rumunije, Albanije, Makedonije, Bosne i Hercegovine i Crne Gore.&quot;Završetak Кoridora 10 znači mogućnost da se Srbija dalje razvija, da dolaze nove investicije, jer prvo što svaki investitor pita kad razmišlja da otvori fabriku jeste brzina kojom se izdaju dozvole…"/>
  </head>
  <body>
    <article>
      <h1>Mihajlović: Završetak Кoridora 10 važan za brži razvoj i nove investicije</h1>
      <address>
        <time datetime="2019-11-08T19:15:04+00:00">08 Nov 2019, 19:15</time>
      </address>
      <p>Ministarka gradjevinarstva, saobraćaja i infrastrukture Zorana Mihajlović rekla je večeras da je završetak istočnog kraka Кoridora 10 koji povezuje Srbiju i Bugarsku važan za budući razvoj Srbije i nove investicije, i da je Srbija time pokazala da može da realizuje velike projekte.<br/><br/>"Više nema nijednog metra na ovom koridoru a da to nije autoput", rekla je Mihajlović za RTS i dodala da će predsednik Srbije Aleksandar Vučić i bugarski premijer Bojko Borisov predati sutra autoput "na korišćenje gradjanima Srbije" i da će to biti prilika da se kaže hvala svima koji su radili na tom projektu.<br/><br/>Potpredsednica Vlade istakla je da je geografski položaj Srbije takav da mora da se infrastrukturno povezuje i da danas ima 950 kilometara autoputa, što je više od Bugarske, Rumunije, Albanije, Makedonije, Bosne i Hercegovine i Crne Gore.<br/><br/>"Završetak Кoridora 10 znači mogućnost da se Srbija dalje razvija, da dolaze nove investicije, jer prvo što svaki investitor pita kad razmišlja da otvori fabriku jeste brzina kojom se izdaju dozvole i da li postoji autoput", rekla je Zorana Mihajlović.<br/><br/>Ona je najavila da će u narednom periodu, zajedno sa medjunarodnim finansijskim organizacijama, biti uradjena ozbiljna ekonomsko-finansijska analiza o izgradnji Кoridora 10 kako se neke greške ne bi ponovile u izgradnji planiranih pet novih autoputeva.</p>
    </article>
  </body>
</html>