<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/prebiha-prizovkar-v-sofija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-08T19:41:00+00:00"/>
    <meta property="og:title" content="Пребиха призовкар в София"/>
    <meta property="og:description" content="Мъжът изпълнявал служебните си задължения, когато бил нападнат"/>
  </head>
  <body>
    <article>
      <h1>Пребиха призовкар в София</h1>
      <h2>Мъжът изпълнявал служебните си задължения, когато бил нападнат</h2>
      <address><time datetime="2019-11-08T19:41:00+00:00">08 Nov 2019, 19:41</time> by <a rel="author" href="https://btvnovinite.bg/author/?author=2002915" target="_blank">Румяна Стоилкова</a></address>
      <figure>
        <video src="https://vid.btv.bg/btvnews/2019/11/08/prizovki_1573233932-1.mp4"/>
      </figure>
      <p>Жесток побой понесе призовкар по време на изпълнение на служебните му задължения в София.</p>
      <p>Преди две седмици Борислав Цоков отива да връчи съдебно съобщение на длъжник в Ботунец. Той живее в блок, населен с роми и докато призовкарят го чака пред сградата, се струпват хора.  След малко се появява длъжникът и го напада.<br/><br/>„Той замахна и ме удари силно в лицето, от тълпата двама или трима излязоха, аз паднах на земята и започнаха един побой като бяха ритници в главата, юмруци в лицето също. Не съм отговарял на ударите, защото можеше и да не си тръгна оттам”, разказа Борислав.<br/><br/>Въпреки че успява да си тръгне, последствията от побоя се оказват тежки: „Комоцио, счупен зъб, охлузвания, кръвонасядания по лицето, които вече поотминаха. Имах синини и до момента имам главоболие и замаяност”.<br/><br/>Според началника на служба „Връчване на призовки и съдебни книжа” – Мария Пенева, подобни случки са всекидневие за призовкарите: „Два-три дена преди неговия случай дойде при мен колежка, която пак носеше съобщение до длъжник и е била ритана в бъбреците”.<br/><br/>От районния съд в София настояват за промени в Наказателния кодекс, които да защитават повече призовкарите, като например наказание от 1 до 5 години за лека телесна повреда.<br/><br/>За убийство на призовкар да се предвиждат най-тежки наказания – доживотен затвор без замяна.</p>
    </article>
  </body>
</html>