<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/08/profesiia-model-viktoriia-dimitrova.429006"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T19:15:00+00:00"/>
    <meta property="og:title" content="&quot;Професия модел&quot;: Виктория Димитрова"/>
    <meta property="og:description" content="Красавицата е едно от лицата на &quot;Ивет Фешън&quot; | Dnes.bg"/>
  </head>
  <body>
    <article>
      <h1>"Професия модел": Виктория Димитрова</h1>
      <h2>Красавицата е едно от лицата на "Ивет Фешън"</h2>
      <address><time datetime="2019-11-08T19:15:00+00:00">08 Nov 2019, 19:15</time> by <a rel="author" href="https://www.dnes.bg/author/266" target="_blank">Криси Табачка</a></address>
      <p>Виктория е от тези момичета, които носят в себе си френското излъчване – нежна, с правилни черти и много, много спокойна.</p>
      <p>Очевидно знае това, защото личният ѝ стил подчертава тези черти – класическа барета, пола в каре и задължителни слънчеви очила.</p>
      <p>Самата тя е родена до морето, родом от Несебър, завършва гимназия в Бургас. На 22 години е, а през последните три се занимава активно с моделство.</p>
      <p>Успоредно с модните ангажименти в Ивет Фешън учи PR и определено знае какво иска.</p>
      <p>
        <i>Какво е да си от новото поколение модели в България? Разказва Виктория Димитрова.</i>
      </p>
      <p>
        <b>Защо се насочи към моделството? С това ли искаш да се занимаваш или чакаш да завършиш и да се занимаваш с PR?</b>
      </p>
      <p>Много бих била щастлива, ако в бъдеще успея да съчетая двете неща и се получи комбинация между PR и моделството. Още от малка имах усещане, че може би ще се занимавам в сферата на модата един ден, но не бях сигурна дали мога да събера сама смелост. Моят приятел влезе в агенцията година преди мен, започна да работи и 12 месеца по-късно, когато се преместих в София, той ми помогна да навляза.</p>
      <p>
        <b>Какъв беше първият ти ангажимент?</b>
      </p>
      <p>Първият ми ангажимент беше едно коафьорско шоу и бях страшно притеснена. Тогава боядисаха косата ми с един син спрей и беше много лудо.</p>
      <p>
        <b>Какво не би си позволила да поемеш като ангажимент?</b>
      </p>
      <p>Не съм се замисляла. Може би до момента не съм получавала чак толкова крайно предложение, за което да се зачудя дали съм склонна на него или не. Последната ми работа също беше коафьорско шоу и именно там ме подстригаха толкова късо. Аз си падам по рисковете, свързани с външния вид.</p>
      <p>
        <b>Останалата част от интервюто  и фотосесията на Виктория Димитрова</b>
        <i> </i>
        <b>
          <i>
            <a href="https://www.tialoto.bg/a/5-moda/98555-profesiya-model-viktoriya-i-obshtoto-mezhdu-klasicheskiya-balet-modelstvoto-i-pr-a">вижте в Tialoto.bg </a>
          </i>
        </b>
      </p>
    </article>
  </body>
</html>