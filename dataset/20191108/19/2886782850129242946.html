<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/08/merkel-szaunazott-a-berlini-fal-leomlasanak-napjan"/>
    <meta property="og:site_name" content="euronews"/>
    <meta property="article:published_time" content="2019-11-08T19:15:25+00:00"/>
    <meta property="og:title" content="Merkel szaunázott a berlini fal leomlásának napján"/>
    <meta property="og:description" content="Az estét Nyugat-Berlinben egy házibuliban töltötte."/>
  </head>
  <body>
    <article>
      <h1>Merkel szaunázott a berlini fal leomlásának napján</h1>
      <address><time datetime="2019-11-08T19:15:25+00:00">08 Nov 2019, 19:15</time> by <a rel="author">Vincent Coste </a></address>
      <p>Angela Merkel német kancellár 35 éves volt, mikor leomlott a berlini fal. A történelmi jelentőségű napon szaunába ment egy barátnőjével. Ennek egyszerű oka van. Csütörtök volt a szauna napja, és a fal leomlása éppen csütörtökön történt. Indulás előtt azonban még felhívta az édesanyját, és azt mondta neki, hogy „valami történik ma”. Majd letette a kagylót, és a kelet-berlini tudományos akadémián fizikát tanuló nő elment szokásos csütörtöki programjára. Közben a történelem haladt a maga útján, kikerült az első darab a falból.</p>
      <p>Merkelt a szaunából hazaérvén magukkal ragadták az események. Egy nyugat-berlini lakásban töltötte az estét, ismeretlenekkel körülvéve, a kezében életében először nyugat-német sörrel.</p>
      <figure>
        <iframe data-src="https://twitter.com/euronewses/status/1191716516816969728" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Az őrült éjszakát Merkel Günter Schabowskinak köszönheti. A Német Demokratikus Köztársaság-államvezetésének a tagja. A Német Szocialista Egységpárt reformpárti csoportjához tartozott. Ő vezette a történelmi napon a sajtótájékoztatón, ahol az az állambiztonsági és a belügyminisztérium által a külföldre utazást megkönnyítő intézkedésekről számoltak be.</p>
      <p>A nagy kavarodásban a jegyzeteire nézés nélkül azt mondta, hogy azonnal érvénybe lépnek a könnyítések. A kelet-berliniek ekkor tömegesen megindultak Nyugat-Berlin felé. A Németországot 2005 óta vezető Merkel is közöttük.</p>
      <p>Míg Merkel bulizott a Stazi berlini emberei iratmegsemmisítéssel töltötték az éjszakájukat. A dokumentumokban rögzítették a kelet-berliniekről az összes megszerzett információjukat. Az iratmegsemmisítésre szolgáló eszközök hamar feladták a küzdelmet. Így az ügynököknek saját kézzel kellett tépkedniük a papírokat, illetve elégették, amit csak tudtak.</p>
    </article>
  </body>
</html>