<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/zustrich-zelenskogo-z-trampom-v-obmin-na-rozsliduvannya-svidchennya-fioni-gill-50052515.html"/>
    <meta property="og:site_name" content="НВ"/>
    <meta property="article:published_time" content="2019-11-08T19:50:00+00:00"/>
    <meta property="og:title" content="У Білому домі обговорювали візит Зеленського в Вашингтон в обмін на розслідування проти Байдена — свідчення в Конгресі"/>
    <meta property="og:description" content="Виконуючий обов’язки голови апарату Білого дому допоміг влаштувати quid pro quo з Україною, зокрема, візит Володимира Зеленського в Вашингтон за розслідування проти сім'ї Джо Байдена."/>
  </head>
  <body>
    <article>
      <h1>У Білому домі обговорювали візит Зеленського в Вашингтон в обмін на розслідування проти Байдена — свідчення в Конгресі</h1>
      <h2>Виконуючий обов’язки голови апарату Білого дому допоміг влаштувати quid pro quo з Україною, зокрема, візит Володимира Зеленського в Вашингтон за розслідування проти сім'ї Джо Байдена.</h2>
      <address>
        <time datetime="2019-11-08T19:50:00+00:00">08 Nov 2019, 19:50</time>
      </address>
      <p>Про це екс-співробітниця Ради національної безпеки Фіона Гілл заявила в своїх свідченнях в Конгресі в рамках процедури імпічменту президента США, передає <a href="https://edition.cnn.com/politics/live-news/impeachment-inquiry-11-08-2019/index.html">CNN.</a></p>
      <p>За її словами, посол США в ЄС Гордон Сондленд на зустрічі в Білому домі 10 липня розповів про угоду з в.о. голови апарату Білого дому Міком Малвені про те, що «у них буде зустріч в Білому домі, ви розумієте, зустріч з президентом, якщо українці знову почнуть це розслідування».</p>
      <p>Гілл наголосила, що слова Сондлена стривожили тодішнього радника з національної безпеки Джона Болтона, який «негайно застиг» і закінчив зустріч.</p>
      <p>У свою чергу головний експерт Білого дому щодо України Олександр Віндман в своїх свідченнях заявив, що Україна розуміла, що виконання вимоги про розслідування буде гарантією для проведення зустрічі президентів Володимира Зеленського і Дональда Трампа, а не в розблокування військової допомоги.</p>
      <p>Нагадаємо, що <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">скарга інформатора</a>, який повідомив про липневу телефонну розмову між Дональдом Трампом і Володимиром Зеленським, привела до запуску процедури імпічменту.</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Згідно зі свідченнями декількох свідків, Дональд Трамп хотів, щоб Володимир Зеленський <a href="https://nv.ua/ukr/world/geopolitics/impichment-tramp-hotiv-shchob-zelenskiy-zrobiv-zayavu-pro-rozsliduvannya-baydena-ta-klinton-50052306.html">публічно зробив заяву про розслідування справи Burisma.</a></p>
      <p>Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).</p>
    </article>
  </body>
</html>