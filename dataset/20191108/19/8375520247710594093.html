<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-kijivskomu-kafe-na-pominkah-otrujilisya-14-osib-638783.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T19:44:32+00:00"/>
    <meta property="og:title" content="У київському кафе на поминках отруїлися 14 осіб"/>
    <meta property="og:description" content="На підставі результатів аналізів кафе зобов’язали тимчасово призупинити роботу з харчовими продуктами"/>
  </head>
  <body>
    <article>
      <h1>У київському кафе на поминках отруїлися 14 осіб</h1>
      <address>
        <time datetime="2019-11-08T19:44:32+00:00">08 Nov 2019, 19:44</time>
      </address>
      <h4>На підставі результатів аналізів кафе зобов’язали тимчасово призупинити роботу з харчовими продуктами</h4>
      <p>У Києві в закладі Бюджет-кафе 14 людей отруїлися під час поминального обіду.</p>
      <p>Про це повідомляє пресслужба Головного управління Держслужби з питань безпеки продуктів харчування та захисту споживачів.</p>
      <p>Поминки відбулися у кінці жовтня. Всі постраждалі, серед них одна дитина, їли перші, другі страви, закуски та салати.</p>
      <p>У закладі громадського харчування провели перевірку, під час якої були виявлені порушення закону про вимоги до безпеки і якості харчових продуктів. Співробітникам кафе видано припис про усунення порушень.</p>
      <p>Крім того, було відібрано чотири проби харчових продуктів для проведення лабораторних досліджень.</p>
      <p>Згідно з результатами, патогенні мікроорганізми — сальмонели та коліформні бактерії - містилися у поминальному коливі - справі зі злаків, яка є головною на поминках.</p>
      <p>На підставі результатів аналізів кафе зобов’язали тимчасово призупинити роботу з харчовими продуктами.</p>
      <p>Головне управління Держслужби направило лист в поліцію про вжиття необхідних заходів, передбачених ст. 325 Кримінального кодексу України (Порушення санітарних правил й норм).</p>
      <related>
        <a href="https://glavcom.ua/kyiv/news/u-subotu-v-kijevi-vidbudetsya-bal-vampiriv-638635.html"/>
        <a href="https://glavcom.ua/kyiv/news/na-stolichnomu-vokzali-vidkrijetsya-interaktivna-vistavka-ukraine-wow-638746.html"/>
        <a href="https://glavcom.ua/kyiv/news/na-solomyanci-policiya-zatrimala-molodika-z-narkotikami-638671.html"/>
      </related>
    </article>
  </body>
</html>