<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/irak-w-starciach-z-policja-zginelo-co-najmniej-dziesieciu-demonstrantow,983849.html"/>
    <meta property="og:site_name" content="TVN24"/>
    <meta property="article:published_time" content="2019-11-08T06:29:01+00:00"/>
    <meta property="og:title" content="Irackie służby znów otworzyły ogień do demonstrantów. Zginęło 10 osób"/>
    <meta property="og:description" content="Podczas starć z demonstrantami w Bagdadzie w czwartek irackie służby porządkowe zastrzeliły co najmniej sześć osób, a w Basrze, gdzie rozpędzono antyrządową pikietę, zostały zabite cztery osoby - p..."/>
  </head>
  <body>
    <article>
      <h1>Irackie służby znów otworzyły ogień do demonstrantów. Zginęło 10 osób</h1>
      <address><time datetime="2019-11-08T06:29:01+00:00">08 Nov 2019, 06:29</time> by <a rel="author">asty/adso</a></address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/3588164a-9567-4c52-bca9-8d0fac180605.jpg?type=1&amp;srcmode=0&amp;srcx=1/1&amp;srcy=51/100&amp;srcw=1/1&amp;srch=16/25&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/56cfdf4f-d765-4e42-ad81-06bcb4058972-480p.mp4"/>
          <figcaption>Protesty antyrządowe w Iraku. Służby bezpieczeństwa...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/c8785b86-ad74-43c3-9876-06fda1ae6a59-480p.mp4"/>
          <figcaption>Antyrządowe protesty w Bagdadzie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/027bf633-3f98-4c56-b3f0-1399a38a9d1a-480p.mp4"/>
          <figcaption>Antyrządowe protesty w Bagdadzie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/0f011ca0-cf6d-4bcf-998c-969d0a5fea9e-480p.mp4"/>
          <figcaption>Protesty antyrządowe w Iraku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/f48602f8-e730-4269-a277-49120240e8ca-480p.mp4"/>
          <figcaption>Kolejny dzień protestów w Bagdadzie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/347448aa-61a3-4aec-a1a1-26212047e304-480p.mp4"/>
          <figcaption>Dziesiątki ofiar śmiertelnych w protestach w Iraku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/b8f3b42a-04cc-47dd-b9a5-ca3524ad489a-480p.mp4"/>
          <figcaption>Protesty w Bagdadzie, policja użyła gazu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/97c6d576-9bbe-4858-86a2-ceddace9ac4a-480p.mp4"/>
          <figcaption>Protesty w Iraku. Władze wprowadzaja godzinę policyjną</figcaption>
        </figure>
        <figcaption>Protesty antyrządowe w Iraku. Służby bezpieczeństwa otworzyły ogień do demonstrantów<cite>Foto: PAP/EPA/MURTAJA LATEEF | Video: Reuters</cite></figcaption>
      </slideshow>
      <h3>Podczas starć z demonstrantami w Bagdadzie w czwartek irackie służby porządkowe zastrzeliły co najmniej sześć osób, a w Basrze, gdzie rozpędzono antyrządową pikietę, zostały zabite cztery osoby - podały służby medyczne. Śmierć demonstrantów potwierdziła iracka policja.</h3>
      <p>Dziesięciu zabitych podczas czwartkowych manifestacji w Bagdadzie i Basrze zwiększył i tak wysoki bilans ofiar dotychczasowych starć, które trwają od 1 października i nie wydają się słabnąć - przekazał Reuters. W ocenie organizacji humanitarnych w protestach straciło już życie 270 osób.</p>
      <related>
        <a href="https://www.tvn24.pl/wiadomosci-ze-swiata,2/kolejne-ofiary-protestow-reuters-otworzono-ogien-na-pogrzebie,983214.html"/>
      </related>
      <p>W środę irackie siły bezpieczeństwa użyły gazu łzawiącego i ostrej amunicji do rozpędzenia protestujących w centrum Bagdadu. Demonstranci blokowali most Szuhada na Tygrysie od wtorkowego popołudnia chcąc sparaliżować komunikację w całym kraju. Do strzelaniny doszło też podczas pierwszych, środowych prób rozproszenia tłumu, który pikietuje centrum Basry - gospodarczej stolicy kraju.</p>
      <p>Mimo brutalności policji w tłumieniu protestów, tysiące ludzi przyłączają się do antyrządowych demonstracji w stołecznym Bagdadzie i południowych prowincjach - podaje Reuters. Demonstranci palą opony w centrach miast. Niepokoje społeczne, które rozpoczęły się w Bagdadzie z powodu braku pracy i złej jakości usług, stopniowo rozprzestrzeniły się bowiem również na tę część kraju.</p>
      <h3>Blokada portu</h3>
      <p>W czwartek dziesiątki demonstrantów ponownie zablokowały wejście do irackiego portu Umm Kasr. Zaledwie kilka godzin wcześniej pracę w porcie wznowiono po ponad tygodniowej przerwie wywołanej protestami - poinformował przedstawiciel obiektu.</p>
      <p>Operacje w Umm Kasr zostały zawieszone, gdy demonstranci zablokowali drogi prowadzące do tego położonego na południu kraju strategicznego portu, do którego dociera większość dostaw zboża, olejów roślinnych i cukru, od których zależy Irak.</p>
      <p>Rząd poinformował, że blokada portu kosztowała kraj równowartość ponad sześciu miliardów dolarów.</p>
      <p>Od czasu pokonania dżihadystycznego tzw. Państwa Islamskiego w 2017 r. Irak cieszył się przez dwa lata względną stabilnością. Ale pomimo bogactwa ropy naftowej wiele osób żyje w biedzie, z ograniczonym dostępem do czystej wody, elektryczności, opieki zdrowotnej czy edukacji.</p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/3588164a-9567-4c52-bca9-8d0fac180605.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Protesty antyrządowe w Iraku. Służby bezpieczeństwa otworzyły ogień do demonstrantów<cite>Źródło: PAP/EPA/MURTAJA LATEEF</cite></figcaption>
      </figure>
      <h3>Sprzeciw wobec politycznych elit</h3>
      <p>Podstawową przyczyną niezadowolenia jest oparty na wyznaniowej kastowości system sprawowania władzy, wprowadzony w Iraku po inwazji pod wodzą sił USA w 2003 roku.</p>
      <p>Wielu uważa elity polityczne za podporządkowane głównym sojusznikom Bagdadu - Stanom Zjednoczonym i Iranowi, którzy używają Iraku jako pośrednika w walce o wpływy w regionie.</p>
      <p>Protestujący wzywają do strajków i nieposłuszeństwa obywatelskiego, ponieważ rząd premiera Adila Abd al-Mahdiego, który sprawuje władzę od roku, nie uznał za właściwe, by rozpocząć z nimi dialog - podkreślają media.</p>
      <related>
        <h4>Antyrządowe protesty w Iraku</h4>
        <a href="https://www.tvn24.pl/wiadomosci-ze-swiata,2/kolejne-ofiary-protestow-reuters-otworzono-ogien-na-pogrzebie,983214.html"/>
        <a href="https://www.tvn24.pl/wiadomosci-ze-swiata,2/chcieli-wedrzec-sie-do-konsulatu-iranu-sily-bezpieczenstwa-otworzyly-ogien,982791.html"/>
        <a href="https://www.tvn24.pl/wiadomosci-ze-swiata,2/miliardy-dolarow-strat-premier-apeluje-do-demonstrantow,982690.html"/>
        <a href="https://www.tvn24.pl/wiadomosci-ze-swiata,2/prezydent-iraku-zlozyl-propozycje-ma-zazegnac-kryzys,982099.html"/>
        <a href="https://www.tvn24.pl/wiadomosci-ze-swiata,2/szturm-na-zielona-strefe-i-starcia-z-policja-rakieta-eksplodowala-w-rzadowym-budynku,981873.html"/>
      </related>
    </article>
  </body>
</html>