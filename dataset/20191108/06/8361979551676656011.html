<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/top-100-bogatyh/mikola-zlochevskiy-dosye-biografiya-statki-2019-skilki-groshey-u-zlochevskogo-50051646.html"/>
    <meta property="og:site_name" content="НВ"/>
    <meta property="article:published_time" content="2019-11-08T06:45:00+00:00"/>
    <meta property="og:title" content="Топ-100 найбагатших українців. Статки власника Burisma Злочевського продовжують зростати"/>
    <meta property="og:description" content="Власник Burisma Group Микола Злочевський замикає першу десятку рейтингу НВ топ-100 найбагатших людей України. За рік його статки збільшилися на 8% - до $686 млн."/>
  </head>
  <body>
    <article>
      <h1>Топ-100 найбагатших українців. Статки власника Burisma Злочевського продовжують зростати</h1>
      <h2>Власник Burisma Group Микола Злочевський замикає першу десятку рейтингу НВ топ-100 найбагатших людей України. За рік його статки збільшилися на 8% - до $686 млн.</h2>
      <address>
        <time datetime="2019-11-08T06:45:00+00:00">08 Nov 2019, 06:45</time>
      </address>
      <p>Про головний актив Миколи Злочевського, колишнього міністра екології та природних ресурсів часів Віктора Януковича, сьогодні знає чи не весь світ. Щодня про нього говорять всі провідні ЗМІ і топові політики США.</p>
      <p>Burisma Group дістала популярність завдяки тому, що в її наглядову раду колись входив син Джо Байдена, головного конкурента Дональда Трампа на майбутніх президентських виборах у Штатах. Ось тому продовження розслідування українськими правоохоронцями деталей діяльності компанії Злочевського вимагав від Володимира Зеленського господар Білого дому в телефонній розмові, що стала широко відомою. Ця бесіда розкрутила спіраль урядових потрясінь у США і стала підставою для спроби демократів відправити Трампа у відставку через процедуру імпічменту.</p>
      <p>Якщо відвернути увагу від великої американської політики і повернутися в Україну, то виявиться, що Burisma — це один з найбільших приватних виробників природного газу в країні, що володіє 35 ліцензіями на видобуток вуглеводнів в основних нафтогазоносних областях. Частка компанії серед приватних газовидобувників становить 30%, що не дивно: Злочевський колись відав видаванням дозвільних документів на розробку корисних копалин.</p>
      <p>Тож питання до бізнесу Злочевського були, є і будуть. Неясно тільки, хто першим поставить їх у повному обсязі: українські правоохоронці чи американські політики?</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/politics/dzhuliani-zaperechuye-shcho-koli-nebud-bachiv-zayavu-ssha-dlya-zelenskogo-pro-burisma-novini-ukrajini-50046541.html">Джуліані заперечує, що коли-небудь бачив заяву США для Зеленського про Burisma</a>
        </li>
        <li>
          <a href="https://nv.ua/ukr/ukraine/politics/zelenskiy-pro-rozmovu-z-trampom-viyskova-dopomoga-ta-sprava-burisma-ne-obgovoryuvalisya-novini-ukrajini-50047201.html">Зеленський про розмову з Трампом: Шантажу не було, військова допомога і справа Burisma не обговорювалися</a>
        </li>
        <li>
          <a href="https://nv.ua/ukr/world/geopolitics/impichment-trampa-vilyam-teylor-dav-svidchennya-v-kongresi-novini-svitu-50049296.html">Трамп хотів, щоб Зеленський публічно оголосив про розслідування проти Burisma. Від цього залежало «все» — топ-дипломат США</a>
        </li>
      </ul>
    </article>
  </body>
</html>