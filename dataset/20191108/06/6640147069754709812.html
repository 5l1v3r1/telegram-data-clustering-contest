<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/disney-arriva-in-italia-ecco-data-duscita-contenuti-e-possibile-costo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T06:51:00+00:00"/>
    <meta property="og:title" content="Disney+ arriva in Italia: ecco data d’uscita, contenuti e possibile costo"/>
    <meta property="og:description" content="Disney+, la nuova piattaforma di streaming online, arriverà finalmente in Italia ad anno nuovo, precisamente il 31 Marzo 2020. Disney+, la nuova piattaforma di streaming online, arriverà finalmente in Italia ad anno nuovo, precisamente il 31 Marzo 2020."/>
  </head>
  <body>
    <article>
      <h1>Disney+ arriva in Italia: ecco data d’uscita, contenuti e possibile costo</h1>
      <address><time datetime="2019-11-08T06:51:00+00:00">08 Nov 2019, 06:51</time> by <a rel="author">Imma Antonella Marzovilli</a></address>
      <p><a href="https://www.tomshw.it/altro/disney-a-gamba-tesa-su-netflix-no-alla-loro-pubblicita-sui-nostri-network/"><b>Disney+</b></a>, la nuova piattaforma di streaming online, arriverà finalmente in Italia <b>nel 2020 precisamente il 31 marzo</b>. In quel giorno <b>Disney+ sarà disponibile anche in altre nazioni europee come Francia, Regno Unito, Germania e Spagna.</b> A fare l’annuncio è proprio la pagina Twitter ufficiale della piattaforma di streaming online: “<i>Appena annunciato: #DisneyPlus sarà disponibile nel Regno Unito, Germania, Francia, Italia, Spagna (e molti altri saranno presto annunciati) a partire dal 31 marzo. Nota: i titoli possono variare in base al territorio”.</i></p>
      <figure>
        <iframe data-src="https://twitter.com/disneyplus/status/1192557075651383296?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Come sappiamo, il lancio della nuova piattaforma di streaming online del colosso Walt Disney Company, avverrà negli Stati Uniti il 12 Novembre 2019 e moltissime saranno le serie tv e i contenuti originali lanciati nel <i>day one</i>, tra le più attese c’è sicuramente <a href="https://www.tomshw.it/culturapop/the-mandalorian-rivelati-dettagli-sul-ruolo-di-ming-na-wen/">The Mandalorian</a>.</p>
      <p>Inoltre, Disney+ avrà il privilegio di avere nel suo catalogo diversi franchise di sua proprietà tra cui Marvel e Star Wars, ma non mancheranno i classici film Disney e Pixar (con nuovi progetti all’orizzonte) e i documentari di Nation Geographic.</p>
      <p>Verosimilmente, la piattaforma sarà composta da <b>venticinque serie e dieci film originali</b> realizzati in esclusiva per la piattaforma, quattrocento film disponibili in catalogo e cento film usciti al cinema.</p>
      <figure>
        <img src="https://www.tomshw.it/images/images/2019/06/disney-35949.768x432.jpg"/>
      </figure>
      <p>Il costo per l’Europa non è ancora stato reso noto ma, con ogni probabilità, si manterrà sulla fascia di prezzo prevista per l’uscita negli Stati Uniti d’America dove il costo è di 6,99 dollari al mese, circa 6,18 euro. Inoltre, <b>l’account Disney+ consentirà di avere fino a sette profili e di visionare contenuti in streaming su quattro dispositivi simultaneamente.</b></p>
      <p>The Walt Disney Company ha anche annunciato un accordo con Amazon che consentirà la distribuzione di Disney+ attraverso la Fire Tv. Disney ha anche raggiunto accordi con Samsung e Lg per includere Disney+ nelle smart Tv dei produttori coreani.</p>
      <blockquote>Volete prepararvi all’arrivo di Disney+? Che ne dite di acquistare Fire TV Stick per guardare comodamente i vostri film e le vostre serie tv preferite su qualunque tv di casa! Potete acquistarla a questo <a href="https://toms.it/ibexS">link</a>.</blockquote>
    </article>
  </body>
</html>