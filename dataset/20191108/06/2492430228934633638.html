<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188270/Actiegroep-XS4ALL-haalt-2-5-miljoen-op"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-08T06:05:06+00:00"/>
    <meta property="og:title" content="Actiegroep XS4ALL haalt 2,5 miljoen op"/>
    <meta property="og:description" content="De crowdfundingsactie XS4ALL Moet Blijven heeft het maximale bedrag van 2,5 miljoen euro opgebracht. De initiatiefneemster Kirsten Verdel uit Rotterdam spreekt van een overweldigend succes."/>
  </head>
  <body>
    <article>
      <h1>Actiegroep XS4ALL haalt 2,5 miljoen op</h1>
      <address>
        <time datetime="2019-11-08T06:05:06+00:00">08 Nov 2019, 06:05</time>
      </address>
      <h4>De crowdfundingsactie XS4ALL Moet Blijven heeft het maximale bedrag van 2,5 miljoen euro opgebracht. De initiatiefneemster Kirsten Verdel uit Rotterdam spreekt van een overweldigend succes.</h4>
      <p>KPN wil het merk XS4ALL opheffen en met het bijeengebrachte geld gaat de actiegroep een eigen internetprovider opzetten.</p>
      <p>De crowdfunding had dinsdag, een dag na de start, al anderhalf miljoen euro opgeleverd en uiteindelijk is "binnen slechts drie dagen en vijf uur het maximumbedrag opgehaald van 2.5 miljoen euro".</p>
      <p>De nieuwe provider wordt maandag gepresenteerd, op 11 november, om 11:11:11 uur. Uiterlijk begin volgend jaar moeten de eerste klanten op internet zijn aangesloten. De provider gaat ook telefonie en televisie bieden.</p>
      <p>XS4ALL werd in 1993 opgericht door een groep hackers. KPN kocht het bedrijf in 1998. Het moederbedrijf wil dat de honderdduizenden klanten van XS4ALL verhuizen naar KPN zelf. De ondernemingsraad van XS4ALL is naar de rechter gestapt om dat te voorkomen.</p>
      <related>
        <a href="http://www.rijnmond.nl/nieuws/188152/XS4ALL-actiecomit-233-van-Rotterdamse-haalt-binnen-een-dag-1-5-miljoen-op"/>
      </related>
    </article>
  </body>
</html>