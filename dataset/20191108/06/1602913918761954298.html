<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/rasturnare-de-situatie-la-alegerile-din-sua-michael-bloomberg-fost-primar-al-new-york-ului-ar-putea-intra-in-cursa-pentru-a-deveni-candidatul-democratilor-la-presedintia-sua-18554662"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-08T06:06:34+00:00"/>
    <meta property="og:title" content="Răsturnare de situaţie la alegerile din SUA: Michael Bloomberg, fost primar al New York-ului, ar putea intra în cursa pentru a deveni candidatul democraţilor la preşedinţia SUA"/>
    <meta property="og:description" content="Michael Bloomberg, fost primar al New Yorkului, se pregăteşte să intre în cursa pentru a obţine poziţia de candidat al Partidului Democrat la funcţia de preşedinte al SUA, informează cotidianul The New York Times, citând persoane familiare cu planurile politicianului. "/>
  </head>
  <body>
    <article>
      <h1>Răsturnare de situaţie la alegerile din SUA: Michael Bloomberg, fost primar al New York-ului, ar putea intra în cursa pentru a deveni candidatul democraţilor la preşedinţia SUA</h1>
      <address><time datetime="2019-11-08T06:06:34+00:00">08 Nov 2019, 06:06</time> by <a rel="author" href="https://www.zf.ro/autor/mircea-olteanu" target="_blank">Mircea Olteanu</a></address>
      <p>Michael Bloomberg, fost primar al New Yorkului, se pregăteşte să intre în cursa pentru a obţine poziţia de candidat al Partidului Democrat la funcţia de preşedinte al SUA, informează cotidianul The New York Times, citând persoane familiare cu planurile politicianului. </p>
      <p>Fostul primar se pregăteşte în mod activ pentru participarea la alegerile primare din cadrul Partidului Democrat şi s-ar putea depune actele de înscriere chiar săptămâna aceasta, însă un consilier al acestuia a indicat că politicianul nu a luat încă o decizie finală în această privinţă.</p>
      <p>Bloomberg, în vârstă de 77 de ani, a renunţat să participe la alegerile primare pentru scrutinul prezidenţial din 2020 din cauză că, iniţial, cursa părea dominată de fostul vicepreşedinte Joseph Biden, însă între timp a devenit tot mai sceptic în legăturile cu şansele lui Biden de a câştiga nominalizarea Partidului Democrat. Mai mult, fostul primar consideră că principalii favoriţi din aripa liberală, senatorii Elizabeth Warren şi Bernie Sanders, nu ar fi nişte candidaţi destul de puternici pentru a-l învinge pe actualul lider de la Casa Albă, Donald Trump, în 2020.</p>
    </article>
  </body>
</html>