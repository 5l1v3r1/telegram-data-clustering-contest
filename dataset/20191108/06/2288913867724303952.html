<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191108_04706894"/>
    <meta property="og:site_name" content="De Standaard"/>
    <meta property="article:published_time" content="2019-11-08T06:54:00+00:00"/>
    <meta property="og:title" content="Eerste dode bij protesten in Hongkong"/>
    <meta property="og:description" content="In Hongkong is een student overleden, die afgelopen weekend van een parkeergebouw was gevallen tijdens schermutselingen tussen de politie en manifestanten...."/>
  </head>
  <body>
    <article>
      <h1>Eerste dode bij protesten in Hongkong</h1>
      <address>
        <time datetime="2019-11-08T06:54:00+00:00">08 Nov 2019, 06:54</time>
      </address>
      <p>
        <b>In Hongkong is een student overleden, die afgelopen weekend van een parkeergebouw was gevallen tijdens schermutselingen tussen de politie en manifestanten.</b>
      </p>
      <p>Het nieuws van het overlijden kan de spanningen in de gewezen Britse kolonie nog doen oplopen, na vijf maanden van rellen.</p>
      <p>Het overlijden van Alex Chow, informaticastudent aan de wetenschaps- en technologie-universiteit van Hongkong, is vrijdagochtend officieel bevestigd door het ziekenhuis Queen Elizabeth. Hij was er maandag binnengebracht na nachtelijke schermutselingen tussen de politie en manifestanten in de wijk Tseung Kwan O.</p>
      <p>Hij lag bewusteloos in een plas bloed in een parkeergebouw, niet ver van waar de politie traangas had ingezet tegen manifestanten die voorwerpen van het gebouw gooiden.</p>
      <p>Sinds de protesten uitbraken op 9 juni, zijn ze uitgemond in massale demonstraties tegen het bewind. De actievoerders gaan in tegen de toenemende greep van China op de regio. De diepe politieke crisis is de ergste sinds Hongkong in 1997 door Groot-BrittanniÃ« opnieuw aan China werd overgedragen en een speciale bestuurlijke regio werd.</p>
    </article>
  </body>
</html>