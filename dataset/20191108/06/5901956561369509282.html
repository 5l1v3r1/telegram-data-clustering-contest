<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/astro/clanek/numerolosko-stevilo-izboljsajte-solski-uspeh-242364"/>
    <meta property="og:site_name" content="Slovenske novice"/>
    <meta property="article:published_time" content="2019-11-08T06:10:00+00:00"/>
    <meta property="og:title" content="Numerološko število: izboljšajte šolski uspeh"/>
    <meta property="og:description" content="Za podrobnejše smernice izračunajte, katera številka zaznamuje dan in mesec vašega rojstva, nato pa preverite, kako vam bo šlo do konca leta na področju izobraževanja, ne glede na to, ali ste d..."/>
  </head>
  <body>
    <article>
      <h1>Numerološko število: izboljšajte šolski uspeh</h1>
      <h2>Naučite se razporejati svoj čas in se resno lotite učenja. Kako vam bo šlo, vam bo razkrilo numerološko število.</h2>
      <address><time datetime="2019-11-08T06:10:00+00:00">08 Nov 2019, 06:10</time> by <a rel="author">M. B. Z.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/24/1574174.jpg"/>
          <figcaption>GETTY IMAGES/ISTOCKPHOTOŠtirice bodo imele srečo, šestice naj se učijo s sošolci, osmice pa lahko računajo na podporo učiteljev. FOTOgrafiji: guliver/Getty Images</figcaption>
        </figure>
        <figure>
          <img src="https://www.slovenskenovice.si/images/slike/2019/10/24/1574175.jpg"/>
          <figcaption>GETTY IMAGES/ISTOCKPHOTOVaše osebno število razkriva tudi, kako dobro vam bo šlo od rok učenje.</figcaption>
        </figure>
      </slideshow>
      <p>Za podrobnejše smernice izračunajte, katera številka zaznamuje dan in mesec vašega rojstva, nato pa preverite, kako vam bo šlo do konca leta na področju izobraževanja, ne glede na to, ali ste dijak ali študent. Osebno numerološko število dobite s seštevanjem števk svojega rojstnega datuma. Če ste rojeni na primer 12. 9. 1977, je vaša številka 1 + 2 + 9 + 1 + 9 + 7 + 7 = 36 = 3 + 6 = 9.<br/><br/>Enke boste pozitivni vpliv energij občutili kot naklonjenost učiteljev oziroma profesorjev in lažje doseganje šolskih ali študijskih uspehov. Temu se bosta pridružila večji občutek odgovornosti in motivacija za načrtno in vztrajno učenje, kar bo, z nekaj sreče, dobra kombinacija za uspeh.<br/><br/>Tiste, ki ste rojeni kot številka dve, bo numerološki vpliv energij naredil v tem času še bolj skrbne in odgovorne, kar lahko dobro vpliva na šolski uspeh, če le ne boste šli predaleč in vas bosta strah in skrb pretirano obremenjevala. Pozitivni vplivi zagotavljajo, da vam bodo z nekaj lastnega truda učitelji naklonjeni in boste imeli več sreče in boste preprosteje dosegali šolske uspehe.<br/><br/>Trojke, v vaši naravi je, da šolske oziroma študijske teme hitro dojemate. To boste seveda uporabili tudi ob koncu letošnjega leta, vendar bo vpliv energij zahtevnejši, kar bo prineslo vsaj kakšno krajšo krizo in malo slabšo oceno, ki jo boste seveda lahko še popravili. Dobro bi bilo, da sprejmete izkušnjo kot izziv, ki vam bo pomagal razumeti vse tiste, ki jim učenje ne gre tako gladko kot vam.<br/><br/>Štirice, delavnost, natančnost in načrtovanje so odlike, s katerimi boste letos v šoli oziroma na fakulteti želi uspehe. Poleg tega vam bo spodbuden vpliv energij prinesel srečo pri vprašanjih. Zelo dobro se boste počutili tudi med sošolci. Najbolje bo, da zaradi svoje trenutne sreče pomagate kateremu sošolcu z inštrukcijami.<br/><br/>Petice na področju izobraževanja ne boste imele dodatne podpore energij, toda odpadle bodo blokade minulih dveh let, kar predvsem pomeni, da je vse odvisno od vas, vašega dela in prilagodljivosti. Upoštevajte pozitivne vplive konec novembra, ko boste razumeli snov, ki vam je prej povzročala preglavice.<br/><br/>Energijski vpliv številk bo za šolske oziroma študijske zadeve za šestice spodbuden. Obstaja nevarnost, da vi sami ali vaši domači preveč pritiskajo na vas, to pa vam bo prej škodilo, kot koristilo, saj pretiran strah ovira učenje in opravljanje šolskih obveznosti. Najbolj koristno bo, če se boste učili s prijatelji.<br/><br/>Sedmice, razvajene, ker so vam bile energije števil dlje zelo naklonjene, se boste soočile z obratnim položajem kot šestice, kar prinaša težjo lekcijo odnosov z avtoriteto in vnovično kritično presojo ciljev in predstave o sebi. Za želeni uspeh se bo treba bolj potruditi. Pazljivi pa bodite tudi v odnosu z učitelji, da vas kateri ne vzame na piko.<br/><br/>Ob koncu tega leta boste osmice ​s pridnostjo in delavnostjo zelo izboljšale učni uspeh. Pozitivni vpliv bo olajšal tudi odnose z učitelji, ti vam bodo bolj naklonjeni. Šolsko okolje bo na splošno postalo bolj prijazno do vas, tako da se boste v učilnici bolje počutili. Uspeh ne bo izostal.<br/><br/>Za devetice se ob koncu letošnjega leta umika izrazito dober vpliv na izobraževanje iz minulega leta. Ne pričakujte, da boste povsem lahkotno opravljali vse, povezano s šolo oziroma študijem. V tem času se bo treba več učiti in truditi. Pametno je izkoristiti obdobje s pozitivnim vplivom, ki vas čaka decembra, tik pred prazniki. Takrat dajte res vse od sebe. </p>
    </article>
  </body>
</html>