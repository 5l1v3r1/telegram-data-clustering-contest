<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-saif-ali-khan-disclosure-his-ancestral-pataudi-property-2838128.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T06:21:53+00:00"/>
    <meta property="og:title" content="पटौदी पैलेस को लेकर सैफ अली खान ने किया खुलासा, बताया- 'पिता के निधन के बाद ये परेशानी आई थी सामने'"/>
    <meta property="og:description" content="सैफ अली खान की फिल्म लाल कप्तान हाल ही में रिलीज हुई। फिल्म ने बॉक्स ऑफिस पर कुछ ज्यादा कमाई नहीं कर पाई लेकिन फिल्म में सैफ की एक्टिंग और उनके लुक को काफी पसंद किया गया। आपको बता दें कि लाल कप्तान..."/>
  </head>
  <body>
    <article>
      <h1>पटौदी पैलेस को लेकर सैफ अली खान ने किया खुलासा, बताया- 'पिता के निधन के बाद ये परेशानी आई थी सामने'</h1>
      <address><time datetime="2019-11-08T06:21:53+00:00">08 Nov 2019, 06:21</time> by <a rel="author">लाइव हिन्दुस्तान टीम,नई दिल्ली</a></address>
      <p>सैफ अली खान की फिल्म लाल कप्तान हाल ही में रिलीज हुई। फिल्म ने बॉक्स ऑफिस पर कुछ ज्यादा कमाई नहीं कर पाई लेकिन फिल्म में सैफ की एक्टिंग और उनके लुक को काफी पसंद किया गया। आपको बता दें कि लाल कप्तान से पहले सैफ की वेब सीरीज 'सेक्रेड गेम्स' को लोगों ने बहुत पसंद किया । अब उनकी आने वाली फिल्म 'तानाजी' और 'जवानी-जानेमन' हैं । अपनी अपकमिंग फिल्मों को लेकर सैफ काफी चर्चे में हैं। इन्हीं सब के बीच सैफ अपनी  पैतृक सम्पत्ति पटौदी पैलेस को लेकर चर्चे में हैं। हाल ही में एक इंटरव्यू में सैफ ने कहा कि नवाब होने के बावजूद उन्हें 2011 में अपने पिता की मृत्यु के बाद पैतृक सम्पत्ति पटौदी पैलेस को वापस लेना पड़ा था। इस महल को नीमराना होटल्स को किराए पर दिया गया था।</p>
      <p>
        <a href="https://www.livehindustan.com/entertainment/story-aakash-ambani-wife-shloka-mehta-painting-mumbai-railway-station-wall-2838107.html">रेलवे स्टेशन पर पेंट करती दिखीं अंबानी परिवार की बहू श्लोका मेहता, जानिए क्या है माजरा</a>
      </p>
      <p>मिड-डे से बात करते हुए सैफ अली खान ने बताया कि नवाब खानदान से होने के बाद भी वह खुद के दम पर यहां तक आए है। सैफ ने मिड डे को बताया है कि 'मैंने सीखा है कि आप किसी की सोच के खिलाफ बहस नहीं कर सकते, चाहे वो सच हो या न हो। लोगों की एक निश्चित धारणा है। यहां तक कि जब मेरे पिता (मंसूर अली खान पटौदी) की मृत्यु हो गई, तो पटौदी पैलेस नीमराणा होटल्स को किराए पर मिल गया था। अमन नाथ और फ्रांसिस होटल चलाते थे। जब फ्रांसिस का निधन हो गया तो नीमराणा होटल्स वालों ने कहा कि अगर मैं पटौदी पैलेस वापस चाहता हूं तो मैं उन्हें बता सकता हूं। मैंने उनसे कहा कि मुझे ये वापस चाहिए। उन्होंने एक प्रेस कॉन्फ्रेंस की और कहा, ठीक है, आप ये ले लो, लेकिन आपको हमें बहुत सारे पैसे देने होंगे। इसके बाद मैंने जो भी अपनी फिल्मों से कमाया था उन पैसों से पटौदी पैलेस वापस ले लिया।'</p>
      <p>
        <a href="https://www.livehindustan.com/entertainment/story-happy-birthday-singer-usha-uthup-2838091.html">B'Day spl: ऊषा उत्थुप के जन्मदिन के अवसर पर सुने उनके सुपरहिट गाने</a>
      </p>
      <p>बता दें, सैफ अली खान फिल्म अभिनेत्री शर्मिला टैगोर और दिवंगत क्रिकेटर मंसूर अली खान पटौदी के बेटे हैं। सैफ अली खान हरियाणा के पटौदी रियासत से ताल्लुक रखते थे।  सैफ पटौदी पैलेस जाते रहते हैं। आखिरी बार उन्हें पत्नी करीना कपूर के जन्मदिन पर पैलेस में देखा गया था। </p>
    </article>
  </body>
</html>