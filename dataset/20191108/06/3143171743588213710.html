<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/truffe-inps-a-messina-udienza-preliminare-per-36-tra-medici-e-avvocati.html"/>
    <meta property="og:site_name" content="Tempostretto"/>
    <meta property="article:published_time" content="2019-11-08T06:30:21+00:00"/>
    <meta property="og:title" content="Truffe Inps a Messina, udienza preliminare per 36 tra medici e avvocati"/>
    <meta property="og:description" content="La Procura di Messina chiede il giudizio di 36 tra falsi invalidi, medici e avvocati per truffe all'Inps con certificati &quot;comprati&quot;"/>
  </head>
  <body>
    <article>
      <h1>Truffe Inps a Messina, udienza preliminare per 36 tra medici e avvocati</h1>
      <address><time datetime="2019-11-08T06:30:21+00:00">08 Nov 2019, 06:30</time> by <a rel="author" href="https://www.tempostretto.it/author/alessandra-serio" target="_blank">Alessandra Serio</a></address>
      <p>
        <i>Falsi invalidi, professionisti di patronati e medici messinesi e della provincia nell'inchiesta su un giro di truffe all'Inps</i>
      </p>
      <p>Sono trentasei gli indagati che vanno al vaglio preliminare dell’ultima inchiesta della Procura messinese sulle <b>truffe Inps</b>. Alla fine degli accertamenti, che hanno messo sotto la lente ben 96 persone tra falsi invalidi, avvocati, medici, gestori di patronati e “faccendieri”, il sostituto procuratore Rossana <b>Casabona,</b> titolare del caso, ha diviso il fascicolo in più faldoni e per 36 indagati ha formulato la richiesta di rinvio a giudizio. Richiesta che sarà esaminata dal Giudice per l’udienza preliminare Salvatore<b> Mastroen</b>i a partire dal prossimo 11 marzo.</p>
      <p>L’indagine è nata quasi per caso, mente i carabinieri lavoravano alla scomparsa di <b><i><a href="https://www.tempostretto.it/news/tragico-epilogo-caso-provvidenza-grassi-ritrovato-corpo-senza-vita-foto.html">Provvy Grassi</a></i>,</b> la giovane precipitata da un viadotto autostradale nel luglio 2013 e ritrovata soltanto nel gennaio 2014 Per venire a capo del giallo, i militari hanno compiuto una serie di accertamenti anche sul padre della ragazza, Giovanni <b>Grassi, </b>che è risultato inserito in un ampio contesto e in una rete di rapporti attraverso i quali otteneva certificati medici utili a chi voleva ottenere le pensioni di invalidità.</p>
      <p>Da lì le intercettazioni si sono estese a macchia d’olio ad un lungo elenco di professionisti,  e oggi il magistrato ipotizza per 15 di loro l’associazione a delinquere finalizzata alle truffe Inps. Gli altri risultano coinvolti in singoli casi di falso e truffa.  Tra loro ci sono anche un dipendente dell’Istituto pensionistico e tre sanitari spesso come CTU del Tribunale.</p>
      <p>Ecco l’elenco. Si dovranno presentare davanti al Gup Mastroeni a marzo del 2020, oltre a Giovanni Grassi, i gestori di patronati Franco <b>Poeta</b>, Giuseppe <b>Galletta</b> e Luigi <b>Spignolo </b>; gli avvocati Patrizia <b>Cacioppo</b>,Giuseppina <b>Iaria</b> e Roberta <b>Pellicanò.</b></p>
      <p>Ancora, i medici Carlo <b>Casile</b>, Claudio <b>Dispenzieri,</b> Vincenzo <b>Isola,</b> Pietro <b>D’Alessandro,</b> Fabrizio <b>Ciappina, </b>Francesco <b>Abramo,</b> Roberto <b>Calvo, </b>Gian Placido <b>De Luca</b>, Claudio <b>Dispensieri,</b> Claudio Mario <b>Italiano</b>, James Carmelo <b>Scaffidi, </b>Giovanni <b>Pellegrino,</b> Pippo <b>Spatola, </b>Alessandro <b>Grippa, </b>Antonino <b>Trovato;</b></p>
      <p>i pazienti Michele <b>Fonte</b>, Aldo <b>Giuttari, </b>Barbara <b>Immormino, </b>Giuseppe <b>Arrigo, </b>Maurizio <b>La Malfa,</b> Domenico <b>Mendolia, </b>Carmela Puglisi, Pasqua <i>Au<b>gliera</b></i>, Santa <b>Berenato, </b>Carmelo <b>Longo</b> e Antonino <b>Girone</b>; i Consulenti del Tribunale Nicola <b>Zanghì, </b>Francesco <b>Rando</b>, Antonello<b> Tommasini</b>; il dipendente Inps Giovanni<b> Siracusano.</b></p>
      <p>L’indagine racconta di fatti che vanno dal 2009 al 2014 e i medici interessati operavano nelle strutture pubbliche di Messina, Milazzo, Patti e Barcellona.</p>
      <p>I capi di imputazione elencati dalla Procura sono ben 296 e alcuni sono ancora coperti dagli omissis, mentre in alcuni dei reati contestati “visibili” vengono fuori nomi di altri indagati per i quali “si procede separatamente”. Ciò vuol dire che l’inchiesta non è affatto finita qui e promette ulteriori clamorosi sviluppi.</p>
    </article>
  </body>
</html>