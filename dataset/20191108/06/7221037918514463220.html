<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/yeni-havalimani-thynin-karini-yuttu/926470"/>
    <meta property="og:site_name" content="medya faresi"/>
    <meta property="article:published_time" content="2019-11-08T06:48:00+00:00"/>
    <meta property="og:title" content="İstanbul havalimanı THY’nin bütün kârını yuttu"/>
    <meta property="og:description" content="Geçen yılın üçüncü çeyreğinde 714 milyon dolar olan Türk Hava Yolları’nın (THY) net kârı, bu yıl aynı çeyrekte yüzde 8.3’lük düşüşle 655 milyon dolara (3.7 milyar TL) geriledi. Net kârda TL cinsinden düşüş yüzde 6.3 oldu."/>
  </head>
  <body>
    <article>
      <h1>İstanbul havalimanı THY’nin bütün kârını yuttu</h1>
      <h2>Geçen yılın üçüncü çeyreğinde 714 milyon dolar olan Türk Hava Yolları’nın (THY) net kârı, bu yıl aynı çeyrekte yüzde 8.3’lük düşüşle 655 milyon dolara (3.7 milyar TL) geriledi. Net kârda TL cinsinden düşüş yüzde 6.3 oldu.</h2>
      <address>
        <time datetime="2019-11-08T06:48:00+00:00">08 Nov 2019, 06:48</time>
      </address>
      <p>2018’in ilk dokuz ayında 755 milyon dolar net kâr açıklayan şirketin bu yıl aynı dönemde kârı, yüzde 40 düşüşle 452 milyon dolara geriledi.</p>
      <p>İlk 9 ayda gelirler yüzde 0.8 artarken giderler yüzde 9.2 arttı.</p>
      <p>Dokuz aylık finansman gideri 1.3 milyar TL olan şirketin, brüt hasılatı 56.1 milyar TL, brüt kârı 46.1 milyar TL, genel yönetim giderleri 1.2 milyar TL, pazarlama ve satış giderleri 6.2 milyar TL oldu.  </p>
      <p>Ocak-eylül döneminde şirketin yolcu sayısı, geçen yılın aynı dönemine göre yüzde 2 düştü.</p>
      <p>İş Yatırım, THY’nin kârındaki düşüşe ilişkin analizinde, “2020’nin ikinci çeyreğine kadar ümit vermeyen gelir gelişiminin ve kapasite problemleri ile İstanbul Havalimanı’na taşınma sebebiyle maliyet artışlarının devamının, THY’nin faaliyet performansını baskılamaya devam edeceğine inanıyoruz” dedi. </p>
    </article>
  </body>
</html>