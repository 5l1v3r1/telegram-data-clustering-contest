<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/amd-liderinden-iddiali-aciklamalar_84908.html"/>
    <meta property="og:site_name" content="CHIP Online"/>
    <meta property="article:published_time" content="2019-11-08T06:00:00+00:00"/>
    <meta property="og:title" content="AMD Liderinden İddialı Açıklamalar!"/>
    <meta property="og:description" content="AMD'nin en tepesindeki isim, rakipleri olan Intel'in 2020 yılında korkması gereken çok daha fazla şey olacağını iddia etti!"/>
  </head>
  <body>
    <article>
      <h1>AMD Liderinden İddialı Açıklamalar!</h1>
      <h2>AMD'nin en tepesindeki isim, rakipleri olan Intel'in 2020 yılında korkması gereken çok daha fazla şey olacağını iddia etti!</h2>
      <address><time datetime="2019-11-08T06:00:00+00:00">08 Nov 2019, 06:00</time> by <a rel="author">CHIP Online</a></address>
      <p>AMD'nin baş yöneticisi <b>Lisa Su</b> firmanın başarısı hakkında düşüncelerini paylaşırken, firmanın 2020 yılında daha da güçleneceğini söyledi. Su, bu düşüncesini ve daha pek çok bilgiyi AMD'nin neredeyse 15 yıldır gördüğü en yüksek çeyreklik gelirin yaşandığı güçlü üçüncü çeyrek finans sonuçlarını takiben yaptığı bir söyleşide açıkladı.</p>
      <p>Pek çok alanda yeni işlemciler geliştirmeyi planlayan Intel'in karşısında AMD'nin nasıl rekabetçi kalmayı planladığı konusunda bir soruyu cevaplayan Su, şirketin yolda olan 3. Nesil <b>Threadripper çiplerinin</b> yanı sıra <b>Ryzen 9 3950X</b> ile üst seviye tüketici segmentinde büyük bir etki yaratacağını vurgulamaktan çekinmedi.</p>
      <p><b>Yeni nesil 7nm (Zen 2) mobil işlemcilerin</b> 2020 yılının başlarında sunulacağını söyleyen yönetici, bütün bunların "oldukça güçlü bir portfolyoyu" temsil ettiğini belirtti ve ekledi: "<i>Her ne kadar 2019 büyük bir üretim yılı olmuş olsa da, inanıyorum ki 2020 bizim için daha da büyük bir üretim yılı olacak.</i>"</p>
    </article>
  </body>
</html>