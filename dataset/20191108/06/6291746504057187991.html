<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/08/maria-pia-fanfani-morta/"/>
    <meta property="og:site_name" content="Il Post"/>
    <meta property="article:published_time" content="2019-11-08T06:41:26+00:00"/>
    <meta property="og:title" content="È morta a 96 anni Maria Pia Fanfani, seconda moglie del politico Amintore Fanfani"/>
    <meta property="og:description" content="È morta a 96 anni Maria Pia Fanfani, seconda moglie del politico Amintore Fanfani, uno dei più noti esponenti della Democrazia Cristiana, più volte presidente del Consiglio. Maria Pia Fanfani, il cui cognome da nubile era Tavazzani, era nata a Pavia il 22 novembre 1922 ed era stata una staffetta"/>
  </head>
  <body>
    <article>
      <h1>È morta a 96 anni Maria Pia Fanfani, seconda moglie del politico Amintore Fanfani</h1>
      <address>
        <time datetime="2019-11-08T06:41:26+00:00">08 Nov 2019, 06:41</time>
      </address>
      <p>È morta a 96 anni Maria Pia Fanfani, seconda moglie del politico Amintore Fanfani, uno dei più noti esponenti della Democrazia Cristiana, più volte presidente del Consiglio. Maria Pia Fanfani, il cui cognome da nubile era Tavazzani, era nata a Pavia il 22 novembre 1922 ed era stata una staffetta partigiana. <i>Repubblica</i> <a href="https://www.repubblica.it/politica/2019/11/07/news/e_morta_maria_pia_fanfani-240485671/">scrive</a> che nel 1983 Maria Pia Fanfani divenne «presidentessa del Comitato nazionale femminile della Croce rossa» e che «il suo sito registra decine e decine di interventi umanitari che ha organizzato e promosso in Italia e all’estero». Il <i>Corriere della Sera</i> <a href="https://roma.corriere.it/notizie/cronaca/19_novembre_07/roma-morta-maria-pia-fanfani-moglie-amintore-aveva-97-anni-42ca6bee-0147-11ea-bfaf-9602a8f3f6c1.shtml">ricorda</a> che era stata anche scrittrice e fotografa. Quello con Fanfani fu il suo secondo matrimonio, dopo quello con l’ingegnere Giuseppe Vecchi. Anche per Fanfani si trattò di un secondo matrimonio.</p>
    </article>
  </body>
</html>