<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/traffico-illecito-di-auto-tra-cisterna-e-la-germania-arrestato-30enne-di-cori.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-08T13:41:28+00:00"/>
    <meta property="og:title" content="Traffico illecito di auto tra Cisterna e la Germania: arrestato 30enne di Cori"/>
    <meta property="og:description" content="Gli agenti del Commissariato di Cisterna in sinergia con il  Servizio di collaborazione internazionale tra polizie ed il  Polizei Praesidium di Bonn della Polizia Tedesca,  sono intervenuti in  Cori, individuando il terminale di un‘attività  illecita di import – export di autovetture. La sinergia creata tra il personale del commissariato con i colleghi tedeschi ha consentito di […]"/>
  </head>
  <body>
    <article>
      <h1>Traffico illecito di auto tra Cisterna e la Germania: arrestato 30enne di Cori</h1>
      <address><time datetime="2019-11-08T13:41:28+00:00">08 Nov 2019, 13:41</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/07/polizia-stato.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Gli agenti del Commissariato di Cisterna in sinergia con il  Servizio di collaborazione internazionale tra polizie ed il  Polizei Praesidium di Bonn della Polizia Tedesca,  sono intervenuti in  Cori, individuando il terminale di un‘attività  illecita di import – export di autovetture.</p>
      <p>La sinergia creata tra il personale del commissariato con i colleghi tedeschi ha consentito di recuperare una potente e nuovissima Golf Gti parcheggiata nelle strade del centro di Cori, comune ove risultava essere stata localizzata l’auto sottratta ad un noleggiatore tedesco.</p>
      <p>Nel corso dell’attività di p.g. è stato effettuato un appostamento che consentiva di individuare un uomo che con fare circospetto e dopo diversi passaggi in zona, decideva di salire a bordo dell’autovettura tentando di dileguarsi rapidamente .</p>
      <p>Bloccato l’uomo con l’accusa di ricettazione, gli agenti hanno proceduto al sequestro dell’auto, successivamente restituita ad un funzionario della società tedesca di noleggio giunto in Italia.</p>
      <p>Il ricettatore S.N  trentenne corese di origini maghrebine è soggetto  noto alle forze di polizia, dedito all’acquisizione in forme illecite di potenti autovetture che, debitamente “lavorate “ e  clonate, con la dotazione  di targhe documenti e segni matricolari contraffatti, venivano successivamente immesse tramite i porti toscani, liguri e francesi nel mercato automobilistico del Nord Africa .  </p>
      <p>Cio’ avveniva anche grazie ad una rete di “corrieri” cisternesi ed apriliani più volte sorpresi dalla polizia italiana e francese, in procinto di imbarcare le auto, in particolare dai porti di Marsiglia e Livorno.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/traffico-illecito-di-auto-tra-cisterna-e-la-germania-arrestato-30enne-di-cori.html"/>
        <a href="https://www.ilcorrieredellacitta.com/news-ladispol-cerveteri/ladispoli-anagrafe-arriva-il-servizio-di-prenotazione-online.html"/>
        <a href="https://www.ilcorrieredellacitta.com/news-anzio/anzio-regina-dellinverno-tra-storia-cultura-enogastronomia-ed-antiche-tradizioni-marinare-ecco-la-nuova-campagna-di-promozione-del-territorio.html"/>
        <a href="https://www.ilcorrieredellacitta.com/news-fiumicino/fiumicino-4-milioni-di-euro-per-le-nuove-piste-ciclabili.html"/>
        <a href="https://www.ilcorrieredellacitta.com/ultime-notizie/falsi-invalidi-e-bambini-sfruttati-per-chiedere-lelemosina-4-denunce-a-roma.html"/>
        <a href="https://www.ilcorrieredellacitta.com/news-ladispol-cerveteri/ladispoli-quartiere-miami-presto-un-nuovo-impianto-di-illuminazione-pubblica.html"/>
      </related>
    </article>
  </body>
</html>