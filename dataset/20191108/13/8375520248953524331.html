<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/spravu-vbivci-baykera-u-kijevi-napravleno-do-sudu-638703.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T13:34:07+00:00"/>
    <meta property="og:title" content="Справу вбивці байкера у Києві направлено до суду"/>
    <meta property="og:description" content="Щодо молодика відкрито три кримінальних провадження"/>
  </head>
  <body>
    <article>
      <h1>Справу вбивці байкера у Києві направлено до суду</h1>
      <address>
        <time datetime="2019-11-08T13:34:07+00:00">08 Nov 2019, 13:34</time>
      </address>
      <h4>Щодо молодика відкрито три кримінальних провадження</h4>
      <p>Київською місцевою прокуратурою №2 скеровано до суду обвинувальний акт відносно чоловіка, який підозрюється в умисному вбивстві мотоцикліста на Харківському шосе.</p>
      <p>Про це повідомляє пресслужба столичної прокуратури.</p>
      <p>Згідно з матеріалами слідства, 24 травня 2017 року в результаті конфлікту на дорозі підозрюваний <a href="https://glavcom.ua/news/u-kijevi-rozstrilyali-motociklista-usi-podrobici-416768.html">здійснив кілька пострілів у бік мотоцикліста</a>, який зупинився на перехресті, та зник з місця скоєння злочину. Поранений чоловік від отриманих травм помер. Без батька залишилися двоє дітей.</p>
      <p>За результатами досудового слідства дії підозрюваного кваліфіковані за ч.1 ст. 115 (умисне вбивство) КК України.</p>
      <p>Окрім цього, зловмиснику інкримінується додатковий епізод за ч. 4 ст. 296 КК України, а саме хуліганство, вчинене із застосуванням предмету, спеціально пристосованого для нанесення тілесних ушкоджень. У 2016 році підозрюваний, перебуваючи на парковці біля столичного супермаркету, через раптовий конфлікт кілька разів стріляв у бік охоронця.</p>
      <p>Обвинувальний акт за вказаними фактами скеровано до Дарницького районного суду Києва для розгляду по суті.</p>
      <p>Зазначимо, що на даний час у Дарницькому районному суді міста Києва триває судовий розгляд ще одного обвинувального акту відносно цієї ж особи за фактом здійснення систематичних втеч зі спеціалізованого лікувального закладу, а також за фактами придбання і зберігання у палаті психіатричної лікарні наркотичних речовин.</p>
      <p>Нагадаємо, 14 травня цього року підозрюваний, який мав перебувати у міській психоневрологічній лікарні закритого типу у Глевасі Київської області, <a href="https://glavcom.ua/kyiv/news/z-psihlikarni-pid-kijevom-utik-vbivcya-yakiy-dva-romu-tomu-rozstrilyav-baykera-foto-593725.html">був затриманий правоохоронцями у кінотеатрі.</a></p>
      <p>1 з 3<br/><a href="https://glavcom.ua/kyiv/news/spravu-vbivci-baykera-u-kijevi-napravleno-do-sudu-638703.html#">на весь екран згорнути</a></p>
      <figure>
        <img src="https://glavcom.ua/img/gallery/6302/10/655680_big.jpg"/>
      </figure>
      <figure>
        <img src="https://glavcom.ua/img/gallery/6302/10/655681_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Зважаючи на це, після призначення до розгляду обвинувального акту за фактом вбивства мотоцикліста, стороною обвинувачення буде ініційовано питання об’єднання вказаних кримінальних проваджень, оскільки у вчиненні усіх кримінальних правопорушень обвинувачується одна особа.</p>
      <p>Нагадаємо, 4 жовтня 2019 року Дарницький районний суд Києва за клопотанням Київської місцевої прокуратури №2 <a href="https://glavcom.ua/kyiv/news/molodika-pidozryuvanogo-u-vbivstvi-baykera-pomishcheno-do-sizo-630210.html">змінив підозрюваному запобіжний захід з поміщення до психіатричного закладу на тримання під вартою у слідчому ізоляторі.</a></p>
      <related>
        <a href="https://glavcom.ua/kyiv/news/molodika-pidozryuvanogo-u-vbivstvi-baykera-pomishcheno-do-sizo-630210.html"/>
        <a href="https://glavcom.ua/kyiv/news/ogolosheno-pidozru-pracivnikam-psihlikarni-yaki-spriyali-vtecham-pidozryuvanogo-u-vbivstvi-baykera-612989.html"/>
        <a href="https://glavcom.ua/kyiv/news/z-psihlikarni-pid-kijevom-utik-vbivcya-yakiy-dva-romu-tomu-rozstrilyav-baykera-foto-593725.html"/>
      </related>
    </article>
  </body>
</html>