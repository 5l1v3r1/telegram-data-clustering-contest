<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/08/vse-poveche-vyzrastni-hora-u-nas-shte-izdyrji-li-sistemata.428969"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T13:09:00+00:00"/>
    <meta property="og:title" content="Все повече възрастни хора у нас, ще издържи ли системата?"/>
    <meta property="og:description" content="Социалните помощи се нуждаят от пари, засега ги има | Dnes.bg"/>
  </head>
  <body>
    <article>
      <h1>Все повече възрастни хора у нас, ще издържи ли системата?</h1>
      <h2>Социалните помощи се нуждаят от пари, засега ги има</h2>
      <address><time datetime="2019-11-08T13:09:00+00:00">08 Nov 2019, 13:09</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Демографската структура се променя, а системата за социално подпомагане ще бъде все по-натоварена, защото непрекъснато се увеличава броят на нуждаещи се възрастни хора.Така ще е нужен голям ресурс за социални помощи, призна вицепремиерът Марияна Николова по време на парламентарния контрол.</p>
      <p>Според нея обаче системата е обезпечена с нужната гъвкавост да реагира, стига да разполага с нужните средства. Ако има достатъчно средства ще изпълни своя ангажимент към тази рискова група.</p>
      <p>"Възрастните хора имат облекчен достъп до различни видове помощи, като хората над 75 години, живеещи сами, са приоритетни. На възрастните дължим достойна грижа и подкрепа“, коментира Николова.</p>
      <p>Тя допълни, че все повече хора продължават да работят дори и на пенсионна възраст.</p>
      <p>Броят на тези от третата възраст, които остават на пазара на труда нараства с 15%, като през 2018 г. достига до 60 на сто сред групата от 55 до 65 години.</p>
      <p>Държавата обръщала специално внимание и на безработните над 55-годишна възраст като акцентът е върху тези с ниска или без квалификация.                                                                          </p>
      <related>
        <h4>Още по темата</h4>
        <a href="https://www.dnes.bg/obshtestvo/2019/11/04/knsb-iska-minimalna-pensiia-ot-250-lv-ot-1-iuli.428517"/>
        <a href="https://www.dnes.bg/obshtestvo/2019/11/04/po-strogi-iziskvaniia-za-pensionirane-skacha-vyzrastta-rannoto-po-trudno.428474"/>
      </related>
    </article>
  </body>
</html>