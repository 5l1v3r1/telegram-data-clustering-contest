<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817065.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T13:31:00+00:00"/>
    <meta property="og:title" content="رای قاطع سازمان ملل به قعطنامه محکومیت تحریم آمریکا علیه کوبا"/>
    <meta property="og:description" content="مجمع عمومی سازمان ملل قاطعانه و با ۱۸۷ رای مثبت، تداوم تحریم اقتصادی آمریکا علیه کوبا برای بیست‌وهشتمین سال متوالی را محکوم و ادعاهای آمریکا درباره نقض حقوق بشر در این کشور را رد کرد."/>
  </head>
  <body>
    <article>
      <h1>رای قاطع سازمان ملل به قعطنامه محکومیت تحریم آمریکا علیه کوبا</h1>
      <address>
        <time datetime="2019-11-08T13:31:00+00:00">08 Nov 2019, 13:31</time>
      </address>
      <p>مجمع عمومی سازمان ملل قاطعانه و با ۱۸۷ رای مثبت، تداوم تحریم اقتصادی آمریکا علیه کوبا برای بیست‌وهشتمین سال متوالی را محکوم و ادعاهای آمریکا درباره نقض حقوق بشر در این کشور را رد کرد.</p>
      <p>به گزارش ایسنا، به نوشته پایگاه فاکس نیوز، در رای‌گیری بر سر این قطعنامه، محکومیت تحریم اقتصادی آمریکا علیه کوبا ۱۸۷ رای مثبت در برابر تنها سه رای منفی انداخته شد و سه رای منفی مذکور هم از جانب آمریکا، اسرائیل و برزیل ثبت شد که موضوع تازه آن رای منفی برزیل علیه کوبا و به نفع آمریکا بود که برای نخستین بار از سوی این کشور صورت گرفت.</p>
      <p>در این رای‌گیری دو کشور کلمبیا و اوکراین نیز رای ممتنع انداختند.</p>
      <p>مجمع عمومی سازمان ملل با این رای خود به درخواست آمریکا برای آنچه که محکومیت تداوم نقض حقوق بشر در کوبا خوانده نیز بی اعتنایی کرد.</p>
      <p>ژایر بولسونارو، رئیس جمهور جدید برزیل که تا کنون رابطه خوبی با دونالد ترامپ داشته، در ماه سپتامبر گذشته در سخنرانی خود در مجمع عمومی سازمان ملل خصومتش با کوبا را نشان داد.</p>
      <p>او مدعی شد، کوبا برای تضعیف کشورش تلاش می‌کند و کوبایی‌ها در تلاشهایشان "شکست خورده‌اند".</p>
      <p>هیات برزیل در سازمان ملل به درخواست فاکس نیوز برای اظهار نظر درباره این رای‌گیری پاسخ نداد.</p>
      <p>وزارت امور خارجه کلمبیا نیز در بیانیه‌ای در توضیح رای ممتنع این کشور عنوان کرد که بوگوتا به این بهانه که کوبا به شورشیان گروه موسوم به "فارک" در گذشته پناه داده، از حکومت نیکولاس مادورو، رئیس جمهور ونزوئلا حمایت کرده و تلاش‌هایی در جهت بی‌ثبات ساختن منطقه صورت داده، این رای را ثبت کرده است.</p>
      <p>کلی کرافت، سفیر آمریکا در سازمان ملل در صحبت‌هایی قبل از رای‌گیری بر سر این قعطنامه اذعان کرده بود که از تصویب قطعنامه مطمئن است اما دولت ترامپ با آن مخالفت خواهد کرد.</p>
      <p>کشور مولداوی در رای‌گیری بر سر این قطعنامه شرکت نداشت.</p>
      <p>قطعنامه‌های مجمع عمومی سازمان ملل به لحاظ قانونی الزام‌آور و اجرایی نیستند.</p>
    </article>
  </body>
</html>