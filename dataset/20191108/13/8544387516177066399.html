<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/08/anoihta-magazia-kiriaki-2019-poies-kiriakes-ke-poio-orario/"/>
    <meta property="og:site_name" content="neolaia.gr"/>
    <meta property="article:published_time" content="2019-11-08T13:18:35+00:00"/>
    <meta property="og:title" content="Ανοιχτά μαγαζιά Κυριακή: Δείτε ποιες Κυριακές είναι ανοιχτά &amp; ποιο είναι το ωράριο!"/>
    <meta property="og:description" content="Το μέτρο ανοιχτά μαγαζιά Κυριακή 2019 εφαρμόζεται τα τελευταία χρόνια και έχει διχάσει τον κόσμο της εργασίας, καθώς ότι οι εργαζόμενοι σε αυτά χάνουν την καθιερωμένη αργία της Κυριακής."/>
  </head>
  <body>
    <article>
      <h1>Ανοιχτά μαγαζιά Κυριακή: Δείτε ποιες Κυριακές είναι ανοιχτά &amp; ποιο είναι το ωράριο!</h1>
      <h2>Ανοιχτά μαγαζιά Κυριακή: Δείτε αναλυτικά τις ημερομηνίες!</h2>
      <address><time datetime="2019-11-08T13:18:35+00:00">08 Nov 2019, 13:18</time> by <a rel="author">neolaia.gr Team</a></address>
      <p>Το μέτρο <b>ανοιχτά μαγαζιά Κυριακή 2019 </b>εφαρμόζεται τα τελευταία χρόνια και έχει διχάσει τον κόσμο της εργασίας, καθώς ότι οι εργαζόμενοι σε αυτά χάνουν την καθιερωμένη αργία της Κυριακής.</p>
      <h3>Ανοιχτά μαγαζιά Κυριακή – Αναλυτικές πληροφορίες:</h3>
      <p>Υπενθυμίζεται ότι, σύμφωνα με την παρ. 1 άρθρου 16 ν. 4177/2013, τα καταστήματα μπορούν να ανοίξουν προαιρετικά την πρώτη Κυριακή κατά την έναρξη της χρονικής περιόδου των εκπτώσεων, ήτοι την Κυριακή 20 Ιανουαρίου 2019. Το ωράριο εκείνη την Κυριακή είναι συνήθως έως τις 18:00 το απόγευμα.</p>
      <p>
        <b>Ανοιχτά μαγαζιά Κυριακή 2019</b>
      </p>
      <p>Σύμφωνα με τη νομοθεσία επιτρέπεται προαιρετικά η λειτουργία των καταστημάτων τις εξής οκτώ Κυριακές:</p>
      <p>
        <b>Ποιες Κυριακές είναι ανοιχτά τα μαγαζιά:</b>
      </p>
      <ul>
        <li> Την πρώτη Κυριακή:<br/>α) των χειμερινών εκπτώσεων<br/>β) των καλοκαιρινών εκπτώσεων<br/>γ) του εκπτωτικού δεκαημέρου του Μαΐου<br/>δ)  του εκπτωτικού δεκαημέρου Νοεμβρίου</li>
      </ul>
      <p>Σε περίπτωση που η πρώτη Κυριακή συμπίπτει με επίσημη αργία, η δυνατότητα μετατίθεται την επόμενη Κυριακή.</p>
      <ul>
        <li>Την Κυριακή των Βαΐων</li>
        <li>Τις δύο Κυριακές πριν από τα Χριστούγεννα</li>
        <li>Την τελευταία Κυριακή κάθε έτους</li>
      </ul>
      <p>Επίσης, ειδικά για τα ιχθυοπωλεία, επιτρέπεται η λειτουργία τους και την παραμονή της 25ης Μαρτίου όταν πέφτει Κυριακή.</p>
      <p>
        <b>Ανοιχτά μαγαζιά Κυριακή 2019 – Ακολουθούν αναλυτικά οι ημερομηνίες</b>
      </p>
      <p>Συγκεκριμένα, για το τρέχον έτος τα καταστήματα θα παραμείνουν ανοικτά τις εξής οκτώ Κυριακές (με χρονολογική σειρά):</p>
      <ul>
        <li>20 Ιανουαρίου 2019</li>
        <li>21 Απριλίου 2019 (Κυριακή των Βαΐων)</li>
        <li>5 Μαΐου 2019</li>
        <li>14 Ιουλίου 2019</li>
        <li>3 Νοεμβρίου 2019</li>
        <li>15 Δεκεμβρίου 2019</li>
        <li>22 Δεκεμβρίου 2019</li>
        <li>29 Δεκεμβρίου 2019</li>
      </ul>
      <p>To <b>προτεινόμενο ωράριο</b> λειτουργίας την Κυριακή είναι από τις <b>11:00 το πρωί έως τις 18:00</b> το απόγευμα, ενώ τα πολυκαταστήματα και τα supermarket, θα είναι ανοιχτά έως τις 20:00 το βράδυ.</p>
      <p>
        <b>Το Κέντρο Προστασίας Καταναλωτών επισημαίνει τα εξής:</b>
      </p>
      <p>– Δεν πρέπει να γίνεται σύγχυση μεταξύ εκπτώσεων και προσφορών. Οι εκπτώσεις αφορούν προϊόντα της σεζόν, για τα οποία η έκπτωση είναι συνήθως χαμηλή. Για τις προσφορές, η έκπτωση είναι ιδιαίτερα υψηλή, αλλά αφορά είδη παρωχημένης εποχής. Οι καταναλωτές δεν πρέπει να παρασυρόμαστε από τις μεγάλες εκπτώσεις.</p>
      <p>– Οι καταστηματάρχες είναι υποχρεωμένοι να αλλάζουν τα προϊόντα τα οποία παρουσιάζουν ελάττωμα και αγοράστηκαν την περίοδο των εκπτώσεων. Ο έμπορος μπορεί να αρνηθεί αλλαγή ελαττωματικού είδους, μόνο εάν το προϊόν είναι σε τιμή προσφοράς, εξαιτίας του συγκεκριμένου ελαττώματος και εφόσον έχει ενημερώσει σχετικά τον καταναλωτή, πριν την αγορά, με ανάλογη πινακίδα.</p>
      <p>– Για την περίοδο των εκπτώσεων, πρέπει να υπάρχει πινακίδα σε ορατά από τους καταναλωτές σημεία του καταστήματος και των βιτρινών, που θα αναγράφει το ποσοστό των εκπτώσεων, που παρέχονται, στις τιμές πώλησης κάθε είδους ή ομάδας ειδών ή όλων των ειδών του καταστήματος. Αν δεν υπάρχει τέτοια πινακίδα, πρέπει σε κάθε είδος να υπάρχει καρτελάκι, που να αναγράφει την τιμή πώλησης του προϊόντος, πριν την έκπτωση (διαγραμμένη) και την τιμή, μετά την έκπτωση.</p>
      <p>– Οι καταναλωτές δεν πρέπει να επηρεάζονται από τις διαφημίσεις.</p>
      <p>– Θα αποβεί πολύ χρήσιμο για τους καταναλωτές, εάν, πριν τις εκπτώσεις, επισκεφθούν την αγορά, για να διερευνήσουν τις τιμές, πριν την έκπτωση και να επισημάνουν τα είδη, που θέλουν να αγοράσουν. Έτσι, θα έχουν τη δυνατότητα σύγκρισης των τιμών, πριν και μετά την έκπτωση, καθώς και τη βεβαιότητα ότι το ποσό που αναγράφεται, ως τιμή, πριν την έκπτωση, είναι πραγματικό.</p>
      <p>– Επιβάλλεται ο προγραμματισμός τις αγορές, σύμφωνα με τις πραγματικές ανάγκες, προς αποφυγή της υπερκατανάλωσης.</p>
      <p>– Απαραίτητη είναι η έρευνα αγοράς.</p>
      <p>– Πρέπει να δοθεί ιδιαίτερη προσοχή στις ενδείξεις ενιαίας έκπτωσης στις βιτρίνες των καταστημάτων. Τα ποσοστά της έκπτωσης αφορούν καθορισμένες κατηγορίες ομοίων προϊόντων και όχι όλο το εμπόρευμα του καταστήματος. Πολλές φορές, στις βιτρίνες αναγράφονται υψηλά ποσοστά εκπτώσεων και χρησιμοποιούνται σαν “κράχτες”, ενώ μέσα στο κατάστημα σε πολλές περιπτώσεις, υπάρχουν διαφορετικά ποσοστά, συνήθως πολύ μικρότερα.</p>
      <p>– Αν οι καταναλωτές χρησιμοποιούν για τις αγορές τους δόσεις ή πιστωτική κάρτα, πρέπει να προσέχουν κάθε λεπτομέρεια για τους όρους, που διέπουν αυτή τη συναλλαγή.</p>
      <p>– Πρέπει να απαιτούν απόδειξη πληρωμής για κάθε αγορά τους.</p>
      <p>– Πρέπει να ελέγχουν την ποιότητα και την προέλευση του είδους, που αγοράζουν.</p>
      <h3>
        <a href="https://www.neolaia.gr/2019/11/06/pote-peftei-i-black-friday-2019-katastimata-pou-tha-simeteashun/">Πότε «πέφτει» η Black Friday 2019 – Αυτά είναι τα καταστήματα που θα συμμετάσχουν</a>
      </h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/09/apisteuto-rekor-guinness-kritikos-katerripse/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/09/epixeirisi-tis-antitromokratikis-stin-attiki/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/09/the-voice-to-epiko-sxolio-tou-panou-mouzouraki-se-diagwnizomeni/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/09/lathoi-pou-kanoume-oloi-arxi-sxesis/"/>
        <a href="https://neolaia.gr/neo/sxeseis-eidiseis"/>
        <a href="https://neolaia.gr/2019/11/09/marathonios-2019-kikloforiakes-rithmiseis-athina/"/>
      </related>
    </article>
  </body>
</html>