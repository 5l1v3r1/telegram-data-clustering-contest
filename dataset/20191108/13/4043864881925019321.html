<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/8/7231398/"/>
    <meta property="og:site_name" content="Українська правда"/>
    <meta property="article:published_time" content="2019-11-08T13:59:50+00:00"/>
    <meta property="og:title" content="Дніпропетровську облраду очолила людина Коломойського"/>
    <meta property="og:description" content="Новим головою Дніпропетровської обласної ради став Святослав Олійник."/>
  </head>
  <body>
    <article>
      <h1>Дніпропетровську облраду очолила людина Коломойського</h1>
      <address>
        <time datetime="2019-11-08T13:59:50+00:00">08 Nov 2019, 13:59</time>
      </address>
      <p>Новим головою Дніпропетровської обласної ради став Святослав Олійник.</p>
      <p><b>Джерело:</b> "<a href="https://dpchas.com.ua/vlast-i-dengi/kto-stal-novym-predsedatelem-dnepropetrovskogo-oblsoveta?fbclid=IwAR26roVCtbGQEAHY_4HB3pXkezUhevJSxHpCu9_j8K0MgHQP3GEf-1Vgb0Y">Днепр Час</a>"</p>
      <p><b>Деталі:</b> Депутати обрали голову шляхом голосування в сесійній залі.</p>
      <p>Кандидатуру Олійника підтримали майже одноголосно - лише один депутат проголосував "проти всіх".</p>
      <p>Олійник - перший заступник попереднього голови облради Гліба Пригунова і ексзаступник Ігоря Коломойського в 2014-2015 роках, коли олігарх обіймав посаду губернатора Дніпропетровської області.</p>
      <figure>
        <img src="https://img.pravda.com/images/doc/9/5/95af010-oli.jpg"/>
        <figcaption>
          <cite>Днепр час</cite>
        </figcaption>
      </figure>
      <p><b>Що було раніше:</b> 5 листопада голова Дніпропетровської облради Гліб Пригунов <a href="https://www.pravda.com.ua/news/2019/11/5/7231065/">подав у відставку</a>.</p>
      <p>Згідно <a href="https://view.officeapps.live.com/op/view.aspx?src=https%3A%2F%2Foblrada.dp.gov.ua%2Fwp-content%2Fuploads%2F2019%2F10%2F%D0%9F%D1%80%D0%BE%D0%B5%D0%BA%D1%82-%D1%80%D0%BE%D0%B7%D0%BF%D0%BE%D1%80%D1%8F%D0%B4%D0%B6%D0%B5%D0%BD%D0%BD%D1%8F-%D0%BD%D0%B0-%D1%81%D0%BA%D0%BB%D0%B8%D0%BA%D0%B0%D0%BD%D0%BD%D1%8F.docx">з розпорядженням</a> про призначення на 8 листопада чергової сесії, депутати планували розглянути питання про оголошення недовіри Пригунову та його відставку.</p>
      <p>
        <b>Нагадаємо:</b>
      </p>
      <ul>
        <li>У листопаді 2015 року, напередодні затримання лідера партії "УКРОП" Геннадія Корбана, Олійник поїхав з України.</li>
        <li>Про це розповів нардеп <a href="https://blogs.pravda.com.ua/authors/leschenko/5637d243c1bb7/">Сергій Лещенко</a>: "Колишній заступник губернатора Святослав Олійник отримав сигнал напередодні "шухеру" (затримання Корбана) і перебрався до Словаччини".</li>
        <li>Лещенко також написав, що Олійник "зав'язаний особисто на Коломойського, був його адвокатом у справі щодо замаху на адвоката Карпенко, "вирішував питання" по неправомірному закриттю уголовки в судах і організував прикриття для слідчого, підіграв олігархові".</li>
        <li>Незабаром Олійник <a href="https://www.pravda.com.ua/news/2015/11/6/7087743/">підтвердив</a>, що покинув країну, закликавши при цьому притягнути Лещенка до кримінальної відповідальності.</li>
        <li>За словами Олійника, у Словаччині він зустрічався з парламентарями, щоб сформувати позицію щодо процесу над Корбаном.</li>
        <li>У Верховній Раді 6-го скликання Олійник, разом із Валерієм Писаренком та Володимиром Пилипенком, входив у т.зв. "групу Портнова".</li>
        <li>Спочатку, в складі блоку Юлії Тимошенко, Олійник виконував вимоги лідерки БЮТ.</li>
        <li>Після виборів Андрій Портнов перейшов працювати в адміністрацію президента Януковича, а троє близьких до нього депутатів стали голосувати синхронно з новою владою.</li>
      </ul>
      <p><b>Читайте також:</b> <a href="https://www.pravda.com.ua/articles/2011/01/25/5832054/"><i><b>Святослав Олійник: У Януковича склалися з народом України садо-мазохістські відносини</b></i></a></p>
      <related>
        <a href="https://www.pravda.com.ua/news/2019/10/16/7229194/"/>
        <a href="https://www.pravda.com.ua/news/2019/09/14/7226284/"/>
        <a href="https://www.pravda.com.ua/news/2019/09/9/7225796/"/>
      </related>
    </article>
  </body>
</html>