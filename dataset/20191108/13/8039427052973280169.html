<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949694"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T13:39:08+00:00"/>
    <meta property="og:title" content="టెర్రర్ దాడికి మూడేళ్లు: రాహుల్"/>
    <meta property="og:description" content="ADVT"/>
  </head>
  <body>
    <article>
      <h1>టెర్రర్ దాడికి మూడేళ్లు: రాహుల్</h1>
      <address>
        <time datetime="2019-11-08T13:39:08+00:00">08 Nov 2019, 13:39</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> పెద్ద నోట్ల రద్దు నిర్ణయంతో కేంద్రం చేసిన 'టెర్రర్ దాడి' గాయాలు ఇంకా మానలేదని కాంగ్రెస్ పార్టీ మాజీ అధ్యక్షుడు రాహుల్ గాంధీ విమర్శించారు. కేంద్రం పెద్ద నోట్ల రద్దు నిర్ణయం ప్రకటించి నేటికి మూడేళ్ల అవుతున్న నేపథ్యంలో రాహుల్ గాంధీ శుక్రవారంనాడు ఓ ట్వీట్‌లో ఆ నిర్ణయాన్ని మరోసారి తూర్పారబట్టారు. 'డీమోనిటైజేషన్ టెర్రర్ దాడి జరిగి మూడేళ్లయింది. నాటి దాడితో ఆర్థిక వ్యవస్థ అతలాకుతలమైంది. అనేక మంది ప్రాణాలు కోల్పోయారు. లక్షలాది చిన్న వ్యాపారాలు తుడిచిపెట్టుకుపోయాయి. లక్షలాది మంది ఉద్యోగాలు కోల్పోయారు. ఈ ఘోర దాడికి పాల్పడిన వాళ్లు ఇప్పటికీ బాధితులకు న్యాయం చేయలేకపోయారు' అని రాహుల్ ఆ ట్వీట్‌లో విమర్శించారు. పెద్ద నోట్ల రద్దుకు సంబంధించి పలు వీడియో వార్తలు, చిత్రాలు కూడా ఆ ట్వీట్‌కు రాహుల్ జోడించారు.</p>
      <p> </p>
      <p>కేంద్ర ప్రభుత్వం 2016, నవంబర్ 8న రూ.500, రూ.1000 నోట్లను రద్దు చేసింది. ఆ స్థానే తిరిగి కొత్త రూ.500, రూ.2,000 ప్రవేశపెట్టింది. మనీ లాండరింగ్, ఉగ్రవాద ప్రోత్సాహక నిధులకు అడ్డుకట్ట వేసేందుకు పెద్ద నోట్ల రద్దు నిర్ణయం తీసుకున్నట్టు కేంద్రం అప్పట్లో ప్రకటించింది. అయితే, రద్దు చేసిన నోట్ల స్థానే అంతకంటే పెద్ద నోటు రూ.2,000ను ప్రవేశపెట్టడం విమర్శలకు తావిచ్చింది.</p>
    </article>
  </body>
</html>