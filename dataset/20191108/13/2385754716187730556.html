<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596395/athoothikan-dyo-allodapoi-gia-ypothesi-seksoualikis-ekmetallefsis-kai-emporias"/>
    <meta property="og:site_name" content="SIGMALIVE"/>
    <meta property="article:published_time" content="2019-11-08T13:56:00+00:00"/>
    <meta property="og:title" content="Αθωώθηκαν δύο αλλοδαποί για υπόθεση σεξουαλικής εκμετάλλευσης και εμπορίας"/>
    <meta property="og:description" content="Αθωώθηκαν και απαλλάχθηκαν των 25  κατηγοριών που αντιμετώπισαν τα δύο πρόσωπα σε σχέση με την  υπόθεση συνωμοσίας προς διάπραξη κακουργήματος , παράνομης..."/>
  </head>
  <body>
    <article>
      <h1>Αθωώθηκαν δύο αλλοδαποί για υπόθεση σεξουαλικής εκμετάλλευσης και εμπορίας</h1>
      <address><time datetime="2019-11-08T13:56:00+00:00">08 Nov 2019, 13:56</time> by <a rel="author">SigmaLive</a></address>
      <p><b>Αθωώθηκαν και απαλλάχθηκαν των 25  κατηγοριών που αντιμετώπισαν τα δύο πρόσωπα σε σχέση με την  υπόθεση συνωμοσίας προς διάπραξη κακουργήματος , παράνομης συνουσίας χωρίς τη συναίνεση της παραπονούμενης, σεξουαλική εκμετάλλευση και κατάχρηση εξουσίας καθώς και εμπορίας προσώπων με σκοπό την σεξουαλική εκμετάλλευση . <br/></b> <br/>Τα δύο πρόσωπα  που είναι αλλοδαποί , παρουσιάστηκαν σήμερα ενώπιον του Κακουργιοδικείου που συνεδριάζει στην Πάφο ωστόσο το Δικαστήριο τους απάλλαξε των κατηγοριών που αντιμετώπιζαν, αφού η παραπονούμενη- μάρτυρας κατηγορίας, δεν προσήλθε ενώπιον του Δικαστηρίου να μαρτυρήσει. <br/> <br/>Σύμφωνα με το ιστορικό της υπόθεσης, οι δύο αλλοδαποί εξ αρχής είχαν απαντήσει μη παραδοχή στις κατηγορίες που αντιμετώπιζαν. Κατά το κατηγορητήριο τα αδικήματα διεπράχθησαν κατά την περίοδο 31.10.2018 με 7.11.2018.<br/> <br/>Σημειώνεται πως ο συνήγορος υπεράσπισης του 1ου κατηγορούμενου , δικηγόρος Ευτύχιος Πίτρος  αλλά και του 2ου κατηγορούμενου δικηγόρος κ. Στυλιανού είχαν  ζητήσει τη μη κράτηση των πελατών τους , αφού , όπως είχαν αναφέρει,  δεν είχαν βρεθεί στοιχεία εναντίον τους.Οι κατηγορούμενοι μάλιστα, ήταν υπό κράτηση από την 4η Απριλίου του 2018.<br/> <br/>Ο δεύτερος κατηγορούμενος ωστόσο, αν και απαλλάχθηκε των κατηγοριών που αντιμετώπιζε για την υπόθεση ,εντούτοις θα παραμείνει υπό κράτηση στις κεντρικές φυλακές αφού όπως διαφάνηκε ήταν στο έδαφος της ΚΔ παράνομα . Για το συγκεκριμένο τροχιοδρομούνται οι διαδικασίες απέλασης του. <br/> <br/>Πηγή: ΚΥΠΕ</p>
    </article>
  </body>
</html>