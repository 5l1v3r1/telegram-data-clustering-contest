<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/scienza/scioglimento_ghiacci_virus-6512358/news/2019-11-08/"/>
    <meta property="og:site_name" content="Agi"/>
    <meta property="article:published_time" content="2019-11-08T13:46:00+00:00"/>
    <meta property="og:title" content="Lo scioglimento dei ghiacci sta diffondendo un virus che uccide foche, lontre e leoni marini"/>
    <meta property="og:description" content="All'inizio i ricercatori non riuscivano a spiegarsi come fosse stato possibile la diffusione di questo virus. Poi la scoperta degli spostamenti degli animali, attraverso nuovi passaggi "/>
  </head>
  <body>
    <article>
      <h1>Lo scioglimento dei ghiacci sta diffondendo un virus che uccide foche, lontre e leoni marini</h1>
      <h2>All'inizio i ricercatori non riuscivano a spiegarsi come fosse stato possibile la diffusione di questo virus. Poi la scoperta degli spostamenti degli animali, attraverso nuovi passaggi </h2>
      <address><time datetime="2019-11-08T13:46:00+00:00">08 Nov 2019, 13:46</time> by <a rel="author">AGI - Agenzia Giornalistica Italia</a></address>
      <p>Lo scioglimento del ghiaccio artico causato dai cambiamenti climatici sta alimentando la diffusione di un virus mortale che sta uccidendo foche, lontre e leoni marini. Il killer si chiama "Phocine distemper virus" (PDV) e ha colpito diversi mammiferi marini per decenni, uccidendo migliaia di foche europee del Nord Atlantico nel 2002. Due anni dopo, si è scoperto che le lontre marine settentrionali dell'Alaska (Enhydra lutris kenyoni) avevano contratto il virus.</p>
      <p>All'inizio i ricercatori non riuscivano a spiegarsi come fosse stato possibile la diffusione di questo virus tra queste specie, poiché fra di loro non ci poteva essere alcun contatto, a causa del ghiaccio artico che le divideva. Ora però un gruppo di ricerca della UC Davis School of Veterinary Medicine ha scoperto che le foche infette hanno viaggiato dall'Europa passando lungo la Russia settentrionale e la California settentrionale, grazie a una serie di passaggi aperti dai bassi livelli di ghiaccio marino.</p>
      <p>Questo cambiamento "storico" del ghiaccio marino potrebbe aver permesso alle foche artiche e subartiche di incontrarsi, cosa che non era mai stato possibile prima. Secondo i ricercatori, stando a quanto riportato nello studio pubblicato sulla rivista Scientific Reports, questa sarebbe la causa più probabile della diffusione del PDV nell'Oceano Pacifico del Nord.</p>
      <p>"La perdita di ghiaccio marino sta portando la fauna marina a cercare nuovi habitat e la rimozione delle barriere fisiche sta consentendo loro di attraversare nuovi percorsi per spostarsi", spiega Tracey Goldstein, autrice principale dello studio. "Mentre gli animali si muovono e entrano in contatto con altre specie, offrono l'opportunita' di introdurre e trasmettere nuove malattie infettive, con effetti potenzialmente devastanti", conclude. </p>
    </article>
  </body>
</html>