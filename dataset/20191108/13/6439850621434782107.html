<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459501/%E0%A6%B8%E0%A6%BE%E0%A6%95%E0%A6%BF%E0%A6%AC-%E0%A6%95%E0%A6%A8%E0%A7%8D%E0%A6%AF%E0%A6%BE-%E0%A6%86%E0%A6%B2%E0%A6%BE%E0%A7%9F%E0%A6%A8%E0%A6%BE%E0%A6%B0-%E0%A6%9C%E0%A6%A8%E0%A7%8D%E0%A6%AE%E0%A6%A6%E0%A6%BF%E0%A6%A8%E0%A7%87-%E0%A6%86%E0%A6%AC%E0%A7%87%E0%A6%97%E0%A7%80-%E0%A6%AC%E0%A6%BE%E0%A6%B0%E0%A7%8D%E0%A6%A4%E0%A6%BE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-08T13:51:00+00:00"/>
    <meta property="og:title" content="সাকিব কন্যা আলায়নার জন্মদিনে আবেগী বার্তা"/>
    <meta property="og:description" content="অনলাইন ডেস্ক ॥ দেখতে দেখতে ৪ বছর পার করলো বাংলাদেশ দলের অধিনায়ক ও বিশ্বসেরা অলরাউন্ডার সাকিব আল হাসানের একমাত্র মেয়ে আলায়না হাসান অব্রি। ২০১৫ সালের ৮ নভেম্বর সাকিব আল হাসান ও উম্মে শিশির আহমেদের কোলজুড়ে পৃথিবীতে এসেছিল ছোট্ট আলায়না। আগের তিন জন্মদিনের চেয়ে এবারের জন্মদিনটি একটু ..."/>
  </head>
  <body>
    <article>
      <h1>সাকিব কন্যা আলায়নার জন্মদিনে আবেগী বার্তা</h1>
      <address>
        <time datetime="2019-11-08T13:51:00+00:00">08 Nov 2019, 13:51</time>
      </address>
      <figure>
        <img src="http://www.dailyjanakantha.com/files/201911/1573224680_16.jpg"/>
      </figure>
      <p>অনলাইন ডেস্ক ॥ দেখতে দেখতে ৪ বছর পার করলো বাংলাদেশ দলের অধিনায়ক ও বিশ্বসেরা অলরাউন্ডার সাকিব আল হাসানের একমাত্র মেয়ে আলায়না হাসান অব্রি। ২০১৫ সালের ৮ নভেম্বর সাকিব আল হাসান ও উম্মে শিশির আহমেদের কোলজুড়ে পৃথিবীতে এসেছিল ছোট্ট আলায়না।</p>
      <p>আগের তিন জন্মদিনের চেয়ে এবারের জন্মদিনটি একটু আলাদাই হতে যাচ্ছে আলায়নার জন্য। কেননা অন্য সাধারণ সময় হলে বাবা সাকিব আল হাসান এখন থাকতেন ভারতে, জাতীয় দলের দায়িত্বে।</p>
      <p>কিন্তু অনাকাঙ্ক্ষিত ঘটনার কারণে ১ বছর ক্রিকেট থেকে দূরেই থাকতে হবে সাকিবকে। যে কারণে নিজের মেয়ের জন্মদিনের পুরোটা সময় থাকতে পারবেন পরিবারের সঙ্গে, সময় কাটাবেন মেয়ের সঙ্গে।</p>
      <p>আলায়নার জন্মের পর বেশ কয়েকবার ভিন্ন ভিন্ন সাক্ষাৎকারে সাকিব জানিয়েছেন, তার জীবনের সবচেয়ে বড় উপহার এবং সবচেয়ে আনন্দের ঘটনাই হলো আলায়নার জন্ম হওয়া। এ কথা আরও একবার বললেন সাকিব, এবার আলায়নার চতুর্থ জন্মদিন উপলক্ষ্যে।</p>
      <p>চতুর্থ জন্মদিন উপলক্ষ্যে আলায়নার একটি ছবি আপলোড করে সাকিব লিখেছেন, 'আমার জীবনকে জন্মদিনের শুভেচ্ছা। তুমি আমার জীবনের সূর্যের আলো। আমার জীবনের সবচেয়ে বড় সুখের উৎস। পৃথিবীর অন্য যেকোনো কিছুর চেয়ে বেশি ভালোবাসি তোমাকে।'</p>
    </article>
  </body>
</html>