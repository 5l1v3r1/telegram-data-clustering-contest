<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/world/apeiles-agkyras-tin-deytera-tha-arxisoume-na-stelnoume-piso-tous-fylakismenous-tzixantistes/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T13:49:29+00:00"/>
    <meta property="og:title" content="Απειλές Αγκυρας : Την Δευτέρα θα αρχίσουμε να στέλνουμε «πίσω» τους φυλακισμένους τζιχαντιστές"/>
    <meta property="og:description" content="Η Τουρκία θα αρχίσει από τη Δευτέρα να στέλνει πίσω στις πατρίδες τους τους μαχητές του Ισλαμικού Κράτους που έχει συλλάβει, δήλωσε την Παρασκευή ο υπουργός Εσωτερικών Σουλεϊμάν Σοϊλού, σύμφωνα με κρατικά μέσα ενημέρωσης."/>
  </head>
  <body>
    <article>
      <h1>Απειλές Αγκυρας : Την Δευτέρα θα αρχίσουμε να στέλνουμε «πίσω» τους φυλακισμένους τζιχαντιστές</h1>
      <h2>Η Τουρκία θα αρχίσει από τη Δευτέρα να στέλνει πίσω στις πατρίδες τους τους μαχητές του Ισλαμικού Κράτους που έχει συλλάβει, δήλωσε την Παρασκευή ο υπουργός Εσωτερικών Σουλεϊμάν Σοϊλού, σύμφωνα με κρατικά μέσα ενημέρωσης.</h2>
      <address><time datetime="2019-11-08T13:49:29+00:00">08 Nov 2019, 13:49</time> by <a rel="author">ΤοΒΗΜΑ Team</a></address>
      <p>Η Τουρκία θα αρχίσει από τη Δευτέρα να στέλνει πίσω στις πατρίδες τους τους μαχητές του Ισλαμικού Κράτους που έχει συλλάβει, δήλωσε την Παρασκευή ο υπουργός Εσωτερικών Σουλεϊμάν Σοϊλού, σύμφωνα με κρατικά μέσα ενημέρωσης.</p>
      <p>Η Τουρκία εδώ και καιρό επικρίνει τους ευρωπαίους συμμάχους της επειδή αρνούνται να πάρουν πίσω μαχητές του Ισλαμικού Κράτους που είναι πολίτες τους και τη Δευτέρα προειδοποίησε ότι η Άγκυρα θα στείλει συλληφθέντες τζιχαντιστές πίσω στις χώρες τους ακόμη κι αν η υπηκοότητά τους έχει ανακληθεί.</p>
      <p>
        <a href="https://www.in.gr/2019/11/08/greece/elstat-8-sta-10-noikokyria-exoun-prosvasi-sto-diadiktyo/">ΕΛΣΤΑΤ : 8 στα 10 νοικοκυριά έχουν πρόσβαση στο διαδίκτυο</a>
      </p>
      <p>«Τους λέμε: ‘Θα στείλουμε αυτούς τους ανθρώπους πίσω σε σας’ και αρχίζουμε από τη Δευτέρα», δήλωσε ο Σοϊλού, σύμφωνα με το τουρκικό κρατικό πρακτορείο ειδήσεων Ανατολή.</p>
      <p>Ο τούρκος υπουργός δεν διευκρίνισε ποιες χώρες αφορά αυτό το μέτρο.</p>
      <p>Δεν είναι ωστόσο σαφές πώς θα μπορέσει η Τουρκία να στείλει πίσω σε μια χώρα κάποιον που δεν είναι πλέον υπήκοος της εν λόγω χώρας.</p>
      <p>Ο τούρκος πρόεδρος Ρετζέπ Ταγίπ Ερντογάν δήλωσε χθες, Πέμπτη, πως περισσότερα από 1.150 μέλη του Ισλαμικού Κράτους κρατούνται αυτή τη στιγμή στις τουρκικές φυλακές.</p>
      <p>
        <a href="https://www.tovima.gr/2019/11/08/politics/mparouti-i-epitropi-anatheorisis-apo-tin-epistoli-tsipra-sfodres-antidraseis-nd-kinal/">«Μπαρούτι» η Επιτροπή Αναθεώρησης από την επιστολή Τσίπρα – Σφοδρές αντιδράσεις ΝΔ – ΚΙΝΑΛ</a>
      </p>
    </article>
  </body>
</html>