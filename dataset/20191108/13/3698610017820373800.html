<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/turechchina-rozpochala-novu-viyskovu-operaciyu-proti-kurdiv-na-kordoni-z-irakom-328936_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T13:58:00+00:00"/>
    <meta property="og:title" content="Туреччина розпочала нову військову операцію проти курдів на кордоні з Іраком"/>
    <meta property="og:description" content="Ледь завершивши військову операцію Джерело миру в Сирії, турецька влада почала нову кампанію проти курдів, на цей раз – проти іракських і на території своєї країни."/>
  </head>
  <body>
    <article>
      <h1>Туреччина розпочала нову військову операцію проти курдів на кордоні з Іраком</h1>
      <h2>Ледь завершивши військову операцію "Джерело миру" в Сирії, турецька влада почала нову кампанію проти курдів, на цей раз – проти іракських і на території своєї країни.</h2>
      <address>
        <time datetime="2019-11-08T13:58:00+00:00">08 Nov 2019, 13:58</time>
      </address>
      <p>У п'ятницю, 8 листопада, Глава МВС Туреччини Сулейман Сойлу <b><a href="https://dt.ua/WORLD/erdogan-rozkritikuvav-ssha-za-nevikonannya-ugod-schodo-siriyi-328841_.html">оголосив про початок великої антитерористичної операції на кордоні з Іраком</a>.</b> Метою операції заявляється нейтралізація терористів, що діють на півночі Іраку на кордоні з Туреччиною, повідомляє <a href="https://www.aa.com.tr/en/middle-east/turkey-launches-operation-kiran-5-in-east/1639066">Anadolu</a>.</p>
      <p>Антитерористична операція "Кіран-5" буде проходити у трьох провінціях на сході країни: Діярбакир, Бингель та Муш. У військових діях задіяні 2625 військовослужбовців та 179 груп спецназу.</p>
      <p>За даними міністра внутрішніх справ, за останні чотири місяці в північному Іраку нейтралізовані понад 400 членів Робочої партії Курдистану (РПК), яка визнана терористичною в Туреччині, ЄС і США.</p>
      <p>Видання зазначає, що турецькі власті часто використовують слово "нейтралізація", маючи на увазі, що терористи взяті в полон або знищені.</p>
      <p>Служби безпеки Туреччини регулярно проводять антитерористичні операції на сході і південно-сході країни.</p>
      <p>Як зазначає агентство, загони РПК протягом більше 30 років вели боротьбу проти Туреччини, жертвами стали не менше 40 тисяч чоловік.</p>
      <p>23 жовтня <b><a href="https://dt.ua/WORLD/minoboroni-turechchini-zayavilo-pro-zavershennya-viyskovoyi-operaciyi-u-siriyi-327070_.html">Міністерство оборони Туреччини заявило про завершення антикурдської військової операції на півночі Сирії</a>.</b></p>
      <p>Заява пролунала через кілька годин після переговорів президентів Росії і Туреччини Володимира Путіна і Реджепа Тайіпа Ердогана, які обидва лідера охарактеризували як "тріумфальні".</p>
      <p>Детальніше про наслідки турецької операції в Сирії читайте встатті Євгенії Габер<b> <a href="https://dt.ua/international/nova-era-nadhodit-zi-shodu-327401_.html">"Нова ера надходить зі Сходу"</a> в тижневику "Дзеркало тижня. Україна".</b></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>