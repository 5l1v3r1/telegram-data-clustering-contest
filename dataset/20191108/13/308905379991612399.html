<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/ceo-geeft-weer-een-aantal-hints-over-de-playstation-5-33062"/>
    <meta property="og:site_name" content="Apparata"/>
    <meta property="article:published_time" content="2019-11-08T13:43:00+00:00"/>
    <meta property="og:title" content="CEO geeft weer een aantal hints over de PlayStation 5"/>
    <meta property="og:description" content="Ontwikkelaars vinden hem bijna te goed en hij zal niet te missen zijn."/>
  </head>
  <body>
    <article>
      <h1>CEO geeft weer een aantal hints over de PlayStation 5</h1>
      <h2>Ontwikkelaars vinden hem bijna te goed en hij zal niet te missen zijn.</h2>
      <address><time datetime="2019-11-08T13:43:00+00:00">08 Nov 2019, 13:43</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Zoals we eerder deze week berichtten zijn ontwikkelaars inmiddels aan de slag met de <a href="https://www.apparata.nl/nieuws/verrassing-de-playstation-5-is-uitgebracht-video-32993">dev. kits van PlayStation 5</a>. Aan de ene kant wijken dev. kits. vaak nogal af van de uiteindelijke consumentenversie. Aan de andere kant zijn de overeenkomsten tussen eerdere patenten en de foto van het prototype voor ontwikkelaars meer dan opvallend. Uiteraard is er pas zekerheid wanneer de PlayStation 5 gelanceerd wordt. In ieder geval zijn veel mensen benieuwd wat de ervaring van de ontwikkelaars tot nu toe is.</p>
      <p>Nu is beta-testing altijd met veel geheimzinnigheid omgeven, maar Keisuke Kikuchi, producer van Fairy Tail RPG, wil in een interview toch wat <a href="https://gamingbolt.com/ps5s-ssd-and-zen-2-cpu-will-enable-better-cinematics-and-realistic-worlds-fairy-tail-developer">tipjes van de sluier</a> oplichten. Zo vertelt hij dat de console zo snel is dat de games ook aanmerkelijk sneller gaan. Laadtijd of vertraging behoren dan ook tot het verleden. Hierdoor gaat het spel zo snel dat spelers soms verplicht even moeten pauzeren. Hiervoor ontwikkelt hij naar eigen zeggen unieke stops.</p>
      <p>Ook is het spel zeer goed in staat om extra veel features toe te laten en grafisch uit te pakken. Men moet zichzelf dan ook beheersen om het spel niet ‘te zwaar’ te maken, zodat er genoeg batterij-capaciteit overblijft en te weinig slijtage ontstaat om normaal gebruik te dwarsbomen. Men is dus razend enthousiast.</p>
      <p>Wie ook plaats nam op zijn praatstoel was <a href="https://www.gamesindustry.biz/articles/2019-11-07-sonys-jim-ryan-we-had-to-make-changes-to-deliver-our-ps5-dream">Sony CEO Jim Ryan</a>. Hij had weer een aantal interessante updates te melden. Deze keer over de commerciële kant van de PlayStation 5. Hij gaf aan dat hij zo snel mogelijk alle consoles van PlayStation, dus ook de PlayStation 4 die nu nog te koop is, omgeruild ziet worden voor een PlayStation 5. Hiervoor plant men bij Sony de grootste marktcampagne uit de geschiedenis. Verder wil men niet meer met drie regionale, maar één internationale versie van de console werken. Zo kan massa-productie nog harder op gang komen en de distributie sneller verlopen. Daarnaast plant men de grootste marketingcampagne uit de geschiedenis.</p>
      <p>Ook van zijn kant kwam de bevestiging dat de games boven verwachting goed en sterk zijn. Hoewel hij het niet met zoveel woorden zegt lijkt het haast niet anders te kunnen dan dat games ‘backwards compettible’ zullen zijn en dat het prijskaartje mee kan vallen. Sterker nog, als hij zo graag wil vervangen is een omruilactie, zoals <a href="https://www.apparata.nl/nieuws/xbox-all-access-met-gratis-xbox-project-scarlett-naar-nederland-33045">Xbox die gaat voeren</a>, niet uitgesloten.</p>
      <p>We weten het rond februari volgend jaar, want dan wordt de presentatie van deze krachtpatser van een console verwacht.</p>
      <p>Foto: Playstation.com</p>
    </article>
  </body>
</html>