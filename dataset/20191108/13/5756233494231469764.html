<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620463/%D8%B9%D8%AF%D9%87%E2%80%8C%D8%A7%DB%8C-%D9%86%D9%85%DB%8C%E2%80%8C%D8%AE%D9%88%D8%A7%D9%87%D9%86%D8%AF-%D9%88%DB%8C%D9%84%D9%85%D9%88%D8%AA%D8%B3-%D8%A8%D9%85%D8%A7%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T13:48:00+00:00"/>
    <meta property="og:title" content="عده‌ای نمی‌خواهند ویلموتس بماند"/>
    <meta property="og:description" content="محمود یاوری سرمربی سابق تیم ملی فوتبال ایران گفت: اگر نمی‌توانیم پول مربی خارجی را بدهیم، چه دلیلی دارد در برابر آنها متعهد شویم و چرا با این مربیان قرارداد می‌بندیم."/>
  </head>
  <body>
    <article>
      <h1>عده‌ای نمی‌خواهند ویلموتس بماند</h1>
      <address>
        <time datetime="2019-11-08T13:48:00+00:00">08 Nov 2019, 13:48</time>
      </address>
      <p>
        <i>محمود یاوری سرمربی سابق تیم ملی فوتبال ایران گفت: اگر نمی‌توانیم پول مربی خارجی را بدهیم، چه دلیلی دارد در برابر آنها متعهد شویم و چرا با این مربیان قرارداد می‌بندیم.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمود یاوری در ارتباط با وضعیت تیم ملی در آستانه دیدار با عراق اظهار داشت: ویلموتس در ماه گذشته ایران نبوده و لیگ را ندیده است. به نظرم هنوز هم شناخت کافی از بازیکنان ایرانی ندارد، اما در این مورد وحید هاشمیان می‌تواند به او کمک کند. از سوی دیگر، بازی با عراق دیدار سختی است، چون ما یک امتیاز از عراق و بحرین عقب هستیم و در رتبه سوم قرار گرفته‌ایم.</p>
      <p>وی در ادامه پیرامون شرایط تیم ملی خاطرنشان کرد: وضعیت کنونی تیم ملی خوب نیست و مشکل دیگر ما این است که هنوز هم نمی‌دانیم آیا ویلموتس روی نیمکت تیم ملی می‌نشیند یا خیر. اگر نمی‌توانیم پول مربی خارجی را بدهیم، پس چرا در برابر آن‌ها متعهد می‌شویم؟ اصلا چرا با آن‌ها قرارداد می‌بندیم؟ عده‌ای نمی‌گذارند یا نمی‌خواهند ویلموتس بماند وگرنه ویلموتس قاعدتا باید کارش را انجام می‌داد.</p>
      <p>سرمربی سابق تیم ملی فوتبال ایران در مورد وضعیت مبهم ویلموتس روی نیمکت تیم ملی تصریح کرد: شاید ویلموتس فکر می‌کند به عراق می‌بازد و به همین دلیل نمی‌آید. وضعیت بدی پیش آمده که مشخص نیست چه کسی روی نیمکت تیم ملی می‌نشیند، اما اگر به هر دلیلی ویلموتس به ایران نیامد، به نظرم وحید هاشمیان شناخت خوبی از بازیکنان دارد و می‌تواند روی نیمکت بنشیند.</p>
      <p>یاوری در پایان، درباره حضور وحید هاشیمان روی نیمکت تیم ملی افزود: او بازی‌های لیگ را هم نگاه می‌کند و آشنایی کاملی با بازیکنان و فوتبال ایران دارد. تا دیر نشده باید تکلیف کادرفنی تیم ملی قبل از بازی با عراق مشخص شود.</p>
    </article>
  </body>
</html>