<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/08/costa-istituir%c3%a0-direzione-mare-e-coste-marevivo-soddisfatto-pn_20191108_00097/"/>
    <meta property="og:site_name" content="Askanews"/>
    <meta property="article:published_time" content="2019-11-08T13:03:19+00:00"/>
    <meta property="og:title" content="Costa istituirà direzione Mare e coste, Marevivo soddisfatto"/>
    <meta property="og:description" content="Roma, 8 nov. (askanews) – Il ministro dell’Ambiente Sergio Costa ha annunciato che all’interno del suo dicastero sarà istituita una direzione generale del mare e delle coste. “Come Marevivo – dichiara Rosalba Giugni, Presidente dell’associazione – siamo soddisfatti della costituzione di questa struttura e auspichiamo che ci siano una inter modalità, uno scambio e un […]"/>
  </head>
  <body>
    <article>
      <h1>Costa istituirà direzione Mare e coste, Marevivo soddisfatto</h1>
      <h2>Rosalba Giugni: auspichiamo ci sia intermodalità e scambio</h2>
      <address>
        <time datetime="2019-11-08T13:03:19+00:00">08 Nov 2019, 13:03</time>
      </address>
      <figure>
        <img src="http://www.askanews.it/wp-content/uploads/2019/11/20191108_140312_AC7EEC8A.jpg"/>
      </figure>
      <p>Roma, 8 nov. (askanews) – Il ministro dell’Ambiente Sergio Costa ha annunciato che all’interno del suo dicastero sarà istituita una direzione generale del mare e delle coste.</p>
      <p>“Come Marevivo – dichiara Rosalba Giugni, Presidente dell’associazione – siamo soddisfatti della costituzione di questa struttura e auspichiamo che ci siano una inter modalità, uno scambio e un confronto, tra i ministeri perché l’ambiente, e il mare, sono trasversali a qualsiasi attività di Governo. La particolare collocazione geografica dell’Italia nel bacino del Mediterraneo rende necessaria la costituzione di una direzione che possa occuparsi di tutte le politiche connesse con il mare, con lo scopo di superare la frammentazione istituzionale che vede ben 10 Ministeri (Ambiente, Politiche Agricole, Trasporti, Salute, Difesa, Affari Esteri, Lavoro, Economia e Finanze) occuparsene a diverso titolo”.</p>
    </article>
  </body>
</html>