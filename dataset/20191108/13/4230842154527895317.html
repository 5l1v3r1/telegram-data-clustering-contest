<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191108-veryfikatsiya-pensij-i-derzhvyplat-zelenskyj-poyasnyv-veto-zakonu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-08T13:30:13+00:00"/>
    <meta property="og:title" content="Верифікація пенсій і держвиплат: Зеленський пояснив вето закону"/>
    <meta property="og:description" content="Президент Володимир Зеленський пояснив своє вето на законопроект №1231 про верифікацію пенсій та інших державних виплат."/>
  </head>
  <body>
    <article>
      <h1>Верифікація пенсій і держвиплат: Зеленський пояснив вето закону</h1>
      <address>
        <time datetime="2019-11-08T13:30:13+00:00">08 Nov 2019, 13:30</time>
      </address>
      <p>Президент Володимир Зеленський пояснив своє вето на законопроект №1231 про верифікацію пенсій та інших державних виплат.</p>
      <p>На думку президента, законопроект про перевірку матеріального стану одержувачів соціальних виплат не може бути підписаний, поки до нього не внесуть низку змін.</p>
      <p>Вони стосуються, зокрема, аб. 2 ч. 3 ст. 32 закону Про державну реєстрацію прав на нерухоме майно та їхніх обтяжень та аб. 2 ч. 7 ст. 11 закону Про державну реєстрацію юридичних осіб, фізичних осіб-підприємців та громадських формувань, які потрібно викласти в новій редакції.</p>
      <p>Крім того, у поданому законопроекті не враховані зміни, які були внесені до зазначених законів.</p>
      <p><b>Читайте:</b> <a href="https://fakty.com.ua/ua/ukraine/20191017-rada-uhvalyla-zakon-pro-perevirku-oderzhuvachiv-pensij-i-subsydij/">Рада ухвалила закон про перевірку одержувачів пенсій і субсидій</a></p>
      <p>Також в разі внесення змін, які запропоновані законопроектом про верифікацію (перевірку – <b>Ред.</b>), будуть фактично втрачені зміни в частині надання НАЗК доступу до державних реєстрів, а Національне агентство буде позбавлене права автоматизованого доступу.</p>
      <p>Нагадаємо, <a href="http://w1.c1.rada.gov.ua/pls/zweb2/webproc4_1?pf3511=66609">закон №1231</a> передбачає перевірку відповідними державними органами реального матеріального стану одержувачів субсидій та інших допоміжних виплат від держави.</p>
      <p>Раніше у Мінфіні пояснили <a href="https://fakty.com.ua/ua/ukraine/20191107-u-minfini-poyasnyly-veto-zelenskogo-na-zakon-pro-veryfikatsiyu/">вето Зеленського на закон про верифікацію</a>.</p>
    </article>
  </body>
</html>