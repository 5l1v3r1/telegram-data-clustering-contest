<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/08/huawei-lancia-la-sfida-google-assistant-grazie-al-suo-assistant-potete-provarlo-subito-674996/"/>
    <meta property="og:site_name" content="AndroidWorld"/>
    <meta property="article:published_time" content="2019-11-08T13:24:44+00:00"/>
    <meta property="og:title" content="Huawei lancia la sfida a Google Assistant grazie al suo… Assistant. Potete provarlo subito, ecco come (aggiornato)"/>
    <meta property="og:description" content="Con il lancio di Mate 30, Huawei ha rinunciato alle Google Apps in favore di una esperienza tutta incentrata sui propri..."/>
  </head>
  <body>
    <article>
      <h1>Huawei lancia la sfida a Google Assistant grazie al suo… Assistant. Potete provarlo subito, ecco come (aggiornato)</h1>
      <h2>Ovviamente Huawei Assistant è disponibile solo per gli smartphone dell’azienda (Honor inclusa)</h2>
      <address><time datetime="2019-11-08T13:24:44+00:00">08 Nov 2019, 13:24</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p>Con il lancio di <a href="https://www.androidworld.it/tag/huawei-mate-30-pro/">Mate 30</a>, <a href="https://www.androidworld.it/tag/huawei/">Huawei</a> ha rinunciato alle <b>Google Apps</b> in favore di una esperienza tutta incentrata sui propri servizi. Ma il lavoro non è finito, anzi: proprio oggi l’azienda ha annunciato e ha reso disponibile la propria risposta a Google Assistant, chiamata, con poca fantasia, <b>Huawei Assistant</b>.</p>
      <p>Cosa può fare questo assistente? Nello spiegare le funzionalità, Huawei usa 4 punti:</p>
      <ul>
        <li><b>Ricerca globale</b>: nell’assistente è presente una barra di ricerca tramite la quale trovare un po’ tutto, da contatti a appuntamenti, da email ad app.</li>
        <li><b>Accesso istantaneo</b>: nella parte superiore dell’assistente troverete dei collegamenti rapidi. Questi sono personalizzabili in base ai vostri gusti.</li>
        <li><b>SmartCare</b>: questo servizio permette di visualizzare schede contenenti informazioni da Huawei e aziende partner, come appuntamenti del calendario, meteo, utilizzo dello smartphone, chiamate perse e tanto altro.</li>
        <li><b>Newsfeed</b>: sempre all’interno dell’assistente troverete anche un feed di news estratte da giornali autorevoli della zona. Il contenuto sarà basato sulla lingua e la localizzazione.</li>
      </ul>
      <p>Huawei Assistant è <b>disponibile da subito per i dispositivi Huawei e Honor con EMUI 9.1 e superiore</b>, ma è in fase di testing e per provarlo dovrete scaricare un APK a <a href="https://huaweimobileservices.com/hwassistant2005300.apk">questo indirizzo</a>.</p>
      <p>Per incentivare l’utilizzo, Huawei <b>mette in palio un Huawei P30 Pro alla settimana</b> tra tutti gli utenti che avranno fornito un feedback sull’assistente. Il regolamento completo lo trovate <a href="https://huaweimobileservices.com/wp-content/uploads/2019/10/tc-early-bird-.pdf">qui</a>. Ah, informazione molto importante: il feedback potrà essere inviato anche in italiano!</p>
      <p>Aggiornamento08/11/2019</p>
      <p><a href="https://www.huaweicentral.com/huawei-assistant-new-smart-support-that-you-can-now-test-on-your-smartphone/">Grazie a Huawei Central</a> abbiamo la possibilità di vedere l’interfaccia dell’assistente di Huawei tramite <b>alcuni screenshot</b>. In più abbiamo aggiunto anche un “vecchio” <b>video di Huawei</b> <b>di giugno</b> nel quale si vedono alcune funzioni principali di Huawei Assistant.</p>
      <figure>
        <iframe src="https://www.youtube.com/embed/cXw_kDKgQos" width="640" height="360" data-service="Youtube" scrolling="no"/>
      </figure>
      <p>Via: <a href="https://www.smartdroid.de/google-app-ersatz-huawei-assistant-fuer-android-jetzt-verfuegbar-und-ihr-koennt-ihn-testen/">SmartDroid</a></p>
      <p>Fonte: <a href="https://huaweimobileservices.com/early-bird/">Huawei</a></p>
    </article>
  </body>
</html>