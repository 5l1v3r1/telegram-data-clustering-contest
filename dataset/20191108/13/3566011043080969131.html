<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545610.html/%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%B9%D8%B1%D8%A7%D9%82-%D8%A8%D9%87-%D8%AF%D9%86%D8%A8%D8%A7%D9%84-%D8%AA%D9%81%D8%B1%D9%82%D9%87-%D8%A7%D9%81%DA%A9%D9%86%DB%8C-%D8%A8%DB%8C%D9%86-%D9%87%D9%85-%D9%BE%DB%8C%D9%85%D8%A7%D9%86%D8%A7%D9%86-%D8%A7%DB%8C%D8%B1%D8%A7%D9%86-%D8%A7%D8%B3%D8%AA--%D8%A7%D8%B1%D9%88%D9%BE%D8%A7-%D9%87%D9%85%D8%A7%D9%86%D9%86%D8%AF-%D8%A2%D9%85%D8%B1%DB%8C%DA%A9%D8%A7-%D9%82%D8%A7%D8%A8%D9%84-%D8%A7%D8%B9%D8%AA%D9%85%D8%A7%D8%AF-%D9%86%DB%8C%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T13:30:00+00:00"/>
    <meta property="og:title" content="آمریکا در عراق به دنبال تفرقه‌افکنی بین هم‌پیمانان ایران است/ اروپا همانند آمریکا قابل اعتماد نیست"/>
    <meta property="og:description" content="آیین نماز سیاسی عبادی و دشمن شکن جمعه در سراسر استان کهگیلویه و بویراحمد این هفته با حضور مردم ولایتمدار استان برگزار شد."/>
  </head>
  <body>
    <article>
      <h1>آمریکا در عراق به دنبال تفرقه‌افکنی بین هم‌پیمانان ایران است/ اروپا همانند آمریکا قابل اعتماد نیست</h1>
      <h2>در خطبه‌های نماز جمعه استان مطرح شد؛</h2>
      <address>
        <time datetime="2019-11-08T13:30:00+00:00">08 Nov 2019, 13:30</time>
      </address>
      <p>آیین نماز سیاسی عبادی و دشمن شکن جمعه در سراسر استان کهگیلویه و بویراحمد این هفته با حضور مردم ولایتمدار استان برگزار شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ آیین نماز سیاسی عبادی و دشمن شکن جمعه در سراسر استان کهگیلویه و بویراحمد این هفته با حضور مردم ولایتمدار استان برگزار شد.</p>
      <p> </p>
      <p>لنده:    حجت الاسلام سید محمود الهی نیا در خطبه های جمعه این هفته شهرستان لنده با اشاره به اثار معنوی نماز در جامعه گفت: نماز و اهمیت به نماز در جامعه باعث سعادتمندی انسان و درامان ماندن جامعه از بلایا و حوادث خواهدبود.   وی افزود: همه ما باید در خصوص رعایت مباحث تاثیرگذار در جامعه تلاش کنیم زیر یکی از این مصادیق بحث بی حجابی است.   امام جمعه موقت شهرستان لنده تصریح کرد: ولادت حضرت محمد(ص) و آغاز هفته وحدت فرصتی است تا دراین هفته توطئه های دشمنان را کم کنیم چرا که وحدت نقطه عطف همدلی همه مسلمانان است.   وی افزود:مسئولان و حاکمان کشورهای اسلامی باید نسبت به بحث وحدت در جامعه اسلامی تلاش کنند و در جهت تعالی دین قدم بردارند.   وی گفت: در طول چهل سال گذشته امریکا همواره به دنبال وارد کردن ضربات مختلف حتی براندازی بود که بصیریت و ولایت مداری آن باعث شکست امریکایی ها شده است.   خطیب جمعه لنده گفت: اعتماد به امریکایی که خوی وحشی گری اش منطقه را گرفته است یعنی افتادن در دام این جنایت کار که در برجام نیز شاهد این مسئله مهم بوده ایم.   وی در ادامه اظهارکرد: عدم تعهد امریکایی ها و اروپایی ها و توجه و نگاه به خارج مهمترین عامل اوضاع معیشتی ما است و هرگاه به داخل نگاه داشتیم موفق بودیم.   الهی نیا گفت: اغاز به کار سایت فردو نشان از اتکاه به توانمندی های داخلی و سیلی محکم به صورت کسانی است که به برجام پای بند نبودند.   امام جمعه لنده تاکیدکرد:گلایه مندی مردم از وضعیت شهری و وضعیت نامناسب جاده های روستایی و عدم توجه به روستاهای که زیرسازی شده اند وای رها شده اند.   وی خاطرنشان کرد: خاکبرداری جاده لنده به تراب از سرعت کمی برخوردار است و عدم واگذاری این پروژه به قرارگاه خاتم عامل تاخیر است در سه سال گذشته این جاده هیچ گونه پیشرفت قابل توجهی نداشته است.   الهی نیا گفت:ادارات برق، گاز و ابفای شهری نسبت به کاهش تعرفه های خود اقدام نمایند که واقعا برای مردم پرداختش سنگین است.   خطیب جمعه لنده اظهارکرد: انتظار می رفت بنیاد علوی با احداث یک کارخانه نسبت به اشتغالزایی مردم و جوانان بیکار این شهرستان تلاش کنند.   وی گفت:مردم به صورت شیفتی با مشکلات عدیده ای مواجه شده است که انتظار داریم مسولان همت کنند.   الهی نیا تاکیدکرد: پل ایدنک با مخاطرات جدی مواجه است که انتظار داریم اداره راه و شهرسازی و راهداری نسبت به این مهم تلاش کنند.   وی گفت:حب مقام و مسئولیت یکی از آفت های مهمی است که مسئولان ما را با چالش های زیادی مواجه کرده است و نسبت به خدمات رسانی به مردم کوتاهی می کند که این خیانت به مردم است.   ****************   یاسوج:   امام جمعه شهر یاسوج در خطبه اول نماز جمعه ضمن توصیه نمازگزاران به تقوای الهی، گفت: منظور از تقوا فقط معنا و ترجمه آن نیست، بلکه مسائلی که برای انسان گناه محسوب می شود مانند غیبت، دروغ گویی، تضییع بیت المال منظور است.   وی افزود: امام علی (ع) می فرماید: کسی به بهشت دست پیدا می کند که از محرمات و گناهان دوری کند، بنابراین باید انسان با عمل و تلاش کاری که مقبول درگاه الهی است را انجام داده تا در بهشت خداوند قرار گیرد.   حجت الاسلام حسینی افزود: انسان به وسیله مال و نیروی انسانی که از مزیت ها و نعمت ها برای انسان است، چگونه می تواند در قیامت به او کمک کند؟ قرآن کریم در این خصوص می فرماید روزی خواهد آمد که مال و فرزندی برای انسان سودی ندارد مادامی که مال او در را مصارف الهی و فرزندان در حال عبادت و طاعت باشد و از طرفی با قلب سالم و عمل شایسته نزد خداوند حاضر شود.   امام جمعه شهر یاسوج گفت: در استان ما برای فلان نماینده تبلیغات داشته که برای او رای جمع آوری کنند بعد از چند سال بین طرفداران و نماینده اختلاف افتاد و طرف داران فردی دیگری را انتخاب کردند و در این بین باید دید چه اعمالی انجام شد و آیا اعمال و طرف داران مورد رضایت خداوند بوده است؟    وی بیان کرد: دوستی با دنیا سرچشمه همه خطاها بوده، دوستی با دنیا سبب می شود حتی انسانی که روزی در جنگ صفین و جانباز آن جنگ ها بود روزی دیگر در جریان کربلا فرزند رسول خدا را به شهادت برساند، از طرفی اگر دنیا مزمت شده به معنای استفاده حلال دنیا نیست بلکه باد هر طریقی ثروت جمع آوری کرد و خلق خدا را فراموش کرد، مرمت شده است.   حجت الاسلام حسینی در خطبه دوم نماز جمعه این هفته یاسوج با اشاره به شهادت امام حسن عسکری(ع) و آغاز امامت حضرت ولی عصر (عج)، بیان کرد: در ماه ربیع الاول ولادت پیامبر مکرم اسلام است و در همین خصوص با توجه به نظریات شیعه و اهل سنت در خصوص ولادت پیامبر یک هفته را به هفته وحدت نام گذاری کرد، امام با بیان الهی خود دلها را تسخیر کرد، مردم را به صراط مستقیم هدایت کرد، هفته وحدت تبلیغات دشمن را که درصدد اختلاف افکنی بودند خنثی کرد.   امام جمعه شهر یاسوج افزود: مسوولان و خدمت گزاران مردم با هم هماهنگ باشند و دچار تشت آراء نباشند زیرا با وجود وحدت میتوانند بهتر به مردم خدمت کنند.   وی افزود: آمریکا از اویل پیروزی انقلاب با هزینه ها و فعالیت ها، تلاش زیادی داشت به ایران بازگردد و سیاست های استعماری خود را بر ایران حاکم کند، اما آنها با وجود مردم و ملت ایران و امام و رهبری نتوانستند سیاست ها خود را پیاده سازی کنند، در روزهای اخیر آمریکا با فتنه انگیزی در عراق درصدد است هم‌پیمانان ایران را از کشور ایران جدا کند اما نخواهد توانست و این تفکر را به گور خواهد برد.   امام جمعه شهر یاسوج گفت: در راهپیمایی ۱۳ آبان سه واقعه مهم تبعید امام، به شهادت رساندن دانش آموزان و تسخیر لانه جاسوسی را پشت سر گذاشتیم، این سه رویداد را  گرامی داشته و باید بیان کنیم هر ملتی که از اندیشه ها و آرمان های امام و رهبر خود در همه امور پیروی کند، در امورات مختلف موفق و پیروز خواهد بود.    وی افزود: یاسوج شهر مهاجرپذیر است، مسجد به اندازه کافی وجود ندارد، مردم، مسوولان و ثروتمندان باید اگر کاخی می سازند، مسجد هم در کنار آن احداث کنند و در روایت داریم اگر کسی به اندازه لانه پرنده ای در کار مسجد سهیم باشد خداوند به شرط اخلاص برای او خانه‌ای در بهشت برای خواهد ساخت.   وی افزود: مردم باید در رای دادن خداوند را در نظر گرفته و ملاک های او را مدنظر قرار دهند، زیرا در روز قیامت باید مسوول اعمال و پاسخگوی آنها باشند.   ****************   دهدشت:   آیین عبادی سیاسی نماز جمعه این هفته به امامت حجت الاسلام حسینی و با حضور مردم کهگیلویه برگزار شد.   حجت الاسلام حسنی ضمن توصیه مردم به تقوای الهی گفت: به جز راه الهی هیچ راه دیگری برای سعادتمند شدن برای انسان ها وجود ندارد و راه مخالف آن راه شیطان و راه ناسپاسی است و هر که راه درست را انتخاب سعادتمند و هر که راه شیطان را انتخاب کند به شقاوت خواهد رسید.   وی با اشاره به فرا رسیدن هفته وحدت گفت: با توجه به ولادت پیامبر به روایت اهل سنت در روز یک شنبه برای حفظ وحدت حهان اسلام  باید همه این روز را گرامی بداریم چرا که امیر المونین نیز برای حفظ وحدت مسلمانان حتی پشت سر اهل سنت نماز می خواندند. امام جمعه دهدشت گفت: امروز دشمنان جهان اسلام از اختلاف های سلیقه ای مسلمانان نهایت استفاده را می برند و‌بر این اختلاف سلیقه ای دامن می زنند و نیازی به حاشیه وجود ندارد. منطق تشیع قوی ترین منطق و‌استدلال  در تبیین عقاید و تفکرات دینی است.   حجت الاسلام حسینی با اشاره به شبهه سازی و شبهه پراکنی دشمنان گفت: بعضی ها در فضاهای واقعی و مجازی به جای استفاده از این منطق و استدلال قوی، فحاشی و درشت خویی  می کنند و دشمن همین امر را که ساخته خود اوست علم می کند برای تفرقه و اختلاف میان شیعه و سنی.   وی افزود: داعش  ازهمین طریق شکل گرفت و با همین روش عراق و سوریه را ویران ، امنیت را برای اسرائیل فراهم کرده و بسیاری از منابع نفت وگاز انرژی این کشورها را غارت کردند.   امام جمعه دهدشت گفت: شیعیان و همه مسلمانان باید دشمن شناس باشند و اجازه ندهند تاریخ تکرار شود و اختلافات و فتنه های انگلیسی به تفکر آن ها نفوذ کند که سرنوشت همه مثل برخی از کشورهای جنگ زده منطقه خواهد شد.   حجت الاسلام حسینی عنوان کرد: یکی از اقدامات اخیری که می تواند در روند رو به رشد عزت کشور تاثیر گذار باشد، برداشتن گام چهارم تعهدات ایران پس از خارج شدن آمریکا از برجام است. چند ماه ایران به اروپا مهلت داد اما هیچ خبری نشد و کشورهای اروپایی ایران را موظف به اجرای بقیه تعهدات برجامی می کنند، اما این تعهدات که یک طرفه نیست و اروپایی ها نیز باید به تعهدات خود  پایبند باشند اما با این حال  در نهایت  پر رویی ایران را مقصر جلوه می دهند و ایران زیر بار زور نخواهد رفت.   وی افزود: اروپا نیز نشان داد که اراده ای برای بر طرف کردن مشکلات برجام ندارند و مقام عظمای ولایت نیز فرمودند که "رییس جمهور فرانسه یا آدم بسیار ساده لوحی است و یا طرفدار آمریکاست که می گوید با یک جلسه و نشست سران ایران با آمریکا مشکلات حل می شود". این اروپاست که مدعی اخلاق و حقوق‌ بشر است اما باز هم به همه نشان دادن  که قابل اعتماد نیستند.   در پایان امام جمعه دهدشت از حضور پر شور مردم در راهپیمایی ۱۳ آبان قدر دانی کرد و گفت: از حضور حماسی مردم ، دانش آموزان، کسبه و بازار و همه کسانی که در این مراسم الهی شرکت کردند تقدیر و تشکر میکنم و انصافا این مراسم پر شور و‌با شکوه و دشمن شکن بود و این صحنه هاست که دشمن را شکست میدهد.   انتهای پیام/</p>
    </article>
  </body>
</html>