<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/8/7231396/"/>
    <meta property="og:site_name" content="Українська правда"/>
    <meta property="article:published_time" content="2019-11-08T13:34:00+00:00"/>
    <meta property="og:title" content="Горбатюк оскаржує звільнення з ГПУ в суді"/>
    <meta property="og:description" content="Колишній керівник управління спецрозслідувань Генпрокуратури Сергій Горбатюк оскаржує своє звільнення з ГПУ в Окружному адміністративному суді Києва."/>
  </head>
  <body>
    <article>
      <h1>Горбатюк оскаржує звільнення з ГПУ в суді</h1>
      <address>
        <time datetime="2019-11-08T13:34:00+00:00">08 Nov 2019, 13:34</time>
      </address>
      <p>Колишній керівник управління спецрозслідувань Генпрокуратури Сергій Горбатюк оскаржує своє звільнення з ГПУ в Окружному адміністративному суді Києва.</p>
      <p><b>Джерело:</b> <a href="http://oask.gov.ua/node/4211">пресслужба</a> ОАСК</p>
      <p><b>Дослівно:</b> "Позивач просить суд визнати протиправним та скасувати наказ про його звільнення і просить поновити його на посаді начальника управління спеціальних розслідувань Генеральної прокуратури або на рівнозначній посаді в органах прокуратури".</p>
      <p><b>Деталі:</b> Окрім цього, Горбатюк  просить ОАСК стягнути з ГПУ на його користь середній заробіток на весь час вимушеного прогулу.</p>
      <p>Відповідний позов зареєстрували в Окружному адмінсуді Києва 7 листопада. Наразі суд вирішує питання про відкриття провадження за даним адміністративним позовом.</p>
      <p>
        <b>Передісторія:</b>
      </p>
      <ul>
        <li>23 жовтня генпрокурор Руслан <a href="https://www.pravda.com.ua/news/2019/10/23/7229878/">Рябошапка підписав </a>наказ про звільнення керівника управління спеціальних розслідувань Сергія Горбатюка.</li>
        <li>Горбатюк пов'язує своє звільнення з <a href="https://www.pravda.com.ua/news/2019/11/3/7230868/">небажанням Генпрокуратури</a> розслідувати справу про "злочинну організацію Віктора Януковича", оскільки зараз при владі є особи, які працювали в той час у Кабінеті міністрів. Йдеться про Андрія Богдана.</li>
      </ul>
      <footer>Українська правда</footer>
      <related>
        <a href="https://www.eurointegration.com.ua/news/2019/11/8/7102798/"/>
        <a href="https://www.pravda.com.ua/news/2019/11/8/7231344/"/>
        <a href="https://www.pravda.com.ua/news/2019/11/7/7231287/"/>
      </related>
    </article>
  </body>
</html>