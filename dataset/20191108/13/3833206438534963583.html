<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Danuchnite-pusnaha-na-turg-dva-apartamenta-v-Plovdiv-912250"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-08T13:17:00+00:00"/>
    <meta property="og:title" content="Данъчните пуснаха на търг два апартамента в Пловдив"/>
    <meta property="og:description" content="Национална агенция за приходите пусна на търг с тайно наддаване тристаен апартамент в близост до мос..."/>
  </head>
  <body>
    <article>
      <h1>Данъчните пуснаха на търг два апартамента в Пловдив</h1>
      <address>
        <time datetime="2019-11-08T13:17:00+00:00">08 Nov 2019, 13:17</time>
      </address>
      <p>Национална агенция за приходите пусна на търг с тайно наддаване тристаен апартамент в близост до моста Герджика в Пловдив. Имотът е със застроена площ 99,01 кв. м. състоящ се от три стаи, кухня и сервизни помещения, заедно с прилежащо избено помещение с площ 8,84 кв. м. и с таванско помещение с площ 10,82 кв. м. Първоначалната му тръжна цена е 87 780 лв. Огледи ще се извършват от 11.11.2019 г. до 15.11.2019 г., от 9,00 ч. до 17,00 ч. на адрес Пловдив, ул. "Победа" № 2, вх. Б, ет. 2, след предварителна уговорка с водещия на търга.</p>
      <p>От приходната агенцията предлагат също двустаен апартамент с площ 78,80 кв. м. на адрес бул. "Дунав" № 101, вх. Б, ет. 2. Имотът се състои от две спални, дневна с кухненски бокс, баня с тоалетна и килер. Началната му тръжна цена е 85 020 лв.</p>
      <p>Предложенията за участие в търговете и за двата апартамента могат да се подават от 11.11.2019 г. до 15.11.2019 г. от 9,00 до 17.30 часа в сградата на териториална дирекция на НАП София, ул. "Триадица“ № 2, стая № 9, както и по пощата с клеймо до 15.11.2019 г. включително.</p>
      <p>За повече подробности за тези и други търгове, като кулокран "Либхер 90ЕС-В6“ за 155 047,50 лв. или Ауди, модел А6 Авант за 6 500 лв. предлагани от Агенцията и необходимата документация към тях, посетете официалната интернет страница www.nap.bg в обновената рубрика “Продажби“.</p>
    </article>
  </body>
</html>