<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/ukrayina-ne-bude-vidmovlyatisya-vid-peremogi-v-arbitrazhah-naftogaz-328926_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T13:04:00+00:00"/>
    <meta property="og:title" content="Україна не буде відмовлятися від перемоги в арбітражах – &quot;Нафтогаз&quot;"/>
    <meta property="og:description" content="Новий контракт повинен укладатися не з Нафтогазом, а з відокремленим від Нафтогазу оператором ГТС."/>
  </head>
  <body>
    <article>
      <h1>Україна не буде відмовлятися від перемоги в арбітражах – "Нафтогаз"</h1>
      <h2>Новий контракт повинен укладатися не з "Нафтогазом", а з відокремленим від "Нафтогазу" оператором ГТС.</h2>
      <address>
        <time datetime="2019-11-08T13:04:00+00:00">08 Nov 2019, 13:04</time>
      </address>
      <p>Контракт на<b> <a href="https://dt.ua/ECONOMICS/gazprom-ozvuchiv-novi-umovi-dlya-prodovzhennya-tranzitu-gazu-cherez-ukrayinu-328728_.html">транзит газу з "Газпромом"</a></b> через ГТС України повинні укласти "з чистого аркуша", але "Нафтогаз" при цьому не відмовиться від своїх вимог щодо рішень арбітражів. Про це <a href="https://www.facebook.com/yuriy.vitrenko">написав</a> у Facebook виконавчий директор "Нафтогазу" Юрій Вітренко.</p>
      <p>За його словами, новий контракт укладається не "Нафтогазом", а відокремленим від "Нафтогазу" оператором газотранспортної системи.</p>
      <p>"Це і є наслідком "анбандлинга", про який всі говорять... тобто, якщо "Газпром" і політичне керівництво Росії дійсно хочуть почати відносини з транзиту з чистого аркуша паперу, то контракт з відокремленим оператором - це саме такий варіант", - зазначив Вітренко.</p>
      <p>У той же час він зазначив, що це не означає, що "Нафтогаз" відмовився від своїх вимог щодо рішень арбітражів по транзиту газу.</p>
      <p>"Але початок з "чистого аркуша" не означає, що "старі аркуші паперу "зникають". "Рукописи не горять", як писав український класик.</p>
      <p>Нехай ці "старі аркуші паперу" розглядають суди", - заявив Вітренко.</p>
      <p>Нагадаємо, що на зустрічі 28 жовтня учасники <b><a href="https://dt.ua/ECONOMICS/yevrokomisiya-rozcharovana-pidsumkami-konsultaciy-po-gazu-shefchovich-327648_.html">переговорів з транзиту газу</a></b> з Росії в ЄС через ГТС України не досягли якихось предметних домовленостей.</p>
      <p>Українська делегація запропонувала провести наступний раунд тристоронніх переговорів з <b><a href="https://dt.ua/ECONOMICS/ukrayina-zaproponuvala-datu-nastupnogo-raundu-tristoronnih-peregovoriv-schodo-tranzitu-gazu-327658_.html">транзиту російського газу в Євросоюз через газотранспортну систему України 11 листопада.</a></b></p>
      <p>До цього керівництво "Газпрому" виражало <b><a href="https://dt.ua/ECONOMICS/gazprom-gotoviy-podovzhiti-kontrakti-z-naftogazom-pislya-2019-roku-navit-bez-konsultaciy-300217_.html">готовність без консультацій продовжити договір, підписаний в 2009</a></b> році тодішнім прем'єр-міністром України Юлією Тимошенко.</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>