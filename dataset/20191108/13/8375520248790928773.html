<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/soratnik-kolomoyskogo-ocholiv-dnipropetrovsku-oblradu-638713.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T13:47:24+00:00"/>
    <meta property="og:title" content="Соратник Коломойського очолив Дніпропетровську облраду"/>
    <meta property="og:description" content="На сесії облради «за» Олійника проголосував 91 депутат з 93 присутніх"/>
  </head>
  <body>
    <article>
      <h1>Соратник Коломойського очолив Дніпропетровську облраду</h1>
      <address>
        <time datetime="2019-11-08T13:47:24+00:00">08 Nov 2019, 13:47</time>
      </address>
      <h4>На сесії облради «за» Олійника проголосував 91 депутат з 93 присутніх</h4>
      <p>У Дніпрі місцеві депутати обрали на сесії шляхом таємного голосування нового голову Дніпропетровської обласної ради. Ним став Святослав Олійник, який до цього чотири роки пропрацював в обраді першим заступником керівника.</p>
      <p>Про це 8 листопада повідомляє пресслужба Дніпропетровської обласної ради.</p>
      <p>Зазначається, що «за» Олійника проголосував 91 депутат з 93 присутніх.</p>
      <p>Як відомо, Святослав Олійник є близьким соратником олігарха Ігоря Коломойського. Він був заступником Коломойського, коли той займав посаду голови Дніпропетровської облдержадміністрації.</p>
      <p>«Я хочу подякувати всім за консолідовану позицію. Впевнений, разом ми продовжимо розвивати нашу громаду, Дніпропетровську область», - заявив новообраний голова облради.</p>
      <p>«Головним завданням для нас сьогодні є налагодження сумісної та плідної співпраці з обласною державною адміністрацією. Наразі ми маємо так організувати нашу роботу, аби максимально ефективно використовувати кошти бюджету, закінчити призупинені будівництва, реалізувати важливі для області проекти», - повідомив Олійник.</p>
      <p>Також на сесії було обрано нових заступників голови обласної ради. Ними стали Анатолій Адамський та Мгер Куюмчян.</p>
      <p>Раніше повідомлялося, що голова Дніпропетровської обласної ради <a href="https://glavcom.ua/news/ochilnik-dnipropetrovskoji-oblasnoji-radi-yde-z-posadi-637887.html">Гліб Пригунов подав у відставку.</a></p>
      <related>
        <a href="https://glavcom.ua/news/u-dnipri-student-vlashtuvav-strilyaninu-v-gurtozhitku-638235.html"/>
        <a href="https://glavcom.ua/country/incidents/u-dnipri-svyashchennik-z-georgijivskoyu-strichkoyu-namagavsya-vtekti-vid-policiji-foto-637435.html"/>
        <a href="https://glavcom.ua/news/za-pidozryuvannogo-u-rozkradanni-zastupnika-mera-dnipra-vnesli-zastavu-635660.html"/>
      </related>
    </article>
  </body>
</html>