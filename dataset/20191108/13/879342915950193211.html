<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/08/novyna/ekonomika/stalo-vidomo-chy-sudovi-superechky-ukrayiny-rosiyi-zavazhayut-novym-kontraktam"/>
    <meta property="og:site_name" content="Слово і Діло"/>
    <meta property="article:published_time" content="2019-11-08T13:15:28+00:00"/>
    <meta property="og:title" content="Судові суперечки України і Росії не заважають новим контрактам - «Нафтогаз»"/>
    <meta property="og:description" content="Судові суперечки між Газпромом і Нафтогазом не є перешкодою для укладення нового контракту на транзит газу, оскільки він повинен бути підписаний з новим оператором ГТС України."/>
  </head>
  <body>
    <article>
      <h1>Судові суперечки України і Росії не заважають новим контрактам - «Нафтогаз»</h1>
      <address>
        <time datetime="2019-11-08T13:15:28+00:00">08 Nov 2019, 13:15</time>
      </address>
      <p>
        <b>Судові суперечки між «Газпромом» і «Нафтогазом» не є перешкодою для укладення нового контракту на транзит газу, оскільки він повинен бути підписаний з новим оператором ГТС України.</b>
      </p>
      <p>Про це заявив виконавчий директор групи «Нафтогаз» Юрій Вітренко у Facebook.</p>
      <p>«<i>Наявність відкритих суперечок між «Газпромом» і «Нафтогазом», а також відсутність між нами контракту на постачання газу з 2020 року є надуманими проблемами для укладення нового контракту на транзит газу. Хоча б тому, що новий контракт укладатиметься не «Нафтогазом», а з відокремленим від «Нафтогазу» оператором газотранспортної системи. Це і є наслідком анбандлінгу, про який всі говорять</i>», - написав Вітренко в п'ятницю, 8 листопада.</p>
      <p>Він додав, що якщо «Газпром» і політичне керівництво Росії «хочуть почати відносини з транзиту з чистого аркуша паперу, то контракт з відокремленим оператором - це саме такий варіант».</p>
      <p>«<i>Але початок з «чистого аркуша» не означає, що «старі листи паперу» зникають. «Рукописи не горять», як писав український класик. Нехай ці «старі листи паперу» розглядають суди ...</i>», - підсумував він.</p>
      <p><a href="https://www.slovoidilo.ua/2019/11/04/novyna/ekonomika/naftohaz-rozyasnyv-sut-novoho-pozovu-hazpromu">«Нафтогаз України» в нових позовних вимогах</a> проти «Газпрому», які були передані до Стокгольмського арбітражу минулого тижня, просить переглянути тариф на транзит газу, а також виплатити компенсації на загальну суму $ 12,248 млрд.</p>
      <p><a href="https://www.slovoidilo.ua/2019/11/03/novyna/finansy/naftohaz-podav-stokholmskoho-arbitrazhu-cherhovyj-pozov-proty-hazpromu">Київ подав новий позов</a> на тлі переговорів про продовження контракту на транзит російського газу територією України, що закінчується поточного року.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/07/novyna/ekonomika/naftohaz-nazvav-terminy-rishennya-sudu-amsterdama-shhodo-bohru-hazpromu"/>
        <a href="https://www.slovoidilo.ua/2019/11/07/infografika/polityka/naftohaz-hazprom-istoriya-hazovyx-vidnosyn"/>
        <a href="https://www.slovoidilo.ua/2019/11/06/novyna/pravo/naftohaz-proty-hazpromu-yuryst-rozpoviv-pro-perspektyvy-pozovu-stokholmskomu-arbitrazhi"/>
        <a href="https://www.slovoidilo.ua/2019/11/05/novyna/ekonomika/naftohaz-vidpoviv-zayavu-pyeskova-shhodo-hazu"/>
        <a href="https://www.slovoidilo.ua/2019/11/05/novyna/ekonomika/naftohaz-dopustyv-znyzhennya-sumy-pozovu-hazpromu"/>
        <a href="https://www.slovoidilo.ua/2019/11/04/novyna/ekonomika/naftohaz-rozyasnyv-sut-novoho-pozovu-hazpromu"/>
        <a href="https://www.slovoidilo.ua/2019/11/03/novyna/finansy/naftohaz-podav-stokholmskoho-arbitrazhu-cherhovyj-pozov-proty-hazpromu"/>
      </related>
    </article>
  </body>
</html>