<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/08/shakira-eyes-super-bowl-performance-says-symbolic-for-latinos"/>
    <meta property="og:site_name" content="euronews"/>
    <meta property="article:published_time" content="2019-11-08T13:19:41+00:00"/>
    <meta property="og:title" content="شکیرا: برای حفظ فرهنگ آمریکای لاتین به روی صحنه می‌روم"/>
    <meta property="og:description" content="شکیرا، خواننده سرشناس پاپ می‌گوید که در برابر جامعه آمریکای لاتینی‌ها در گوشه‌ و کنار جهان احساس مسئولیت می‌کند."/>
  </head>
  <body>
    <article>
      <h1>شکیرا: برای حفظ فرهنگ آمریکای لاتین به روی صحنه می‌روم</h1>
      <address><time datetime="2019-11-08T13:19:41+00:00">08 Nov 2019, 13:19</time> by <a rel="author">یورونیوز فارسی </a></address>
      <figure>
        <img src="https://static.euronews.com/articles/stories/04/28/66/96/773x435_cmsv2_ca6e7198-63cb-542e-8ef8-83d80770f7bf-4286696.jpg"/>
      </figure>
      <p>شکیرا، ستاره پاپ کلمبیایی‌تبار امیدوار است که در با حضور در مراسم افتتاح مسابقات سالانه فوتبال آمریکایی قهرمانی لیگ فوتبال(سوپربول) بتواند گامی در زمینه معرفی فرهنگ آمریکای لاتین بردارد. او در مراسم آغاز این مسابقات در کنار جنیفر لوپز، خواننده آمریکایی-پورتوریکویی‌ حضور خواهد یافت.</p>
      <p>این دو خواننده قرار است روز دوم فوریه سال ۲۰۲۰ بین دو نیمه بازی سوپربول در میامی برنامه خود را اجرا کنند.</p>
      <p>شکیرا می‌گوید: « فکر می‌کنم که حضور در سوپر بول برای من به‌نوعی بسیار نمادین است و احساس می‌کنم ما در برابر شهروندان آمریکای لاتین در سراسر جهان مسئولیت بزرگی برعهده داریم، ما آنجا هم نماینده آمریکای لاتینی‌های متولد ایالات متحده هستیم و هم آنهایی که خارج از این کشور متولد شده‌اند.»</p>
      <p>شکیرا در حساب رسمی توییترش تصویر مشترکی با جنیفر لوپز منتشر کرده و نوشته است: «از اینکه بنا است در سوپربول اجرا کنم، خیلی هیجان زده هستم.»</p>
      <figure>
        <iframe data-src="https://twitter.com/euronewses/status/1177311780906917890" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>شکیرا می‌گوید که در برابر جامعه لاتینی‌ها در گوشه‌وکنار جهان احساس مسئولیت می‌کند.</p>
      <p>شکیرای ۴۲ ساله به همراه همسرش جرارد پیکه، مدافع معروف تیم بارسلونا در شهر بارسلون اسپانیا زندگی می‌کنند.</p>
      <p>او می‌گوید: «دلایل زیادی برای جشن گرفتن فرهنگ آمریکای لاتین وجود دارد و سوپربول هم فرصت مناسبی است.»</p>
      <p>شکیرا، خواننده موسیقی پاپ جهان در کلمبیا به دنیا آمده است.</p>
      <p>
        <a href="https://twitter.com/euronews_pe">
          <b>به توییتر یورونیوز بپیوندید</b>
        </a>
      </p>
    </article>
  </body>
</html>