<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/8/7231395/"/>
    <meta property="og:site_name" content="Українська правда"/>
    <meta property="article:published_time" content="2019-11-08T13:32:28+00:00"/>
    <meta property="og:title" content="Суд не дозволив повернути харківському проспекту ім’я Жукова"/>
    <meta property="og:description" content="Другий апеляційний адміністративний суд не задовольнив апеляцію міської ради Харкова щодо повернення проспекту Григоренка імені Жукова."/>
  </head>
  <body>
    <article>
      <h1>Суд не дозволив повернути харківському проспекту ім’я Жукова</h1>
      <address>
        <time datetime="2019-11-08T13:32:28+00:00">08 Nov 2019, 13:32</time>
      </address>
      <p>Другий апеляційний адміністративний суд не задовольнив апеляцію міської ради Харкова щодо повернення проспекту Григоренка імені Жукова.</p>
      <p><b>Джерело:</b> пости громадського активіста, представника Харківського антикорупційного центру Володимира <a href="https://www.facebook.com/v.rysenko/posts/2538068743129855">Рисенка </a>та адвоката Ігоря <a href="https://www.facebook.com/photo.php?fbid=537184720175807&amp;set=a.106150719945878&amp;type=3&amp;theater">Черняка</a> у Facebook</p>
      <p><b>Пряма мова Рисенка:</b> "Ми виграли апеляцію по Жукову. Рішення набрало законної сили. Проспекту Жукова в Харкові не буде".</p>
      <p><b>Деталі:</b> Черняк уточнив, що суд таким чином "виправив процесуальні порушення суду першої інстанції". Він подякував суддям та тим, хто підтримував їх у боротьбі за перейменування проспекту Жукова.</p>
      <p>
        <b>Передісторія:</b>
      </p>
      <ul>
        <li>Проспект маршала Жукова у Харкові перейменували на проспект Петра Григоренка у 2016 році в межах виконання закону про декомунізацію.</li>
        <li>8 травня 2019 року на сайті Харківської міськради було зареєстровано електронні петиції з вимогою повернути проспекту та станції метро ім'я Жукова.</li>
        <li>Мер Харкова Геннадій Кернес <a href="https://www.pravda.com.ua/news/2019/05/9/7214561/">заявив </a>про підтримку петицій і закликав їх підтримати і місцевих жителів.</li>
        <li>19 червня міськрада <a href="https://www.pravda.com.ua/news/2019/06/19/7218533/">повернула проспекту </a>Григоренка ім’я Жукова.</li>
        <li>20 червня Нацполіція Харківщини відкрила <a href="https://www.pravda.com.ua/news/2019/06/20/7218706/">кримінальне провадження </a>стосовно рішення депутатів Харківської міськради повернути проспекту Петра Григоренка ім'я радянського маршала Георгія Жукова.</li>
        <li>21 червня міський голова Харкова Геннадій Кернес <a href="https://www.pravda.com.ua/news/2019/06/21/7218793/">підписав рішення</a> міської ради про повернення проспекту Петра Григоренка імені радянського маршала Георгія Жукова.</li>
        <li>5 вересня Харківський окружний адміністративний суд визнав перейменування проспекту Петра Григоренка на честь радянського маршала Георгія Жукова <a href="https://www.pravda.com.ua/news/2019/09/10/7225844/">незаконним.  </a></li>
        <li>Міська влада це рішення оскаржувала. </li>
      </ul>
      <footer>Ірина Балачук, УП</footer>
      <related>
        <a href="https://www.pravda.com.ua/news/2019/11/8/7231364/"/>
        <a href="https://www.pravda.com.ua/news/2019/11/8/7231359/"/>
        <a href="https://www.pravda.com.ua/news/2019/11/7/7231319/"/>
      </related>
    </article>
  </body>
</html>