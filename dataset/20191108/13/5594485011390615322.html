<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/marinov-svsem-normalna-e-podkrepata-na-mvr-za-ivan-geshev_news708150.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T13:41:00+00:00"/>
    <meta property="og:title" content="Маринов: Съвсем нормална е подкрепата на МВР за Иван Гешев"/>
    <meta property="og:description" content="Аз съм работил добре с него и знам, че е човек, който притежава всички необходими качества, каза вътрешният министър"/>
  </head>
  <body>
    <article>
      <h1>Маринов: Съвсем нормална е подкрепата на МВР за Иван Гешев</h1>
      <h2>Аз съм работил добре с него и знам, че е човек, който притежава всички необходими качества, каза вътрешният министър</h2>
      <address>
        <time datetime="2019-11-08T13:41:00+00:00">08 Nov 2019, 13:41</time>
      </address>
      <p>https://blitz.bg/politika/marinov-svsem-normalna-e-podkrepata-na-mvr-za-ivan-geshev_news708150.html Blitz.bg</p>
      <figure>
        <img src="https://static.blitz.bg/documents/thumbnails/730/201907/1562569580-1510321898-img-7210jpg-560x390.jpg"/>
        <figcaption>Министър Маринов</figcaption>
      </figure>
      <p><b>Определям като съвсем нормална подкрепата на МВР за Иван Гешев – те работят ежедневно с прокуратурата и отлично с г-н Гешев, с който и аз съм работил. Това каза министърът на вътрешните работи Младен Маринов пред журналисти в Народното събрание.</b><br/> <br/>МВР оказа подкрепа по отношение на професионалните качества и личността на Иван Гешев за главен прокурор.<br/><br/>Няма как да окажем какъвто и да е натиск, в каквато и да е посока и няма да го направим. Подкрепата е дадена от структурите, които ежедневно работят с него. В крайна сметка не виждам нищо лошо или нарушение на закона, коментира вътрешният министър.<br/> <br/>"Аз съм работил добре с Иван Гешев и знам, че е човек, който притежава всички необходими качества", заяви Маринов.<br/> <br/>Кандидатурата на Иван Гешев беше върната от президента за ново обсъждане от Висшия съдебен съвет.<br/> <br/>„Не мога да коментирам, това са си конституционни правомощия на държавния глава и той ги упражнява, съгласно конституцията“, поясни Маринов.</p>
    </article>
  </body>
</html>