<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545623.html/%D8%A2%D9%85%D8%B1%DB%8C%DA%A9%D8%A7-%D8%B5%D8%B1%D8%AD%D8%AA%D8%A7-%D8%A7%D8%B9%D9%84%D8%A7%D9%85-%D9%85%DB%8C-%DA%A9%D9%86%D8%AF-%DA%A9%D9%87-%D8%AF%D8%B1-%D9%85%D9%86%D8%B7%D9%82%D9%87-%D8%A8%D9%87-%D8%AF%D9%86%D8%A8%D8%A7%D9%84-%D9%85%D9%86%D8%A7%D9%81%D8%B9-%D8%AE%D9%88%D8%AF-%D8%A7%D8%B3%D8%AA--%D8%A7%D9%82%D8%AA%D8%AF%D8%A7%D8%B1-%D9%86%D8%B8%D8%A7%D9%85%DB%8C-%D8%A7%DB%8C%D8%B1%D8%A7%D9%86-%D8%AC%D8%B1%D8%A7%D8%AA-%D8%AA%D8%B9%D8%B1%D8%B6-%D8%B1%D8%A7-%D8%A7%D8%B2-%D8%AF%D8%B4%D9%85%D9%86-%DA%AF%D8%B1%D9%81%D8%AA%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T13:54:00+00:00"/>
    <meta property="og:title" content="آمریکا صرحتا اعلام می‌کند که در منطقه به دنبال منافع خود است/ اقتدار نظامی ایران جرات تعرض را از دشمن گرفته است"/>
    <meta property="og:description" content="امام جمعه زنجان به اهداف شوم دشمن در منطقه و اقتدار نظامی ایران اشاره کرد و گفت: امروز اقتدار نظامی ایران باعث شده دشمن جرات کوچکترین تعرض به کشورمان را نداشته باشد."/>
  </head>
  <body>
    <article>
      <h1>آمریکا صرحتا اعلام می‌کند که در منطقه به دنبال منافع خود است/ اقتدار نظامی ایران جرات تعرض را از دشمن گرفته است</h1>
      <h2>امام جمعه زنجان:</h2>
      <address>
        <time datetime="2019-11-08T13:54:00+00:00">08 Nov 2019, 13:54</time>
      </address>
      <p>امام جمعه زنجان به اهداف شوم دشمن در منطقه و اقتدار نظامی ایران اشاره کرد و گفت: امروز اقتدار نظامی ایران باعث شده دشمن جرات کوچکترین تعرض به کشورمان را نداشته باشد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.mojerasa.ir/">موج رسا،</a> آیت الله علی خاتمی امروز در خطبه‌ها نماز جمعه زنجان با اشاره به اینکه مقام معظم رهبری همواره به موضوع حفظ اتحاد بین شیعه و سنی تاکید کردند اظهار کرد: دشمن در صدد اختلاف افکنی بین شیعه و سنی بوده تا با این روش به خواسته شوم خود برسد و باید با حفط اتحاد خود در برابر دشمن بایستیم و نگذاریم دشمن به اهداف شومش برسد.</p>
      <p>وی در ادامه با اشاره به حضور آمریکا در منطقه افزود: آمریکا با حضور خود در منطقه به دنبال منافع خود است و دولت آمریکا این موضوع را صراحتا اعلام می‌کند.</p>
      <p>امام جمعه زنجان عنوان کرد: امروز دشمن همه زیرساختهای کشور عراق را از بین برد ولی چاه‌های نفت آسیبی ندید و این موضوع نشان می‌دهد که منافع دشمن چاه‌های نفت این کشور است.</p>
      <p>وی با اشاره به سالروز شهادت حسن طهرانی مقدم که پدر موشکی ایران بود گفت: بسیاری از دستاوردهای موشکی حال حاضر کشور مرهون تلاش‌ها و مجاهدت‌های او و تیم همکارش است و امروز به برکت خون این شهید بزرگوار است که ما اعلام می‌کنیم موشک‌های نقطه زدن داریم و از دشمن هراسی نداریم.</p>
      <p>خاتمی با بیان اینکه آمریکا با انقلاب اسلامی ایران دشمنی دیرینه‌ای دارد افزود: قبل از انقلاب دولت ملی با  تکیه بر آمریکا تلاش داشت به موفقیت برسد در حالی که آمریکا با کودتا این دولت را هم برکنار کرد و نشان داد که نمی شود با این کشور تکیه کرد.</p>
      <p>وی ابراز کرد: ۲۸ مرداد علنی دشمنی آمریکا با ملت ایران بوده و دشمن از ابتدای پیروزی انقلاب همواره در تلاش ضربه زدن به کشورمان بوده و همواره نیز با انواع شرارت‌ها به دنبال ضربه زدن به کشورمان است.</p>
      <p>امام جمعه زنجان با تاکید براینکه دشمن از همه فرصت‌ها استفاده می‌کند تا به خواسته خود برسد عنوان کرد: امروز تمام تلاش دشمن نفوذ به کشورمان است.</p>
      <p>انتهای پیام/</p>
    </article>
  </body>
</html>