<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/nadira-kadirovanin-elinde-silahla-atis-yaptigina-dair-bulgu-yok/926515"/>
    <meta property="og:site_name" content="medya faresi"/>
    <meta property="article:published_time" content="2019-11-08T13:09:00+00:00"/>
    <meta property="og:title" content="Nadira Kadirova'nın elinde silahla atış yaptığına dair bulgu yok!"/>
    <meta property="og:description" content="AKP Milletvekili Şirin Ünal’ın evinde şüpheli bir şekilde hayatını kaybeden Nadira Kadirova'nın dosyasında önemli bir gelişme yaşandı."/>
  </head>
  <body>
    <article>
      <h1>Nadira Kadirova'nın elinde silahla atış yaptığına dair bulgu yok!</h1>
      <h2>AKP Milletvekili Şirin Ünal’ın evinde şüpheli bir şekilde hayatını kaybeden Nadira Kadirova'nın dosyasında önemli bir gelişme yaşandı.</h2>
      <address>
        <time datetime="2019-11-08T13:09:00+00:00">08 Nov 2019, 13:09</time>
      </address>
      <p>Aile avukatı Birol Öztürk, “Ankara Emniyet Kimyasal Şube Müdürlüğü tarafından verilen rapora göre, Nadira Kadirova’nın elindeki swap izinde, atış bulgularına rastlanamadığı belirtiliyor. Bu izler birkaç saat içinde alınmış” dedi.</p>
      <p><b><i><a href="https://www.birgun.net/haber/nadira-nin-elinde-atis-izi-yok-275693">BirGün'den Erk Acarer'in haberine göre</a></i></b> avukat Öztürk yaptığı açıklamada, şunları söyledi:</p>
      <p>“Ankara Emniyet Kimyasal Şube Müdürlüğü tarafından verilen rapora göre, Nadira Kadirova’nın swap izinde, atış bulgularına rastlanamadığı belirtiliyor. Swap örnekleri olaydan birkaç saat sonra alınmış.”</p>
      <p>Öte yandan Ünal ve kızı Duygu Ünal’ın swap izinde de atış bulgularına rastlanmadı. Öztürk, “Bir Adli Tıp Uzmanı ile görüşme yaptım. Bana, yeni silahlarda swap izi bulunamayabileceğini aktardı” dedi.</p>
      <h3>Adli Tıp Uzmanı: Swap izi bulunur</h3>
      <p>Bir değerlendirme de Mersin Üniversitesi Tıp Fakültesi Adli Tıp Anabilim Dalı Öğretim Üyesi Prof. Dr. Hakan Kar’dan geldi. Kar, farklı bir görüş bildirdi:</p>
      <p>“Her ne olursa olsun atışı yapan kişinin swap izinde barut, kurşun, baryum ya da antimom bulunması beklenir.”</p>
    </article>
  </body>
</html>