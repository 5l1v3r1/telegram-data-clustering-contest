<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/740699"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T13:45:00+00:00"/>
    <meta property="og:title" content="ญี่ปุ่นจับโคเคนล็อตใหญ่ทุบสถิติชาติ ค่า2.2พันล้านบาท"/>
    <meta property="og:description" content="หน่วยศุลกากรญี่ปุ่นเผยการจับกุม โคเคนน้ำหนักรวม 400 กิโลกรัม มูลค่าประมาณ 73 ล้านดอลลาร์สหรัฐ (2,213 ล้านบาท) ที่ท่าเรือเมืองโกเบ"/>
  </head>
  <body>
    <article>
      <h1>ญี่ปุ่นจับโคเคนล็อตใหญ่ทุบสถิติชาติ ค่า2.2พันล้านบาท</h1>
      <address>
        <time datetime="2019-11-08T13:45:00+00:00">08 Nov 2019, 13:45</time>
      </address>
      <p>
        <b>หน่วยศุลกากรญี่ปุ่นเผยการจับกุม โคเคนน้ำหนักรวม 400 กิโลกรัม มูลค่าประมาณ 73 ล้านดอลลาร์สหรัฐ (2,213 ล้านบาท) ที่ท่าเรือเมืองโกเบ</b>
      </p>
      <p>สำนักข่าวเอเอฟพีรายงานจากกรุงโตเกียว ประเทศญี่ปุ่น เมื่อวันที่ 8 พ.ย. ว่า โฆษกสำนักงานศุลกากรญี่ปุ่น เผยเมื่อวันศุกร์ ว่า การจับกุมยาเสพติดประเภทโคเคน ที่ท่าเรือโกเบ ทางภาคตะวันตก มีขึ้นเมื่อเดือนที่แล้ว แต่หน่วยศุลกากรเพิ่งเปิดเผยเมื่อวันศุกร์ (8 พ.ย.) โดยเจ้าหน้าที่ไม่เปิดเผยรายละเอียดเพิ่มเติม เนื่องจากการสอบสวนกำลังดำเนินอยู่<br/><br/>โฆษกฯ เผยว่า นับเป็นการจับกุมโคเคนครั้งใหญ่สุดของญี่ปุ่น เท่าที่เคยมีมา ทำลายสถิติการจับกุมเมื่อเดือน ส.ค.ที่ผ่านมา ที่ท่าเรือในจังหวัดไอจิ ทางภาคกลาง ซึ่งรวมน้ำหนัก 177 กิโลกรัม</p>
      <figure>
        <img src="https://www.dailynews.co.th/admin/upload/20191108/news_MVVmWuZoCj205639_533.jpg?v=20191109064?v=2250"/>
      </figure>
      <p>รายงานของสำนักข่าวเกียวโด ระบุว่า ยังไม่แน่ชัดว่าโคเคนชุดใหม่มาจากที่ใด แต่แหล่งข่าวใกล้ชิดกับการสอบสวนกล่าวว่า มันอาจจะถูกส่งไปที่ท่าเรือโกเบด้วยความเข้าใจผิด<br/><br/>ญี่ปุ่นมีกฏหมายยาเสพติดที่เข้มงวด และผู้ใช้จะถูกสังคมประณามอย่างรุนแรง หากถูกจับกุม การใช้และครอบครองยาเสพติด โดยประชาชนที่แม้จะมีชื่อเสียงไม่โด่งดังมากนัก รวมถึงดาดานักแสดงหรือนักกีฬา มักจะตกเป็นข่าวใหญ่ระดับพาดหัวนานหลายวัน.<br/><br/>ภาพ - AFP</p>
    </article>
  </body>
</html>