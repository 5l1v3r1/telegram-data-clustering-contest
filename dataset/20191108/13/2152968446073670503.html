<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/08/marinov-za-izbora-na-geshev-normalno-e-slujbite-da-go-podkrepiat.428984"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T13:34:00+00:00"/>
    <meta property="og:title" content="Маринов за избора на Гешев: Нормално е службите да го подкрепят"/>
    <meta property="og:description" content="Това не е намеса в работата на съдебната власт, смята МВР шефът | Dnes.bg"/>
  </head>
  <body>
    <article>
      <h1>Маринов за избора на Гешев: Нормално е службите да го подкрепят</h1>
      <h2>Това не е намеса в работата на съдебната власт, смята МВР шефът</h2>
      <address><time datetime="2019-11-08T13:34:00+00:00">08 Nov 2019, 13:34</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251592-middle.jpg"/>
        </figure>
        <p>Снимка: Димитър Кьосемарлиев, Dnes.bg</p>
        <p>1<a href="https://www.dnes.bg/obshtestvo/2019/11/08/marinov-za-izbora-na-geshev-normalno-e-slujbite-da-go-podkrepiat.428984,image2#photo">2</a><a href="https://www.dnes.bg/obshtestvo/2019/11/08/marinov-za-izbora-na-geshev-normalno-e-slujbite-da-go-podkrepiat.428984,image3#photo">3</a><a href="https://www.dnes.bg/obshtestvo/2019/11/08/marinov-za-izbora-na-geshev-normalno-e-slujbite-da-go-podkrepiat.428984,image4#photo">4</a><a href="https://www.dnes.bg/obshtestvo/2019/11/08/marinov-za-izbora-na-geshev-normalno-e-slujbite-da-go-podkrepiat.428984,image5#photo">5</a><a href="https://www.dnes.bg/obshtestvo/2019/11/08/marinov-za-izbora-na-geshev-normalno-e-slujbite-da-go-podkrepiat.428984,image6#photo">6</a><a href="https://www.dnes.bg/obshtestvo/2019/11/08/marinov-za-izbora-na-geshev-normalno-e-slujbite-da-go-podkrepiat.428984,image7#photo">7</a><a href="https://www.dnes.bg/obshtestvo/2019/11/08/marinov-za-izbora-na-geshev-normalno-e-slujbite-da-go-podkrepiat.428984,image8#photo">8</a><a href="https://www.dnes.bg/obshtestvo/2019/11/08/marinov-za-izbora-na-geshev-normalno-e-slujbite-da-go-podkrepiat.428984,image9#photo">9</a><a href="https://www.dnes.bg/obshtestvo/2019/11/08/marinov-za-izbora-na-geshev-normalno-e-slujbite-da-go-podkrepiat.428984,image10#photo">10</a><a href="https://www.dnes.bg/obshtestvo/2019/11/08/marinov-za-izbora-na-geshev-normalno-e-slujbite-da-go-podkrepiat.428984,image11#photo">11</a><a href="https://www.dnes.bg/obshtestvo/2019/11/08/marinov-za-izbora-na-geshev-normalno-e-slujbite-da-go-podkrepiat.428984,image12#photo">12</a></p>
        <p>Съвсем нормално е службите да подкрепят Иван Гешев за главен прокурор, обяви вътрешният министър Младен Маринов в коментар на част от изявлението на президента Румен Радев, в което той мотивира защо връща предложението на ВСС за назначаване на Иван Гешев за главен прокурор.</p>
        <p>"Те работят ежедневно с него, с прокуратурата, и аз съм работил. Кой, ако не те, могат да дадат оценка за неговите професионални качества, предполагам, че от това е продиктувана и подкрепата, която те са изразили", отчете Маринов.</p>
        <p>Той даде на Иван Гешев висока професионална оценка. "Знам, че той е човек, който притежава всички необходими качества", добави вътрешният министър.</p>
        <p>Той бе категоричен, че подкрепата на структурите на МВР за кандидатурата на Гешев не може да се разглежда като намеса в работата на съдебната власт и че всеки, който иска да изрази своята подкрепа или протест, има право да го направи.</p>
        <p>Маринов присъства на отбелязването на професионалния празник на полицията в двора на ГД "Национална полиция". Той изрази мнение, че структурите на МВР се справят успешно с предизвикателствата и че правят това, което се очаква - поддържат добър обществен ред и успешно противодействат на престъпността във всичките й форми.</p>
        <p>Маринов заяви, че окомплектоването на полицейския състав е задача, с която министерството се е справило на 90 процента. Предизвикателствата, по думите му, са свързани с изграждането на полицаи и ръководители от новопостъпилите на работа в МВР млади хора.</p>
        <related>
          <h4>Още по темата</h4>
          <a href="https://www.dnes.bg/temida/2019/11/08/cacarov-prezidentyt-prosto-izpylni-zadyljeniiata-si.428978"/>
          <a href="https://www.dnes.bg/politika/2019/11/08/ninova-ne-vidia-politika-v-reshenieto-na-radev-za-geshev.428957"/>
        </related>
      </anchor>
    </article>
  </body>
</html>