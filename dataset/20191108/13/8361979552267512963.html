<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/cholovik-u-vlasnomu-dvori-provalivsya-v-lavoviy-tunel-i-zaginuv-50052431.html"/>
    <meta property="og:site_name" content="НВ"/>
    <meta property="article:published_time" content="2019-11-08T13:49:00+00:00"/>
    <meta property="og:title" content="Чоловік у власному дворі провалився в лавовий тунель. І загинув"/>
    <meta property="og:description" content="На Гаваях місцевий житель загинув внаслідок падіння у лавовий тунель. Трагедія сталася в його власному садку."/>
  </head>
  <body>
    <article>
      <h1>Чоловік у власному дворі провалився в лавовий тунель. І загинув</h1>
      <h2>На Гаваях місцевий житель загинув внаслідок падіння у лавовий тунель. Трагедія сталася в його власному садку.</h2>
      <address>
        <time datetime="2019-11-08T13:49:00+00:00">08 Nov 2019, 13:49</time>
      </address>
      <p>На Гаваях місцевий житель загинув, впавши у лавовий тунель. Трагедія сталася в його власному садку.</p>
      <ul>
        <li>
          <a href="https://www.bbc.com/ukrainian/news-44197163?xtor=AL-73-%5Bpartner%5D-%5Bnv.ua%5D-%5Blink%5D-%5Bukrainian%5D-%5Bbizdev%5D-%5Bisapi%5D">Епічне виверження вулкана на Гаваях — показуємо і пояснюємо</a>
        </li>
        <li>
          <a href="https://www.bbc.com/ukrainian/other-news-48865206?xtor=AL-73-%5Bpartner%5D-%5Bnv.ua%5D-%5Blink%5D-%5Bukrainian%5D-%5Bbizdev%5D-%5Bisapi%5D">На італійському острові вивергається вулкан. Як це виглядає</a>
        </li>
      </ul>
      <p>За даними поліції, 71-річний чоловік провалився у тунель «через м’яку ділянку землі» й упав з 7-метрової висоти.</p>
      <p>Загиблого чоловіка знайшли у понеділок після звернення його товаришів до поліції.</p>
      <p>Поліцейські знайшли 60-сантиметрову діру, через яку, як думають поліцейські, він і провалився у тунель.</p>
      <p>Чоловіка діставали рятувальники, яким довелося спуститися в отвір.</p>
      <h3>Як виникають лавові тунелі</h3>
      <figure>
        <img src="https://c.files.bbci.co.uk/BEB2/production/_109581884__109572087_gettyimages-636835368.jpg"/>
        <figcaption>На Гаваях багато лавових тунелів, деякі з них мають отвори на поверхні, пиховані землею та кущами</figcaption>
      </figure>
      <p>Лавові тунелі (або лавові трубки) — порожнечі, утворені лавою під час вулканічних вивержень.</p>
      <p>Вони виникають, коли лава на поверхні застигає, а всередині потоку продовжує текти й твердішає пізніше — між двома рівнями утворюється тунель.</p>
      <p>На відміну від печер, які формуються протягом сотень і тисяч років, лавові трубки виникають за кілька днів чи місяців, кажуть геологи.</p>
      <p>На Гаваях, які є вулканічними островами, лава під час руху до океану залишила за собою цілі лабіринти тунелів, довжина яких може перевищувати 60 км.</p>
      <p>Тунель, у який провалився загиблий, виник під його садком, скоріше за все, багато років тому, однак чоловік не знав про небезпеку.</p>
      <p><i>Хочете отримувати головне в месенджер? Підписуйтеся на наш </i><a href="https://t.me/bbcukrainian">Telegram</a> <i>або </i><a href="http://bit.ly/2PYRwJ9">Viber</a> <i>!</i></p>
    </article>
  </body>
</html>