<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/740601"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T05:00:00+00:00"/>
    <meta property="og:title" content="ศาลสั่งปรับ'ทรัมป์'61ล้านบาท ใช้เงินบริจาค'ไม่เหมาะสม'"/>
    <meta property="og:description" content="ศาลฎีการัฐนิวยอร์กสั่งให้ประธานาธิบดีโดนัลด์ ทรัมป์ จ่ายค่าปรับ 2 ล้านดอลลาร์สหรัฐ หรือเกือบ 61 ล้านบาท ฐานนำเงินบริจาคของมูลนิธิทรัมป์ไปใช้ในแคมเปญหาเสียงของตัวเอง"/>
  </head>
  <body>
    <article>
      <h1>ศาลสั่งปรับ'ทรัมป์'61ล้านบาท ใช้เงินบริจาค'ไม่เหมาะสม'</h1>
      <address>
        <time datetime="2019-11-08T05:00:00+00:00">08 Nov 2019, 05:00</time>
      </address>
      <p>
        <b>ศาลฎีการัฐนิวยอร์กสั่งให้ประธานาธิบดีโดนัลด์ ทรัมป์ จ่ายค่าปรับ 2 ล้านดอลลาร์สหรัฐ หรือเกือบ 61 ล้านบาท ฐานนำเงินบริจาคของมูลนิธิทรัมป์ไปใช้ในแคมเปญหาเสียงของตัวเอง</b>
      </p>
      <p>สำนักข่าวต่างประเทศรายงานจากนครนิวยอร์ก ประเทศสหรัฐอเมริกา เมื่อวันที่ 7 พ.ย.ว่าศาลฎีกาแห่งรัฐนิวยอร์ก ซึ่งตั้งอยู่ที่เขตแมนฮัตตัน มีคำพิพากษาเมื่อวันพฤหัสบดี ให้ประธานาธิบดีโดนัลด์ ทรัมป์ ชำระค่าธรรมเนียมทั้งสิ้น 2 ล้านดอลลาร์สหรัฐ ( ราว 60.8 ล้านบาท ) ฐานนำเงินจำนวนหนึ่งที่บริจาคเข้าสู่มูลนิธิทรัมป์ ซึ่งเป็นการระดมทุนเพื่อทหารผ่านศึกในสหรัฐ ไปใช้ในแคมเปญหาเสียงที่รัฐไอโอวา ระหว่างการเลือกตั้งประธานาธิบดีเมื่อปี 2559 <br/> </p>
      <figure>
        <iframe data-src="https://twitter.com/Reuters/status/1192649191404781569?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/realDonaldTrump/status/1192594646691729408?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ทั้งนี้ เงินจำนวนดังกล่าวน้อยกว่าจำนวนจริงตามสำนวนฟ้องของอัยการรัฐนิวยอร์ก ซึ่งระบุไว้ที่ 2.82 ล้านดอลลาร์สหรัฐ ( ราว 85.76 ล้านบาท ) อย่างไรก็ตาม เพื่อลดข้อครหาที่อาจเกิดขึ้นตามมาในอนาคต อัยการและทีมงานฝ่ายกฎหมายของทรัมป์บรรลุข้อตกลงประนีประนอม ในการให้นำเงินทั้งหมดที่จะได้รับคืนไปบริจาคให้แก่องค์กรการกุศล 6 แห่งซึ่งเกี่ยวข้องกับทหารผ่านศึกและการช่วยเหลือเด็กยากไร้ ทั้งในระดับรัฐนิวยอร์กและระดับประเทศ<br/><br/>ขณะที่ทรัมป์กล่าวปกป้องมูลนิธิของตัวเอง ซึ่งปิดตัวไปเมื่อปีที่แล้ว หลังสำนักงานอัยการรัฐนิวยอร์กกล่าวหาว่าเป็น“องค์กรรับฝากและถ่ายโอนผลประโยชน์” ให้แก่ผู้นำสหรัฐ ว่ามูลนิธิทรัมป์ซึ่งแม้ปัจจุบันไม่มีตัวตนแล้ว แต่เคยเป็น“องค์กรการกุศลที่มีประสิทธิภาพอย่างเหลือเชื่อ” และ “ผิดพลาดทางเทคนิคเล็กน้อยเท่านั้น”.<br/><br/><b>เครดิตภาพ : GETTY IMAGES</b><br/><br/> </p>
    </article>
  </body>
</html>