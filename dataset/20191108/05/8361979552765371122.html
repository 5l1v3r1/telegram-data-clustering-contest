<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/nato-posilyuye-poziciji-v-la-manshi-shcho-vidbuvayetsya-50052321.html"/>
    <meta property="og:site_name" content="НВ"/>
    <meta property="article:published_time" content="2019-11-08T05:23:00+00:00"/>
    <meta property="og:title" content="НАТО посилить свої позиції в Ла-Манші через російську загрозу"/>
    <meta property="og:description" content="НАТО збирається зміцнювати свої позиції в регіоні Північного моря і Ла-Маншу, щоб бути готовими відбити загрозу з боку Росії."/>
  </head>
  <body>
    <article>
      <h1>НАТО посилить свої позиції в Ла-Манші через російську загрозу</h1>
      <h2>НАТО збирається зміцнювати свої позиції в регіоні Північного моря і Ла-Маншу, щоб бути готовими відбити загрозу з боку Росії.</h2>
      <address>
        <time datetime="2019-11-08T05:23:00+00:00">08 Nov 2019, 05:23</time>
      </address>
      <p>Відповідні положення містяться в домовленості, підписаній главами військово-морських сил Німеччини, Великої Британії, Франції, Бельгії та Нідерландів в Гамбурзі, повідомляє <a href="https://www.dw.com/ru/%D0%BD%D0%B0%D1%82%D0%BE-%D1%83%D1%81%D0%B8%D0%BB%D0%B8%D0%B2%D0%B0%D0%B5%D1%82-%D0%BF%D0%BE%D0%B7%D0%B8%D1%86%D0%B8%D0%B8-%D0%B2-%D0%BB%D0%B0-%D0%BC%D0%B0%D0%BD%D1%88%D0%B5-%D0%B2-%D1%81%D0%B2%D0%B5%D1%82%D0%B5-%D1%80%D0%BE%D1%81%D1%81%D0%B8%D0%B9%D1%81%D0%BA%D0%BE%D0%B9-%D1%83%D0%B3%D1%80%D0%BE%D0%B7%D1%8B/a-51158496">DW.</a></p>
      <p>У документі закріплена мета - розвивати військову співпрацю вищеназваних держав-членів Північноатлантичного альянсу в рамках консультативного органу НАТО - Channel Committee (CHANCOM).</p>
      <p>Цей комітет був створений за часів холодної війни в структурі Головного командування об'єднаних збройних сил НАТО в зоні протоки Ла-Манш для того, щоб гарантувати безпеку шляхів постачання європейських союзників з боку США. Після падіння залізної завіси і скасування командування альянсу в зоні Ла-Маншу CHANCOM став чисто консультативним органом, членами якого є глави ВМС окремих країн.</p>
      <p>Читайте також:<br/><a href="https://nv.ua/ukr/world/geopolitics/nato-regionalne-komanduvannya-specoperaciy-novini-svitu-50049957.html">&amp;nbspЧотири країни НАТО створять регіональне командування спецоперацій</a></p>
      <p>Однак, як підкреслюється в заяві, за минулі роки стратегічна ситуація в Європі змінилася. Окремі держави і недержавні актори все частіше ставлять існуючий міжнародний порядок перед новими викликами.</p>
      <p>Як підкреслив інспектор ВМС Німеччини, віце-адмірал Андреас Краузе, вільні морські шляхи до Роттердаму, Антверпену, Гамбургу та Бремерхафені відіграють вирішальну роль у забезпеченні безпеки і процвітання Європи. Крім того, ці порти є "воротами до Балтійського моря", що також пояснює їх велике стратегічне значення для оборони НАТО, вказав Краузе.</p>
      <p>Говорячи про те, наскільки різноманітними стали сьогодні загрози, віце-адмірал, з одного боку, згадав про анексію Криму Росією в 2014 році, а з іншого, звернув увагу на те, що "закласти міни сьогодні може хто завгодно".</p>
    </article>
  </body>
</html>