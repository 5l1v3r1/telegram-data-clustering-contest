<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/star-of-bosphorus-sayesinde-turkiye-bolgenin-veri-ussu-olacak-2217729"/>
    <meta property="og:site_name" content="Posta"/>
    <meta property="article:published_time" content="2019-11-08T05:25:33+00:00"/>
    <meta property="og:title" content="Star of Bosphorus sayesinde Türkiye bölgenin veri üssü olacak"/>
    <meta property="og:description" content="İstanbul Tuzla’da Star of Bosphorus (Boğazın Yıldızı) adıyla yaptığı 150 milyon dolarlık veri merkezi yatırımında ‘ bulut’ kapasitesinin dolduğunu söyleyen NGN Yönetim Kurulu Başkanı İnanç Erol, yeni yatırıma hazır olduklarının mesajını verdi. Erol, Türkiye’de ilk kez ‘Kullandığın Kadar Öde’ modeliyle saatlik faturalandırma hizmeti sunan Türk patentli NGN Cloud’un mevcut kapasitesini süratle doldurduğunu, şimdi hedeflerinin yeni yatırımlarla katlanarak büyüme olduğunu açıkladı."/>
  </head>
  <body>
    <article>
      <h1>Star of Bosphorus sayesinde Türkiye bölgenin veri üssü olacak</h1>
      <address>
        <time datetime="2019-11-08T05:25:33+00:00">08 Nov 2019, 05:25</time>
      </address>
      <h3>İstanbul Tuzla’da Star of Bosphorus (Boğazın Yıldızı) adıyla yaptığı 150 milyon dolarlık veri merkezi yatırımında ‘ bulut’ kapasitesinin dolduğunu söyleyen NGN Yönetim Kurulu Başkanı İnanç Erol, yeni yatırıma hazır olduklarının mesajını verdi. Erol, Türkiye’de ilk kez ‘Kullandığın Kadar Öde’ modeliyle saatlik faturalandırma hizmeti sunan Türk patentli NGN Cloud’un mevcut kapasitesini süratle doldurduğunu, şimdi hedeflerinin yeni yatırımlarla katlanarak büyüme olduğunu açıkladı.</h3>
      <p>Önceki gün bir grup gazeteciyle bir araya gelen Erol, <b>“<a href="https://www.posta.com.tr/haberler/ngn-cloud">NGN Cloud</a> bugün itibarıyla sadece Türkiye’de değil, 12 farklı ülkeden şirketlere bulut hizmeti veriyor. Ülkemizin diğer ihracat kalemleriyle kıyaslandığında katma değeri oldukça yüksek olan ‘teknoloji hizmeti ihracatına’ imza atıyoruz. Cumhurbaşkanlığı Dijital Dönüşüm Ofisi hedefleri ile uyumlu şekilde veri hizmeti ihracatına katkı sağlıyoruz. Bu da bizim bölgenin data (veri) üssü olma vizyonumuzda emin adımlarla yürümemizi sağlıyor”</b> dedi.</p>
      <h3>İstihdama destek veriyor</h3>
      <p>NGN’in son 5 yılda 12 kat büyüme kaydettiğini vurgulayan <a href="https://www.posta.com.tr/haberler/inanc-erol">İnanç Erol</a>, <b>“Bankacılıktan spora, turizmden sağlığa, üretimden holdinge geniş yelpazede dünya devi uluslararası şirketlere hizmet sağlıyoruz”</b> diye konuştu. Şu anda 256 çalışanları olduğunu belirten Erol, şöyle devam etti: <b>“İstihdama devam edip 2020’ye 300 çalışanla girmeyi hedefliyoruz. 2 yıl içinde 800 kişilik istihdama ulaşma planımızla veri merkezi ve bulut sağlayıcısı alanında lider şirket olmak yolunda büyük adımlar atıyoruz.”</b></p>
      <figure>
        <img src="https://i.pstimaj.com/img/75/640x0/5dc4fc1dae298babe108dcd7"/>
      </figure>
      <h3>Katar ile ortaklık</h3>
      <p>Geçen hafta Türkiye’nin bölgenin veri üssü olması yolunda NGN olarak önemli bir imza attıklarını anlatan İnanç Erol, şunları söyledi: “<b>Qatar Foundation’a (Katar Fonu) ait teknoloji hizmeti şirketi MEEZA’nın Türkiye’deki felaket kurtarma ve veri yedekleme ortağı olma yönünde anlaşma imzaladık. Katar Fonu’nun dünyada en çok yatırım yapan fonlarından biri olması sebebiyle çok daha ileri seviyede yabancı kurumun datasının Türkiye’de saklanacağı kaçınılmaz. Ayrıca grubun içinde bulunan telekom operatörlerine hizmet sağlayan fiber şirketini de Türkiye’ye getirerek ülkemizin altyapısına fayda sağlamayı planlıyoruz.”</b></p>
      <h3>Ortadoğu'da dev hastane projesi</h3>
      <p>Yurtdışı tarafında, sağlık alanında Ortadoğu’da çok büyük bir hastane projesi aldıklarının bilgisini veren İnanç Erol, <b>“Altyapıyı sağlarken regülasyonun izin verdiği datasının yedeklemesini de Türkiye’de yapacağız”</b> dedi. Tüm şirketlere sağladıkları güvenlik, hız, maliyet avantajı ve kesintisiz hizmetle rekabette fark yarattıklarını ifade eden İnanç Erol, fiyatlarının TL olmasının önemli avantaj olduğunu kaydetti. Erol, <b>“Türkiye pazarındaki global bulut hizmeti sağlayıcı rakiplere göre yerli bir şirket olarak hem maliyet avantajı hem regülasyonlara daha hızlı uyum sağlıyoruz” </b>dedi.</p>
      <p>
        <b>POSTA/ Ekonomi Servisi</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/bade-iscil-eski-esi-malkoc-sualpe-destek-verdi-2217896">
          <img src="https://i.pstimaj.com/img/100/180x95/5dc645ecae298bdb5c421cb8"/>
        </a>
      </figure>
      <p>
        <a href="https://www.posta.com.tr/bade-iscil-eski-esi-malkoc-sualpe-destek-verdi-2217896">1 Bade İşçil eski eşi Malkoç Süalp'e destek verdi</a>
      </p>
      <figure>
        <a href="https://www.posta.com.tr/esine-destek-icin-adanadan-geldi-2217891">
          <img src="https://i.pstimaj.com/img/100/180x95/5dc5efa066a97c72679df9f2"/>
        </a>
      </figure>
      <p>
        <a href="https://www.posta.com.tr/esine-destek-icin-adanadan-geldi-2217891">2 Eşine destek için Adana’dan geldi</a>
      </p>
      <figure>
        <a href="https://www.posta.com.tr/ceyda-ates-toplusoy-evliligi-saglama-almak-icin-cocuk-yapmayin-2217855">
          <img src="https://i.pstimaj.com/img/100/180x95/5dc5d09266a97c6929f4b415"/>
        </a>
      </figure>
      <p>
        <a href="https://www.posta.com.tr/ceyda-ates-toplusoy-evliligi-saglama-almak-icin-cocuk-yapmayin-2217855">3 Ceyda Ateş Toplusoy: Evliliği sağlama almak için çocuk...</a>
      </p>
      <figure>
        <a href="https://www.posta.com.tr/dunyadan-ve-turkiyeden-bircok-isim-2-uluslararasi-sifir-atik-zirvesinde-bulustu-2217856">
          <img src="https://i.pstimaj.com/img/100/180x95/5dc5d20cae298bc839ed60ad"/>
        </a>
      </figure>
      <p>
        <a href="https://www.posta.com.tr/dunyadan-ve-turkiyeden-bircok-isim-2-uluslararasi-sifir-atik-zirvesinde-bulustu-2217856">4 Dünyadan ve Türkiye’den birçok isim 2. Uluslararası Sı...</a>
      </p>
      <figure>
        <a href="https://www.posta.com.tr/aras-bulut-iynemli-instagrami-salladi-2217854">
          <img src="https://i.pstimaj.com/img/100/180x95/5dc5cc0666a97c68bfa10823"/>
        </a>
      </figure>
      <p>
        <a href="https://www.posta.com.tr/aras-bulut-iynemli-instagrami-salladi-2217854">5 Aras Bulut İynemli Instagram'ı salladı</a>
      </p>
      <figure>
        <a href="https://www.posta.com.tr/burcu-karadan-itiraf-ben-o-acilari-bile-ozledim-2217851">
          <img src="https://i.pstimaj.com/img/100/180x95/5dc5b064ae298bc8388bd74c"/>
        </a>
      </figure>
      <p>
        <a href="https://www.posta.com.tr/burcu-karadan-itiraf-ben-o-acilari-bile-ozledim-2217851">6 Burcu Kara'dan itiraf: Ben o acıları bile özledim</a>
      </p>
      <figure>
        <a href="https://www.posta.com.tr/gunun-ozeti-8-kasim-2019-2217843">
          <img src="https://i.pstimaj.com/img/100/180x95/5dc57cb1ae298bbece9327cc"/>
        </a>
      </figure>
      <p>
        <a href="https://www.posta.com.tr/gunun-ozeti-8-kasim-2019-2217843">7 Günün özeti | 8 Kasım 2019</a>
      </p>
      <figure>
        <a href="https://www.posta.com.tr/suriye-ozel-temsilcisi-jeffrey-disisleri-bakan-yardimcisi-onal-ile-gorustu-2217847">
          <img src="https://i.pstimaj.com/img/100/180x95/5dc595eb66a97c601377bfb8"/>
        </a>
      </figure>
      <p>
        <a href="https://www.posta.com.tr/suriye-ozel-temsilcisi-jeffrey-disisleri-bakan-yardimcisi-onal-ile-gorustu-2217847">8 Suriye Özel Temsilcisi Jeffrey, Dışişleri Bakan Yardım...</a>
      </p>
      <figure>
        <a href="https://www.posta.com.tr/fatih-bulut-goruntuler-sonrasi-ozur-diledi-2217845">
          <img src="https://i.pstimaj.com/img/100/180x95/5dc188dd66a97cbd573c99e6"/>
        </a>
      </figure>
      <p>
        <a href="https://www.posta.com.tr/fatih-bulut-goruntuler-sonrasi-ozur-diledi-2217845">9 Fatih Bulut görüntüler sonrası özür diledi</a>
      </p>
      <figure>
        <a href="https://www.posta.com.tr/pasifik-ates-cemberinde-iki-buyuk-deprem-meydana-geldi-2217820">
          <img src="https://i.pstimaj.com/img/100/180x95/5dc5624d66a97c56b843de46"/>
        </a>
      </figure>
      <p>
        <a href="https://www.posta.com.tr/pasifik-ates-cemberinde-iki-buyuk-deprem-meydana-geldi-2217820">10 Pasifik Ateş Çemberi'nde iki büyük deprem meydana geld...</a>
      </p>
    </article>
  </body>
</html>