<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursada-caminin-musluklarini-calan-hirsizi-cemaat-yakaladi-214483h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T05:52:50+00:00"/>
    <meta property="og:title" content="Bursa'da caminin musluklarını çalan hırsızı cemaat yakaladı"/>
    <meta property="og:description" content="Bursa'nın Orhangazi ilçesinde, caminin şadırvan kısmında bulunan muslukları ve bataryalarını çaldığı iddia edilen şüpheli, cami cemaati tarafından yakalandı."/>
  </head>
  <body>
    <article>
      <h1>Bursa'da caminin musluklarını çalan hırsızı cemaat yakaladı</h1>
      <h2>Bursa'nın Orhangazi ilçesinde, caminin şadırvan kısmında bulunan muslukları ve bataryalarını çaldığı iddia edilen şüpheli, cami cemaati tarafından yakalandı.</h2>
      <address>
        <time datetime="2019-11-08T05:52:50+00:00">08 Nov 2019, 05:52</time>
      </address>
      <p>Fatih Mahallesi'ndeki camide akşam namazını kılan cemaat ve cami görevlileri, elinde musluklarla cami avlusundan çıkan bir kişiyi fark etti.</p>
      <p>İsminin Ayhan B. olduğu öğrenilen hırsızlık zanlısı, olay yerinden kaçtı. Ayhan B'nin peşinden koşan cami cemaati ve çevredeki vatandaşlar, şüpheliyi cami yakınındaki zeytinlik alanda yakaladı.</p>
      <p>Üzerinden kesici alet de çıkan zanlı, olay yerine çağrılan polis ekiplerine teslim edildi.</p>
      <p>Şüphelinin, hırsızlık sebebiyle çok sayıda sabıkasının bulunduğu öğrenildi.</p>
      <p>Ayhan B, emniyetteki işlemlerinin ardından adliyeye sevk edildi.</p>
    </article>
  </body>
</html>