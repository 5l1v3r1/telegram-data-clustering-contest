<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/borodyanskiy-ukrayina-vigrala-informaciynu-viynu-ale-sche-ye-nad-chim-pracyuvati-328895_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T05:55:00+00:00"/>
    <meta property="og:title" content="Бородянський: Україна виграла інформаційну війну, але ще є над чим працювати"/>
    <meta property="og:description" content="У захисті українського інфополя досі є прогалини, і влада буде працювати над їх усуненням."/>
  </head>
  <body>
    <article>
      <h1>Бородянський: Україна виграла інформаційну війну, але ще є над чим працювати</h1>
      <h2>У захисті українського інфополя досі є прогалини, і влада буде працювати над їх усуненням.</h2>
      <address>
        <time datetime="2019-11-08T05:55:00+00:00">08 Nov 2019, 05:55</time>
      </address>
      <p>Україна виграла <a href="https://dt.ua/UKRAINE/sistema-pridushennya-propagandistskogo-movlennya-serpanok-vikoristovuyetsya-maloefektivno-328219_.html"><b>інформаційну війну проти російської пропагандистської машини</b></a>, проте рано відпочивати, оскільки працювати потрібно над багато чим, заявив міністр культури України Володимир Бородянський в ефірі телеканалу 1+1 в четвер, 7 листопада, повідомляє "<a href="https://www.ukrinform.ru/rubric-society/2814115-borodanskij-scitaet-cto-informacionnuu-vojnu-ukraina-vyigrala-no-est-ese-nad-cem-rabotat.html">Укрінформ</a>".</p>
      <p>"Я вважаю, що Україна інформаційну війну виграла, тому що той потужний ресурс, який є у Російської Федерації, і застосовується проти нашої держави. Україна вистояла, і це багато в чому завдяки громадському сектору, армії і людям, які долучилися дуже швидко в процес відстоювання національних інтересів", – заявив міністр.</p>
      <p>Бородянський пояснив, що в 2014 році на сході України перебували озброєні формування іншої держави, а в багатьох містах України було чимало людей, які з різних причин коливалися. Зараз переважна більшість упевнена – Україна є унітарною суверенною державою і відстоює свої національні інтереси.</p>
      <p>Втім, додав міністр, у захисті українського інфополя досі є прогалини, і влада буде працювати над їх усуненням.</p>
      <p>Раніше Бородянський заявив, що на окупованій російсько-терористичними військами території вже через три місяці <a href="https://dt.ua/UKRAINE/do-80-okupovanih-teritoriy-bude-ohopleno-ukrayinskim-telemovlennyam-borodyanskiy-328885_.html"><b>з'являться сигнали українських телеканалів</b></a>.</p>
      <p>Детальніше про проблеми інформаційної безпеки України читайте у матеріалі Володимира Кравченка і Тетяни Силіної <a href="https://dt.ua/internal/zamist-rozmov-iz-televizorom-328212_.html"><b>"Замість розмов із телевізором"</b></a> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>