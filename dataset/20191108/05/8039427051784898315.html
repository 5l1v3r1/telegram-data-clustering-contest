<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949504"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T05:56:17+00:00"/>
    <meta property="og:title" content="చిత్తూరు జిల్లాలో నేటితో ముగియనున్న చంద్రబాబు పర్యటన"/>
    <meta property="og:description" content="ADVT"/>
  </head>
  <body>
    <article>
      <h1>చిత్తూరు జిల్లాలో నేటితో ముగియనున్న చంద్రబాబు పర్యటన</h1>
      <address>
        <time datetime="2019-11-08T05:56:17+00:00">08 Nov 2019, 05:56</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>జిల్లా టీడీపీ సమన్వయ కమిటీ సమావేశం</b>
        </li>
        <li>
          <b>ఐదు నియోజకవర్గాల్లో పార్టీ పరిస్థితులపై సమీక్ష</b>
        </li>
      </ul>
      <p><b>తిరుపతి(ఆంధ్రజ్యోతి):</b>తెలుగుదేశం పార్టీ జాతీయ అధ్యక్షుడు నారా చంద్రబాబునాయుడు సొంత జిల్లాలో చేపట్టిన మూడు రోజుల పర్యటన నేటితో ముగియనుంది. బుధవారం మధ్యాహ్నం జిల్లాకు వచ్చిన ఆయన తొలి రోజు టీడీపీ జిల్లా విస్తృత స్థాయి సమావేశంలో కార్యకర్తలకు దిశానిర్దేశం చేశారు. ఆపై పీలేరు, మదనపల్లె, తంబళ్ళపల్లె నియోజకవర్గాలలో పార్టీ తీరుతెన్నులను సమీక్షించారు. రెండవ రోజైన గురువారం ఉదయం జిల్లాలో వైసీపీ బాధితులైన పార్టీ కార్యకర్తలతో ప్రత్యేకంగా సమావేశమయ్యారు. పలువురికి పార్టీ తరపున ఆర్థిక సాయం ప్రకటించారు.న్యాయ సహాయానికి హామీ ఇచ్చారు. తర్వాత పుంగనూరు, పలమనేరు, చిత్తూరు, శ్రీకాళహస్తి, సత్యవేడు, నగరి నియోజకవర్గాల నేతలతో సమీక్షించారు. చివరి రోజైన శుక్రవారం ఉదయం 10 గంటలకు చంద్రబాబు తొలుత జిల్లా టీడీపీ సమన్వయ కమిటీతో సమావేశమవుతారు. జిల్లాలో రానున్న కాలంలో పార్టీని ఏ తీరున నడపాలో నేతలకు దిశానిర్దేశం చేస్తారు. 11 గంటల నుంచీ సాయంత్రం 4 గంటల వరకూ చంద్రగిరి, కుప్పం, పూతలపట్టు, జీడీనెల్లూరు, తిరుపతి నియోజకవర్గాల నేతలతో సమీక్షిస్తారు.4 గంటలకు మీడియాతో సమావేశమవుతారు. అనంతరం అక్కడ నుంచీ బయల్దేరి విమానాశ్రయం చేరుకుని ప్రత్యేక విమానంలో విజయవాడ వెళ్ళనున్నారు.</p>
    </article>
  </body>
</html>