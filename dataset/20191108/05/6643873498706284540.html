<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/btmeninger/debatt/i/Xg3pmr/Elbil-til-hele-folket"/>
    <meta property="og:site_name" content="Bergens Tidende"/>
    <meta property="article:published_time" content="2019-11-08T05:04:20+00:00"/>
    <meta property="og:title" content="Debatt: – Neste år skjer det noe som vil få enda flere til å velge elbil"/>
    <meta property="og:description" content="Han er leder i Hordaland elbilforening og tror på kraftig oppgang."/>
  </head>
  <body>
    <article>
      <h1>Debatt: – Neste år skjer det noe som vil få enda flere til å velge elbil</h1>
      <h2>Neste år skjer det noe som vil få enda flere til å velge elbil.</h2>
      <address><time datetime="2019-11-08T05:04:20+00:00">08 Nov 2019, 05:04</time> by <a rel="author">Svein Harald Bjørlo</a></address>
      <p>Debattinnlegg</p>
      <p><b>I BT mandag </b>4. november 2019 <a href="https://www.bt.no/btmeninger/debatt/i/GGX3Gl/satsingen-paa-elbil-er-usosial">skriver bystyrerepresentant Olav Reikerås</a> (Sp) at satsingen på elbil er usosial og at det bidrar til en negativ omfordeling av økonomien.</p>
      <p>Men det er hans egne ideer som vil bremse muligheten for at alle som trenger bil velger elbil. Det finnes 2,7 millioner personbiler i Norge. Selv om rike mennesker kjører mest, så kjører alle befolkningsgrupper mye.</p>
      <p><b>Derfor er personbilene</b> en stor kilde til klimautslipp. Utslipp som må bort så fort som mulig. I tillegg til å få flere til å ta buss, sykle og gå, er Bergen helt avhengig av å få kuttet utslippene fra personbilparken. Det gjøres gjennom elektrifisering.</p>
      <figure>
        <img src="https://images.sacdn.no/v2/images/6a3404c1-25bb-4f6a-86e9-577d3083878b?fit=crop&amp;h=1426&amp;w=1900&amp;s=817d863ecb9759adcefdc4e88c3f96223ea700bb"/>
        <figcaption>INNSENDEREN: Svein Harald Bjørlo<cite>Privat</cite></figcaption>
      </figure>
      <p>For mange er det avgjørende at bilen man skal kjøpe er tilgjengelig i bruktbilmarkedet. Det burde være ganske åpenbart at det ikke er mulig å elektrifisere bruktbilmarkedet før nybilmarkedet, og derfor har elbilmarkedet i stor grad så langt handlet om nye biler.</p>
      <p><b>Neste år forventer</b> vi at bruktbilmarkedet for elbiler skyter fart. Mange som allerede har elbil, venter på de store bilnyhetene som rulles ut på norske veier i 2020. Da blir det også mange svært gode og allsidige brukte elbiler på markedet. Nye biler har aldri vært kjøpt av de fattigste i et samfunn, og det ville vært rart om situasjonen skulle vært annerledes for elbiler.</p>
      <p>Men eksisterende strategi i elbilpolitikken har virket, og vi har elektrifisert<a href="https://www.tu.no/artikler/salget-av-nye-elbiler-falt-med-17-prosent-i-oktober-mister-markedsandeler/477958"> 44 prosent av nybilmarkedet </a>så langt i år. De gode elbiltallene i nybilmarkedet vil nå føre til at bruktmarkedet for elbil endelig løsner.</p>
      <p><b>Å avvikle elbilpolitikken</b> nå, slik Reikerås synes å ønske, er usosialt. Det vil hindre folk på bruktbilmarkedet tilgang til elbil. Det må være mulig å velge miljøvennlig også når man velger bruktbil. Elbilen må være for alle.</p>
      <related>
        <h4>Les også</h4>
        <a href="https://www.bt.no/btmeninger/debatt/i/GGX3Gl/satsingen-paa-elbil-er-usosial"/>
        <a href="https://www.bt.no/btmeninger/leder/i/JoGow4/elbil-tiltaka-gjer-susen"/>
        <a href="https://www.bt.no/nyheter/lokalt/i/jP5p79/el-bileiere-reagerer-paa-daarlige-betalingsloesninger"/>
        <a href="https://www.bt.no/btmeninger/debatt/i/LALBoq/sinte-gamle-menn"/>
      </related>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/6jedG3/hvorfor-sa-jeg-ikke-jeg-er-glad-i-deg-oftere"/>
        <a href="https://www.bt.no/nyheter/direkte/i/nalnJa/derfor-mener-havarikommisjonen-at-ulykken-skjedde"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/btmeninger/debatt/i/Xg3pmr/elbil-til-hele-folket"/>
        <a href="https://www.bt.no/nyheter/lokalt/i/4qlQw9/se-havarikommisjonens-rekonstruksjon-av-sammenstoetet"/>
        <a href="https://www.bt.no/sprek/i/3Jee3M/slankepulver-moetes-med-sterke-reaksjoner-grovt-misvisende"/>
      </related>
      <ol>
        <li>
          <a href="https://www.bt.no/tag/Elbil">Elbil</a>
        </li>
        <li>
          <a href="https://www.bt.no/tag/Bruktbil">Bruktbil</a>
        </li>
        <li>
          <a href="https://www.bt.no/tag/Bil">Bil</a>
        </li>
        <li>
          <a href="https://www.bt.no/tag/Klimautslipp">Klimautslipp</a>
        </li>
        <li>
          <a href="https://www.bt.no/tag/Bergen">Bergen</a>
        </li>
      </ol>
    </article>
  </body>
</html>