<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188268/Hijsbedrijf-Mammoet-aan-de-slag-in-Texas"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-08T05:08:59+00:00"/>
    <meta property="og:title" content="Hijsbedrijf Mammoet aan de slag in Texas"/>
    <meta property="og:description" content="Mammoet heeft een nieuwe klus binnengehaald in het Amerikaanse Texas. Het Schiedamse hijs- en transportbedrijf bedrijf wordt verantwoordelijk voor het verplaatsen van diverse grote onderdelen bij de uitbreidingswerkzaamheden van een raffinaderij in Beaumont."/>
  </head>
  <body>
    <article>
      <h1>Hijsbedrijf Mammoet aan de slag in Texas</h1>
      <address>
        <time datetime="2019-11-08T05:08:59+00:00">08 Nov 2019, 05:08</time>
      </address>
      <h4>Mammoet heeft een nieuwe klus binnengehaald in het Amerikaanse Texas. Het Schiedamse hijs- en transportbedrijf bedrijf wordt verantwoordelijk voor het verplaatsen van diverse grote onderdelen bij de uitbreidingswerkzaamheden van een raffinaderij in Beaumont.</h4>
      <p>Het gaat om een groot project, benadrukt Mammoet. Er zal gebruik worden gemaakt van de grootste kraan ter wereld, de LR13000.</p>
      <p>Naar verwachting is de uitbreiding van de raffinaderij in 2022 klaar. Hoeveel geld Mammoet bij het project precies verdient, is niet naar buiten gebracht.</p>
      <p>Mammoet is onderdeel van SHV, het handelsconglomeraat van de familie Fentener van Vlissingen. De onderneming verwierf begin deze eeuw wereldwijde bekendheid door samen met het Rotterdamse bergingsbedrijf Smit de Russische atoomonderzeeÃ«r Koersk boven water te takelen. De Koersk zonk in 2000 in de Barentszzee; alle opvarenden kwamen om.</p>
    </article>
  </body>
</html>