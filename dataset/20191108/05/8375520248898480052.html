<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/science/stav-vidomiy-vidsotok-porazok-dlya-dosyagnennya-uspihu--638484.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T05:38:10+00:00"/>
    <meta property="og:title" content="Став відомий відсоток поразок, для досягнення успіху"/>
    <meta property="og:description" content="Люди повинні зазнавати невдачі лише у 15% спроб, решта зусиль повинні бути успішними - науковці"/>
  </head>
  <body>
    <article>
      <h1>Став відомий відсоток поразок, для досягнення успіху</h1>
      <address>
        <time datetime="2019-11-08T05:38:10+00:00">08 Nov 2019, 05:38</time>
      </address>
      <h4>Люди повинні зазнавати невдачі лише у 15% спроб, решта зусиль повинні бути успішними - науковці</h4>
      <p>Вчені визначили те, що вони називають відсотком необхідних поразок, що потрібно пережити для найбільш ефективного вивчення чогось нового. Свою пропорцію вони назвали «правилом 85%». Згідно з ним, люди повинні зазнавати невдачі лише у 15% спроб. Решта зусиль повинні бути успішними.</p>
      <p>Як <a href="https://www.newsweek.com/failing-many-times-learn-efficiently-85-percent-rule-1469808">пише</a> Newsweek, на думку дослідників, це найкращий спосіб засвоїти нову інформацію й навички.</p>
      <p>Якщо ж виклик буде надто легким, люди не вчаться. Якщо ж він надто важкий, у них, швидше за все, опустяться руки й вони відмовляться від задуму.<br/><br/>Щоб визначити цю відсоткову пропорцію, вчені навчили комп’ютери виконувати прості завдання на зразок знаходити відмінності в закономірностях або читати й сортувати від руки написані цифри. Вони виявили, що машина вчиться швидше, якщо вона помиляється не більш ніж в 15% випадків. Вивчивши наявні дослідження процесів навчання у людей і тварин на зразок мавп, вони виявили, що така пропорція характерна і живим істотам. Вона дає найкращий результат засвоєння нового.<br/><br/>Головний автор дослідження з Університету Аризони професор психології Роберт Вілсон пояснив, що результати роботи його команди підтверджують ідею про, так звану, «зону найближчої складності». Цей термін вже використовується у сфері освіти. Однак, нове дослідження пояснює це поняття з точки зору математичного обґрунтування.</p>
      <related>
        <a href="https://glavcom.ua/world/observe/vcheni-nazvali-naynebezpechnishe-dlya-lyudstva-yavishche-636926.html"/>
        <a href="https://glavcom.ua/world/observe/u-chumatskomu-shljahu-znajshli-chornu-diru-nevidomogo-nautsi-vidu-637238.html"/>
        <a href="https://glavcom.ua/world/observe/u-turechchini-znajshli-hram-jakomu-ponad-11-tisjach-rokiv-637186.html"/>
      </related>
    </article>
  </body>
</html>