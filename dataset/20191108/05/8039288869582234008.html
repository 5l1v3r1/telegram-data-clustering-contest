<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/volkswagen-pregateste-o-surpriza-pentru-fani-id-space-vizzion/"/>
    <meta property="og:site_name" content="AutoExpert"/>
    <meta property="article:published_time" content="2019-11-08T05:53:28+00:00"/>
    <meta property="og:title" content="Volkswagen pregătește o surpriză pentru fani: ID Space Vizzion"/>
    <meta property="og:description" content="Volkswagen pregătește o surpriză pentru fani. Este vorba despre conceptul ID Space Vizzion, care va fi dezvăluit, la Salonul Auto de la Los Angeles."/>
  </head>
  <body>
    <article>
      <h1>Volkswagen pregătește o surpriză pentru fani: ID Space Vizzion</h1>
      <address><time datetime="2019-11-08T05:53:28+00:00">08 Nov 2019, 05:53</time> by <a rel="author" href="https://www.autoexpert.ro/author/elena-roteanu/" target="_blank">Elena Luchian</a></address>
      <figure>
        <img src="https://www.autoexpert.ro/wp-content/uploads/2019/11/Volkswagen-ID-Space-Vizzion-3-830x467.jpg"/>
      </figure>
      <p>
        <b>Volkswagen preg</b>
        <b>ătește o surpriză pentru fanii brand-ului. Este vorba despre conceptul ID Space Vizzion, care va fi dezvăluit luna aceasta, la Salonul Auto de la Los Angeles.</b>
      </p>
      <p>Volkswagen Space Vizzion ar veni astfel ca al șaptelea membru al familiei extinse ID, din care a fost dezvăluită deja compacta ID.3.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Volkswagen-ID-Space-Vizzion-1.jpg"/>
      </figure>
      <p>Nemții spun că noul concept este “un crossover al viitorului”, o combinație între “caracteristicile aerodinamice ale unui Gran Tourismo și spațiul unui SUV”.</p>
      <p>Și acesta, ca și ceilalți membri ai familiei ID, va fi construit pe platforma MEB, rezervtă de Grupul Volkswagen vehiculelor electrice.</p>
      <p>
        <a href="https://www.autoexpert.ro/imagini-din-fabrica-noul-volkswagen-id-3-a-intrat-in-productie/">Imagini din fabrică – Noul ID.3 a intrat deja în producție</a>
      </p>
      <p>“Până la această oră, cu noua noastră familie ID, am demonstrat ce putem face cu mașinile electrice în fiecare categorie. Iar apariția lui ID Space Vizzion creează un nou segment electric”, a declarat Klaus Bischoff, șeful diviziei de Design de la Volkswagen.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Volkswagen-ID-Space-Vizzion-5.jpg"/>
      </figure>
      <p>Primele schițe oficiale arată un vehicul cu proporții alungite și forme aerodinamice. Linia descendentă a acoperișului demonstrează că este vorba despre un SUV coupe. Acesta prezintă o configurație cu trei rânduri de scaune și șase locuri. Pasagerii vor fi răsfățați în scaune lounge îmbrăcate într-un material care este o alternativă la piele, “AppleSkin”.</p>
      <p>
        <a href="https://www.autoexpert.ro/imagini-noi-cu-viitorul-volkswagen-id-4-primul-suv-electric-al-companiei/">Imagini noi cu viitorul Volkswagen ID.4, primul SUV electric al companiei</a>
      </p>
      <p>Se vor regăsi la bord lumina ambientală, un instrumentar minimalist și un ecran tactil de mari dimensiuni, asemănător cu ceea ce regăsim la automobilele Tesla, în format “landscape”.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Volkswagen-ID-Space-Vizzion-4.jpg"/>
      </figure>
      <p>Volkswagen confirmă că acest concept va fi urmat de o versiune de serie, programată să ajungă în showroom-urile din Europa, America de Nord și China spre finele anului 2021.</p>
      <slideshow>
        <figure>
          <img src="https://www.autoexpert.ro/wp-content/uploads/2019/11/Volkswagen-ID-Space-Vizzion-2.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Volkswagen-ID-Space-Vizzion-1.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Volkswagen-ID-Space-Vizzion-3.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Volkswagen-ID-Space-Vizzion-5.jpg"/>
        </figure>
        <figure>
          <img src="https://www.autoexpert.ro/wp-content/uploads/2019/11/Volkswagen-ID-Space-Vizzion-4.jpg"/>
        </figure>
      </slideshow>
    </article>
  </body>
</html>