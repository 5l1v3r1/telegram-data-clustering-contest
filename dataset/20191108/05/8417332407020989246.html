<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondelag/2019/11/08/Fikk-kontroll-p%C3%A5-to-personer-etter-innbrudd-20346204.ece"/>
    <meta property="og:site_name" content="adressa.no"/>
    <meta property="article:published_time" content="2019-11-08T05:35:06+00:00"/>
    <meta property="og:title" content="Fikk kontroll på to personer etter innbrudd"/>
    <meta property="og:description" content="Politiet rykket i natt ut med to patruljer til et pågående innbrudd hos en bedrift i Vikhammer."/>
  </head>
  <body>
    <article>
      <h1>Fikk kontroll på to personer etter innbrudd</h1>
      <address><time datetime="2019-11-08T05:35:06+00:00">08 Nov 2019, 05:35</time> by <a rel="author">Vegard Eggen</a></address>
      <p>Politiet rykket i natt ut med to patruljer til et pågående innbrudd hos en bedrift i Vikhammer.</p>
      <aside><a href="https://www.adressa.no/nyheter/trondelag/2019/11/08/javascript:void(0);">Del denne artikkelen på Facebook</a> <a href="https://www.adressa.no/nyheter/trondelag/2019/11/08/javascript:void(0);">Del denne artikkelen på Twitter</a> <a href="https://www.adressa.no/nyheter/trondelag/2019/11/08/javascript:void(0);">Del denne artikkelen på e-post</a></aside>
      <p>- Vi fikk melding klokka 01.55 i natt, og sendte da to patruljer til stedet, opplyser operasjonsleder Ellen Maria Brende i Trøndelag politidistrikt.</p>
      <p>Eier av bedriften var da selv på stedet og observerte at det stod en bil utenfor, men han så ingen personer.</p>
      <p>- Etter å ha kommet til stedet, fikk vi raskt kontroll på to personer som hadde vært inne i lokalene. Vi avhørte de på stedet, og begge erkjente forholdene, sier operasjonsleder Brende.</p>
      <p>Begge personene skal være unge menn.</p>
      <p>- De er tidlig i 20-årene, og politiet kjenner til dem fra før. Etter å ha blitt avhørt, ble de begge dimittert og fikk pålegg om å kjøre hjem.</p>
      <figure>
        <iframe data-src="https://twitter.com/PolitiTrondelag/status/1192624262538039296?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>