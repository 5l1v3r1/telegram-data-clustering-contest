<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/education/740447"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T01:30:00+00:00"/>
    <meta property="og:title" content="ขอแสดงความยินดีกับบัณฑิต 3 พระจอมเกล้า"/>
    <meta property="og:description" content="ขอแสดงความยินดีกับดุษฎีบัณฑิต มหาบัณฑิต และบัณฑิต 3 พระจอมเกล้า ในพิธีพระราชทานปริญญาบัตร ประจำปีการศึกษา 2561 "/>
  </head>
  <body>
    <article>
      <h1>ขอแสดงความยินดีกับบัณฑิต 3 พระจอมเกล้า</h1>
      <address>
        <time datetime="2019-11-08T01:30:00+00:00">08 Nov 2019, 01:30</time>
      </address>
      <figure>
        <img src="https://www.dailynews.co.th/admin/upload/20191107/news_UlLBGZbHjj142841_533.jpg?v=20191109056"/>
      </figure>
      <p>
        <b>ขอแสดงความยินดีกับดุษฎีบัณฑิต มหาบัณฑิต และบัณฑิต 3 พระจอมเกล้า ในพิธีพระราชทานปริญญาบัตร ประจำปีการศึกษา 2561 </b>
      </p>
      <p>พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว ทรงพระกรุณาโปรดเกล้าฯ ให้สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินแทนพระองค์ ในการพระราชทานปริญญาบัตรแก่ผู้สำเร็จการศึกษาจากสถาบันเทคโนโลยีพระจอมเกล้าเจ้าคุณทหารลาดกระบัง (สจล.) มหาวิทยาลัยเทคโนโลยีพระจอมเกล้าพระนครเหนือ (มจพ.) และมหาวิทยาลัยเทคโนโลยีพระจอมเกล้าธนบุรี (มจธ.) <br/> <br/>โดยในปีนี้<b>มหาวิทยาลัยเทคโนโลยีพระจอมเกล้าพระนครเหนือ</b> ได้รับเกียรติให้เป็นเจ้าภาพจัดงานพิธีพระราชทานปริญญาบัตรแก่ผู้สำเร็จการศึกษาจากทั้ง 3 มหาวิทยาลัย/สถาบัน ซึ่งปีการศึกษา 2561 มีผู้เข้ารับพระราชทานปริญญาบัตร ดุษฎีบัณฑิต มหาบัณฑิต และบัณฑิตจากทั้ง 3 มหาวิทยาลัย/สถาบัน จำนวนรวมทั้งสิ้น 14,578 คน  โดยมีกำหนดการดังนี้ </p>
      <figure>
        <img src="https://www.dailynews.co.th/admin/upload/20191107/news_eozukcoBTh142446_533.jpg?v=20191109056?v=4527"/>
      </figure>
      <figure>
        <img src="https://www.dailynews.co.th/admin/upload/20191107/news_YWQvKOJPxc142446_533.jpg?v=20191109056?v=4590"/>
      </figure>
      <p> <br/><b>สถาบันเทคโนโลยีพระจอมเกล้าเจ้าคุณทหารลาดกระบัง (สจล.) </b>วันถ่ายภาพหมู่ วันที่ 9  พฤศจิกายน 2562  วันซ้อมใหญ่ 10 พฤศจิกายน 2562  วันรับจริง วันพุธที่ 13 พฤศจิกายน 2562 ช่วงเช้า-บ่าย ณ หอประชุมเจ้าพระยาสุรวงษ์ไวยวัฒน์ (วร บุนนาค) สจล. โดยมีบัณฑิตเข้ารับพระราชทานปริญญาบัตร จำนวนทั้งสิ้น 5,552 คน</p>
      <figure>
        <img src="https://www.dailynews.co.th/admin/upload/20191107/news_wmTbyoPuCp142447_533.jpg?v=20191109056?v=3323"/>
      </figure>
      <figure>
        <img src="https://www.dailynews.co.th/admin/upload/20191107/news_JdHXGMQynB142447_533.jpg?v=20191109056?v=8837"/>
      </figure>
      <p> <br/><b>มหาวิทยาลัยเทคโนโลยีพระจอมเกล้าพระนครเหนือ (มจพ.)</b> วันถ่ายภาพหมู่ วันที่ 10 พฤศจิกายน 2562 ณ มจพ. วันซ้อมใหญ่ 12 พฤศจิกายน 2562   ณ ศูนย์นิทรรศการและการประชุมไบเทค บางนา วันรับจริง วันพฤหัสบดีที่ 14 พฤศจิกายน 2562 ช่วงเช้า-บ่าย ณ ศูนย์นิทรรศการและการประชุมไบเทค บางนา โดยมีบัณฑิตเข้ารับพระราชทานปริญญาบัตร  จำนวนทั้งสิ้น 5,411 คน และในปีนี้สภามหาวิทยาลัยเทคโนโลยีพระจอมเกล้าพระนครเหนือ (มจพ.) ได้มีมติเป็นเอกฉันท์มอบปริญญากิตติมศักดิ์แก่ผู้ทรงคุณวุฒิ จำนวน 3 ราย ดังนี้<br/>1.  นายแสงชัย  โชติช่วงชัชวาล ปริญญาปรัชญาดุษฎีบัณฑิตกิตติมศักดิ์ สาขาวิชาวิศวกรรมอุตสาหการ<br/>2. Prof. Dr.-Ing. Habil. Herwig Unger ปริญญาปรัชญาดุษฎีบัณฑิตกิตติมศักดิ์ สาขาวิชาเทคโนโลยีสารสนเทศ<br/>3. Prof. Dr. Gerhard Maximilian Feldmeier ปริญญาบริหารธุรกิจดุษฎีบัณฑิตกิตติมศักดิ์ สาขาวิชาบริหารธุรกิจอุตสาหกรรม</p>
      <figure>
        <img src="https://www.dailynews.co.th/admin/upload/20191107/news_PWKGoMTPhE142447_533.jpg?v=20191109056?v=3432"/>
      </figure>
      <figure>
        <img src="https://www.dailynews.co.th/admin/upload/20191107/news_LiJUFkzeGi142448_533.jpg?v=20191109056?v=6217"/>
      </figure>
      <p> <br/><b>มหาวิทยาลัยเทคโนโลยีพระจอมเกล้าธนบุรี (มจธ.) </b>วันถ่ายภาพหมู่ วันที่ 9 พฤศจิกายน 2562  ณ มจธ. วันซ้อมใหญ่ 13 พฤศจิกายน 2562 ณ ศูนย์นิทรรศการและการประชุมไบเทค บางนา วันรับจริง วันศุกร์ที่ 15 พฤศจิกายน 2562  ช่วงเช้า ณ ศูนย์นิทรรศการและการประชุมไบเทค บางนา โดยมีบัณฑิตเข้ารับพระราชทานปริญญาบัตร จำนวนทั้งสิ้น 3,615 คน และในปีนี้สภามหาวิทยาลัยเทคโนโลยีพระจอมเกล้าธนบุรี ได้มีมติเป็นเอกฉันท์มอบปริญญากิตติมศักดิ์แก่ผู้ทรงคุณวุฒิ จำนวน 1 ราย ดังนี้<br/>1.นายสำรวย  ผัดผล  ปริญญา ปรัชญาดุษฎีบัณฑิตกิตติมศักดิ์ สาขาวิชานวัตกรรมการเรียนรู้และเทคโนโลยี<br/> <br/>สอบถามรายละเอียดเพิ่มเติมได้ที่ สถาบันเทคโนโลยีพระจอมเกล้าพระจอมเกล้าเจ้าคุณทหารลาดกระบัง (สจล.) โทรศัพท์ 0-2329-8000 เว็บไซต์ <a href="https://www.reg.kmitl.ac.th/index/index.php">www.reg.kmitl.ac.th </a>มหาวิทยาลัยเทคโนโลยีพระจอมเกล้าพระนครเหนือ (มจพ.) โทรศัพท์ 0-2555-2000 ต่อ 1121, 1166, 2091 เว็บไซต์ <a href="https://www.kmutnb.ac.th/">https://www.kmutnb.ac.th/</a> มหาวิทยาลัยเทคโนโลยีพระจอมเกล้าธนบุรี (มจธ.) โทรศัพท์ 0-2470-8410-9 เว็บไซต์ <a href="https://regis.kmutt.ac.th/">https://regis.kmutt.ac.th</a> หรือแฟนเพจเฟซบุ๊กพิธีพระราชทานปริญญาบัตร 3 พระจอมเกล้า <a href="https://www.facebook.com/Graduation3K">https://www.facebook.com/Graduation3K</a></p>
    </article>
  </body>
</html>