<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/cemah-dast-svidchennya-u-spravi-mn17-u-razi-priyizdu-slidchih-v-donbas-advokat-328878_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T01:34:00+00:00"/>
    <meta property="og:title" content="Цемах дасть свідчення у справі МН17 у разі приїзду слідчих в Донбас – адвокат"/>
    <meta property="og:description" content="Відставний терорист готовий говорити з нідерландськими слідчими у тому випадку, якщо вони захочуть приїхати на контрольовану терористами ДНР територію."/>
  </head>
  <body>
    <article>
      <h1>Цемах дасть свідчення у справі МН17 у разі приїзду слідчих в Донбас – адвокат</h1>
      <h2>Відставний терорист готовий говорити з нідерландськими слідчими у тому випадку, якщо вони захочуть приїхати на контрольовану терористами "ДНР" територію.</h2>
      <address>
        <time datetime="2019-11-08T01:34:00+00:00">08 Nov 2019, 01:34</time>
      </address>
      <p>Відставний терорист, колишній член терористичної організації "ДНР" <a href="https://dt.ua/WORLD/mzs-niderlandiv-rozumiye-rishennya-kiyeva-pro-vidachu-cemaha-325916_.html"><b>Володимир Цемах готовий дати слідчим з Нідерландів</b></a> свідчення у справі про загибель малайзійського авіалайнера Boeing рейсу МН17 над Донбасом у 2014 році, однак тільки у тому випадку, якщо слідчі приїдуть на контрольовану проросійськими бойовиками територію Донбасу, повідомляє "<a href="https://www.interfax.ru/world/683343">Інтерфакс</a>" з посиланням на адвоката Цемаха, Анатолія Кучерену.</p>
      <p>"Природно, допит може проходити лише у нього на батьківщині, на Донбасі", – заявив адвокат.</p>
      <p>При цьому, додав Кучерена, Цемах дасть свідчення ц тому випадку, якщо у нідерландських слідчих будуть повноваження "гарантії його прав". Юрист пояснив, що Цемах опинився у складній ситуації, бо був оголошений у розшук в Росії, в Україні і в Нідерландах.</p>
      <p>9 жовтня, парламент Нідерландів одноголосно <b><a href="https://zn.ua/UKRAINE/niderlandy-budut-rassledovat-rol-ukrainy-v-mh17-332107_.html">підтримав рішення про розслідування</a></b> участі України у справі про катастрофу рейсу МН17 в небі над Донбасом. У Верховній Раді підтримують рішення, зазначаючи, що <b><a href="https://zn.ua/POLITICS/katastrofa-mh17-v-rade-otreagirovali-na-zhelanie-niderlandov-izuchit-rol-ukrainy-332200_.html">діюча влада повинна залишатися відкритою</a></b> до співпраці з міжнародними слідчими групами, як це було "з перших хвилин цієї катастрофи".</p>
      <p>Нагадаємо, 19 червня слідча група <b><a href="https://dt.ua/UKRAINE/mizhnarodna-slidcha-grupa-nazvala-imena-prichetnih-do-katastrofi-mh17-v-donbasi-314920_.html">назвала імена чотирьох причетних до катастрофи літака Boeing 777 рейсу MH17</a></b>: росіяни Сергій Дубінський ("Похмурий"), Олег Пулатов ( "Гюрза"), Ігор Гіркін ("Стрєлков") і українець Леонід Харченко ("Кріт").</p>
      <p><b><a href="https://dt.ua/UKRAINE/sbu-ogolosila-pro-pidozru-chotirom-figurantam-u-spravi-pro-katastrofu-reysu-mh-17-314927_.html">СБУ оголосила про підозру</a></b> фігурантам справи у скоєнні злочину – "терористичного акту, що призвів до загибелі людини".</p>
      <p>Як повідомлялося, Нідерланди також вважають екс-бойовика <b><a href="https://dt.ua/WORLD/cemah-vtrativ-status-svidka-u-spravi-mh17-yevroparlamentar-323260_.html">Володимира Цемаха одним з п'яти підозрюваних</a></b> у справі про катастрофу MH17. 29 червня Цемаха заарештували на 60 діб, але 5 вересня <b><a href="https://dt.ua/UKRAINE/figuranta-u-spravy-mh17-cemaha-vidpustili-pid-vlasne-zobov-yazannya-322627_.htmll">звільнили з-під варти під особисте зобов'язання</a></b>. 7 вересня його видали Росії в рамках обміну "35 до 35".</p>
      <p>Австралія, Нідерланди та низка депутатів Європарламенту просили Україну <a href="https://dt.ua/UKRAINE/yevrodeputati-prosyat-zelenskogo-ne-obminyuvati-cemaha-322605_.html"><b>не обмінювати Цемаха на українських в'язнів Кремля</b></a>. За словами президента Володимира Зеленського, перед видачею нідерландські слідчі все ж допитали підозрюваного. А після обміну прокуратура <b><a href="https://dt.ua/UKRAINE/rf-mozhe-vidati-cemaha-gollandiyi-polozov-323060_.html">Нідерландів направила в РФ запит про видачу Цемаха</a></b>.</p>
      <footer>За матеріалами: <a href="https://dt.ua/go/aHR0cDovL3d3dy5pbnRlcmZheC5ydS8=">Интерфакс</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>