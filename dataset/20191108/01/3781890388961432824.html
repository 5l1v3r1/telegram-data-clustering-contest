<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740570"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T01:26:00+00:00"/>
    <meta property="og:title" content="'บอย' อัพเดทแผลผ่าตัด แจงหมอให้ไปทำงานได้แล้ว"/>
    <meta property="og:description" content="บอย-ปกรณ์ อัพเดทอาการหลังผ่าตัดคว้านเนื้อที่ติดเชื้ออักเสบออก บอกหมอให้ไปทำงานได้แล้ว แต่ต้องกลับมานอน รพ.ให้ยาและทำแผลทุกวัน"/>
  </head>
  <body>
    <article>
      <h1>'บอย' อัพเดทแผลผ่าตัด แจงหมอให้ไปทำงานได้แล้ว</h1>
      <address>
        <time datetime="2019-11-08T01:26:00+00:00">08 Nov 2019, 01:26</time>
      </address>
      <p>
        <b>บอย-ปกรณ์ อัพเดทอาการหลังผ่าตัดคว้านเนื้อที่ติดเชื้ออักเสบออก บอกหมอให้ไปทำงานได้แล้ว แต่ต้องกลับมานอน รพ.ให้ยาและทำแผลทุกวัน</b>
      </p>
      <p>ยังคงเกรียนและมีโมเมนต์ขำๆออกมาให้แฟนๆได้เห็นกันอยู่เสมอ แม้จะป่วยอยู่ก็ตาม สำหรับหนุ่ม บอย-ปกรณ์ ฉัตรบริรักษ์ ที่ล่าสุดถูกแมลงกัด หลังไปนอนแช่ออนเซ็นที่ประเทศญี่ปุ่น จนเกิดอาการติดเชื้ออักเสบลุกลามเป็นแผลขนาดใหญ่ ส่งผลให้ต้องผ่าตัดคว้านเนื้อตายออกอย่างเร่งด่วน ท่ามกลางความห่วงใยของแฟนๆที่ยังคงรออัพเดทอาการของหนุ่ม<br/>บอยอย่างต่อเนื่อง ตามที่เสนอข่าวไปแล้วนั้น<br/><br/>ความคืบหน้าล่าสุดในอินสตาแกรมของหนุ่มบอย เจ้าตัวก็ได้ออกมาเล่าถึงอาการตอนนี้ให้ทราบอีกครั้ง โดยหนุ่มบอยลงรูปตัวเอง สองอิริยาบท ซ้ายเป็นรูปใส่ชุดหล่อเท่ ส่วนขวาเป็นรูปใส่ชุดคนไข้ที่โรงพยาบาล พร้อมแคปชั่นเล่าว่า<br/><br/>"19.00 น. รูปซ้าย  22.15 น. รูปขวา #ฮ่าๆๆๆ #แปลงร่างได้แปบนึง มาอัพเดทอาการกันหน่อยจ้า #วันนี้หมอเริ่มอนุญาตให้ฉันออกไปทำงานได้บ้างแล้วจ้า แต่ก็ต้องกลับมานอน รพ. ให้ยาทางหลอดเลือดและทำแผลทุกวัน แผลเริ่มดีขึ้นเรื่อยๆ ตอนนี้รอเพาะเชื้อว่า เชื้อหมดไปรึยัง ถ้าเชื้อหมดเมื่อไหร่ ซึ่งคาดว่าอีกหนึ่งอาทิตย์ ก็จะเริ่มผ่าตัดปิดแผลอีกที ไม่ต้องห่วงนะจ๊ะ ใครคิดถึงก็ไปเจอกันที่งานได้เด้อ โพสต์นี้อยากแวะมาขอบคุณคุณหมอ และทีมแพทย์ทุกๆท่านดูแลผมอย่างดีมากๆ โดยเฉพาะคุณหมอที่ช่วยอัพเดทอาการรวมถึงสาเหตุการป่วยของผมให้กับทุกคนได้รู้ผ่านสื่อที่มาขอสัมภาษณ์ เพราะช่วงวันแรกที่ผ่าตัดผมยังไม่พร้อมให้ข้อมูลได้ ผมเลยรบกวนฝากอาจารย์ให้ข้อมูลอาการกับทุกท่านแทนผมครับ ซึ่งทราบภายหลังว่าข้อมูลนี้มีประโยชน์อย่างมากกับผู้คนทั่วไป เกี่ยวกับการสังเกตอาการหากเกิดการติดเชื้อ ขอขอบคุณคุณหมอมา ณ ที่นี้อีกรอบครับ"<br/><br/>พอหนุ่มบอยลงรูปไป ก็มีชาวเน็ตเข้ามากดไลค์ พร้อมอวยพรให้หนุ่มบอยแข็งแรงขึ้นและรีบๆหายป่วยออกจากโรงพยาบาลไวๆอีกด้วย<br/><br/>ขอขอบคุณภาพประกอบจากอินสตาแกรม @boy_pakorn</p>
    </article>
  </body>
</html>