<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://localnews.manoramaonline.com/kottayam/local-news/2019/11/08/kottayam-kseb-protest.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-08T01:19:00+00:00"/>
    <meta property="og:title" content="തുടക്കം വാക്കു തർക്കത്തിൽ: ഒടുക്കം സംഘട്ടനത്തിൽ"/>
    <meta property="og:description" content="മണിമല ∙ വൈദ്യുതി മുടങ്ങിയെന്ന് ആരോപിച്ച് ബോർഡ് ജീവനക്കാരും നാട്ടുകാരുമായുണ്ടായ വാക്കു തർക്കം സംഘട്ടനത്തിൽ കലാശിച്ചു. സംഭവത്തിൽ ഇരുകൂട്ടരും.Kottayam News. കോട്ടയം ജില്ലാ വാർത്തകൾ. District News. Malayalam Regional News. Pala Election News. Palai Voting. Pala Bypoll. Chuttuvattom Malayala Manorama. ചുറ്റുവട്ടം മലയാള മനോരമ"/>
  </head>
  <body>
    <article>
      <h1>തുടക്കം വാക്കു തർക്കത്തിൽ: ഒടുക്കം സംഘട്ടനത്തിൽ</h1>
      <address><time datetime="2019-11-08T01:19:00+00:00">08 Nov 2019, 01:19</time> by <a rel="author">മനോരമ ലേഖകൻ</a></address>
      <p>മണിമല ∙ വൈദ്യുതി മുടങ്ങിയെന്ന് ആരോപിച്ച് ബോർഡ് ജീവനക്കാരും നാട്ടുകാരുമായുണ്ടായ വാക്കു തർക്കം സംഘട്ടനത്തിൽ കലാശിച്ചു. സംഭവത്തിൽ ഇരുകൂട്ടരും ആശുപത്രിയിൽ ചികിത്സ തേടി.മണിമല വൈദ്യുതി സെക്‌ഷൻ ഓഫിസിൽ ബുധൻ രാത്രിയാണു സംഭവം. റാന്നി നിന്നുള്ള വൈദ്യുതി വിതരണത്തിൽ തടസ്സമുണ്ടായതിനെ തുടർന്നാണു സെക്‌ഷൻ പരിധിയിൽ വൈദ്യുതി മുടങ്ങിയത്.</p>
      <p>ഇതെത്തുടർന്നു കാഞ്ഞിരപ്പള്ളി നിന്നു വൈദ്യുതി എത്തിക്കാൻ ജീവനക്കാർ ശ്രമിക്കുന്നതിനിടെ നാല് പേർ ഓട്ടോയിലെത്തി ഓഫിസിൽ അതിക്രമം നടത്തുകയായിരുന്നെന്നാണ് അധികൃതർ പറയുന്നത്.</p>
      <p>ഓഫിസിന്റെ ജനാലച്ചില്ലുകൾ, കസേരകൾ എന്നിവ തകർക്കുകയും ജീവനക്കാരെ മർദിക്കുകയുമായിരുന്നെന്ന് അധികൃതർ പറയുന്നു. ഇവർ ആശുപത്രിയിൽ ചികിത്സ തേടിയിട്ടുണ്ട്. അതേ സമയം പരാതി പറയാനെത്തിയ തങ്ങളെ ജീവനക്കാർ മർദിച്ചെന്നാണ് ഓട്ടോയിൽ എത്തിയവരുടെ പരാതി. സംഭവത്തിൽ പ്രതിഷേധിച്ച് വൈദ്യുതി ബോർഡ് ജീവനക്കാർ പ്രതിഷേധ പ്രകടനം നടത്തി.</p>
    </article>
  </body>
</html>