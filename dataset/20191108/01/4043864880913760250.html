<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/8/7231327/"/>
    <meta property="og:site_name" content="Українська правда"/>
    <meta property="article:published_time" content="2019-11-08T01:50:14+00:00"/>
    <meta property="og:title" content="США в ОБСЄ: Росія повинна звільнити всіх українських політв’язнів"/>
    <meta property="og:description" content="Заступник глави місії США при ОБСЄ Гаррі Кеміан заявив, що Росія зобов’язана звільнити всіх українських політичних в’язнів, які знаходяться у її тюрмах"/>
  </head>
  <body>
    <article>
      <h1>США в ОБСЄ: Росія повинна звільнити всіх українських політв’язнів</h1>
      <address>
        <time datetime="2019-11-08T01:50:14+00:00">08 Nov 2019, 01:50</time>
      </address>
      <p>Заступник глави місії США при ОБСЄ Гаррі Кеміан заявив, що Росія зобов’язана звільнити всіх українських політичних в’язнів, які знаходяться у її тюрмах</p>
      <p><b>Джерело:</b> "<a href="https://www.ukrinform.ua/rubric-world/2814124-rosia-mae-zvilniti-usih-ukrainskih-politvazniv-ssa-v-obse.html">Укрінформ</a>" з посиланням на слова Кеміана</p>
      <p><b>Деталі:</b> Про це він заявив під час засідання Постійної ради ОБСЄ у Відні. Дипломат також закликав Кремль звільнити координатора правозахисної групи "Кримська солідарність" Сервера Мустафаєва", правозахисника Еміра-Усеїна Куку та блогера Нарімана Мемедемінова.</p>
      <p><b>Пряма мова:</b> "Ми шкодуємо, що небажання Росії проявити відданість проведенню зустрічі на найвищому рівні лідерів "Нормандської четвірки" блокує можливість прогресу в ключових питаннях... Росії вже давно пора звільнити цих ув'язнених та повернути їх у свої домівки та сім'ї."</p>
      <p><b>Чому це важливо:</b> За даними уповноваженої ВР з прав людини Людмили Денісової Росія <a href="https://www.pravda.com.ua/news/2019/09/7/7225636/">утримує 110 громадян</a> України. У СБУ заявили, що на тимчасово окупованих територіях Донецької та Луганської областей бойовики незаконно <a href="https://www.pravda.com.ua/news/2019/09/7/7225621/">утримують 227 українців.</a></p>
      <p>
        <b>Нагадаємо:</b>
      </p>
      <ul>
        <li>На початку жовтня у Росії <a href="https://www.pravda.com.ua/news/2019/10/4/7228122/">заявили</a>, що зацікавлені в обміні утримуваними з Україною за формулою "всіх на всіх", робота в цьому напрямку триває.</li>
        <li>Пізніше міністр закордонних справ Вадим Пристайко заявив, що процес нового обміну утримуваними особами між Україною і РФ перебуває на завершальній стадії і передбачає участь в обміні трьох груп людей.</li>
        <li>7 вересня в Україну в рамках обміну <a href="https://www.pravda.com.ua/news/2019/09/7/7225601/">повернулися 35 осіб</a>, серед яких – 24 полонені моряки та політв'язні Сенцов, Кольченко, Балух, Сущенко, Карпюк, Клих, Гриб, Євген та Артур Панови, Бекіров та Сизонович. </li>
        <li>Україна у свою чергу також <a href="https://www.pravda.com.ua/news/2019/09/7/7225603/">видала Росії 35 осіб</a>.</li>
      </ul>
      <footer>Ольга Гетьманець, УП</footer>
      <related>
        <a href="https://www.pravda.com.ua/news/2019/11/8/7231329/"/>
        <a href="https://www.pravda.com.ua/news/2019/11/8/7231323/"/>
        <a href="https://www.eurointegration.com.ua/news/2019/11/7/7102761/"/>
      </related>
    </article>
  </body>
</html>