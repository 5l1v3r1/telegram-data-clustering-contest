<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/08/Rettsavgj%C3%B8relse-kan-f%C3%B8re-til-l%C3%B8slatelse-for-Lula-i-Brasil-20346137.ece"/>
    <meta property="og:site_name" content="adressa.no"/>
    <meta property="article:published_time" content="2019-11-08T01:17:18+00:00"/>
    <meta property="og:title" content="Rettsavgjørelse kan føre til løslatelse for Lula i Brasil"/>
    <meta property="og:description" content="En rettsavgjørelse i Brasils høyesterett kan føre til løslatelse for landets tidligere president Lula da Silva."/>
  </head>
  <body>
    <article>
      <h1>Rettsavgjørelse kan føre til løslatelse for Lula i Brasil</h1>
      <address><time datetime="2019-11-08T01:17:18+00:00">08 Nov 2019, 01:17</time> by <a rel="author">(NTB) NTB-AFP</a></address>
      <p>En rettsavgjørelse i Brasils høyesterett kan føre til løslatelse for landets tidligere president Lula da Silva.</p>
      <aside><a href="https://www.adressa.no/nyheter/utenriks/2019/11/08/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/08/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/08/javascript:void(0);">Del denne artikkelen på e-post</a></aside>
      <p>Landets høyesterett bestemte torsdag at personer som er blitt dømt i rettsvesenet ikke nødvendigvis må sitte fengslet i påvente av at ankebehandlingen skal behandles ferdig.</p>
      <p>Dette innebærer at flere tusen dømte, deriblant den tidligere venstrepolitikeren, kan bli løslatt. Lula, som var president i Brasil fra 2003 til 2011, ble i juli 2017 funnet skyldig i korrupsjon og hvitvasking og dømt til ti års fengsel. Etter flere ankerunder ble dommen redusert til åtte år og ti måneders fengsel, men i februar fikk han en dom på ytterligere tolv år og elleve måneder i en annen korrupsjonssak.</p>
      <p>I ettertid er det framsatt påstander om at dommen var en konspirasjon for å holde venstrepolitikeren ute av valgkampen i 2018.</p>
      <p>Sergio Moro var dommeren som fant den tidligere presidenten skyldig i korrupsjon. Moro ble utnevnt til justisminister etter at Jair Bolsonaro vant presidentvalget.</p>
      <p>(©NTB)</p>
    </article>
  </body>
</html>