<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/romanzo-criminale-11-anni-fa-prima-puntata-serie-tv-ecco-come-sono-diventati-protagonisti/serie-tv_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-08T22:00:00+00:00"/>
    <meta property="og:title" content="Romanzo Criminale, 11 anni fa la prima puntata della serie tv. Ecco come sono diventati i protagonisti"/>
    <meta property="og:description" content="Il 10 novembre del 2008 debutta su Sky la fiction girata da Stefano Sollima. Grandi ascolti e critica entusiasta"/>
  </head>
  <body>
    <article>
      <h1>Romanzo Criminale, 11 anni fa la prima puntata della serie tv. Ecco come sono diventati i protagonisti</h1>
      <address><time datetime="2019-11-08T22:00:00+00:00">08 Nov 2019, 22:00</time> by <a rel="author">Francesco Tortora</a></address>
      <p>Il 10 novembre del 2008 va in onda su Sky la prima puntata di «Romanzo criminale», serie tv basata sull'omonimo romanzo del giudice Giancarlo De Cataldo. La fiction si ispira alla vera storia della banda della Magliana, organizzazione criminale di stampo mafioso che dal 1977 al 1992 ha controllato i più importanti affari illegali a Roma portando a termine principalmente rapine e estorsioni, sequestri di persona, gioco d'azzardo, sfruttamento della prostituzione e traffico degli stupefacenti. Inoltre il gruppo criminale ha avuto anche rapporti con il potere politico e con la mafia. La serie conta 22 episodi trasmessi in due stagioni e conquista rapidamente critica e pubblico. Il cast è formato principalmente da attori emergenti. «Romanzo criminale» è una serie coinvolgente e di gran ritmo <a href="https://www.corriere.it/spettacoli/09_gennaio_16/aldo_grasso_il_libanese_e_il_dandi_fiction_aa90b7f0-e39a-11dd-8cd2-00144f02aabc.shtml">definita da Aldo Grasso "uno degli esiti più riusciti della fiction italiana</a>". Nel corso degli anni repliche della serie sono state trasmesse più volte in tv ottenendo sempre ottimi risultati di ascolto. A 11 anni dalla prima puntata, ecco come sono diventati i protagonisti. </p>
      <figure>
        <img src="https://images2.corriereobjects.it/methode_image/2019/11/06/Spettacoli/Foto%20Spettacoli/1.jpg?v=201911090746"/>
      </figure>
      <aside>Scheda 1 di 24<br/><br/>INDIETRO<a href="https://www.corriere.it/spettacoli/cards/romanzo-criminale-11-anni-fa-prima-puntata-serie-tv-ecco-come-sono-diventati-protagonisti/francesco-montanari-libanese.shtml"> AVANTI</a></aside>
    </article>
  </body>
</html>