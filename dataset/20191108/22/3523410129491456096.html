<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638880/%D8%B1%D9%81%D8%B9-%D9%85%D8%B4%DA%A9%D9%84-%D9%85%D8%A7%D9%84%D8%AA%DB%8C-%D8%AA%D8%B3%DA%A9%DB%8C%D9%86%DA%AF-%D8%AF%D8%B1-%D8%A8%D8%B1%D9%88%D8%B2%D8%B1%D8%B3%D8%A7%D9%86%DB%8C-%D8%AC%D8%AF%DB%8C%D8%AF-ios-1322"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T22:15:00+00:00"/>
    <meta property="og:title" content="رفع مشکل مالتی تسکینگ در بروزرسانی جدید iOS 13.2.2"/>
    <meta property="og:description" content="اپل با انتشار نسخه جدید سیستم‌عامل‌های iOS و iPadOS مشکلات آن‌ها که شامل عدم توانایی دستگاه در عملکرد مالتی تسینگ بود را رفع کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638880/%D8%B1%D9%81%D8%B9-%D9%85%D8%B4%DA%A9%D9%84-%D9%85%D8%A7%D9%84%D8%AA%DB%8C-%D8%AA%D8%B3%DA%A9%DB%8C%D9%86%DA%AF-%D8%AF%D8%B1-%D8%A8%D8%B1%D9%88%D8%B2%D8%B1%D8%B3%D8%A7%D9%86%DB%8C-%D8%AC%D8%AF%DB%8C%D8%AF-ios-1322">رفع مشکل مالتی تسکینگ در بروزرسانی جدید iOS 13.2.2</a>
      </h1>
      <h2>اپل با انتشار نسخه جدید سیستم‌عامل‌های iOS و iPadOS مشکلات آن‌ها که شامل عدم توانایی دستگاه در عملکرد مالتی تسینگ بود را رفع کرد.</h2>
      <address><time datetime="2019-11-08T22:15:00+00:00">08 Nov 2019, 22:15</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، چند هفته پیش جدیدترین گوشی اپل به همراهی سیستم‌‎عامل آن در دنیای فناوری به طور رسمی وارد شد. اما از همان روزهای اول چند مشکل در کارکرد این دستگاه و سیستم‌عامل iOS 13 توسط کاربران گزارش شد. به همین دلیل اپل سریعا یک نسخه بروزرسانی منتشر کرد که قرار بود این مشکلات را رفع کنند. اما این مشکلات زیاد حل نشد به همین دلیل اپل به تازگی نسخه جدید سیستم‌عامل‌های آیفون و آیپد خود را منتشر کرده است.</p>
      <p>
        <b>نسخه‌های جدید سیستم‌عامل آیفون و آیپد</b>
      </p>
      <p>این نسخه‌های جدید که iOS و iPadOS 13.2.2 نام دارند، برای رفع مشکلی که باعث می‌شود برنامه‌ها خیلی سریعتر از حد معمول در پس زمینه بسته شوند، عرضه شد. حتی پرشی بین دو برنامه ممکن است برای بسته شدن بارگیری مجدد مرورگر سافاری یا از دست دادن مکان خود در یوتیوب کافی باشد. البته این مشکل در نسخه بروزرسانی iOS 13.3 که هفته گذشته در مرحله آزمایشی قرار داشت نیز رفع شده است. از همه این‌ها که بگذریم رفع شدن هر چه سریع‌تر تمام مشکلات این سیستم‌عامل بسیار برای کاربران آن مطلوب خواهد بود.</p>
      <p>سیستم‌عامل iOS 13.2.2 همچنین به موضوعاتی دیگری نیز می‌پردازد که شامل دو موردی که در ادامه ذکر شده می‌شوند. آیفون‌ها در بعضی مواقع می‌توانند "به طور موقت سیگنال تلفن همراه را پس از یک تماس از دست بدهند" و "ممکن است داده‌های تلفن همراه آن‌ها موقتاً در دسترس نباشند". امیداریم این مشکلات واقعا در این نسخه رفع شوند.</p>
      <p>اپل همچنین خاطرنشان می‌کند که این پچ مشکلی که ممکن است باعث شود شارژ شدن لوازم جانبی YubiKey Lightning قطع شود را رفع می‌کند. علاوه بر این مشکل دیگری نیز در این سیستم‌عامل وجود دارد که باعث شده برخی پاسخ‌‍ها به پیام‌های S/MIME بین حساب‌های Exchange قابل خواندن نباشند؛ قرار است این مسئله نیز رفع شود. بروزرسانی‌های iOS و iPadOS 13.2.2 هم اکنون در بخش تنظیمات آیفون و آیپد در دسترس هستند. امیدواریم مشکل دیگری برای این سیستم عامل‌های پیش نیاید.</p>
    </article>
  </body>
</html>