<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/u-bryusseli-vidbulisya-tristoronni-konsultaciyi-schodo-tranzitu-gazu-329031_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T22:26:00+00:00"/>
    <meta property="og:title" content="У Брюсселі відбулися тристоронні консультації щодо транзиту газу"/>
    <meta property="og:description" content="Учасники переговорів не коментували результати зустрічі."/>
  </head>
  <body>
    <article>
      <h1>У Брюсселі відбулися тристоронні консультації щодо транзиту газу</h1>
      <h2>Учасники переговорів не коментували результати зустрічі.</h2>
      <address>
        <time datetime="2019-11-08T22:26:00+00:00">08 Nov 2019, 22:26</time>
      </address>
      <p>В Брюсселі в п'ятницю, 8 листопада, відбулися технічні консультації з <b><a href="https://dt.ua/ECONOMICS/tranzitni-peregovori-gazpromu-ta-naftogazu-za-poserednictva-yevrokomisiyi-znovu-ne-dali-rezultativ-328325_.html">транзиту російського газу до Євросоюзу через газотранспортну систему України</a></b>. Представники Єврокомісії, НАК "Нафтогаз України" і російського "Газпрому" результати зустрічі не коментували.</p>
      <p>Раніше повідомлялося, тристороння зустріч щодо газу на рівні міністрів може відбутися наприкінці листопада.</p>
      <p>На зустрічі 28 жовтня учасники <b><a href="https://dt.ua/ECONOMICS/yevrokomisiya-rozcharovana-pidsumkami-konsultaciy-po-gazu-shefchovich-327648_.html">переговорів  щодо транзиту газу</a></b> з Росії до ЄС через ГТС України не досягли якихось предметних домовленостей.</p>
      <p>19 вересня представники "Нафтогазу" і "Газпрому" попередньо <b><a href="https://dt.ua/ECONOMICS/ukrayina-i-rf-domovilisya-pro-noviy-kontrakt-schodo-tranzitu-gazu-324039_.html">домовилися про початок предметних переговорів щодо контракту з транзиту газу з РФ до ЄС через ГТС України</a></b>. Українська сторона передала росіянам дорожню карту анбандлінгу і проекти договорів про транспортування газу через ГТС України і про взаємодію між операторами суміжних газотранспортних систем. Росіяни вперше допустили можливість співпраці з "Нафтогазом" за європейськими правилами з 1 січня 2020 року.</p>
      <p>Раніше керівництво "Газпрому" висловлювало <b><a href="https://dt.ua/ECONOMICS/gazprom-gotoviy-podovzhiti-kontrakti-z-naftogazom-pislya-2019-roku-navit-bez-konsultaciy-300217_.html">готовність без консультацій продовжити договір, укладений у 2009</a></b> році тодішнім прем'єр-міністром України Юлією Тимошенко.</p>
      <p>Наступний раунд переговорів заплановано на кінець жовтня.</p>
      <p>Детальніше про результати зустрічі, переговорні позиція сторін і перспективи укладення контракту читайте в матеріалі Алли Котляр <a href="https://dt.ua/energy_market/tranzitniy-kontrakt-chim-dogovir-vidriznyayetsya-vid-domovlenosti-324134_.html"><b>"Транзитний контракт: Чим договір відрізняється від домовленості"</b></a> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>