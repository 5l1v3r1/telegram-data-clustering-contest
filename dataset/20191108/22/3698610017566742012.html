<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/95-prokuroriv-proyshli-drugiy-etap-pereatestaciyi-329029_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T22:05:00+00:00"/>
    <meta property="og:title" content="95% прокурорів пройшли другий етап переатестації"/>
    <meta property="og:description" content="Завершився другий етап атестації прокурорів ГПУ, який проходив 6-8 листопада."/>
  </head>
  <body>
    <article>
      <h1>95% прокурорів пройшли другий етап переатестації</h1>
      <h2>Завершився другий етап атестації прокурорів ГПУ, який проходив 6-8 листопада.</h2>
      <address>
        <time datetime="2019-11-08T22:05:00+00:00">08 Nov 2019, 22:05</time>
      </address>
      <p>Завершився другий етап атестації прокурорів ГПУ, який проходив 6-8 листопада. За підсумками <b><a href="https://dt.ua/UKRAINE/ryaboshapka-rozpoviv-pro-etapi-reformuvannya-genprokuraturi-324565_.html">атестацію пройшли 96% прокурорів</a></b>. Про це повідомляє прес-служба ГПУ.</p>
      <p>"За попередніми даними, з 776 прокурорів ГПУ, які були включені у графік здачі іспиту у формі анонімного тестування на загальні здібності та навички з використанням комп'ютерної техніки на дати, 749 осіб успішно склали іспит, набравши необхідні 93 і більше балів. Ще 4 прокурори не з'явилися", - заявили у відомстві.</p>
      <p>У ГПУ зазначили, що ці результати є попередніми. Чотири прокурори, які не з'явилися на тестування, ще можуть подати документи, що підтверджують, що іспит був пропущений з поважної причини. Вони зможуть пройти іспит пізніше.</p>
      <p>За підсумками <b><a href="https://dt.ua/UKRAINE/mayzhe-trista-prokuroriv-ne-priyshli-abo-zavalili-pereatestaciyu-v-gpu-328572_.html">першого етапу атестації</a></b> серед 1083 учасників тестування 95 не з'явилися взагалі, а 795 кандидатів набрали більше 70 балів і пройшли на другий етап атестації. 218 прокурорів Генеральної прокуратури, які <a href="https://dt.ua/UKRAINE/cherez-vidmovu-vid-pereatestaciyi-z-gpu-zvilnyat-ponad-200-prokuroriv-326969_.html"><b>відмовилися від атестації, будуть звільнені</b></a>. Переатестація буде проводитися до 1 вересня 2020 року.</p>
      <p>Детальніше про кадри та необхідність реформ у правоохоронних структурах читайте у статті Олександра Леменова "<a href="https://dt.ua/internal/rozdorizhzhya-zmin-u-kriminalnomu-bloci-zekomandi-322201_.html"><b>Роздоріжжя змін у кримінальному блоці ЗеКоманди</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>