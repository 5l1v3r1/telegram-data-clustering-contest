<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/opxmgW/watford-sendte-tetteys-norwich-til-bunns-i-premier-league"/>
    <meta property="og:site_name" content="Aftenbladet"/>
    <meta property="article:published_time" content="2019-11-08T22:00:54+00:00"/>
    <meta property="og:title" content="Watford sendte Tetteys Norwich til bunns i Premier League"/>
    <meta property="og:description" content="Alexander Tettey og Norwich klarte ikke straffe Watford etter at hjemmelaget bortelaget fikk én mann utvist."/>
  </head>
  <body>
    <article>
      <h1>Watford sendte Tetteys Norwich til bunns i Premier League</h1>
      <h2>Alexander Tettey og Norwich klarte ikke straffe Watford etter at hjemmelaget bortelaget fikk én mann utvist.</h2>
      <address><time datetime="2019-11-08T22:00:54+00:00">08 Nov 2019, 22:00</time> by <a rel="author">NTB</a></address>
      <p>
        <b>Norwich – Watford 0–2</b>
      </p>
      <p>Norwich-kaptein Tettey og hans lagkamerater fikk en tøff start hjemme på Carrow Road. Watfords Gerard Deulofeu satte 1–0 etter to minutter.</p>
      <p>Emil Buendia mistet ballen til Deulofeu på egen banehalvdel. Spanjolen hadde Tettey igjen og fintet vekk nordmannen med en overstegsfinte før han satte ballen i mål.</p>
      <p>Hjemmelaget kom bedre og bedre med i kampen og etter 18 minutter var Tettey inne i feltet etter et frispark. Trønderen var ikke langt unna å sette utligningen.</p>
      <aside>
        <a href="https://www.aftenbladet.no/article/sa-nalPxB.html">Solskjær vil hindre Brighton å styre kampen</a>
      </aside>
      <p>Kort etter var det bare heldig og av god inngripen av Watfords Ben Foster som hindret baklengs.</p>
      <p>Etter hvilen var det Watford-innbytter André Gray sin tur til å juble og hjemmelaget til å fortvile. Han satte 2–0 med et lekkert hælspark etter sju minutter etter pasning fra Deulofeu.</p>
      <p>Gjestene hjalp hjemmelaget litt mot slutten av kampen, for 25 minutter før slutt fikk Christian Kabasele marsjordre etter å ha fått sitt annet gule kort.</p>
      <aside>
        <a href="https://www.aftenbladet.no/article/sa-y3Jpgx.html">United-supporter Bjørns (62) marerittdøgn: – Da flyet først landet, var det i verdens verste by</a>
      </aside>
      <p>Norwich var egentlig aldri i nærheten av poeng i denne viktige bunnkampen.</p>
      <p>Med seieren gikk Watford forbi både Southampton og Norwich, men sistnevnte blir værende i bunnen over seriepausen med sine sju poeng.</p>
    </article>
  </body>
</html>