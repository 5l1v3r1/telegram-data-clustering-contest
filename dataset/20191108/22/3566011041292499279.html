<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545709.html/%D8%AA%D8%B4%D8%AF%DB%8C%D8%AF-%D8%AC%D9%86%DA%AF-%D9%82%D8%AF%D8%B1%D8%AA-%D9%85%DB%8C%D8%A7%D9%86-%D9%86%D8%AA%D8%A7%D9%86%DB%8C%D8%A7%D9%87%D9%88-%DA%AF%D8%A7%D9%86%D8%AA%D8%B3"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T22:55:00+00:00"/>
    <meta property="og:title" content="تشدید جنگ قدرت میان نتانیاهو گانتس"/>
    <meta property="og:description" content="بهانه‌تراشی سربازان صهیونیست برای فرار از خدمت نظامی، تازه‌ترین نظرسنجی درباره مسائل سیاسی رژیم صهیونیستی و حمله بنی گانتس به نتانیاهو از جمله خبرهای مربوط به رژیم اشغالگر است."/>
  </head>
  <body>
    <article>
      <h1>تشدید جنگ قدرت میان نتانیاهو گانتس</h1>
      <address>
        <time datetime="2019-11-08T22:55:00+00:00">08 Nov 2019, 22:55</time>
      </address>
      <p>بهانه‌تراشی سربازان صهیونیست برای فرار از خدمت نظامی، تازه‌ترین نظرسنجی درباره مسائل سیاسی رژیم صهیونیستی و حمله بنی گانتس به نتانیاهو از جمله خبرهای مربوط به رژیم اشغالگر است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ ژنرال بنی گانتس رئیس اسبق ستاد مشترک ارتش رژیم صهیونیستی و رئیس حزب کاحول لاوان(آبی سفید) رژیم که مامور تشکیل دولت جدید شده است، با حمله به حزب لیکود به ریاست بنیامین نتانیاهو گفته است من جایگزین های دیگری برای تشکیل  دولت در صورتی که  مذاکرات با حزب لیکود پیشرفت نداشته باشد، بررسی خواهم کرد.</p>
      <p>  اظهارات گانتس در پی عدم پیشرفت در مذاکرات میان حزب وی و لیکود بیان شده است. گانتس در اظهاراتی در صفحه شخصی خود در فیسبوک که امروز جمعه منتشر شد،‌اظهار داشت مسائلی در پشت درهای بسته وجود دارد که امکان ارائه جزئیاتی درباره آن در حال حاضر وجود ندارد ولی هر کاری را برای تشکیل دولت جدید و جلوگیری از برگزاری سومین انتخابات به کارخواهیم گرفت.   گانتس حزب لیکود را متهم کرد که تمایلی ندارد که به توافق واقعی درباره تشکیل دولت وحدت دست یابد و نتانیاهو هم اصرار دارد تا اسرائیل را به سمت برگزاری سومین انتخابات کنست(پارلمان) سوق دهد.   از سوی دیگر، بنیامین نتانیاهو در واکنش به اظهارات گانتس وی را متهم کرد که اسرائیل را به سمت برگزاری انتخاباتی می‌کشاند که ضرورتی برای آن نیست آن هم در زمانی که اسرائیل به دولت وحدت قدرتمندی علیه ایران نیاز دارد که خطری علیه موجودیت ما به شمار می‌رود.   گانتس که نشان داده مقامات و سردمداران رژیم صهیونیستی در موضع‌گیری علیه جمهوری اسلامی ایران و به طور کلی  علیه محور مقاومت و مسئله فلسطین هیچ اختلافی با هم ندارند، خواستار افزایش فشارها و تشدید تحریم‌ها علیه جمهوری اسلامی ایران به سبب پافشاری بر حق مشروع خود در داشتن فعالیت‌های هسته‌ای صلح آمیز شد تا به این ترتیب جهانیان را از زرادخانه مخوف سلاح های هسته ای رژیم صهیونیستی منحرف کند. گانتس اظهار داشت ایران خطر بزرگی برای اسرائیل به شمار می‌رود.   وی به صراحت از همسو بودن دیدگاه‌ها و سیاست‌های رژیم صهیونیستی و برخی کشورهای عربی حاشیه خلیج فارس در برابر جمهوری اسلامی ایران سخن گفت و گفت مقابله با ایران مورد اجماع اسرائیل و کشورهای عربی حاشیه خلیج(فارس) است.   بهانه‌تراشی سربازان صهیونیست برای فرار از خدمت نظامی      سربازان صهیونیست به بهانه‌های مختلف از خدمت نظامی فرار می‌کنند. روزنامه عبری معاریو از افزایش میانگین معافیت سربازان از خدمت در ارتش رژیم صهیونیستی با تکیه بر اطلاعات موسسه نظامی در سال ۲۰۱۸ خبر داده است.    این روزنامه نوشت بر اساس این اطلاعات در سال گذشته، تعداد موارد معافیت به جوانانی که باید در ارتش خدمت می‌کردند، وی به خاطر مشکلات و بیماری‌های روانی معافیت دریافت کردند، افزایش ۳۰ درصدی داشته است.   این روزنامه افزود بر اساس اطلاعات ارتش، از مجموع ۴۵۰۰ نفر که از خدمت در ارتش معاف شدند، بیش از ۴۴ درصد آنها حریدیمی، بیش از ۴۶ درصد لائیک و حدود ۹ درصد در مدارس دینی درس خوانده‌اند..   دست اندرکاران ارتش اسرائیل با اشاره به افزایش تعداد معافیت‌ها از خدمت در  ارتش این رژیم اعلام کرد مداکی که جوانان ارائه کرده‌اند نشان می‌دهد که آنها از بیماری های روانی مرتبط با بیماری روان گسیختگی(شیزوفرنی) رنج می‌برند. معاریو نوشت مشکل اساسی ارتش اسرائیل این است که در بیشتر موارد جوانان با مدارک امضا شده از سوی روان پزشکان به دفاتر سربازگیری می‌آیند و تاکید می‌کنند که مشکلات روانی دارند و این مسئله ارتش را ملزم به معافیت آنها می‌کند.   در پی این داده‌ها دست اندرکاران ارتش اسرائیل قصد به کارگیری وسایلی برای تحقیقات و همکاری با طرف‌های دیگر برای شناخت دلایل واقعی این معافیت‌ها و بررسی اینکه آیا معافیت‌های اعطا شده بر خلاف قانون بوده یا خیر.   تصمیم نتانیاهو برای تعیین وزیر جنگ جدید     بنیامین نتانیاهو نخست وزیر رژیم صهیونیستی امروز جمعه تصمیم گرفت تا نفتالی بینت عضو راستگرای کنست را به عنوان وزیر جنگ منصوب کند.   حزب لیکود در بیانیه‌ای اعلام کرد نتانیاهو و بینت در دیدار با یکدیگر درباره تشکیل فراکسیون مشترک میان حزب لیکود و راستگرای جدید در دوره کنونی کنست همانند اتحاد فراکسیون های لیکود و اسرائیل خانه ما در کنست نوزدهم به توافق رسیدند.   نتانیاهو به بینت پیشنهاد کرد که وی و شاکید در دو وزارت کوچک منصوب شوند یا اینکه بینت فقط وزیر جنگ شود که شاکید از منصب وزارت در برابر دستیابی بینت به وزارت جنگ کوتاه آمد.   از سوی دیگر نتانیاهو به ارییه ادرعی رئیس حزب شاس رژیم صهیونیستی اعلام کرد که می‌تواند پیشنهاد خود را درباره انتخابات نخست وزیر به پیش ببرد به طوری که چنین انتخاباتی(انتخاب مستقیم نخست وزیر) بدون انحلال کنست برگزار شود و این انتخابات بین نتانیاهو و رقیب وی، بنی گانتس رئیس حزب کاحول لاوان(آبی سفید) برگزار شود و پیش بینی می‌کند که این پیشنهاد با حمایت اکثریت اعضای کنست روبرو شود به ویژه در پی آنکه آویگدور لیبرمن رئیس حزب اسرائیل خانه ما از این پیشنهاد حمایت کرده است.   ادرعی پیشنهاد انتخابات مستقیم برای انتخاب نخست وزیر رژیم صهیونیستی را مطرح کرده و گفته است که با این پیشنهاد بن بست سیاسی موجود و عدم توانایی دو حزب اصلی اسرائیل درتشکیل دولت حل خواهد شد.   رسانه‌های رژیم صهیونیستی همچنین از یورش ۴۵۰ شهرک‌نشین به مسجدالاقصی در هفته جاری با حمایت نیروهای ویژه این رژیم خبر داده اند.   نظرسنجی درباره انتخابات رژیم صهیونیستی     یک نظرسنجی که رادیو رژیم انجام داده نشان می‌دهد که نیمی از صهیونیست‌ها معتقدند که سومین انتخابات کنست برگزار خواهد شد. این نظرسنجی نشان داد که ۵۷ درصد اسرائیلی‌ها معتقدند که اسرائیل به سمت برگزاری سومین انتخابات کنست حرکت خواهد کرد.   این نظرسنجی که رادیو اسرائیل انجام داد و نتایج آن را روزنامه عبری معاریو منتشر کرد، نشان می‌دهد که فقط ۴۳ درصد اسرائیلی‌ها معتقدند که  دولت وحدت تشکیل می‌شود و اسرائیل به سمت سومین انتخابات کنست به صورت پیاپی نخواهد رفت.   بر اساس این نظرسنجی، ۵۶ درصد از شرکت کنندگان در پاسخ به این سئوال که از بین نتانیاهو و گانتس کدام یک برای تصدی نخست وزیری مناسب تر هستند، نتانیاهو را فرد مناسب و ۴۴ درصد گانتس را برای این مقام مناسب دانسته‌اند. همچنین ۶۶ درصد شرکت کنندگان در این نظرسنجی گفته‌اند دولت وحدت را بر رفتن به سمت برگزاری سومین انتخابات ترجیح می دهند در حالی که ۳۴ درصد برگزاری سومین انتخابات کنست را ترجیح می‌دهند.   منبع: تسنیم</p>
    </article>
  </body>
</html>