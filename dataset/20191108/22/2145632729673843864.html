<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18557207-apelul-unesco-dupa-un-furt-care-a-avut-loc-intr-o-catedrala-din-sud-vestul-frantei"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-08T22:00:00+00:00"/>
    <meta property="og:title" content="Apelul UNESCO după un furt care a avut loc într-o catedrală din sud-vestul Franţei"/>
    <meta property="og:description" content="Agenţia culturală a ONU, UNESCO, a făcut un apel săptămâna aceasta pentru stoparea vânzărilor pe piaţa neagră a artefactelor valoroase furate recent dintr-o catedrală din sud-vestul Franţei."/>
  </head>
  <body>
    <article>
      <h1>Apelul UNESCO după un furt care a avut loc într-o catedrală din sud-vestul Franţei</h1>
      <address><time datetime="2019-11-08T22:00:00+00:00">08 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18557207/1/catedrala-oloron-youtube-descopera.jpg"/>
      </figure>
      <p>Agenţia culturală a ONU, UNESCO, a făcut un apel săptămâna aceasta pentru stoparea vânzărilor pe piaţa neagră a artefactelor valoroase furate recent dintr-o catedrală din sud-vestul Franţei.</p>
      <p>Mechtild Rössler, directorul UNESCO de la Paris, a declarat că trebuie să fie difuzate în public fotografii ale artefactelor preţioase furate din lăcaşul de cult, potrivit <a href="http://www.rador.ro/2019/11/06/unesco-face-apel-la-stoparea-vanzarii-pe-piata-neagra-a-artefactelor-furate-dintr-o-catedrala-din-sud-vestul-frantei/">Rador</a>.</p>
      <p>Poliţia franceză informează că trei infractori au spart uşile unei catedrale medievale din sud-vestul Franţei, utilizând pe post de berbec un buştean legat de acoperişul maşinii.</p>
      <p>Odată ajunşi înăuntru, hoţii au tăiat grilajele şi au spart cutiile cu artefacte expuse. Printre obiectele furate se numără pocale din aur şi un veşmânt de ceremonie dăruit catedralei de Regele Franţei Francis I, care a domnit între anii 1515 şi 1547.</p>
      <p>Catedrala Oloron-Sainte-Marie, construită în secolul XII, face parte din patrimoniul UNESCO şi este un punct de oprire preferat de pelerini în drumul lor spre Santiago de Compostela, în nordul Spaniei.</p>
      <related>
        <a href="https://www.descopera.ro/cultura/18228676-colinele-prosecco-din-italia-si-babilonul-printre-cele-29-de-situri-noi-unesco"/>
      </related>
      <related>
        <a href="https://www.descopera.ro/descopera-in-romania/18224119-romania-cercetata-de-unesco-pentru-exploatarea-padurilor-de-fag"/>
      </related>
      <related>
        <a href="https://www.descopera.ro/natura/18161141-muntele-de-deseuri-din-india-va-intrece-la-anul-celebrul-taj-mahal"/>
      </related>
      <related>
        <a href="https://www.descopera.ro/natura/17340363-includerea-rosiei-montane-in-patrimoniul-unesco-a-fost-amanata"/>
      </related>
      <related>
        <a href="https://www.descopera.ro/dnews/17340223-unesco-11-situri-incluse-in-lista-patrimoniului-mondial-dezbaterile-sunt-inca-in-desfasurare-rosia-montana-are-inca-statut-incert"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18299537-apel-catre-unesco-sa-inlature-de-pe-lista-sa-un-festival-pe-motive-de-rasism"/>
        <a href="https://www.descopera.ro/cultura/18228676-colinele-prosecco-din-italia-si-babilonul-printre-cele-29-de-situri-noi-unesco"/>
        <a href="https://www.descopera.ro/istorie/18227225-babilon-orasul-antic-din-irak-inclus-pe-lista-patrimoniului-mondial-unesco"/>
        <a href="https://www.descopera.ro/descopera-in-romania/18224119-romania-cercetata-de-unesco-pentru-exploatarea-padurilor-de-fag"/>
      </related>
    </article>
  </body>
</html>