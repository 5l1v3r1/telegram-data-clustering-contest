<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638891/%D9%82%D8%A7%DA%86%D8%A7%D9%82-%D8%AA%D8%B3%D9%84%DB%8C%D8%AD%D8%A7%D8%AA-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%A8%D9%87-%D8%B9%D8%B1%D8%A8%D8%B3%D8%AA%D8%A7%D9%86-%D8%AA%D9%88%D8%B3%D8%B7-%D8%B3%D9%87-%D8%B4%D9%87%D8%B1%D9%88%D9%86%D8%AF-%D8%B3%D8%B9%D9%88%D8%AF%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T22:59:00+00:00"/>
    <meta property="og:title" content="قاچاق تسلیحات آمریکایی به عربستان توسط سه شهروند سعودی"/>
    <meta property="og:description" content="دادگاهی در ایالت کالیفرنیای آمریکا، سه تبعه سعودی را به نقض قوانین فدرال این کشور از طریق قاچاق تسلیحاتی به عربستان سعودی متهم کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638891/%D9%82%D8%A7%DA%86%D8%A7%D9%82-%D8%AA%D8%B3%D9%84%DB%8C%D8%AD%D8%A7%D8%AA-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%A8%D9%87-%D8%B9%D8%B1%D8%A8%D8%B3%D8%AA%D8%A7%D9%86-%D8%AA%D9%88%D8%B3%D8%B7-%D8%B3%D9%87-%D8%B4%D9%87%D8%B1%D9%88%D9%86%D8%AF-%D8%B3%D8%B9%D9%88%D8%AF%DB%8C">قاچاق تسلیحات آمریکایی به عربستان توسط سه شهروند سعودی</a>
      </h1>
      <h2>دادگاهی در ایالت کالیفرنیای آمریکا، سه تبعه سعودی را به نقض قوانین فدرال این کشور از طریق قاچاق تسلیحاتی به عربستان سعودی متهم کرد.</h2>
      <address><time datetime="2019-11-08T22:59:00+00:00">08 Nov 2019, 22:59</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از پایگاه اینترنتی العهد، دادگاهی در ایالت کالیفرنیای آمریکا، سه تبعه سعودی را به نقض قوانین فدرال این کشور از طریق قاچاق تسلیحاتی به ارزش یک صد هزار دلار به عربستان سعودی متهم کرد.</p>
      <p>بر این اساس، حاتم السفیانی (۳۶ ساله)، مصعب الظهرانی (۲۷ ساله) و عبدالوهاب محمد (۳۰ ساله) که با ویزای دانشجوئی در آمریکا اقامت دارند توسط وزارت دادگستری این کشور به قاچاق سلاح کمری متهم شده اند.</p>
      <p>السفیانی و الظهرانی طی سال‌های ۲۰۱۴ و ۲۰۱۸ این سلاح‌ها را تحت عنوان لوازم یدکی خودرو و میله پرده به عربستان انتقال داده اند! براساس کیفر خواست ارائه شده، الظهرانی تلاش کرده است ۳۰ قبضه سلاح را در ساک مسافرتی اش در یک فروند هواپیمایی که از لس آنجلس عازم عربستان سعودی بوده است پنهان کند.</p>
      <p>عبدالوهاب محمد نیز از سال ۲۰۱۵ با خریداری سلاح از فروشگاه‌های آمریکائی تلاش کرده است آن را به صورت غیرقانونی به عربستان انتقال دهد.</p>
      <p>به گفته سخنگوی وزارت دادگستری آمریکا، این موضوع به پرونده دو کارمند سابق توئیتر که برای عربستان سعودی جاسوسی می‌کرده اند مرتبط است.</p>
    </article>
  </body>
</html>