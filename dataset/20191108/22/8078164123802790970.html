<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/cards/boom-prenotazioni-invernali-maldive-turismo-piu-accessibile/turismo-classe-media_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-08T22:00:00+00:00"/>
    <meta property="og:title" content="Maldive: boom di prenotazioni. Un turismo più responsabile "/>
    <meta property="og:description" content="Sempre più italiani scelgono le isole paradisiache nell'Oceano indiano. Negli ultimi anni le isole abitate dell’arcipelago — un tempo vietate ai turisti — hanno iniziato a offrire vacanze a basso costo"/>
  </head>
  <body>
    <article>
      <h1>Maldive: boom di prenotazioni. <br/>Un turismo più responsabile </h1>
      <address><time datetime="2019-11-08T22:00:00+00:00">08 Nov 2019, 22:00</time> by <a rel="author">Federica Bandirali</a></address>
      <p>Le Maldive, una delle destinazioni turistiche più desiderate al mondo, nota per le ville sulla spiaggia, camere sull'acqua e spa vista mare, si sta aprendo, per avere maggiore entrate, a un nuovo tipo di turismo, quello più economico e con un budget più accessibile. Ibrahim Mohamed Solih, attuale presidente eletto nel 2018, sta girando il mondo per presentare il suo Paese come luogo di villeggiatura anche per quello che lui chiama il «mercato della classe media». Questo segna un cambiamento per l'arcipelago, di religione musulmana, perché la popolarità delle Maldive è stata costruita per anni sull’immagine di una destinazione tra le più costose del mondo. Ed è così che anche i locali, coloro che vivono sulle isole meno conosciute, spesso pescatori, mettono a disposizione camere, come b&amp;b, e promuovono on line le loro case da affittare. Sono circa 8 mila le guest house che il governo vuole piano piano trasformare, con incentivi, in boutique hotel accessibili ai più. Molti poi sono gli hotel che propongono pacchetti soggiorno dai prezzi non elevati, sempre per adeguarsi a un nuovo tipo di turismo. Certo è che  le spiagge cristalline, il mare incontaminato e l'atmosfera di totale relax non ha perso la sua attrattiva per il turismo di lusso nei resort . Sono i dati a confermarlo: le Maldive sono tra le destinazioni più amate per le vacanze invernali, con un incremento delle prenotazioni (fino al 20% in più rispetto allo stesso periodo dello scorso anno secondo i tour operator).</p>
      <figure>
        <img src="https://images2.corriereobjects.it/methode_image/2019/11/08/Moda/Foto%20Moda/1553827366135_1462182219557_735x513_1553827369589.jpg?v=201911091547"/>
        <figcaption>Instagram</figcaption>
      </figure>
      <aside>Scheda 1 di 11<br/><br/>INDIETRO<a href="https://www.corriere.it/moda/news/cards/boom-prenotazioni-invernali-maldive-turismo-piu-accessibile/i-pacchetti.shtml"> AVANTI</a></aside>
    </article>
  </body>
</html>