<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/bogdan-sprognozuvav-zmenshennya-stavki-po-zovnishnih-kreditah-do-kincya-roku-638797.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T22:19:14+00:00"/>
    <meta property="og:title" content="Богдан спрогнозував зменшення ставки по зовнішніх кредитах до кінця року"/>
    <meta property="og:description" content="Прогнозується, що ставка може бути зменшена до 4-5%"/>
  </head>
  <body>
    <article>
      <h1>Богдан спрогнозував зменшення ставки по зовнішніх кредитах до кінця року</h1>
      <address>
        <time datetime="2019-11-08T22:19:14+00:00">08 Nov 2019, 22:19</time>
      </address>
      <h4>Прогнозується, що ставка може бути зменшена до 4-5%</h4>
      <p>Ставка по зовнішніх кредитах для України може зменшитись до 4-5% до кінця року.</p>
      <p>Про це заявив голова Офісу президента Андрій Богдан в ефірі програми «Свобода слова Савіка Шустера«.</p>
      <p>Богда зазначив, що у січні цього року Україна отримувала зовнішні запозичення під 9,5 %. Уже в червні-липні кредити брали під 6,5%.</p>
      <p>«Я думаю, що до кінця року з проведеними тими реформами, які вже закінчені, ми зможемо спуститися до 4-5%. А далі... наприклад, Греція, яка нещодавно вийшла з дефолту отримує зовнішні запозичення під 3%. От якщо ми отримаємо зовнішні запозичення під 2-3% ми зможемо додатково взяти кредитів», - заявив Богдан.</p>
      <p>На думку голови ОП, зниження ставки по іноземних кредитах у майбутньому надасть Україні можливості взяти кредитів, які не обтяжуватимуть бюджет та підійматимуть економіку.</p>
      <p>«Вони не будуть так сильно тиснути на економіку, уряд. І тоді ці позичені гроші - ми їх не проїмо, - ми будемо за них будувати економіку, дороги, заводи. Ці заводи будуть приносити додаткові прибутки, які і будуть якраз основою для стабільності України», - додав Богдан.</p>
    </article>
  </body>
</html>