<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/buone-notizie/cards/al-mare-o-montagna-italia-o-all-estero-mete-preferite-nostri-viaggi/lavoro-o-vacanza_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-08T22:00:00+00:00"/>
    <meta property="og:title" content="Al mare o in montagna? In Italia o all’estero? Le mete preferite dei nostri viaggi"/>
    <meta property="og:description" content="Gli italiani viaggiano di più: nel 2018 sono stati fatti quasi 70 milioni di spostamenti con pernottamenti. Secondo uno studio dell'Istat è una tendenza positiva iniziata nel 2016"/>
  </head>
  <body>
    <article>
      <h1>Al mare o in montagna? In Italia o all’estero? Le mete preferite dei nostri viaggi</h1>
      <address><time datetime="2019-11-08T22:00:00+00:00">08 Nov 2019, 22:00</time> by <a rel="author">Jacopo Storni</a></address>
      <p>Dove vanno in vacanza gli italiani? Preferiscono andare all’estero oppure preferiscono visitare le città nei nostri confini? E come ci vanno? Coi mezzi pubblici oppure con la propria auto? E dove dormono? Negli alberghi o negli appartamenti? A tracciare un dossier sulle nostre vacanze è lo studio dell’Istat «Viaggi e vacanze in Italia e all’estero», relativo all’anno 2018. La buona notizia è che gli italiani viaggiano di più e sembrano avere maggiore disponibilità economica in base alla tipologia di viaggi scelta. Si stima che il numero complessivo di viaggi con pernottamento effettuati dai residenti in Italia, nel 2018, sia pari a 78 milioni e 940 mila, valore in notevole crescita rispetto al 2017 (+19,5%) che rafforza la tendenza positiva registrata a partire dal 2016.</p>
      <figure>
        <img src="https://images2.corriereobjects.it/methode_image/2019/11/09/BuoneNotizie/Foto%20BuoneNotizie%20-%20Trattate/vacanza1-kLPE-U3150712217461EmH-593x443@Corriere-Web-Sezioni.jpg?v=201911091139"/>
      </figure>
      <p>I viaggi per motivi di vacanza sono molto di più rispetto a quelli fatti per lavoro e sono circa l’89% del totale. Alle vacanze è dedicato il 91,7% dei pernottamenti. I pernottamenti crescono del 13,5%, trainati dai viaggi di lavoro (35,9 milioni contro 19,8 milioni del 2017). Aumentano anche le notti trascorse in vacanza (+12,9% per le vacanze brevi, +9,2% per quelle lunghe).</p>
      <aside>Scheda 1 di 8<br/><br/>INDIETRO<a href="https://www.corriere.it/buone-notizie/cards/al-mare-o-montagna-italia-o-all-estero-mete-preferite-nostri-viaggi/mete-preferite-italia.shtml"> AVANTI</a></aside>
    </article>
  </body>
</html>