<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18550511-o-noua-molecula-va-reduce-complicatiile-tratamentului-cu-celule-stem-in-cazul-cancerului-de-sange"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-08T22:00:00+00:00"/>
    <meta property="og:title" content="O nouă moleculă va reduce complicaţiile tratamentului cu celule stem în cazul cancerului de sânge"/>
    <meta property="og:description" content="Molecula UM171 a fost descoperită de către dr. Anne Marinier şi dr. Guy Sauvageau în 2014, iar recent eficacitatea acesteia a fost dovedită."/>
  </head>
  <body>
    <article>
      <h1>O nouă moleculă va reduce complicaţiile tratamentului cu celule stem în cazul cancerului de sânge</h1>
      <address><time datetime="2019-11-08T22:00:00+00:00">08 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18550511/1/leucemie-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Molecula UM171 a fost descoperită de către dr. Anne Marinier şi dr. Guy Sauvageau în 2014, iar recent eficacitatea acesteia a fost dovedită.</p>
      <p>În anul 2014, echipa formată din dr. Anne Marinier şi dr. Guy Sauvageau descoperea molecula UM171, aceasta fiind considerată revoluţionară în doimeniul transplantului de <a href="https://www.descopera.ro/mari-intrebari/18095295-ce-sunt-celulele-stem">celule stem</a>. Această moleculă a fost supusă testelor clinice şi a prezentat o reducere semnificativă a ratei de respingere a transplantului şi a mortalităţii asociate, notează <a href="http://medicalxpress.com/news/2019-11-blood-cancers-stem-cell-transplant.html?fbclid=IwAR1hlgiwAk81fxI8pr0Qq9ZDZPA6YsSqrFYeg84RQ4F3VuEWhCYwRncxiPk">Medicalxpress</a>.</p>
      <p>UM171 a fost testată în cazul a 22 de participanţi la testele clinice leucemie, limfom sau alte tipuri de cancer de măduvă şi a prezentat o rată bună de succes. Aceste teste au fost conduse de către dr. Sandra Cohen, profesoară a Facultăţii de Medicină a Universităţii Montreal şi expertă în hematologie a Spitalului Maisonneuve-Rosemont din Montreal, Canada.</p>
      <p>Studiile au arătat că 100.000 de pacienţi, care suferă de diverse boli de sânge, sunt supuşi anual unor tratamente cu celule stem. Aproximativ jumătate dintre aceste proceduri se dovedesc a fi ineficiente ca urmare a respingerii transplantului, boala grefa-contra-gazda sau ca urmare a terapiilor complementare transplantului, <a href="https://www.descopera.ro/dnews/10753414-cum-stii-daca-vei-supravietui-dupa-chimioterapie-raspunsul-e-scris-in-gene">chimioterapia</a> şi radioterapia.</p>
      <p>Celulele stem folosite în aceste transplanturi provin din sânge, 50% dintre cazuri, măduvă, în 43% dintre cazuri. Doar 7% dintre celulele stem folosite sunt recoltate din sângele din cordonul ombilical.</p>
      <p>„Cu toate că rata bolii <a href="https://www.descopera.ro/stiinta/17796857-primul-transplant-trahee-imprimata-3d-efectuat">grefă-contra-gazdă</a> este scăzută, atunci când se utilizează celule stem din sângele cordonului ombilical, aceste celule sunt rareori utilizate deoarece cordoanele sunt mici şi nu conţin o cantitate suficientă de celule pentru a trata un adult”, explică dr. Sauvageau, expert în genetică moleculară al Institutul de Cercetări în Imunologie şi Cancer al Universităţii Montreal.</p>
      <p>Molecula UM171 joacă un rol important în multiplicarea numărului de celule stem dintr-o <a href="https://www.descopera.ro/stiinta/16934433-biopsia-lichida-inovatia-uriasa-in-medicina-un-test-de-sange-poate-depista-opt-tipuri-de-cancer-in-faza-incipienta">mostră de sânge</a> prelevat din cordonul ombilical. Descoperirea acesteia a fost rezultatul mai multor ani de muncă, fiind identificată dintr-un număr de 5.000 de molecule testate. În prezent, chimiştii au sintetizat 600 de versiuni ale acestei molecule, pentru a putea identifica care dintre acestea este cea mai eficientă.</p>
      <p>„În doar şapte zile, UM171 înmulţeşte celulele stem cu o medie de 30 de ori, oferind în acelaşi timp un efect de întinerire asupra celulelor prin blocarea procesului de îmbătrânire”, a declarat dr. Sauvageau.</p>
      <p>În cazurile celor 22 de participanţi în testele clinice, rezultatele se dovedesc a fi încurajatoare, după 13 luni nicunul nu a mai avut nevoie de <a href="https://www.descopera.ro/stiinta/17840170-corticosteroizi-beneficii-riscuri">medicamente imunosupresoare</a>, în comparaţie cu transplanturile obişnuite în care rata e de 50%.</p>
      <p>„În timp ce doar cinci procente din cordoanele ombilicale pot fi utilizate atunci când lucrează cu <a href="https://www.descopera.ro/dnews/10681864-reusita-extraordinara-o-noua-metoda-permite-vindecarea-leucemiei">metoda convenţională</a>, procedura noastră aduce această proporţie de până la 50 la sută ", a subliniat investigatorul. Acest lucru ne permite să creştem disponibilitatea transplanturilor genetice compatibile cu 50 până la 80%”, explică Guy Sauvageau.</p>
      <p>Studiul a fost publicat în jurnalul <i>The Lancet Haematology</i>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/mari-intrebari/18095295-ce-sunt-celulele-stem">Ce sunt celulele stem?</a>
        </b>
      </p>
      <p>
        <b>
          <a href="https://www.descopera.ro/dnews/10681864-reusita-extraordinara-o-noua-metoda-permite-vindecarea-leucemiei">Reuşită extraordinară: o nouă metodă permite vindecarea leucemiei!</a>
        </b>
      </p>
      <p>
        <b>
          <a href="https://www.descopera.ro/stiinta/17207362-o-gena-recent-descoperita-specifica-barbatilor-poate-fi-cheia-pentru-remediul-impotriva-leucemiei">O genă recent descoperită, specifică bărbaţilor, poate fi cheia pentru remediul împotriva leucemiei</a>
        </b>
      </p>
      <p>
        <b>
          <a href="https://www.descopera.ro/stiinta/16712850-a-fost-aprobat-primul-medicament-viu-care-va-lupta-impotriva-unei-forme-grave-de-leucemie">A fost aprobat primul ''medicament viu'' care va lupta împotriva unei forme grave de leucemie</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/16706491-vitamina-c-ar-putea-fi-mai-importanta-decat-s-a-crezut-anterior-putand-trata-leucemia"/>
        <a href="https://www.descopera.ro/stiinta/14032674-cercetarii-au-descoperit-accidental-cum-poate-fi-vindecata-leucemia"/>
        <a href="https://www.descopera.ro/dnews/12907282-medicamentul-care-vindeca-in-mod-miraculos-leucemia-va-fi-lansat-mai-repede-pe-piata-in-urma-rezultatelor-exceptionale"/>
        <a href="https://www.descopera.ro/dnews/11966332-maduva-osoasa-artificiala-tratamentul-revolutionar-care-ar-putea-vindeca-leucemia"/>
      </related>
    </article>
  </body>
</html>