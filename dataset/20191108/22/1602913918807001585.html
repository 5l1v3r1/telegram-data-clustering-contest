<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/comportament-criminal-sofer-unei-autocisterne-filmat-intrand-in-repetate-depasiri-pe-linie-continua-in-curbe-reactia-surpriza-a-politiei-18538093"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-08T22:58:00+00:00"/>
    <meta property="og:title" content="”Comportament criminal”. Şofer unei autocisterne, filmat intrând în repetate depăşiri pe linie continuă, în curbe. Reacţia surpriză a poliţiei"/>
    <meta property="og:description" content="Şoferul unei autocisterne a fost filmat în Hunedoara în timp ce intră în repetate depăşiri pe linie continuă şi în curbe fără vizibilitate. Cel care l-a fimat spune că a sunat la 112, dar pe tronsonul respectiv nu era echipaj."/>
  </head>
  <body>
    <article>
      <h1>”Comportament criminal”. Şofer unei autocisterne, filmat intrând în repetate depăşiri pe linie continuă, în curbe. Reacţia surpriză a poliţiei</h1>
      <address><time datetime="2019-11-08T22:58:00+00:00">08 Nov 2019, 22:58</time> by <a rel="author">Laura Petrescu, Mediafax</a></address>
      <p>Şoferul unei autocisterne a fost filmat în Hunedoara în timp ce intră în repetate depăşiri pe linie continuă şi în curbe fără vizibilitate. Cel care l-a fimat spune că a sunat la 112, dar pe tronsonul respectiv nu era echipaj.</p>
      <p>Şoferul autocisternei a fost filmat de o cameră de bord când conducea pe DN 76, în judeţul Buzău.</p>
      <p>Imaginile au fost postate pe Youtube, postarea având ca titlu „Şofer de tir cu comportament criminal”.</p>
      <p>Pe imaginile surprinse se vede cum şoferul autocisternei merge cu viteză, depăşeşte pe linia continua o coloană de maşini, în curbe fără vizibilitate şi chiar intră pe contrasens, ocolind un scuar care delimitează sensurile.</p>
      <p>„Pe drumurile din România poţi muri fără nicio vină din cauza unor specimene de şoferi aşa-zişi profesionişti. Un astfel de individ, pe data de 24.10.2019 aflat într-un coteţ înmatriculat (...) a fost foarte aproape să producă un adevărat carnagiu pe DN 76. A intrat în mod repetat în depăşiri pe linie continuă, în curbe fără vizibilitate, după care era cât pe ce să spulbere un bus care circula regulamentar, iar câteva sute de metri mai încolo şi un pieton aflat pe acostament. S-a apelat 112 dar din păcate pe acel tronson de drum nu există echipaj de la rutieră să verifice dacă cel de la volan era beat sau drogat”, a scris cel care a postat imaginile.</p>
      <p>Un bărbat comentează postarea spunând că a văzut cazuri similare când s-a apelat la Poliţie şi poliţiştii au intervenit. „Dacă îi lăsăm aşa, doar filmăm şi atât, nu rezolvăm nimic”, scrie acesta.</p>
      <p>Autorul portării îi răspunde: „Am sunat la 112, dar degeaba”.</p>
      <figure>
        <iframe src="https://www.youtube.com/embed/eTk8YecHohQ" width="560" height="315" data-service="Youtube" scrolling="no"/>
      </figure>
    </article>
  </body>
</html>