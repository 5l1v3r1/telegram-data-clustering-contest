<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/calcio/serie-a/notizie/inter-verona-2-1-pagelle-barella-fantasia-bastoni-spinge-amrabat-calamita-97584076-0324-11ea-99f9-9c588e5b4be4.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-08T22:00:00+00:00"/>
    <meta property="og:title" content="Inter-Verona 2-1, pagelle: Barella fantasia, Bastoni spinge; Amrabat calamita"/>
    <meta property="og:description" content="Dieci vittorie sono un pieno di fiducia e danno ragione a Conte su tutta la linea: dentro e fuori campo. Dortmund è archiviata. I gialloblù dietro sono granitici, davanti episodici"/>
  </head>
  <body>
    <article>
      <h1><a href="https://www.corriere.it/sport/19_novembre_09/inter-verona-2-1-vittoria-rimonta-vecino-barella-6e52a5dc-031e-11ea-99f9-9c588e5b4be4.shtml">Inter-Verona 2-1</a>, pagelle: Barella fantasia, Bastoni spinge; Amrabat calamita</h1>
      <h2>Dieci vittorie sono un pieno di fiducia e danno ragione a Conte su tutta la linea: dentro e fuori campo. Dortmund è archiviata. I gialloblù dietro sono granitici, davanti episodici</h2>
      <address><time datetime="2019-11-08T22:00:00+00:00">08 Nov 2019, 22:00</time> by <a rel="author">Guido De Carolis</a></address>
      <p>Queste le pagelle dell’Inter <a href="https://www.corriere.it/sport/19_novembre_09/inter-verona-2-1-vittoria-rimonta-vecino-barella-6e52a5dc-031e-11ea-99f9-9c588e5b4be4.shtml">dopo la vittoria per 2-1 in rimonta sul Verona</a> nell’anticipo della 12ª giornata:<br/><b>Handanovic: 5,5 </b><b><br/></b>L’uscita che causa il penalty è piuttosto avventata, il fallo evitabile. <br/><b>Skriniar: 6 </b><b><br/></b>Nell’azione del rigore è in ritardo sul taglio. Poi protegge bene. <br/><b>De Vrij: 6,5 </b><b><br/></b>Non avendo chi marcare gioca bene da regista basso. <br/><b>Bastoni: 6,5 </b><b><br/></b>Nella seconda parte accende i razzi di spinta e muove l’astronave nerazzurra <br/><b>Lazaro: 6,5 </b><b><br/></b>Parte svagato, lasciando spazi: si riscatta piazzando il cross del pareggio. <br/><b>Vecino: 6,5 </b><b><br/></b>Deve trovare continuità. È comunque decisivo: segna il pari e l’aveva sfiorato pure poco prima con un bel tiro. <br/><b>Brozovic: 6 </b><b><br/></b>Gioca a battimuro: tira e la palla gli torna addosso. Inizio lucido, poi si imbottiglia. <br/><b>Barella: 7 </b><b><br/></b>Un gol (il primo in campionato) da vero fantasista, quale non è. Lì in mezzo tutto poggia su di lui, anche quando per troppa foga sbaglia giocate semplici. <br/><b>Biraghi: 6</b><br/>Qualche cross lo azzecca, rivedibile in fase difensiva. <br/><b>Lukaku: 6 </b><b><br/></b>Lavora bene per la squadra. Si districa due volte nella giungla gialloblù, fallisce però una facile palla-gol. <br/><b>Lautaro: 5 </b><b><br/></b>Molta confusione, nessuna pericolosità. Non capisce la partita. <br/><b>Candreva: 6,5 </b><b><br/></b>Sarà un caso, ma non appena entra l’Inter ribalta il match. <br/><b>Conte: 7 </b><b><br/></b>Archivia la sconfitta di Dortmund e rimette il muso davanti alla Juve. Dieci vittorie sono un pieno di fiducia e gli danno ragione su tutta la linea: dentro e fuori dal campo.</p>
      <h4>Verona</h4>
      <p>Queste invece le pagelle del Verona: <br/><b>Silvestri: 7 </b><b><br/></b>Sbarra la strada alla rimonta. Si arrende, ma solo dopo aver respinto anche l’impossibile. <br/><b>Rrahmani: 6,5</b><b><br/></b>Annulla Lautaro senza concedergli nulla. <br/><b>Gunter: 5,5 </b><b><br/></b>L’unica pecca è perdere il contrasto con Vecino. <br/><b>Empereur: 6,5 </b><b><br/></b>Imperatore della difesa. Decisivo due volte: avvia l’azione del vantaggio e toglie sulla linea il pari all’Inter. <br/><b>Faraoni: 5 </b><b><br/></b>Il suo lato è molto, troppo, aperto. <br/><b>Amrabat: 6,5 </b><b><br/></b>Una calamita umana: si attacca a tutto, intasa ogni via. Però fa due errori: lancia Lukaku e non riesce a fermare Barella. <br/><b>Pessina: 6 </b><b><br/></b>Lucido e maturo, difende e sa alzare la squadra. <br/><b>Lazovic: 6,5 </b><b><br/></b>Dittatore della fascia, fa ciò che vuole. Porta il mattone giusto nell’azione del rigore. <br/><b>Verre: 6,5 </b><b><br/></b>Glaciale nel trasformare il penalty, viaggia a mille nelle ripartenze, suggeritore implacabile. <br/><b>Salcedo: 5,5 </b><b><br/></b>Si muove con raziocinio, ma in avanti gli arriva poco, in copertura è prezioso.<br/><b>Zaccagni: 6 </b><b><br/></b>Finto attaccante, in realtà difende come tutti. Capitalizza l’unico pallone giocabile guadagnandosi il rigore. <br/><b>Tutino: 5 </b><b><br/></b>Il suo ingresso sballa la squadra. <br/><b>Henderson: 5 </b><b><br/></b>Dovrebbe portare fisicità, è molle. <br/><b>Juric: 6 </b><b><br/></b>Prima del match aveva la miglior difesa del campionato, non per caso. Ha due linee (difesa e centrocampo) compatte, granitiche, capaci di muoversi come un elastico. Però davanti è una squadra episodica.</p>
    </article>
  </body>
</html>