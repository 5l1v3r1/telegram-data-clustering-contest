<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/19_novembre_09/pugno-stomaco-allenamento-pugile-australiano-muore-27-anni-52f0b560-0303-11ea-99f9-9c588e5b4be4.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-08T22:00:00+00:00"/>
    <meta property="og:title" content="Dwight Ritchie: pugno allo stomaco in allenamento, il pugile australiano muore a 27 anni"/>
    <meta property="og:description" content="Il «cowboy combattente» Dwight Ritchie era in palestra a Melbourne: sabato l’incidente fatale. «È tornato all’angolo e poi è collassato». Era sopravvissuto al cancro da bambino"/>
  </head>
  <body>
    <article>
      <h1>Dwight Ritchie: pugno allo stomaco in allenamento, il pugile australiano muore a 27 anni</h1>
      <h2>Il «Cowboy combattente» era in palestra a Melbourne: sabato l’incidente fatale. «È tornato all’angolo e poi è collassato». Era sopravvissuto al cancro da bambino</h2>
      <address><time datetime="2019-11-08T22:00:00+00:00">08 Nov 2019, 22:00</time> by <a rel="author">Redazione Sport</a></address>
      <p>Ancora un lutto nel mondo della boxe. Il pugile australiano Dwight Ritchie, soprannominato «cowboy combattente» è morto in allenamento. Il 27enne, considerato una promessa della categoria super-welter, era in palestra a Melbourne. Dopo aver incassato un colpo allo stomaco - riporta News Corp - è tornato all’angolo e si è accasciato.</p>
      <slideshow>
        <figure>
          <img src="https://images2.corriereobjects.it/methode_image/Video/2018/11/03/Sport/Foto%20Sport%20-%20Trattate/thai-U43010618074341Fv--656x492@Corriere-Web-Nazionale.JPG"/>
        </figure>
        <figure>
          <img src="https://images2.corriereobjects.it/methode_image/2019/10/17/Sport/Foto%20Sport/AFP_1LH5XU.jpg"/>
        </figure>
        <figure>
          <img src="https://images2.corriereobjects.it/methode_image/2019/10/17/Sport/Foto%20Sport/4301.0.1457637925.jpg"/>
        </figure>
        <figcaption>Morti di boxe: centinaia le vittime sul ring, ogni volta si riaccende la polemica. Da De Chiara, che cambiò le regole, a Patrick Day</figcaption>
      </slideshow>
      <p>Ritchie aveva un record di 19 vittorie e due sconfitte, l’ultima delle quali lo scorso agosto nel combattimento per la difesa del titolo Ibf d’Australasia contro il connazionale Tim Tszyu.</p>
      <p>La storia del giovane pugile era iniziata in salita fin dalla nascita: a 6 mesi, e poi ancora a 18, si era trovato ad affrontare un cancro, ma lo aveva sconfitto. Lascia una madre e tre figli piccoli: il Team Ellis Boxing per cui combatteva <a href="https://www.gofundme.com/f/rest-in-peace-dwight-ritchie?utm_source=customer&amp;utm_medium=copy_link&amp;utm_campaign=p_cf+share-flow-1&amp;fbclid=IwAR14bgIIVZWgNBrWwx2F0C1_EaZKdijaUjD3clKtpNEDpS8v81QBBZrRW3Q">ha lanciato una sottoscrizione su God Fund Me per i bisogni della famiglia</a>.</p>
    </article>
  </body>
</html>