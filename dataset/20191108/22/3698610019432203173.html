<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/kabmin-anonsuvav-pererahunok-pensiy-u-kvitni-2020-roku-329034_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T22:51:00+00:00"/>
    <meta property="og:title" content="Кабмін анонсував перерахунок пенсій у квітні 2020 року"/>
    <meta property="og:description" content="Уряд збільшить фінансування Пенсійного фонду."/>
  </head>
  <body>
    <article>
      <h1>Кабмін анонсував перерахунок пенсій у квітні 2020 року</h1>
      <h2>Уряд збільшить фінансування Пенсійного фонду.</h2>
      <address>
        <time datetime="2019-11-08T22:51:00+00:00">08 Nov 2019, 22:51</time>
      </address>
      <p><b><a href="https://dt.ua/ECONOMICS/pensiyi-derzhsluzhbovciv-ne-pidlyagayut-pererahunku-minsocpolitiki-315621_.html">Перерахунок пенсії</a></b> планується провести з квітня місяця. Про це заявила міністр фінансів Оксана Маркарова в ефірі програми "Свобода слова Савіка Шустера" на телеканалі "Україна", передає <a href="https://www.rbc.ua/rus/news/markarova-pereraschet-pensii-planiruetsya-1573243101.html">РБК-Україна</a>.</p>
      <p>За її словами, зростання мінімальної пенсії означає збільшення платежів у Пенсійний фонд.</p>
      <p>"Коли ми говоримо про наступний рік - цифри набагато кращі. Пенсія: перерахунок пенсії з квітня місяця планований. Ми це побачимо. Трансферт з державного бюджету до Пенсійного фонду суттєво збільшено - 173 мільярди. Це те, що бюджет допомагає Пенсійному фонду. Однак зростання мінімальної зарплати, це означає більше платежів до Пенсійного фонду", - заявила Маркарова.</p>
      <p>Як повідомляло DT.UA, <b><a href="https://dt.ua/ECONOMICS/na-skilki-virosla-pensiya-u-2019-roci-pensiyniy-fond-326508_.html">розмір середньої пенсії</a></b> в третьому кварталі 2019 року зріс на 14 гривень. А <b><a href="https://dt.ua/ECONOMICS/kabmin-pidvischiv-pensiyi-ukrayincyam-z-velikim-stazhem-ale-malenkimi-zarplatami-315680_.html">пенсія за віком збільшилася</a></b> і зовсім на 7 гривень.</p>
      <p>Більшість українських пенсіонерів отримують пенсії в розмірі 1500-2000 гривень на місяць. Таких в Україні 4,77 мільйона осіб, або 42% від загальної чисельності пенсіонерів. Більше 75 тисяч пенсіонерів отримують пенсії в розмірі до 1500 гривень. У 244,6 тисячі пенсіонерів розмір щомісячної пенсії перевищує 10 тисяч гривень.</p>
      <p>Мінімальна заробітна плата в Україні з 2016 року збільшилася в три рази - з 1378 до 4137 грн в 2019 році, а середня зарплата штатного працівника зросла в два рази - з 4839 грн до 10027 грн.</p>
      <p>Раніше повідомлялося про те, що <b><a href="https://dt.ua/ECONOMICS/indeks-spozhivchih-nastroyiv-ukrayinciv-dosyag-novogo-piku-321343_.html">індекс споживчих настроїв</a></b> українців збільшився до рівня шестирічної давності. За підсумками 2019 року очікується зростання ВВП 3,5%. Збільшення доходів населення стимулює споживчий попит, який і є нашим основним драйвером зростання. Докладніше читайте в статті Юлії Самаєвої <b><a href="https://dt.ua/interview/scho-zarobili-vse-z-yili-317261_.html">"Що заробили - все з'їли"</a></b> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5yYmMudWEv">РБК-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>