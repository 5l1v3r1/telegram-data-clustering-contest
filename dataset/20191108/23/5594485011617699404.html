<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/lyubopitno/video-za-zhenskite-mustatsi-shokira-stiska-li-vi-da-go-gledate_news708100.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T23:00:00+00:00"/>
    <meta property="og:title" content="ВИДЕО за женските мустаци шокира, стиска ли ви да го гледате?"/>
    <meta property="og:description" content="Светът може да не знае това, защото минаваме през много, за да успеем да ги скрием, коментират дами"/>
  </head>
  <body>
    <article>
      <h1>ВИДЕО за женските мустаци шокира, стиска ли ви да го гледате?</h1>
      <h2>Светът може да не знае това, защото минаваме през много, за да успеем да ги скрием, коментират дами</h2>
      <address>
        <time datetime="2019-11-08T23:00:00+00:00">08 Nov 2019, 23:00</time>
      </address>
      <p>https://blitz.bg/lyubopitno/video-za-zhenskite-mustatsi-shokira-stiska-li-vi-da-go-gledate_news708100.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573197891-2112017571.jpg"/>
      </figure>
      <p>
        <b>„Жените също имат мустаци“ – с този слоган компания за самобръсначки призовава за солидарност с месеца на мъжкото здраве, предава bTV.</b>
      </p>
      <p>Всяка година през ноември се отбелязва месеца за мъжкото здраве. На английски се казва „Мовембър“ от „мустаци“ и „ноември“ (moustache и november), като носи със себе си и предизвикателство – всички мъже да пуснат мустаци, за да се обърне внимание на болести като рак на простата, рак на тестисите и други.<br/><br/>Целта е ранна превенция на тези болести.</p>
      <p>Сега компанията за самобръсначки „Били“ призовава всички жени също да се включат в този месец, като от солидарност… пуснат мустаците си.</p>
      <p>Видеоклипът на кампанията представлява цветно видео, в което жени казват тежката истина – жените също имат мустаци.</p>
      <p>„Светът може да не знае това, защото минаваме през много, за да успеем да ги скрием“, продължават жените в клипа.</p>
      <p>„Поради тази причина, този ноември ще ги пуснем и ние. Защото мустакът си е мустак“, завършва клипът.</p>
      <p>Потребители онлайн приеха кампанията на „Били“ с аплодисменти, като много жени написаха, че ще се включат.</p>
      <p>Ракът на простатата и на тестисите са лечими заболявания, стига да бъдат хванати в ранен стадий.</p>
      <figure>
        <iframe src="https://www.youtube.com/embed/1D0yCsg8a64" width="560" height="315" data-service="Youtube" scrolling="no"/>
      </figure>
    </article>
  </body>
</html>