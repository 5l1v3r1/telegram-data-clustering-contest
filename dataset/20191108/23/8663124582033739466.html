<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/brest-pszh-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-08T23:02:00+00:00"/>
    <meta property="og:title" content="«Брест» – ПСЖ. Прогноз і ставка Вадима Скічка"/>
    <meta property="og:description" content="«Парі Сен-Жермен» фаворит будь-якого матчу у Лізі 1 незалежно вдома чи на виїзді. Після поразки від «Діжона» парижани точно мають серйозно поставитися до поїздки на північний захід Франції. Однак постійний прогнозист «Рейтингу Букмекерів» і коментатор MEGOGO Вадим Скічко все одно пропонує грати проти лідера першості та має кілька аргументів на користь своїх переконань."/>
  </head>
  <body>
    <article>
      <h1>«Брест» – ПСЖ. Прогноз і ставка Вадима Скічка</h1>
      <address><time datetime="2019-11-08T23:02:00+00:00">08 Nov 2019, 23:02</time> by <a rel="author">Вадим Скічко</a></address>
      <p>«Парі Сен-Жермен» фаворит будь-якого матчу у Лізі 1 незалежно вдома чи на виїзді. Після поразки від «Діжона» парижани точно мають серйозно поставитися до поїздки на північний захід Франції. Однак постійний прогнозист «Рейтингу Букмекерів» і коментатор MEGOGO Вадим Скічко все одно пропонує грати проти лідера першості та має кілька аргументів на користь своїх переконань.</p>
      <p>
        <b>18:30, 09 лис 2019</b>
      </p>
      <p>По-перше, «Брест» не такий простий суперник як може здатися. Так, бретанці тільки-но повернулися до Ліги 1, але у еліті далеко не є аутсайдерами. Наразі «Стад Брестуа» розташовується на дев’ятій сходинці у таблиці, а що стосується домашніх матчів, то тут «Піратська команда» взагалі не програє. Остання поразка господарів «Стад Франсіс Ле Бле» сталася аж у березні, а відтоді триває десятиматчева безпрограшна серія. Шість з цих десяти ігор бретанці провели вже у Лізі 1. У тому, що «Брест» у рідних стінах дасть бій чемпіону, я навіть не сумніваюся.</p>
      <p>По-друге, «Парі Сен-Жермен» на тижні грав матч Ліги чемпіонів, коли їхній суперник відпочивав і цілеспрямовано готувався до приїзду гостей зі столиці. ПСЖ досі не може розраховувати на Неймара. Також серед травмованих Меньє та Еррера. А ще буквально у останню мить з’явилася інформація, що матч у Бресті пропустить Кільян Мбаппе. Отже парижани їдуть до Бретані як завжди ослаблені. Втрату Мбаппе взагалі не можна перекрити нічим. Ну і по-третє, ПСЖ не феєрить на виїзді. У сезоні 2019/20 з восьми матчів у всіх турнірах на чужих стадіонах парижани лише у двох забили більш ніж двічі. У ЛЧ «Брюгге» та у Лізі 1 «Ніцці». Однак варто згадати, що «Орлята» той матч догравали вдев’ятьох і пропустили так багато саме через перевагу ПСЖ у кількості. Тому якщо «Брест» зіграє злагоджено та організовано гості не зможуть влаштувати розгром.</p>
      <related>
        <a href="https://bookmaker-ratings.com.ua/konkurs-ukrayins-ke-klasyko-do-matchu-shahtar-dynamo/#comment-70074"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/liga-1-13-yj-tur-prognoz-i-ekspres-vadyma-skichka/"/>
        <a href="https://bookmaker-ratings.com.ua/tips/barselona-sel-ta-prognoz-i-stavky-zhordi-gratakosa/"/>
        <a href="https://bookmaker-ratings.com.ua/tips/shahtar-dynamo-prognoz-i-stavka-v-yacheslava-zahovajla-2/"/>
      </related>
    </article>
  </body>
</html>