<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/liga-1-13-yj-tur-prognoz-i-ekspres-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-08T23:34:00+00:00"/>
    <meta property="og:title" content="Ліга 1. 13-ий тур. Прогноз і експрес Вадима Скічка"/>
    <meta property="og:description" content="Вечір суботи – час для експресу на Лігу 1. Постійний прогнозист «Рейтингу Букмекерів» і коментатор MEGOGO Вадим Скічко як завжди зібрав невеликий, але надійний експрес з двох подій."/>
  </head>
  <body>
    <article>
      <h1>Ліга 1. 13-ий тур. Прогноз і експрес Вадима Скічка</h1>
      <address><time datetime="2019-11-08T23:34:00+00:00">08 Nov 2019, 23:34</time> by <a rel="author">Вадим Скічко</a></address>
      <p>Вечір суботи – час для експресу на Лігу 1. Постійний прогнозист «Рейтингу Букмекерів» і коментатор MEGOGO Вадим Скічко як завжди зібрав невеликий, але надійний експрес з двох подій.</p>
      <p>
        <b>21:00, 09 лис 2019</b>
      </p>
      <p>
        <b>«Лілль» – «Мец»</b>
      </p>
      <p>«Доги» на тижні грали матч Ліги чемпіонів у якому зазнали нищівної поразки від «Валенсії» та втратили шанси на плей-оф і мають лише примарні надії на потрапляння до Ліги Європи. Напевно команді Крістофа Гальтьє саме час зосередитися на чемпіонаті. Віце-чемпіони зараз шості, але що стосується домашніх матчів, то тут «Ліллю» нема рівних у всій Франції. 16 очок з 18 можливих, різниця м’ячів 14:4. У гості на «П’єр Моруа» завітає «Мец», який на виїзді забиває мало. Менше за «Гранатових» на чужих стадіонах забив лише «Страсбур», який досі йде взагалі без забитих м’ячів на виїзді. Не уявляю собі що може протиставити «Мец» такій потужній домашній команді як «Лілль». Тож пропоную взяти перемогу «Догів».</p>
      <p>
        <b>«Страсбур» – «Нім»</b>
      </p>
      <p>Ще одна суто домашня команда – це «Страсбур». Ельзасці на виїзді навіть забити поки не спромоглися. Інша ситуація на «Стад де ла Мено» – тут у «Расінга» три перемоги поспіль. Нехай з різницею у один м’яч, але ж перемоги! У битві на дні турнірної таблиці «Страсбур» точно має бути фаворитом, адже грає вдома, тоді як «Нім» на виїзді ще не перемагав. До того ж «Крокодили» востаннє грали у чемпіонаті два тижні тому – невідомо у якому функціональному стані команда Бернара Блакара. У двох третинах виїзних матчів цього сезону «Нім» навіть не забивав.</p>
      <related>
        <a href="https://bookmaker-ratings.com.ua/konkurs-ukrayins-ke-klasyko-do-matchu-shahtar-dynamo/#comment-70074"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/brest-pszh-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/barselona-sel-ta-prognoz-i-stavky-zhordi-gratakosa/"/>
        <a href="https://bookmaker-ratings.com.ua/tips/shahtar-dynamo-prognoz-i-stavka-v-yacheslava-zahovajla-2/"/>
      </related>
    </article>
  </body>
</html>