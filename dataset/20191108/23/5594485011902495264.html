<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/boris-dzhonsn-vtreshchi-s-iznenadvashcho-obeshchanie-spira-da_news708245.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T23:22:00+00:00"/>
    <meta property="og:title" content="Борис Джонсън втрещи с изненадващо обещание, спира да..."/>
    <meta property="og:description" content="Премиерът обявил решението си за въздържание, докато обсъждал тютюнопушенето и злоупотребата с алкохол в района с медицинския персонал"/>
  </head>
  <body>
    <article>
      <h1>Борис Джонсън втрещи с изненадващо обещание, спира да...</h1>
      <h2>Премиерът обявил решението си за въздържание, докато обсъждал тютюнопушенето и злоупотребата с алкохол в района с медицинския персонал</h2>
      <address>
        <time datetime="2019-11-08T23:22:00+00:00">08 Nov 2019, 23:22</time>
      </address>
      <p>https://blitz.bg/svyat/boris-dzhonsn-vtreshchi-s-iznenadvashcho-obeshchanie-spira-da_news708245.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573243047-1.jpg"/>
      </figure>
      <p>
        <b>Британският премиер Борис Джонсън обеща да се откаже от алкохола, докато Брекзит не се случи. Това заяви премиерът при посещението си в болница в Нотингамшир днес, предават световните агенции.</b>
      </p>
      <p>Джонсън обявил решението си за въздържание, докато обсъждал тютюнопушенето и злоупотребата с алкохол в района с медицинския персонал.</p>
      <p>"Налага се да се откажа от него, докато не приключим Брекзит", казал той, цитиран от РИА Новости.</p>
      <p>Въпроси относно неговата трезвеност бяха повдигнати днес сутринта, когато той изнесе реч за „суперсделката“ за Северна Ирландия, по време на която беше сравнен с „неадекватен пиян чичка“, предава БНР.</p>
      <p>Порталът "Метро" написа, че, Джонсън е бил забелязан да отпива уиски в дестилерия в Шотландия в четвъртък, само ден преди да даде обещание да спре да пие.</p>
      <p>Новото обещание на Джонсън идва след неговия неуспех да спази предишното си обещание „направи или умри“ за изтеглянето на Великобритания от Европейския съюз до 31 октомври.</p>
      <p>В момента той води кампания за предсрочни избори на 12 декември.</p>
      <p>Джонсън се надява да разклати парламентарната аритметика с получаване на мнозинство в парламента и да изведе Великобритания от ЕС въз основа на сключената от него сделка.</p>
      <p>Ако Джонсън спечели мнозинство, това значително ще подобри шансовете за гласуване на споразумението.</p>
    </article>
  </body>
</html>