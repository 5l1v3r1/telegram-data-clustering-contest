<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620508/%D9%87%D9%88%D8%A7%D9%BE%DB%8C%D9%85%D8%A7%D9%87%D8%A7-%D9%86%D8%A8%D8%A7%DB%8C%D8%AF-%D8%B1%D9%88%DB%8C-%D8%AE%D8%A7%D9%86%D9%87-%D8%AC%D8%A7%D8%AF%D9%88%DA%AF%D8%B1-%D9%BE%D8%B1%D9%88%D8%A7%D8%B2-%DA%A9%D9%86%D9%86%D8%AF-%D9%BE%D8%A7%DB%8C-%D8%AE%D9%88%D8%A7%D8%A8-%D9%82%D9%90%DB%8C%D9%84%D9%88%D9%84%D9%87-%D9%85%D8%B3%DB%8C-%D8%AF%D8%B1-%D9%85%DB%8C%D8%A7%D9%86-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T23:25:00+00:00"/>
    <meta property="og:title" content="هواپیماها نباید روی خانه جادوگر پرواز کنند؛ پای خواب قِیلوله «مسی» در میان است؟"/>
    <meta property="og:description" content="رییس شرکت هواپیمایی ووئلینگ اسپانیا در مصاحبه‌ای به شکلی تصادفی به این موضوع اشاره کرد که پرواز هواپیماها بر فراز منزل مسکونی «لیونل مسی» غیرمجاز است."/>
  </head>
  <body>
    <article>
      <h1>هواپیماها نباید روی خانه جادوگر پرواز کنند؛ پای خواب قِیلوله «مسی» در میان است؟</h1>
      <address>
        <time datetime="2019-11-08T23:25:00+00:00">08 Nov 2019, 23:25</time>
      </address>
      <p>
        <i>رییس شرکت هواپیمایی ووئلینگ اسپانیا در مصاحبه‌ای به شکلی تصادفی به این موضوع اشاره کرد که پرواز هواپیماها بر فراز منزل مسکونی «لیونل مسی» غیرمجاز است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«خاویر سانچز» در مصاحبه‌ای به طور تصادفی گفت که هواپیماهای مجاز نیستند که بر فراز خانه لیونل مسی پرواز کنند؛ موضوعی که به طور طبیعی موجب شکل گیری حرف و حدیث‌هایی در فضای مجازی در رابطه با دلیل این ممنوعیت شد؛ و اینکه آیا این حق بنا به خواسته و میل فوق ستاره آرژانتینی به وی اعطا شده یا پای موضوع دیگری در میان است.</p>
      <p>سانچز گرم توضیح دادن در مورد این موضوع بود که چرا برنامه توسعه فرودگاه ال پِرَت بارسلون متوقف شده و در خلال صحبت‌هایش به شکلی کاملا تصادفی علت این موضوع را اینگونه عنوان کرد «هواپیماها نمی‌توانند بر فراز خانه لیونل مسی پرواز کنند که البته اتفاقی نیست که هر جای دنیا رخ دهد.»</p>
      <figure>
        <img src="https://aftabnews.ir/files/fa/news/1398/8/17/356718_527.jpg"/>
      </figure>
      <p>این اظهارنظر به سرعت خود را به فضای مجازی رساند و مردم شروع به تایید صحت حرف‌های سانچر کرده و در درصدد برآمدند تا بفهمند چرا هواپیماها نمی‌توانند روی خانه مسی بپرند.</p>
      <p>همانطور که می‌شد انتظار داشت جواب این معما خیلی ساده‌تر از «بهم ریختن» خواب نیمروز مسی بود؛ در حقیقت، کاپیتان آبی اناری‌ها در شهرستان گایا با فاصله ۲۵ کیلومتری از بارسلون و در داخل محوطه‌ای زندگی می‌کند که در محدوده حفاظت شده توسط اداره محیط زیست اسپانیا بوده و زیستگاه گیاهان و جانوران در معرض خطر محسوب می‌شود.</p>
      <p>بنابراین هواپیماهایی که قصد نشستن یا بلند شدن از فرودگاه ال‌پرت را داشته باشند باید به منظور عبور نکردن از روی این منطقه چرخشی ۱۸۰ درجه‌ای داشته باشند که متعاقبا پاسخ روشنی برای آن دسته افرادی است که چنین چرخشی را غیر ضروری می‌پنداشتند.</p>
    </article>
  </body>
</html>