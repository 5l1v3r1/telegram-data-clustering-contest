<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740528"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T23:30:00+00:00"/>
    <meta property="og:title" content="&quot;เสื้อพิมพ์ลาย&quot; ชูจุดขาย..ลายปฏิทินจีน"/>
    <meta property="og:description" content="“เสื้อผ้าลายปฏิทินจีน” ชิ้นงานไอเดียการออกแบบของ “นิ้งหน่อง-พินทุสร ฉัตรณรงค์ชัย” ที่นำไอเดียผสมกับดีไซน์สร้างสรรค์ออกแบบลวดลายลงบนเสื้อผ้า สามารถสร้างจุดขายชิ้นงานได้อย่างดี.. “ช่องทางทำกิน” มีข้อมูลมาเสนอ"/>
  </head>
  <body>
    <article>
      <h1>"เสื้อพิมพ์ลาย" ชูจุดขาย..ลายปฏิทินจีน</h1>
      <address>
        <time datetime="2019-11-08T23:30:00+00:00">08 Nov 2019, 23:30</time>
      </address>
      <p>
        <b>“เสื้อผ้าลายปฏิทินจีน” ชิ้นงานไอเดียการออกแบบของ “นิ้งหน่อง-พินทุสร ฉัตรณรงค์ชัย” ที่นำไอเดียผสมกับดีไซน์สร้างสรรค์ออกแบบลวดลายลงบนเสื้อผ้า สามารถสร้างจุดขายชิ้นงานได้อย่างดี.. “ช่องทางทำกิน” มีข้อมูลมาเสนอ</b>
      </p>
      <p><b>   “</b><b>เสื้อผ้าลายปฏิทินจีน</b><b>”</b> ชิ้นงานไอเดียการออกแบบของ <b>“</b><b>นิ้งหน่อง</b><b>-</b><b>พินทุสร ฉัตรณรงค์ชัย</b><b>”</b> ที่เป็นการนำไอเดียผสมกับดีไซน์สร้างสรรค์ออกแบบลวดลายลงบนเสื้อผ้าทำให้เสื้อผ้ามีลวดลายที่แปลกแตกต่างมีเอกลักษณ์เป็นจุดเด่น จนสามารถสร้างจุดขายให้กับชิ้นงานได้เป็นอย่างดี...ซึ่งวันนี้ทีมคอลัมน์ <b>“</b><b>ช่องทางทำกิน</b><b>”</b> มีข้อมูลมานำเสนอ…<br/><br/>     |||||<br/>        <br/>     นิ้งหน่อง-พินทุสร เจ้าของผู้ออกแบบทำเสื้อผ้าปฏิทินจีน ขายภายใต้แบรนด์ “snake fish fish” เล่าว่า...หลังจากเรียนจบจาก คณะสถาปัตยกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง ก็เข้าทำงานบริษัทแห่งหนึ่งในสายงานกราฟิกตรงกับที่เรียนมา ระหว่างที่ทำงานประจำก็ทำชิ้นงานต่าง ๆ ขายควบคู่ไปด้วย ทำหลายอย่างทั้งรองเท้า และก็เสื้อผ้า ซึ่งหลังจากทำงานประจำอยู่ประมาณ 10 ปี ก็ตัดสินใจลาออกมารับออร์เดอร์ทำเสื้อผ้าขายอย่างจริงจัง...<br/>        <br/>    <b><i>“</i></b><b><i>ส่วนเสื้อลายปฏิทินจีนที่ทำออกมาขายอยู่ในปัจจุบันนี้เกิดจาก วันหนึ่งเป็นวันเกิดของช่างเย็บผ้าที่สนิทกันเหมือนญาติ จึงคิดหาของขวัญไปให้ และลายปฏิทินจีนก็เป็นหนึ่งในหลาย ๆ แบบที่ได้ทำการออกแบบไว้ จึงเกิดเป็นไอเดียนำลวดลายปฏิทินมาออกแบบทำเป็นผ้าพันคอเป็นของขวัญให้ช่างเย็บผ้า และก็ทำเผื่อไว้อีก</i></b><b><i> 2 </i></b><b><i>ผืน ซึ่งช่างพอได้ผ้าพันคอจากเราไปเขาก็นำไปเย็บติดกันทำเป็นชุดเดรส เราก็เลยเกิดไอเดียนำมาต่อยอดพัฒนารายละเอียด รูปทรงให้ดูสวยขึ้น และเลือกใช้เนื้อผ้าที่มีคุณภาพมากขึ้น ใช้เวลาในการพัฒนาออกแบบลวดลาย การพิมพ์ลงผ้า การตัดเย็บ อยู่นานกว่าจะลงตัว จากนั้นก็เริ่มทำออกมาขาย ซึ่งด้วยความแปลกแต่ดูสวยเก๋ ทำให้ชิ้นงานได้รับการตอบรับจากลูกค้าเป็นอย่างดี</i></b><b><i>...</i></b><b><i>โดยลูกค้าของที่ร้านส่วนใหญ่เป็นกลุ่มคนทำงานอายุตั้งแต่</i></b><b><i> 30-55 </i></b><b><i>ปี</i></b><b><i>”</i></b> เจ้าของชิ้นงานกล่าว<br/>        <br/>     <i>...</i><i>ลวดลายปฏิทินจีนที่ทำการออกแบบนั้นจะใส่วันที่ทำตามที่ลูกค้าต้องการ ซึ่งลายละเอียดที่อยู่บนลายปฏิทินจะเป็นของลูกค้า</i>    <i>จริง ๆ ทำให้เสื้อที่ลูกค้าสั่งจะมีแค่ตัวเดียวในโลก</i><i>...</i><i>โดยลวดลายที่ออก แบบและพิมพ์ลงบนผ้านั้นมีจุดเด่นอยู่หลายจุด ทั้งจุดข้างตัวเลข จะทำเป็นรูปตามวันสำคัญต่าง ๆ จุดในตารางตามปีนักษัตร จะเปลี่ยนเป็นการวาดรูปตามที่ลูกค้าต้องการลงไปเป็นลายเส้นเหมือนจริง ลูกค้าอยากใส่เป็นหน้าตัวเองหรือคนใกล้ชิด สัตว์เลี้ยง สิ่งของ</i>  <i>ก็ทำได้หมด ส่วนคำภาษาจีนทั้งหมดจะเป็นคำอวยพร สิริมงคล และบรรทัดล่างสุดก็จะเป็นคำอวยพร ตามลูกค้าต้องการ</i><i>...</i>นิ้งหน่องบอกให้ฟังถึงจุดเด่นของเสื้อลายปฏิทินจีนที่ทำขึ้นจนเป็นที่นิยมจากลูกค้า<br/>   </p>
      <figure>
        <img src="https://www.dailynews.co.th/admin/upload/20191107/news_cQkMNnFAZW004718_533.jpg?v=20191109081?v=8661"/>
      </figure>
      <p>       <br/>       <b>ทุนเบื้องต้น</b> สำหรับการทำชิ้นงานประเภทนี้อยู่ที่ขนาดของธุรกิจขึ้นกับการทำจำนวนมากหรือน้อย และอยู่ที่รูปแบบของลายเสื้อด้วย <b>ทุนวัสดุ</b> อยู่ที่ประมาณ 70% จากราคา ซึ่งราคาขายเสื้อยืดลายปฏิทินจีน มีตั้งแต่ตัวละ 650-1,450 บาทขึ้นไป ราคานั้นขึ้นอยู่กับลวดลาย...ซึ่งสินค้าของที่ร้านนี้ยังมีอีกหลากหลายประเภท อาทิ ผ้าคลุมไหล่ กระเป๋า เป็นต้น...<br/>        <br/>        <b><i>“</i></b><b><i>ส่วนสินค้าที่เป็นพรีเมียม ลูกค้าสามารถสั่งตัดตามระดับความยาวของลูกค้าเองได้ อย่างเสื้อปีกค้างคาวแบบสั้น และเดรสปีกค้างคาว นั้นราคาก็จะสูงขึ้นอยู่ที่ตัวละประมาณ</i></b><b><i> 2,000-3,590 </i></b><b><i>บาท</i></b><b><i>” </i></b>เจ้าของชิ้นงานกล่าว<br/>      <br/>        <b>วัสดุอุปกรณ์</b> ประกอบด้วย เครื่องคอมพิวเตอร์, ผ้า, จักรเย็บผ้า, ด้าย และกรรไกร<br/>       <br/>         <b>ขั้นตอนการทำ</b><b>... “</b><b>เสื้อผ้าลายปฏิทินจีน</b><b>” </b><br/>      <br/>        เริ่มจากลูกค้าที่ต้องการจะสั่งทำเสื้อเข้าไปเลือกและสั่งรูปแบบรูปทรงเสื้อทางเว็บไซต์ โดยจะต้องแจ้งขนาดไซซ์เสื้อตามที่ต้องการ และจะต้องกรอกแบบฟอร์มรายละเอียดทั้งหมดที่ต้องการ ว่าต้องการจะทำลายอะไรลงบนเสื้อให้เรียบร้อย เสร็จแล้วทางร้านก็จะให้ลูกค้าส่งรูปถ่ายที่ต้องการจะใส่ลงไปในลายเสื้อมาให้ เมื่อได้รูปจากลูกค้าแล้วก็จะเริ่มลงมือวาดรูปและออกแบบลวดลายตามที่ลูกค้าต้องการด้วยโปรแกรมคอมพิวเตอร์ หลังจากที่ทำการออกแบบลายเสร็จแล้วก็ส่งแบบไปให้ลูกค้าดูก่อนว่าชอบหรือไม่ ต้องการจะแก้ไขหรือปรับแก้ตรงไหน หากลูกค้าตกลงเอาตามแบบที่ส่งไป ก็เป็นอันเสร็จขั้นตอนการทำแบบ<br/>        <br/>      จากนั้นก็มาถึงขั้นตอนการพิมพ์แบบที่ทำการออกแบบ   ไว้ลงบนผ้าที่จะนำมาตัดทำเป็นเสื้อ โดยทำการเลือกผ้าที่จะตัดชุดให้ลูก ค้า เมื่อได้ผ้าตามที่ต้องการก็ส่งผ้าไปพิมพ์แบบของลูกค้าลงไปบนผ้าชิ้นนั้น เมื่อได้ผ้าที่พิมพ์ลายแล้วก็มาถึงขั้นตอนการตัดเย็บ นำผ้าที่พิมพ์ลายแล้วมาตัดแพตเทิร์นตามทรงเสื้อที่ลูกค้าสั่ง จากนั้นก็ทำการเย็บประกอบเป็นชุดตามที่ต้องการ เสร็จแล้วก็เก็บรายละเอียดให้เรียบร้อยอีกครั้ง เช็กดูว่าเสื้อมีรอยตำหนิหรือไม่ เท่านี้ก็เป็นอันเสร็จขั้นตอนการทำ จัดการห่อด้วยกระดาษไขและแพ็กใส่กล่องพร้อมส่งให้ลูกค้าได้ทันที<br/><b><i>       <br/>      “</i></b><b><i>งานเสื้อพิมพ์ลายนี้มีขั้นตอนหลักเหมือนกับงานเสื้อผ้าทั่วไป หากใครไม่มีทักษะทางด้านการตัดเย็บก็ใช้วิธีส่งให้ช่างตัดเย็บ เพียงแต่ต้องหาช่างที่เก่งมีความชำนาญ แต่สิ่งที่ขาดไม่ได้ในการทำงานประเภทนี้ คือ ไอเดียความคิดสร้างสรรค์ในการออกแบบลวดลายให้มีเอกลักษณ์มีจุดเด่นแตกต่างจากคนอื่น และอาจจะต้องมีทักษะความรู้พื้นฐานด้านการใช้โปรแกรมออกแบบด้วย</i></b><b><i>”</i></b> เจ้าของชิ้นงานแนะนำสำหรับคนที่สนใจทำงานประเภทนี้<br/><br/>      |||||<br/>    <br/>       สนใจงาน <b>“</b><b>เสื้อลายปฏิทินจีน</b><b>” </b>ของนิ้งหน่อง-พินทุสร เลือกชมสินค้าและสั่งออร์เดอร์ได้ที่ https://snakefishfishth.wixsite.com หรือ เฟซบุ๊ก : SNAKE FISH FISH หรือ อินสตาแกรม : snakefishfish_official ... ซึ่งนี่ก็เป็นอีก <b>“</b><b>ช่องทางทำกิน</b><b>”</b> ที่เกิดขึ้นในแวดวงแฟชั่นเครื่องแต่งกาย ที่กล้าต่างการทำจนกลายเป็นชิ้นงานที่สร้างสรรค์น่าสนใจ.<br/><br/>...................................................<br/>บดินทร์ ศักดาเยี่ยงยงค์ : เรื่อง</p>
    </article>
  </body>
</html>