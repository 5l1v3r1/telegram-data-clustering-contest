<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740581"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T23:00:00+00:00"/>
    <meta property="og:title" content="เช็กดวงประจำวันที่ 9 พฤศจิกายน 2562"/>
    <meta property="og:description" content="สุริยคติกาล วันที่ 9 พฤศจิกายน พ.ศ. 2562 ค.ศ. 2019 จันทร คติกาล ตรงกับวันเสาร์ ขึ้น 13 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.14 น. เที่ยงจริง เวลา 12.02 น."/>
  </head>
  <body>
    <article>
      <h1>เช็กดวงประจำวันที่ 9 พฤศจิกายน 2562</h1>
      <address>
        <time datetime="2019-11-08T23:00:00+00:00">08 Nov 2019, 23:00</time>
      </address>
      <p>
        <b>สุริยคติกาล วันที่ 9 พฤศจิกายน พ.ศ. 2562 ค.ศ. 2019 จันทร คติกาล ตรงกับวันเสาร์ ขึ้น 13 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.14 น. เที่ยงจริง เวลา 12.02 น.</b>
      </p>
      <p><i><b>สุริยคติกาล</b></i> วันที่ 9 พฤศจิกายน พ.ศ. 2562 ค.ศ. 2019 <i><b>จันทร คติกาล</b></i> ตรงกับวันเสาร์ ขึ้น 13 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย</b></i> เวลา 06.14 น. <i><b>เที่ยงจริง </b></i>เวลา 12.02 น. <i><b>อาทิตย์ตก</b></i> เวลา 17.49 น. <i><b>จันทร์ขึ้น </b></i>เวลา 04.06 น.<br/><br/><i><b>วันนี้ </b></i>เวลา 00.00-13.54 น. ดาวจันทร์เสวยอุตรภัทรบทนักษัตรฤกษ์ที่ 26 ประกอบด้วยราชาแห่งฤกษ์ ราชา แปลว่า พระเจ้าแผ่นดิน เวลา 13.55-24.00 น. ดาวจันทร์เสวยเรวดีนักษัตรฤกษ์ที่ 27 ประกอบด้วยสมโณแห่งฤกษ์ สมโณ แปลว่า ผู้สงบ หมายถึง นักบวช พระสงฆ์ สมณชีพราหมณ์ นักสอนศาสนา ครูบาอาจารย์ ผู้ถือสันโดษ วันเสาร์-อธิบดีตามกาลโยค เวลา 00.00-10.42 น.-ห้ามทำการมงคล เวลา 10.43-13.54 น.-ทำการมงคลได้สารพัดตามฤกษ์บนหมวดราชาฤกษ์ เวลา 13.55-24.00 น.-ทำการมงคลได้ตามฤกษ์บนหมวดสมโณฤกษ์ ทิศที่เป็นมงคล-เหนือ ทิศอัปมงคล-ใต้ สีประจำวัน-ดำ สีสิริมงคล-ฟ้า น้ำเงิน สีอัปมงคล-เขียวสด ราศีที่ดาวศรีสถิต-พิจิก ราศีที่ดาวกาลีสถิต-ตุล<br/><br/><i><b>เกิดวันนี้ เด็กชาย</b></i> เป็นคนกล้าหาญ เมื่อเด็กเลี้ยงยาก มักจากถิ่นที่อยู่เติบโตจะบริบูรณ์ด้วยทรัพย์สิน ใจคอกว้างขวาง เปิดเผย ซื่อสัตย์ รักเกียรติ รักศักดิ์ศรี เฉลียวฉลาด ความจำดี มีสติปัญญาดี ตรงไปตรงมา ไม่ก้มหัวให้ใคร พูดจากินใจคน มีลางสังหรณ์ คาดการณ์ได้แม่นยำ รอบคอบ มีความรู้ดี ชอบต่อสู้ <i><b>เด็กหญิง </b></i>มีจิตใจหนักแน่น มีคุณธรรม จริงใจ รักเกียรติ ใจบุญสุนทาน พึ่งตนเอง มีขันติ กล้าคิด กล้าทำ ชอบการศึกษาเล่าเรียน มีเหตุผล ละเอียดลออ มัธยัสถ์ มีความรับผิดชอบสูง จะมีชื่อเสียง ชอบอยู่เบื้องหลังและเก็บเนื้อเก็บตัว</p>
      <figure>
        <img src="https://www.dailynews.co.th/admin/upload/20191108/news_gktbhiHfGu170719_533.jpg?v=20191109102?v=2874"/>
      </figure>
      <p><i><b>เกิดวันอาทิตย์ </b></i>ผู้ใหญ่และเพื่อนร่วมงานให้การสนับสนุน มีโอกาสได้ใช้ความรู้ความสามารถ จะได้ศึกษาอบรมมีความรู้เพิ่มเติม มีเรื่องบางอย่างที่ต้องปิดบังซ่อนเร้น จึงทำให้เกิดความอึดอัดใจมิใช่น้อย การรับประทานอาหารที่แปลก ๆ และอากาศที่เป็นพิษ จะทำให้มีอาการเจ็บไข้ไม่สบายได้<br/><br/><i><b>เกิดวันจันทร์ </b></i>มีโอกาสได้ศึกษาวิชาการที่แปลก ๆ จะได้ร่วมงานในองค์กรการกุศล การติดต่อประสานงานประสบความสำเร็จ ผู้ใหญ่และเพื่อนร่วมงานให้การสนับสนุน จะได้ทำงานที่เหมาะสมกับวุฒิภาวะ มีความรอบคอบรู้ผิดชอบชั่วดี มีการศึกษาอบรมเพิ่มเติม การใช้จ่ายควรรอบคอบ รักษาสุขภาพให้ดี<br/><br/><i><b><mark>เกิดวันอังคาร</mark></b></i>โชคดีได้ลาภเป็นของเก่า ผลงานเก่า ๆ ที่ทำไว้ มีโอกาสได้ซื้อหรือจัดหาทรัพย์สิน จะได้ทำงานที่เหมาะสม มีโอกาสได้ศึกษาเพิ่มเติม สามารถแก้ปัญหาฝ่าฟันอุปสรรคไปได้ เพศตรงข้ามให้การสนับสนุนด้านต่าง ๆ การงานควรมีสติตั้งมั่นโดยมีเป้าหมาย ชีวิตจะมีการเปลี่ยนแปลงดีขึ้น<br/><br/><i><b>เกิดวันพุธ </b></i>จะได้รับการสนับสนุนจากผู้ใหญ่และเพื่อนร่วมงาน มีโอกาสได้ใช้วิชาความรู้ที่ร่ำเรียนมา ญาติมิตรคนที่คุ้นเคยจะมาขอพึ่งพาเรื่องการเงิน เงินทองบางส่วนจะใช้จ่ายไปเกี่ยวกับเรื่องการศึกษาและการพักผ่อน คนทางไกลเดินทางมาหา จะได้ของฝากของขวัญ ได้ศึกษาอบรมในระดับที่สูงขึ้น<br/><br/><i><b>เกิดวันพฤหัสบดี </b></i>มีงานหลายอย่างมาให้ทำ ปัญหาที่จะเกิดขึ้นสามารถแก้ไขได้ มีโอกาสได้ร่วมงานสังคม การไม่ยับยั้งชั่งใจหรือเอาแต่อารมณ์หรือมีโทสะบ่อยครั้งทำให้มีปัญหากับเพื่อนร่วมงานได้ จะโชคดีจากผลงานเก่า ๆ ได้สิ่งของเก่า ๆ จะได้ส่วนแบ่งผลประโยชน์ที่อยู่ในมือคนอื่นและค้างชำระนานแล้ว<br/><br/><i><b>เกิดวันศุกร์ </b></i>การผลีผลามทำให้เกิดการผิดพลาดได้ง่าย ควรรับฟังคำแนะนำของคนรอบข้างไว้บ้าง มีรายได้เข้ามาหลายทางเหนือความคาดหมาย เงินทองถูกใช้จ่ายไปกับการเดินทาง การสมาคมและการสังคมสงเคราะห์ จะได้พบปะสังสรรค์กับผู้คนมากมาย มีการนัดพบสำคัญ ควรดูแลรักษาสุขภาพให้ดี<br/><br/><i><b>เกิดวันเสาร์ </b></i>การวิ่งเต้นติดต่อประสานงานจะประสบความสำเร็จ จะได้รับมอบหมายให้ทำงานสำคัญ ควรรับฟังคำแนะนำของคนรอบข้างไว้บ้าง จะมีการเดินทางไปร่วมกิจกรรมสำคัญ จะได้ร่วมงานในองค์กรการกุศล การใจอ่อนและไม่รอบคอบจะเป็นเหตุทำให้ต้องเสียเงินโดยไม่เกิดประโยชน์.</p>
    </article>
  </body>
</html>