<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/judecatoare-tanara-gasita-injunghiata-in-gat-langa-propria-masina-152667.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-08T23:23:00+00:00"/>
    <meta property="og:title" content="Judecătoare tânără, găsită înjunghiată în gât, lângă propria mașină"/>
    <meta property="og:description" content="Scene macabre, vineri, la Sovata. O judecătoare în vârstă de 38 de ani a fost găsită cu o plagă înjunghiată la nivelul gâtului, într-o baltă de sânge și lângă propria mașină, unde a fost găsit și un cuțit."/>
  </head>
  <body>
    <article>
      <h1>Judecătoare tânără, găsită înjunghiată în gât, lângă propria mașină</h1>
      <address>
        <time datetime="2019-11-08T23:23:00+00:00">08 Nov 2019, 23:23</time>
      </address>
      <figure>
        <img src="https://cdn.ebihoreanul.ro/static/gallery_big/roba-judecatoare-generic-081119.JPG"/>
      </figure>
      <p>Scene macabre, vineri, la Sovata. O judecătoare în vârstă de 38 de ani a fost găsită cu o plagă înjunghiată la nivelul gâtului, într-o baltă de sânge şi lângă propria maşină, unde a fost găsit şi un cuţit.</p>
      <p>Informaţia a fost publicată de site-ul clujust.ro, potrivit căruia magistrata, pe numele ei Cristina Paşol, fusese recent transferată de la Curtea de Apel Cluj la cea din Mureş.</p>
      <p>Conform sursei citate, soţul acesteia a fost cel care a sunat la 112, anunţând că femeia a plecat de acasă şi a ameninţat că se sinucide.</p>
      <p>"Poliţiştii din Sovata au găsit-o lângă maşină, pe raza localităţii Sărăţeni, având o plagă înjunghiată în zona gâtului. Lângă femeie a fost găsit un cuţit de bucătărie. Poliţiştii i-au acordat primul ajutor, după care a fost transportată la spital, fiind în stare foarte gravă", a precizat purtătorul de cuvânt al IPJ Mureş, Emanuela Fărcaş, conform clujust.ro.</p>
      <p>Sursa citată mai arată că magistrata ar fi în moarte cerebrală.</p>
    </article>
  </body>
</html>