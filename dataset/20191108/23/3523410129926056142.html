<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638897/%D8%A8%D8%B1%D8%B1%D8%B3%DB%8C-%D8%B7%D8%B1%D8%AD-%D8%A8%D9%87%D8%A8%D9%88%D8%AF-%D9%88%D8%B6%D8%B9-%D8%A7%D9%82%D8%AA%D8%B5%D8%A7%D8%AF%DB%8C-%DA%A9%D8%B4%D9%88%D8%B1-%D8%A7%D8%B2-%D9%87%D9%81%D8%AA%D9%87-%D8%A2%DB%8C%D9%86%D8%AF%D9%87-%D8%A2%D8%BA%D8%A7%D8%B2-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T23:13:00+00:00"/>
    <meta property="og:title" content="بررسی طرح بهبود وضع اقتصادی کشور از هفته آینده آغاز می‌شود"/>
    <meta property="og:description" content="رئیس جمهور لبنان گفت: مجلس لبنان بررسی طرح بهبود وضع اقتصادی این کشور را از هفته بعد آغاز می‌کند."/>
  </head>
  <body>
    <article>
      <h1>
        <a href="https://www.bultannews.com/fa/news/638897/%D8%A8%D8%B1%D8%B1%D8%B3%DB%8C-%D8%B7%D8%B1%D8%AD-%D8%A8%D9%87%D8%A8%D9%88%D8%AF-%D9%88%D8%B6%D8%B9-%D8%A7%D9%82%D8%AA%D8%B5%D8%A7%D8%AF%DB%8C-%DA%A9%D8%B4%D9%88%D8%B1-%D8%A7%D8%B2-%D9%87%D9%81%D8%AA%D9%87-%D8%A2%DB%8C%D9%86%D8%AF%D9%87-%D8%A2%D8%BA%D8%A7%D8%B2-%D9%85%DB%8C%E2%80%8C%D8%B4%D9%88%D8%AF">بررسی طرح بهبود وضع اقتصادی کشور از هفته آینده آغاز می‌شود</a>
      </h1>
      <h2>رئیس جمهور لبنان گفت: مجلس لبنان بررسی طرح بهبود وضع اقتصادی این کشور را از هفته بعد آغاز می‌کند.</h2>
      <address><time datetime="2019-11-08T23:13:00+00:00">08 Nov 2019, 23:13</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، میشل عون، رئیس جمهور لبنان گفت: مجلس لبنان بررسی طرح بهبود وضع اقتصادی این کشور را از هفته بعد آغاز می‌کند.</p>
      <p>عون افزود: دولت جدید مسئول اجرای این طرح است. روند بازگشت آوارگان سوری از لبنان به وطنشان در جریان است و تا کنون ۳۹۰ هزار آواره به سوریه باز گشته اند.</p>
      <p>وی همچنین از بیانیه پارلمان اروپا درباره وضعیت آوارگان سوری در لبنان انتقاد کرد.</p>
      <p>مردم لبنان در روزهای اخیر با تظاهرات گسترده خواهان اصلاحات در کشور و مبارزه با فساد شدند. تظاهرات لبنان از ۲۵ مهر در اعتراض به وضعیت اقتصادی آغاز شد. به دنبال این اعتراضات، سعد حریری طرحی اصلاحی را پیشنهاد کرد. به نوشته رسانه ها، کاهش ۵۰ درصدی حقوق همه نمایندگان و وزرای فعلی و سابق، اعمال مالیات ۲۵ درصدی بر بانک‌ها و شرکت‌های بیمه، لغو مصوبه کاهش مستمری بازنشستگی نیرو‌های ارتش و سازمان‌های امنیتی و تعیین سقف برای حقوق نظامیان از جمله مهمترین بخش‌های این طرح اصلاحی بود. اما طرح پیشنهادی وی نتوانست معترضان را راضی کند و آنها همچنان به حضور در خیابانها ادامه دادند.</p>
    </article>
  </body>
</html>