<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/italiani-investono-menoma-si-informano-di-piu-amazon-in-testa-alle-ricerche-sul-web/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-08T10:27:38+00:00"/>
    <meta property="og:title" content="Borsa, bitcoin e Amazon: ecco cosa cercano gli italiani sul web quando investono"/>
    <meta property="og:description" content="La paura di guadagnare poco a fronte di una spesa e un rischio eccessivo frenano gli investimenti degli italiani che così preferiscono lasciare fermi i propri risparmi. SEMrush, piattaforma SaaS per la gestione della visibilità online, ha analizzato le ricerche fatte sul web dai nostri connazionali negli ultimi 3 anni e ha notato come quelle contenenti con parole chiave correlate agli investimenti siano aumentate del 70%. Questo vuol dire che la maggior parte degli italiani che si rivolgono ad un consulente o un intermediario finanziario, lo fanno dopo essersi creati una propria opinione e, comunque, verificano la bontà di quanto è stato loro suggerito, aiutandosi proprio con internet. Le keywods legate agli investimenti in borsa sono digitate in media con un aumento del 42% (+38,41% per la ricerca “investire in borsa”, +44,97% per “come investire in borsa”). I bitcoin continuano a destare un interesse crescente, non solo come modalità di pagamento (al terzo posto tra quelle più ricercate in rete) ma anche come…"/>
  </head>
  <body>
    <article>
      <h1>Borsa, bitcoin e Amazon: ecco cosa cercano gli italiani sul web quando investono</h1>
      <address><time datetime="2019-11-08T10:27:38+00:00">08 Nov 2019, 10:27</time> by <a rel="author">Alessandra Caparello</a></address>
      <p>La paura di guadagnare poco a fronte di una spesa e un rischio eccessivo frenano gli investimenti degli italiani che così preferiscono lasciare fermi i propri risparmi. SEMrush, piattaforma SaaS per la gestione della visibilità online, ha analizzato le <b>ricerche fatte</b> sul web dai nostri connazionali negli ultimi 3 anni e ha notato come quelle contenenti con parole chiave correlate agli investimenti siano aumentate del 70%. Questo vuol dire che la maggior parte degli italiani che si rivolgono ad un consulente o un intermediario finanziario, lo fanno dopo essersi creati una propria opinione e, comunque, verificano la bontà di quanto è stato loro suggerito, aiutandosi proprio con internet.</p>
      <p>Le keywods legate agli investimenti in borsa sono digitate in media con un aumento del 42% (+38,41% per la ricerca “<b>investire in borsa</b>”, +44,97% per “<b>come investire in borsa</b>”). I bitcoin continuano a destare un interesse crescente, non solo come modalità di pagamento (al terzo posto tra quelle più ricercate in rete) ma anche come mezzo per far fruttare i propri risparmi. La frase “<b>investire in <a href="https://www.wallstreetitalia.com/trend/bitcoin/">bitcoin</a></b>” oggi viene digitata sui motori di ricerca i<b>l 608,81% di volte in più rispetto a 3 anni fa.</b></p>
      <p>Il tasso di crescita maggiore, però, lo fa registrare l’item “<b>investire in <a href="https://www.wallstreetitalia.com/trend/amazon/">Amazon</a></b>”, con un +13.788,89%. In calo, invece, l’interesse nei confronti dell’oro, non più visto come il principale bene rifugio. “<b>Investire in <a href="https://www.wallstreetitalia.com/trend/quotazione-oro/">oro</a></b>” registra una contrazione del 7,59%.</p>
      <p>L’indagine così rivela che la paura di guadagni minimi, a fronte di una spesa e un rischio eccessivo, <b>frena gli investimenti degli italiani</b>, che, sempre più spesso, preferiscono di lasciare fermi i propri risparmi. L’indagine infine però segnala che coloro che scelgono di investire i propri soldi, non si rivolgono più soltanto ai titoli di stato, ma guardano oltre, e lo fanno in modo più consapevole e ragionato.</p>
      <figure>
        <img src="https://www.wallstreetitalia.com/app/uploads/2019/11/global-investment-search-chart2-768x837.jpg"/>
      </figure>
    </article>
  </body>
</html>