<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/is-rockstar-nu-echt-begonnen-aan-grand-theft-auto-6-gta6-33060"/>
    <meta property="og:site_name" content="Apparata"/>
    <meta property="article:published_time" content="2019-11-08T10:43:00+00:00"/>
    <meta property="og:title" content="Is Rockstar nu echt begonnen aan Grand Theft Auto 6 (GTA6)?"/>
    <meta property="og:description" content="Deze nieuwe auto's en vlaggen zijn gespot."/>
  </head>
  <body>
    <article>
      <h1>Is Rockstar nu echt begonnen aan Grand Theft Auto 6 (GTA6)?</h1>
      <h2>Deze nieuwe auto's en vlaggen zijn gespot.</h2>
      <address><time datetime="2019-11-08T10:43:00+00:00">08 Nov 2019, 10:43</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Er gaan al <a href="https://www.apparata.nl/nieuws/grand-theft-auto-6-plotselinge-lekken-dit-weten-we-video-32772">langer geruchten</a> over Grand Theft Auto 6 (GTA 6), hoewel de Rockstar studio nog niet heeft bevestigd dat zij aan de volgende serie van het immens populaire spel werkt. Toch lijkt er nu een concrete aanwijzing te zijn gevonden. Bij eerdere versies heeft GTA namelijk stukken code van het spel getest in andere spellen. Recent bracht het bedrijf Red Dead Redemption 2 uit.</p>
      <p>In het spel heeft men nu codes gevonden die verwijzen naar ‘unused’ vlaggen en voertuigen. Dat is opmerkelijk, want deze voertuigen komen niet voor in het spel. Ook zijn er geen aanwijzingen dat het spel uitgebreid gaat worden met voertuigen. Daarbij zijn de genoemde vlaggen en voertuigen ook niet gebruikt in GTA 5, waarmee het onwaarschijnlijk is dat de code voor deze versie zou zijn.</p>
      <p>Daarnaast valt op dat er ook een drone genoemd wordt. De drone wordt in veel spellen gebruikt om het bereik van de speler te vergroten of om de foto/camerafunctie robuuster te maken. Nu is er al eerder een drone in GTA Online geweest, maar dit was niet in single-player modus. Hoe zich dit verhoudt tot eerdere geruchten, waarin men juist een retroversie verwachtte is dan wel de vraag.</p>
      <p>Nu ben jij natuurlijk benieuwd welke voertuigen en vlaggen er gespot zijn. Deze zijn door een Twitteraar gelukkig gedeeld, dus bij deze:</p>
      <figure>
        <iframe data-src="https://twitter.com/WildBrick142/status/1191848994525327372?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Overigens is er nog niets bekend over de datum waarop we een release kunnen verwachten, al berichtten we al eerder dat dit wel eens <a href="https://www.apparata.nl/nieuws/3-redenen-waarom-gta-6-nog-heel-lang-gaat-duren-31900">langer kan zijn</a> dan de fans willen. Wat wel logisch lijkt is dat men wacht tot de PlayStation 5 en Xbox Project Scarlett zijn uitgebracht, waarmee we op zijn vroegst eind 2020 of begin 2021 aan de slag kunnen.</p>
    </article>
  </body>
</html>