<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/08/prete-trentola-ducenta-pedofilia/"/>
    <meta property="og:site_name" content="Il Post"/>
    <meta property="article:published_time" content="2019-11-08T10:12:51+00:00"/>
    <meta property="og:title" content="È stato arrestato un prete di Trentola Ducenta, in provincia di Caserta, accusato di pedofilia"/>
    <meta property="og:description" content="Michele Mottola – fino a pochi mesi fa prete di Trentola Ducenta, un comune di 20mila abitanti in provincia di Caserta – è stato arrestato con l'accusa di aver abusato di una bambina di 10 anni. L'arresto è arrivato alcuni mesi dopo che Mottola era stato allontanato dalla sua parrocchia con un “Decreto di sospensione"/>
  </head>
  <body>
    <article>
      <h1>È stato arrestato un prete di Trentola Ducenta, in provincia di Caserta, accusato di pedofilia</h1>
      <address>
        <time datetime="2019-11-08T10:12:51+00:00">08 Nov 2019, 10:12</time>
      </address>
      <p>Michele Mottola – fino a pochi mesi fa prete di Trentola Ducenta, un comune di 20mila abitanti in provincia di Caserta – è stato arrestato con l’accusa di aver abusato di una bambina di 10 anni. L’arresto è arrivato alcuni mesi dopo che Mottola era stato allontanato dalla sua parrocchia con un “Decreto di sospensione immediata” della curia di Aversa e dopo che, come <a href="https://napoli.repubblica.it/cronaca/2019/11/08/news/arrestato_un_prete_di_trentola_ducenta_con_l_accusa_di_pedofilia-240574805/?ref=RHPPLF-BH-I240576720-C8-P3-S1.8-T1">scrive</a> <i>Repubblica</i>, la stessa curia «aveva segnalato i fatti alla Procura perché accertasse anche le sue responsabilità dal punto di vista penale». Delle accuse nei confronti di Mottola <a href="https://www.iene.mediaset.it/2019/news/abusi-bimba-don-michele-sospeso_577033.shtml">si era occupata</a> anche la trasmissione tv <i>Le Iene</i>. Il <i>Corriere della Sera</i> <a href="https://corrieredelmezzogiorno.corriere.it/napoli/cronaca/19_novembre_08/trentola-ducenta-prete-arrestato-abusi-sessuali-una-bimba-10-anni-a3273476-0201-11ea-9e6a-948f99bef679.shtml">scrive</a> che la bambina abusata era riuscita a registrare Mottola durante almeno uno dei loro incontri e che quell’audio è stato consegnato alla polizia dai genitori della bambina.</p>
    </article>
  </body>
</html>