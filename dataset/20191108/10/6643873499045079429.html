<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/70o1z3/Alexander-Kristoffs-Facebook-konto-hacket"/>
    <meta property="og:site_name" content="Bergens Tidende"/>
    <meta property="article:published_time" content="2019-11-08T10:18:49+00:00"/>
    <meta property="og:title" content="Alexander Kristoffs Facebook-konto hacket"/>
    <meta property="og:description" content="Syklisten er en av flere norske idrettsprofiler som er blitt utsatt for hacking i sosiale medier."/>
  </head>
  <body>
    <article>
      <h1>Alexander Kristoffs Facebook-konto hacket</h1>
      <h2>Syklisten er en av flere norske idrettsprofiler som er blitt utsatt for hacking i sosiale medier.</h2>
      <address><time datetime="2019-11-08T10:18:49+00:00">08 Nov 2019, 10:18</time> by <a rel="author">Bernhard Veland</a></address>
      <p>Når man går inn på den åpne <a href="https://www.facebook.com/alxndr.111/">Facebook-profilen til Alexander Kristoff</a>, er innholdet et annet enn det som kanskje forventes.</p>
      <p>Det virker helt åpenbart at sykkelstjernens Facebook-side er hacket. Både profilbildet og andre bilder er byttet ut, og innholdet er en blanding av Kristoffs familiebilder og bilder av andre personer. Ifølge nettstedet ble profilbildet endret for 13 timer siden, og bildet av Kristoff er byttet ut med bilde av en kvinne.</p>
      <p>Språket er også endret på noen av innleggene. Ifølge Google Translate er språket bengali.</p>
      <p>– Jeg har fått det med meg og har rapport det, skriver Kristoff i en sms.</p>
      <p>– Det er ubehagelig, men ganske vanlig nå til dags, dessverre, legger han til.</p>
      <figure>
        <img src="https://images.sacdn.no/v2/images/fb26721c-f15d-477b-8f15-9ecb29b267b3?fit=crop&amp;h=579&amp;w=963&amp;s=dbe3da90c943eda7c2129a3d3412edff1b653732"/>
        <figcaption>Dette er et av bildene på Alexander Kristoffs Facebook-side fredag formiddag.<cite>Skjermbilde fra Facebook</cite></figcaption>
      </figure>
      <p>Det er ikke første gang at kjente norske idrettsutøvere utsettes for lignende angrep. Hackere tok i høst kontrollen over Kjetil Jansruds Twitter-konto.</p>
      <p>
        <a href="https://www.bt.no/sport/i/MRWObJ/jansrud-utsatt-for-hacking-de-har-proevd-seg-de-siste-ukene">Les også<br/>Jansrud utsatt for hacking</a>
      </p>
      <p>«Hei, jeg vet at Twitter-kontoen min er hacket. De har prøvd seg de siste ukene på mail, Facebook og Instagram, men jeg har kontroll på det meste. Takk for at dere gjør meg klar over det», skrev Jansrud på <a href="https://www.instagram.com/kjansrud/?hl=en">Instagram.</a></p>
      <p>I fjor ble Niklas Dyrhaugs konto på Instagram tatt over av ukjente.</p>
      <p>– Det viser jo bare hvor sårbart det systemet er. Det er ekstremt ubehagelig og kjedelig. Instagram er personlig og noe man har hatt i mange år, sa langrennsløperen til <a href="https://www.nrk.no/sport/dyrhaug-anmeldte-instagram-hacking_-_-ekstremt-ubehagelig_-1.14226581">NRK</a> den gang.</p>
      <related>
        <h4>Les også</h4>
        <a href="https://www.bt.no/sport/i/lAA51e/dyrhaug-utsatt-for-hacking-ekstremt-ubehagelig"/>
      </related>
      <related>
        <h4>Mest lest akkurat nå</h4>
        <a href="https://www.bt.no/sport/i/b56Jod/foelg-brann-odd-direkte-med-doddo"/>
        <a href="https://www.bt.no/nyheter/lokalt/i/OpX1Rk/13-minutt-foer-det-smalt-forstod-ein-person-kva-som-var-paa-veg-mot-fre"/>
        <a href="https://www.bt.no/btmeninger/debatt/i/6jedG3/hvorfor-sa-jeg-ikke-jeg-er-glad-i-deg-oftere"/>
        <a href="https://www.bt.no/nyheter/lokalt/i/BRe2Jw/politiet-etterlyser-tesla-foerer-etter-doedsulykken-i-flaam"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/btmeninger/debatt/i/Xg3pmr/elbil-til-hele-folket"/>
      </related>
      <ol>
        <li>
          <a href="https://www.bt.no/tag/Alexander_Kristoff">Alexander Kristoff</a>
        </li>
        <li>
          <a href="https://www.bt.no/tag/sykkel">sykkel</a>
        </li>
        <li>
          <a href="https://www.bt.no/tag/Facebook">Facebook</a>
        </li>
        <li>
          <a href="https://www.bt.no/tag/Hacking">Hacking</a>
        </li>
      </ol>
    </article>
  </body>
</html>