<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33004/kena-ho-mobile-offerta-70-gb-iliad"/>
    <meta property="og:site_name" content="DDay.it"/>
    <meta property="article:published_time" content="2019-11-08T10:46:00+00:00"/>
    <meta property="og:title" content="L'attacco di Kena e Ho Mobile: 70 GB a 5,99 euro per chi lascia Iliad. La guerra dei Giga continua"/>
    <meta property="og:description" content="Gli operatori virtuali di TIM e Vodafone - Kena Mobile e Ho Mobile - puntano sulla ricchezza dei GB inclusi per accattivare chi usa Iliad o altri operatori virtuali: 5,99 euro per 70 GB mensili in 4G (limitato a 30 Mbps) e minuti e SMS illimitati."/>
  </head>
  <body>
    <article>
      <h1>L'attacco di Kena e Ho Mobile: 70 GB a 5,99 euro per chi lascia Iliad. La guerra dei Giga continua</h1>
      <h2>Gli operatori virtuali di TIM e Vodafone - Kena Mobile e Ho Mobile - puntano sulla ricchezza dei GB inclusi per accattivare chi usa Iliad o altri operatori virtuali: 5,99 euro per 70 GB mensili in 4G (limitato a 30 Mbps) e minuti e SMS illimitati.</h2>
      <address><time datetime="2019-11-08T10:46:00+00:00">08 Nov 2019, 10:46</time> by <a rel="author">Pasquale Agizza</a></address>
      <p>La "guerra dei Giga" nella telefonia mobile si arricchisce di un nuovo episodio. Con una mossa che sa molto di marcatura a uomo su Iliad, Ho. Mobile e Kena hanno lanciato quasi in contemporanea un’offerta che include una ricca soglia mensile di 70 GB al costo di 5,99 euro.</p>
      <p>Partiamo dall’offerta di ho., l’operatore virtuale di Vodafone. Al centro dell’offerta ci sono, come detto, i 70Ggiga mensili in 4G che si accompagnano a minuti ed SMS illimitati. Da sottolineare, però, che <b>la velocità in 4G sarà limitata automaticamente a 30 Mbps. </b>Gli SMS bancari sono invece bloccati.</p>
      <figure>
        <img src="https://cdn.dday.it/system/uploads/picture/image/58543/content_small_Mobile_1.jpg"/>
      </figure>
      <p><b>L’offerta è attivabile per chi proviene da Iliad e da alcuni dei più importanti operatori virtuali</b>, compresi Poste Mobile, Fastweb Mobile, Coop Voce, Tiscali e Rabona Mobile. Aderire all’offerta via Internet costerà 9,99 euro, suddivisi in 3,99 euro per la SIM e l’attivazione e 6 euro per la prima ricarica da cui sarà scalato il costo dell’offerta.</p>
      <p> </p>
      <h3>Niente costi di attivazione per Kena 5,99 Flash</h3>
      <p>Speculare l’offerta Kena. L’operatore virtuale di TIM offre, infatti, gli stessi 70 giga mensili con minuti ed SMS illimitati, ma a differenza dell’offerta Ho., <b>Kena Flash non prevede né il contributo di attivazione, né il costo per la SIM</b>. Anche in questo caso è prevista una velocità massima di navigazione di 30 Mbps. Da evidenziare, inoltre, che gli SMS bancari che notificano sui movimenti del conto corrente o della carta di credito non sono inclusi nel conteggio degli SMS illimitati: vanno pagati.</p>
      <figure>
        <img src="https://cdn.dday.it/system/uploads/picture/image/58544/content_small_Mobile_2.jpg"/>
      </figure>
      <p>Anche l’elenco degli operatori da cui aderire all’offerta Kena è pressoché lo stesso. Possono passare a Kena Flash i clienti Iliad, Poste Mobile, Fastweb, Coop Voce, Tiscali e Lyca, oltre ai clienti di altri operatori virtuali più piccoli. </p>
    </article>
  </body>
</html>