<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/recensioni/huawei-freebuds-3/"/>
    <meta property="og:site_name" content="MobileWorld"/>
    <meta property="article:published_time" content="2019-11-08T10:26:21+00:00"/>
    <meta property="og:title" content="Huawei FreeBuds 3: un’alternativa agli AirPods, ma solo per Huawei"/>
    <meta property="og:description" content="Quando tirate fuori i Huawei FreeBuds 3 dalla loro custodia, viene difficile non pensare subito agli AirPods (specialmente con il..."/>
  </head>
  <body>
    <article>
      <h1>Huawei FreeBuds 3: un’alternativa agli AirPods, ma solo per Huawei</h1>
      <h2>Voto Finale: 7.6</h2>
      <address><time datetime="2019-11-08T10:26:21+00:00">08 Nov 2019, 10:26</time> by <a rel="author" href="https://www.mobileworld.it/author/peppeuz/" target="_blank">Giuseppe Tripodi</a></address>
      <h3>Recensione Huawei FreeBuds 3</h3>
      <p>Quando tirate fuori i <b>Huawei FreeBuds 3</b> dalla loro custodia, viene difficile non pensare subito agli AirPods (specialmente con il modello bianco).</p>
      <p>Il design è ovviamente ispirato dagli auricolari di casa Apple e il paraogne sorge quindi spontaneo. Ma posso dirvelo subito: questi FreeBuds 3 non sono <i>gli AirPods per Android</i>. Al massimo <i>gli AirPods per smartphone Huawei</i>. Vediamo perché.</p>
      <h3>Confezione</h3>
      <figure>
        <img src="https://www.mobileworld.it/wp-content/uploads/2019/11/Recensione-Huawei-FreeBuds-3-12-800x389.jpg"/>
      </figure>
      <p>All’interno della confezione di vendita troviamo la solita dotazione standard: auricolari con custodia di ricarica, un cavetto USB – USB-C (piuttosto lungo e di ottima fattura) e manualistica. Non mi sarei aspettato nulla di diverso.</p>
      <h3>Costruzione e comodità</h3>
      <figure>
        <img src="https://www.mobileworld.it/wp-content/uploads/2019/11/Recensione-Huawei-FreeBuds-3-9-800x389.jpg"/>
      </figure>
      <p>Dal punto di vista costruttivo, i FreeBuds 3 riordano moltissimo gli AirPods, e questo è un gran bene: proprio come gli auricolari Apple, anche queste cuffiette di Huawei trasmettono subito un’ottima sensazione di solidità. Prendendo in mano i FreeBuds 3 si percepisce subito che si tratta di un prodotto rifinito nei minimi dettagli: la bianca plastica lucida, interrotta dai dettagli neri (le griglie da cui passa il suono e i sensori di prossimità), è un piacere anche al tatto, oltre che alla vista.</p>
      <p>Anche la custodia di ricarica ricorda molto quella degli AirPods. Nonostante il case dei FreeBuds 2 sia ciroclare, per il resto le due custodie si somigliano molto: entrambe in plastica lucide, con dettagli argentei, un piccolo LED, un piccolo tasto per forzare l’accoppiamento e un coperchio magnetico che fa persino lo stesso  – identico – suono quando viene richiuso. La custodia delle FreeBuds è leggermente più larga, ma comunque altrettanto portatile: è davvero compatta e potete infilarla senza troppi problemi in qualsiasi tasca.</p>
      <figure>
        <img src="https://www.mobileworld.it/wp-content/uploads/2019/11/Recensione-Huawei-FreeBuds-3-4-800x389.jpg"/>
      </figure>
      <p>I FreeBuds 3 <b>non sono auricolari in-ear</b>: non isolano dal mondo esterno, non hanno gommini e rimangono appesi alle orecchie con l’astina che si allunga sulla guancia. Proprio come gli AirPods, ma ormai l’avete capito.</p>
      <p>Sono molto comodi e stanno ben saldi alle orecchie in qualsiasi contesto: ho anche corso per prendere un treno e gli auricolari non sono caduti.</p>
      <p>Purtroppo manca qualsiasi tipo di resistenza ai liquidi: occchio ad indossarli sotto la pioggia.</p>
      <h3>Funzioni e qualità audio</h3>
      <figure>
        <img src="https://www.mobileworld.it/wp-content/uploads/2019/11/Recensione-Huawei-FreeBuds-3-5-800x389.jpg"/>
      </figure>
      <p>Dato che sulle funzioni (ahimé) ci sono tanti alti e bassi, partiamo con la qualità audio. Il <b>suono è complessivamente molto buono</b>, soprattuto per quel che riguarda medi e alti. Purtroppo, le frequente basse soffrono un po’ del design aperto: dato che non c’è molto isolamento passivo, non ci sono mancano le condizioni perché si crei un <i>groove</i> avvolgente.</p>
      <p>Una menzione particolare per i medi, davvero brillanti e in grado di valorizzare al meglio le voci.</p>
      <p>Passiamo dunque a parlare un po’ di funzioni e personalizzazione: per prima cosa, per controllare al meglio le cuffie è necessario utilizzare l’app Huawei AI Life, che attualmente è disponibile solo per Android. Tutti gli utenti iPhone, quindi, sono immediatamente tagliati fuori.</p>
      <p>Dall’applicazione è possible scegliere le azioni da eseguire al doppio tocco, selezionando tra <i>Prossima traccia</i>, <i>Play/pausa</i>, <i>Assistente vocale</i>, <i>Attiva/Disattiva ANC</i>. Di default, un doppio tocco sulla cuffia sinistra attiva o disattiva la cancellazione attiva del rumore, mentre un doppio tocco sulla destra va al brano successivo. I controlli sono precisi e non perdono un colpo.</p>
      <p>Inoltre, sempre dall’app, è possibile accendere o spegnere l’ANC e regolare il livello di cancellazione attiva del rumore. Peccato che proprio la cancellazione attiva del rumore sia uno dei tasti dolenti di queste cuffie.</p>
      <p>Huawei fa vanto di aver realizzato le prime cuffie non in-ear con cancellazione attiva del rumore, ma purtroppo <b>temo che ci sia un motivo</b> se nessuno aveva mai implementato l’ANC su cuffiette con questo formato. Non avendo alcun tipo di isolamento passivo, la quantità di rumore esterno che arriva alle orecchie è semplicemente troppa e rende inutile qualsiasi tentativo di cancellazione attiva del rumore.</p>
      <p>Una rumorosa metropolitana resterà tale anche con l’ANC attivo. Per dare un’idea di quanto sia superflua come funzione, vi basti sapere che in treno ho dovuto controllare dall’app se l’ANC fosse attiva o meno, perché facendo un doppio tocco <b>non riuscivo a sentire alcuna differenza</b> e, per via del rumore, non riuscivo neanche a capire se la voce guida dicesse <i>Active Noice Cancelling Off</i> oppure <i>On</i>.</p>
      <p>Peccato per questo grossolano scivolone, perché per il resto i FreeBuds 3 sono ottimi auricolari: la connessione è immediata e incredbilmente stabile, meirto del nuovissimo chip <b>Kirin A1</b> all’interno delle cuffie, che inegra <b>Bluetooth 5.1</b> (con supporto allo standard Bluetooth Low Energy 5.1). L’ultimissima versione del Bluetooth garantisce anche la sincronia tra audio e video: a tal proposito, la <b>latenza è davvero bassissima</b>, solo 190 ms, che vi permette anche di giocare senza problemi (come termine di paragone, gli AirPods 2 hanno una latenza di 220 ms, mentre i Galaxy Buds hanno latenza di 564 ms).</p>
      <figure>
        <img src="https://www.mobileworld.it/wp-content/uploads/2019/11/Recensione-Huawei-FreeBuds-3-1-800x389.jpg"/>
      </figure>
      <p>A proposito di connessione, Huawei dichiara che <b>il segnale audio viene trasmesso indipendentemente ai due auricolari</b>, a differenza dei solito sistema master/slave in cui una delle due cuffie funge da ponte per l’altra.</p>
      <p>Buona (anche se non eccezionale) l’autonomia: 4 ore con una singola ricarica, a cui si aggiungono altre 20 ore fornite dalla custodia. In termini di batteria, è doveroso precisare che la custodia supporta la <b>ricarica wireless</b> e si ricarica molto rapidamente: via USB-C, Huawei sostiene che una ricarica completa duri la metà rispetto a quella di AirPods 2.</p>
      <p>Notevole anche la <b>qualità in chiamata</b>, che dovrebbe esser merito anche del <b>sensore osseo</b>: si tratta di un sensore posizionato nel punto di congiunzione tra l’astina e il bulbo dell’auricolare, che dovrebbe catturare le vibrazioni ossee per rendere la voce più chiara.</p>
      <p>Infine, è doveroso spiegare perché all’inizio della recensione ho parlato di <i> AirPods per smartphone Huawei</i>. Anzi, sarebbe meglio dire <i>gli AirPods per smartphone Huawei con EMUI 10</i>. Sì, perché è necessaria l’ultima versione del software dell’azienda cinese per beneficiare di due chicche.</p>
      <p>La prima è l’abbinamento rapido: proprio come gli AirPods, basta aprire la custodia vicino ad uno smartphone con EMUI 10 per vedere apparire un pop up che invita all’accoppiamento delle cuffie.</p>
      <p>La seconda ragione, decisamente più rilevante, è la funzione di <b>pausa automatica</b>: utilizzandoli con uno smartphone Huawei di ultima generazione, infatti, i FreeBuds 3 vanno automaticamente in pausa quando vengono rimossi dalle orecchie. Purtroppo, questa funzione va completamente persa con tutti gli altri smartphone Android.</p>
      <h3>Prezzo</h3>
      <p>Huawei FreeBuds 3 hanno un costo di <b><a href="https://www.amazon.it/dp/B07YXZT12X?tag=mobileworld-1063-21">179,99€ e si possono acquistare su Amazon</a></b>. Inoltre, chi le acquista entro il 2 dicembre, riceve in omaggio un caricatore wireless Huawei, dal volore di 59€ (<a href="https://www.amazon.it/b/ref=amb_link_1?ie=UTF8&amp;node=16613018031&amp;pf_rd_m=A11IL2PNWYJU7H&amp;pf_rd_s=qpe-title-tag&amp;pf_rd_r=JEXMDPDMN0NH3KBKV5CW&amp;pf_rd_t=201&amp;pf_rd_p=13a94203-fd8c-4a21-9c1c-54cab6868bdb&amp;pf_rd_i=B07YXZT12X&amp;tag=mobileworld-1063-21">maggiori informazioni qui</a>)</p>
      <p>Un breve commento sul prezzo: 179,99€ è il prezzo a cui vengono venduti gli AirPods, da cui questi FreeBuds 3 prendono ispirazione. Il <i>problema</i> è che di auricolari true wireless ottimizzate per Android ce ne sono parecchie, e molto più economiche.</p>
      <p>Per questo motivo, credo che il prezzo possa esser giustificato solo se si ha intenzione ad abbinarle ad uno smartphone Huawei con EMUI 10, in modo da godere della migliore esperienza utente con la pausa automatica.</p>
      <figure>
        <img src="https://www.mobileworld.it/wp-content/uploads/2019/11/Recensione-Huawei-FreeBuds-3-1-800x389.jpg"/>
        <figcaption>Foto | <a href="https://www.mobileworld.it/recensioni/huawei-freebuds-3/recensione-huawei-freebuds-3-1/?gallery_pos=0"/> <a href="https://www.mobileworld.it/recensioni/huawei-freebuds-3/recensione-huawei-freebuds-3-1/?gallery_pos=0">12 📷 vai alla fotogallery</a></figcaption>
      </figure>
      <h3>Giudizio Finale</h3>
      <h3>Voto Finale: 7.6</h3>
      <figure>
        <img src="https://www.mobileworld.it/wp-content/uploads/2019/11/Recensione-Huawei-FreeBuds-3-4-800x389.jpg"/>
      </figure>
      <h4>Huawei FreeBuds 3</h4>
      <p>I Huawei FreeBus 3 sono auricolari true wireless solidi ed affidabili, ma che raccomandiamo principalmente a chi ha uno smartphone Huawei con EMUI 10. L'ANC non è un gran valore aggiunto e, considerando il costo non proprio economico, vale la pena acquistarli se si può sfruttarli al 100%, con pausa automatica quando si rimuovono dalle orecchie.</p>
      <figure>
        <img src="https://secure.gravatar.com/avatar/a64485542b85dd1d83cf3a29eee228a3?s=60&amp;d=mm&amp;r=g"/>
        <figcaption>di <a href="https://www.mobileworld.it/author/peppeuz/">Giuseppe Tripodi</a></figcaption>
      </figure>
      <p>Pro</p>
      <ul>
        <li>Comode ed affidabili</li>
        <li>Buona qualità in chiamata</li>
        <li>Ricarica rapida e via wireless</li>
        <li>Bluetooth 5.1</li>
      </ul>
      <p>Contro</p>
      <ul>
        <li>Alcune funzioni sono esclusive per EMUI 10</li>
        <li>La Cancellazione attiva dle rumore non dà grandi risultati</li>
        <li>Scarso isolamento acustico</li>
      </ul>
    </article>
  </body>
</html>