<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/manisa-da-korkunc-saka-kompresor-ile-makatina-hava-basilan-gencin-ic-organlari-zarar-gordu-889089"/>
    <meta property="og:site_name" content="Onedio"/>
    <meta property="article:published_time" content="2019-11-08T10:08:44+00:00"/>
    <meta property="og:title" content="Manisa'da Korkunç 'Şaka': Kompresör ile Makatına Hava Basılan Gencin İç Organları Zarar Gördü"/>
    <meta property="og:description" content="Korkunç olay Manisa'da yaşandı. Selendi ilçesinde iki arkadaşı tarafından makatından kompresör ile hava verilen 17 yaşındaki genç hastanelik oldu. Tüm..."/>
  </head>
  <body>
    <article>
      <h1>Manisa'da Korkunç 'Şaka': Kompresör ile Makatına Hava Basılan Gencin İç Organları Zarar Gördü</h1>
      <address><time datetime="2019-11-08T10:08:44+00:00">08 Nov 2019, 10:08</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4>Korkunç <a href="https://onedio.com/etiket/olay/57ceb76ded62790c040afa50">olay</a> <a href="https://onedio.com/etiket/manisa/512cbb60ede0671b432d1cd9">Manisa</a>'da yaşandı. Selendi ilçesinde iki arkadaşı tarafından makatından kompresör ile hava verilen 17 yaşındaki genç hastanelik oldu. Tüm iç organları hava ile dolan genç hastaneye kaldırılarak 7 saatlik ameliyata alındı. Gözaltına alınan şüpheliler serbest bırakılırken talihsiz genç, 'Asker olmak istiyordum hayallerim yıkıldı. Yaktılar gençliğimi' diye konuştu.</h4>
      <figure>
        <img src="https://img-s2.onedio.com/id-5dc53e657b86d17c10daea53/rev-0/w-500/s-5d018f7dd4e72bacf9b6db10614908c342d3178d.jpg"/>
      </figure>
      <p>İHA'da yer alan ahere göre <a href="https://onedio.com/etiket/olay/57ceb76ded62790c040afa50">Olay</a>, 7 Ekim Pazartesi günü <a href="https://onedio.com/etiket/manisa/512cbb60ede0671b432d1cd9">Manisa</a>’nın Selendi ilçesi sanayi sitesinde meydana geldi. Edinilen bilgiye göre 17 yaşındaki H. Y., eğitim amaçlı staj yaptığı Selendi Sanayi Sitesindeki iş yerine giderken motosikletinin lastiği patladı. Lastiği tamir ettirmek isteyen H.Y.'nin, babasına ait lastikçi dükkanında çalışan arkadaşı E.K.’nın yanına gitti. Lastiği tamir ettirmek için dükkana giden H.Y. burada yaklaşık 4-5 saat oyalandıktan sonra H.Y. ve E.K.’nın ortak arkadaşları N.K. da dükkana geldi.</p>
      <h3>2 arkadaşı yere yatırarak etkisiz hale getirdiler</h3>
      <figure>
        <img src="https://img-s2.onedio.com/id-5dc53b679285a3e65ad68f57/rev-0/w-500/s-e3d5f8251a357c252cec386a8dfea6eed302840a.jpg"/>
        <figcaption>Burada bir süre sohbet eden 3 arkadaş daha sonra şakalaşmak maksadıyla güreşti. Şakalaşma sonrası E.K. lastik şişirmede kullanılan kompresör arkadaşı H.Y.’nin kirlenen üzerindeki tozu atmak istedi.<br/>Hava basıncının yetersiz olduğunu fark eden E.K. kompresörün ucuna basıncı arttıran yaklaşık 5 santimetrelik aparat taktı. H.Y.'nin üzerindeki tozları kompresör yardımıyla temizleyen E.K., daha sonra diğer arkadaşı N.K.’nın da yardımıyla H.Y.'yi yere yatırarak etkisiz hale getirdi. E.K. etkisiz hale getirdikleri arkadaşları H.Y.'nin makatından kompresör ile hava verdi.</figcaption>
      </figure>
      <h3>Bağırsakları ve bazı iç organları zarar gören H.Y., burada yaklaşık 7 saat süren ameliyata alındı</h3>
      <figure>
        <img src="https://img-s2.onedio.com/id-5cdbdd5c49e7aaa315b982c9/rev-0/w-500/s-dd58ec70d96ee8c27b339df19bbf5a52e3ae8292.jpg"/>
        <figcaption>Tüm iç organları hava ile dolan H.Y.’nin vücudu balon gibi şişerken panikleyen E.K. ve N.K., havayı çıkarmaya çalıştı. Dükkana gelen başka biri, H.Y.'nin acı içerisinde kıvrandığını fark ederek kendi aracıyla Selendi Devlet Hastanesine götürdü.<br/>Burada yapılan ilk müdahalenin ardından H.Y. önce Salihli Devlet Hastanesi ardından da <a href="https://onedio.com/etiket/manisa/512cbb60ede0671b432d1cd9">Manisa</a> Celal Bayar Üniversitesi Hafsa Sultan Hastanesine sevk edildi. Bağırsakları ve bazı iç organları zarar gören H.Y., burada yaklaşık 7 saat süren ameliyata alındı. Ameliyatın ardından bir süre yoğun bakımda tedavi gören Yeşilkula’nın mesanesi bir torba ile dışarı alınarak taburcu edildi.</figcaption>
      </figure>
      <h3>"Yalan söyle, bizim de başımızı yakma"</h3>
      <figure>
        <img src="https://img-s1.onedio.com/id-5dc53bffb5aa0ec2107c471c/rev-0/w-500/s-1f976713939347d65380f22016cb269cb71e4160.jpg"/>
        <figcaption>Mesanesi vücudunun dışındaki bir torbaya bağlanan Yeşilkula 3 ay sonra yeniden ameliyata alınacak. Yaşanan <a href="https://onedio.com/etiket/olay/57ceb76ded62790c040afa50">olay</a> sonrası Yeşilkula’nın bakım hastası olarak yaşamını sürdüreceği öğrenildi.<br/>Öte yandan şüpheli E.K.’nın yaşanan olay sonrası Yeşilkula’nın hastaneye götürüldüğü sırada "Ben tost yedim de zehirlendim de, yalan söyle, bizim de başımızı yakma" dediği öğrenildi. Yeşilkula’nın vücuduna hava basan E.K. ve yardım eden N.K. ise savcılık tarafından alınan ifadelerinin ardından serbest bırakıldı.</figcaption>
      </figure>
      <h3>"Biri elimi tuttu, biri de zorla makattan hava bastı. Sonra olay yerinden kaçtılar"</h3>
      <figure>
        <img src="https://img-s2.onedio.com/id-5dc53c5a3b5b0b9c10a8e813/rev-0/w-500/s-c2343fd66517560c34fc590ebb2f8537001f70a9.jpg"/>
        <figcaption>Olayı anlatan H.Y., "Şakayı abarttılar, eşek şakasına çevirdiler. Birbirimizle kavga yaparken onlar zorla beni yere yatırdı. Biri elimi tuttu, biri de zorla makattan hava bastı. Sonra <a href="https://onedio.com/etiket/olay/57ceb76ded62790c040afa50">olay</a> yerinden kaçtılar. Sonra lastikçi dükkanına müşteri geldi. Bunlar müşteri gelince havayı basan çocuklar da geri geldiler ve beni hastaneye götürdüler. Hastaneye giderken hava basan çocuk bana ’Yemek yedik, yemekten zehirlendik, hava bastığımı söyleme, başımı yakma’ dedi. <a href="https://onedio.com/etiket/manisa/512cbb60ede0671b432d1cd9">Manisa</a>’da ameliyat oldu. 3 ay sonra yeniden ameliyat olacağım. Torbayı içeri alacaklar" dedi.<br/>Olayla ilgili resmi makamların ilgilenmediğini savunan H.Y., "Olayla ilgilenmiyorlar. Bunu yapanlar dışarıda geziyor. Onları gördükçe psikolojim bozuluyor. Ceza almalarını istiyorum kendilerinden şikayetçiyim. Asker olmak istiyordum hayallerim yıkıldı. Yaktılar gençliğimi" diye konuştu.</figcaption>
      </figure>
      <h3>"Benim çocuğum arkadaşlarıyla çıkamıyor, okuluna gidemiyor"</h3>
      <figure>
        <img src="https://img-s1.onedio.com/id-5dc53c9cb5aa0ec2107c4720/rev-0/w-500/s-b58661c71594296d998b8b52a36fceb651e95aa7.jpg"/>
        <figcaption>Çocuğunun hayallerinin yıkıldığını söyleyen <a href="https://onedio.com/etiket/anne/5a27dd7fae4a8535128011c9">Anne</a> Y., "Bunu yapanlar geziyor. Çocuğumu bu hale getirdiler, ilgilenen yok. Buradan Cumhurbaşkanına duyuruyorum, benim çocuğuma bunu yapan yarın başkasının çocuğuna da yapar. Böyle olmasın. Benim çocuğum hayaller kuruyordu. Ben çocuğum için hayaller kuruyordum. Ama çocuğumun hayallerini yıktılar. Böyle olmasın, başkalarının yürekleri yanmasın. Benim yüreğim yandı. Benim çocuğumun hayatı bitti. Gereği neyse yapılsın, şikayetçiyim. Benim çocuğuma bunu yapan dışarıda geziyor. Benim çocuğum arkadaşlarıyla çıkamıyor, okuluna gidemiyor" ifadelerini kullandı.</figcaption>
      </figure>
      <h3>"Çocuğumun hakkını arıyorum. Gereken neyse yapılsın"</h3>
      <figure>
        <img src="https://img-s2.onedio.com/id-5dc53d35715bb7000f4a6cf1/rev-0/w-500/s-1f4d9b6ae699fdc7ef04be1f416bbb425ee8952b.jpg"/>
        <figcaption>Oğlu H.Y. için adalet isteyen baba K.Y., "Ben çocuğumun hakkını arıyorum, arayacağım. Başka çocuklar böyle olmasın. Bu çocuk sanayiye lastik yaptırmak için gitmiş orada bu çocuğa zorla dövmüşler, yere yatırmışlar. Ben gereken neyse büyüklerimden yapılmasını istiyorum. Ben savcının yanına gittiğimde ’Ben bu çocuğu tutuklamayacağım’ dedi. Bu çocuk neden tutuklanmıyor? Benim çocuğumun canı o kadar hafif mi? Bir hayvanın bile hakkı aranıyor. Ben adalet istiyorum. Çocuğumun hakkını arıyorum. Gereken neyse yapılsın" dedi.</figcaption>
      </figure>
      <h3>"Olayın sorumluları, şüphelileri için gereken sürecin başlatılması gerekiyor"</h3>
      <figure>
        <img src="https://img-s2.onedio.com/id-5d42e09dd4e7dfc0352e2e43/rev-0/w-500/s-472a52241f636d34f5857562d7c49371389b9644.jpg"/>
        <figcaption>Kamu vicdanı ve ceza adaleti açısından gereğinin yapılmasını talep ettiklerini belirten ailenin avukatı Cem Kalsen, "Toplanılmayan deliller ve toplanılması gereken emanete alınması gereken delillerin bir an önce toplanıp sürecin hızlandırılması gerekiyor. Aile ve H.Y. mağdur durumdadır. Olayın sorumluları, şüphelileri için gereken sürecin başlatılması gerekiyor. Bölgedeki kamu vicdanı ve ceza adalet açısından gerekenin yapılması talep ediyoruz" dedi.</figcaption>
      </figure>
      <h4>Bu Haber ile İlgili Linkler</h4>
      <p>
        <a href="https://eksisozluk.com/makatina-kompresorle-hava-basilan-genc--6240350?a=popular">| Makatına Kompresörle Hava Basılan Genç - <b>eksisozluk.com</b></a>
      </p>
    </article>
  </body>
</html>