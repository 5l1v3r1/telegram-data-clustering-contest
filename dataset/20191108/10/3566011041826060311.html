<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545573.html/%D8%AF%D8%B3%D8%AA%D9%88%D8%B1-%D8%B1%D9%88%D8%AD%D8%A7%D9%86%DB%8C-%D8%A8%D8%B1%D8%A7%DB%8C-%D8%A8%D8%B3%DB%8C%D8%AC-%D8%A7%D9%85%DA%A9%D8%A7%D9%86%D8%A7%D8%AA-%D9%88-%D8%A7%D9%85%D8%AF%D8%A7%D8%AF%D8%B1%D8%B3%D8%A7%D9%86%DB%8C-%D8%A8%D9%87-%D9%85%D9%86%D8%A7%D8%B7%D9%82-%D8%B2%D9%84%D8%B2%D9%84%D9%87-%D8%B2%D8%AF%D9%87-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T10:34:00+00:00"/>
    <meta property="og:title" content="دستور روحانی برای بسیج امکانات و امدادرسانی به مناطق زلزله زده آذربایجان شرقی"/>
    <meta property="og:description" content="رئیس جمهور دستور بسیج تمامی امکانات برای امداد رسانی موثر و سریع به مناطق زلزله زده و رفع نیازهای فوری و ضروری زلزله زدگان را صادر کرد."/>
  </head>
  <body>
    <article>
      <h1>دستور روحانی برای بسیج امکانات و امدادرسانی به مناطق زلزله زده آذربایجان شرقی</h1>
      <address>
        <time datetime="2019-11-08T10:34:00+00:00">08 Nov 2019, 10:34</time>
      </address>
      <p>رئیس جمهور دستور بسیج تمامی امکانات برای امداد رسانی موثر و سریع به مناطق زلزله زده و رفع نیازهای فوری و ضروری زلزله زدگان را صادر کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت الاسلام حسن روحانی رئیس جمهور در پی وقوع زلزله در ساعات ابتدایی روز جمعه در آذربایجان شرقی طی تماسی تلفنی با استاندار این استان درجریان ابعاد حادثه، میزان خسارات وارده و وضعیت مصدومان قرار گرفت.</p>
      <p>  روحانی در این تماس تلفنی در خصوص امداد رسانی موثر و سریع  به مناطق زلزله زده و آسیب دیدگان از این حادثه و رفع نیازهای فوری و ضروری زلزله  زدگان دستورات لازم  را صادر و بر آماده سازی همه امکانات از سوی دستگاههای مختلف در جهت تسریع در ارائه خدمات و امداد به حادثه دیدگان و مصدومان  تاکید کرد.   پورمحمدی استاندار آذربایجان شرقی هم گزارشی از آخرین وضعیت مناطق زلزله زده استان و خسارات و تلفات ناشی از آن را به رئیس جمهور گزارش کرد و با تاکید بر اینکه تمام امکانات ستاد مدیریت بحران استان برای امدادرسانی به مناطق زلزله زده بسیج شده است، از آغاز اسکان اضطراری زلزله زدگان خبر داد.   انتهای پیام/</p>
    </article>
  </body>
</html>