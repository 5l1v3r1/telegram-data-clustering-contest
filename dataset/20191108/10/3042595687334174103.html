<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/eksplosjon-i-gruve---35-var-innesperret/71797577"/>
    <meta property="og:site_name" content="Dagbladet.no"/>
    <meta property="article:published_time" content="2019-11-08T10:27:35+00:00"/>
    <meta property="og:title" content="Eksplosjon i gruve - 35 var innesperret"/>
    <meta property="og:description" content="En eksplosjon gikk av i en gruve i Teutschenthal sørvest for Berlin."/>
  </head>
  <body>
    <article>
      <h1>Eksplosjon i gruve - 35 var innesperret</h1>
      <h2>En eksplosjon gikk av i en gruve i Teutschenthal sørvest for Berlin.</h2>
      <address><time datetime="2019-11-08T10:27:35+00:00">08 Nov 2019, 10:27</time> by <a rel="author">Jesper Nordahl Finsveen</a></address>
      <p>35 personer var innesperret i en gruve i Teutschenthal i delstaten Sachsen-Anhalt i Tyskland etter en eksplosjon fredag morgen.</p>
      <p>Det melder flere tyske medier, <a href="https://www.welt.de/vermischtes/article203202392/Teutschenthal-Verletzte-bei-Grubenunglueck-Gruppe-sitzt-unter-Tage-fest.html">deriblant Die Welt.</a></p>
      <p>Eksplosjonen skal ha gått av i 09.00-tida fredag morgen, og minst to personer skal være skadd, hvorav én skal være alvorlig skadd.</p>
      <p>Gruvearbeiderne søkte tilflukt i såkalte sikkerhetsrom på 700 meters dyp i gruva. Der skal de hatt tilgang til oksygen, skriver Die Welt.</p>
      <p><a href="https://www.dw.com/en/germany-workers-rescued-after-mine-explosion/a-51165862">Deutsche Welle</a> skriver at alle gruvearbeiderne nå er hentet opp fra gruvesjakta.</p>
      <p>Selskapet skriver at det jobber om lag 100 personer i Teutschenthal-gruva.</p>
    </article>
  </body>
</html>