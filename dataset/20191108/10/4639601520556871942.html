<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/culture/theodosia-tsatsou-blues-in-black/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T10:12:09+00:00"/>
    <meta property="og:title" content="Θεοδοσία Τσάτσου: Blues in Black"/>
    <meta property="og:description" content="Στο τζαζ κλαμπ Half Note, Παρασκευή, Σάββατο και Κυριακή"/>
  </head>
  <body>
    <article>
      <h1>Θεοδοσία Τσάτσου: Blues in Black</h1>
      <h2>Στο τζαζ κλαμπ Half Note, Παρασκευή, Σάββατο και Κυριακή</h2>
      <address><time datetime="2019-11-08T10:12:09+00:00">08 Nov 2019, 10:12</time> by <a rel="author">Σκίντσας Γιώργος</a></address>
      <p>Η Θεοδοσία Τσάτσου επιστρέφει στο Half Note Jazz Club παρουσιάζοντας ένα πρόγραμμα με νέα τραγούδια αλλά και παλιότερες επιτυχίες της και διασκευές που ταξιδεύουν σε ήχους μπλουζ, φανκ, σόουλ, τζαζ και, κυρίως, ροκ. Από την δεκαετία του ΄90 έως σήμερα, η Θεοδοσία Τσάτσου, αποτελεί μια ιδιαίτερη περσόνα στο χώρο του τραγουδιού. Ανεξάρτητη, ιδιαίτερη, έχει κατορθώσει να δίνει στα τραγούδια που ερμηνεύει το δικό της στιλ, ένα στιλ που μοιάζει σαν την νεράιδα του παραμυθιού, όταν ιδιαιτέρως βρίσκεται επί σκηνής. Εκεί, μεταμορφώνεται, και ο κάθε ακροατής – θεατής έχει δύο δρόμους να ακολουθήσει. Η ΄ να ακολουθήσει την μεταμόρφωση αυτή ή να γυρίσει την πλάτη και να φύγει. Οσοι έχουν επιλέξει το δεύτερο δεν έχουν καταλάβει ποια είναι η Θεοδοσία Τσάτσου.</p>
      <p>Λίγες ώρες πριν εμφανισθεί στο κλαμπ του Μετς, μίλησε στο tovima.gr για τις τρεις αυτές εμφανίσεις της. «Blues in Black, και στον πυρήνα του νέου μας αυτού τραγουδιού, δεν μπορεί παρά να είναι η μουσική της ψυχής μας.  Με τραγούδια βρεγμένα, σε έναν νέο ήχο μέσα βουτηγμένα, χαμηλώνουμε λίγο ακόμα τα φώτα, για να απολαύσουμε μαζί τη νέα μας φυσική συχνότητα. Τhat’s all, that’s soul!».</p>
      <p>
        <a href="https://www.in.gr/2019/11/08/greece/kraygi-agonias-apo-foitites-tou-oikonomikou-panepistimiou-katastasi-exei-ksefygei-fovomaste/">Κραυγή αγωνίας από φοιτητές της ΑΣΟΕΕ : «Η κατάσταση έχει ξεφύγει, φοβόμαστε»</a>
      </p>
      <p>Περισσότερα για τα «βρεγμένα τραγούδια» της στο συναυλιακό της τριήμερο, «όσοι με έχουν δει live καταλαβαίνουν» Και όσο για την «αποχή» της το τελευταίο διάστημα, είναι «έτοιμη να σηκώσω και πάλι τον εαυτό μου στην σκηνή. Και νοιώθω και κάτι να με καλεί, οπότε τραγουδώντας ζωντανά θα με βρει»</p>
      <p>Ισως και αυτό το κάλεσμα έχει να κάνει και πώς βλέπει η ίδια τρία πράγματα: τη ψυχή, τι μουσική, το τραγούδι. «Τι ερώτηση είναι αυτή…….. Νοιώθω σαν λεξικό.  Η μουσική είναι το ταίρι της ψυχής και το τραγούδι το παιδί τους. Η ψυχή μου διοικεί και η καρδιά μου υπακούει και η φωνή μου που είναι το αποτύπωμα της ψυχής μου τραγουδάει»</p>
      <p>Η Θεοδοσία Τσάτσου ενώ χαρακτηρίζει «χάλια» τον χώρο της μουσικής, η μουσική είναι αυτή που της δίνει δύναμη να συνεχίσει. «Από την μουσική αντλώ δύναμη. Επίσης για εκείνη «ιερή η στιγμή της έκθεσης για μένα. Και βέβαια είναι ένα παιχνίδι επειδή δεν χρειάζεται να παίρνω και πολύ σοβαρά τον εαυτό μου εκεί πάνω (σ.σ. σκηνή). Ναι, συμβαίνει μια αποκάλυψη κάθε φορά και βλέπω τον εαυτό μου να κάνω άφοβα στριπ τιζ μπροστά σας. Παραδίνομαι και με αφοπλίζω από την προσωπικότητα και έτσι απολαμβάνω την Ιέρεια που ξεπετάγεται μέσα από την ψυχή μου και την αφήνω να κάνει ότι γουστάρει»</p>
      <p>Οσο, για επόμενά της σχέδια « θέλω να βγάλω καινούργιο δίσκο. Δεν ξέρω αν  θα τα καταφέρω αλλά θα το προσπαθήσω.»</p>
      <p>
        <b>Πληροφορίες</b>
      </p>
      <p>Θεοδοσία Τσάτσου: τραγούδι, Στέφανος Γεωργιτσόπουλος: κιθάρα, Ναυσικά Κατσώρη: πλήκτρα,<br/>Μιλτιάδης Κεχαγιάς: μπάσο, Στέλιος Παύλου: ντραμς, Αλέξης Δήμας: φλάουτο</p>
      <p>Τhat’s all, that’s soul</p>
      <p>
        <b>Official page: </b>
        <a href="https://www.facebook.com/theodosiatsatsou/">https://www.facebook.com/theodosiatsatsou/</a>
      </p>
      <p><b>Listen on Spotify:</b> <a href="https://open.spotify.com/artist/7pwAWq58960bgDhTpJf1EK">https://open.spotify.com/artist/7pwAWq58960bgDhTpJf1EK</a></p>
      <p>
        <b>Facebook event:  </b>
        <a href="https://www.facebook.com/events/2476731869078702/">https://www.facebook.com/events/2476731869078702/</a>
      </p>
      <p>
        <a href="http://www.halfnote.gr/">
          <b>www.halfnote.gr</b>
        </a>
      </p>
      <p>
        <a href="http://www.facebook.com/halfnote.gr">
          <b>www.facebook.com/halfnote.gr</b>
        </a>
      </p>
      <p><b> </b>HALF NOTE JAZZ CLUB</p>
      <p>Τριβωνιανού 17, Μετς</p>
      <p>Πληροφορίες – Κρατήσεις: 210 9213310 | Προπώληση: <a href="http://www.viva.gr/">www.viva.gr</a></p>
      <p>Τιμές εισιτηρίων: 10 ευρώ (μπαρ), 15 ευρώ (Β’ Ζώνη), 20 ευρώ (Α’ Ζώνη)</p>
      <p>Ώρα έναρξης: Παρασκευή &amp; Σάββατο 22.30, Κυριακή 21.30.</p>
      <p>Οι πόρτες ανοίγουν μία ώρα πριν την έναρξη της παράστασης.</p>
      <p>
        <a href="https://www.tovima.gr/2019/11/08/society/xristougenniatikos-gia-ta-dora-kai-epidomata-apo-to-eirinodikeio/">Χριστουγεννιάτικος μποναμάς για τα δώρα και επιδόματα από το Ειρηνοδικείο</a>
      </p>
    </article>
  </body>
</html>