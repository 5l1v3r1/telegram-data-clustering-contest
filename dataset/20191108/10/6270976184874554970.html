<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/08/zelenskyj-zvilnyv-dekilkoh-zastupnykiv-bakanova/"/>
    <meta property="og:site_name" content="Рубрика"/>
    <meta property="article:published_time" content="2019-11-08T10:28:12+00:00"/>
    <meta property="og:title" content="Зеленський звільнив декількох заступників Баканова"/>
    <meta property="og:description" content="Президент Володимир Зеленський звільнив першого заступника голови Служби Владислава Бухарєва, призначивши на цю посаду Дмитра Нескоромного. Опубліковані укази від 8 листопада на сайті глави держави. “Призначити Нескоромного Дмитра Анатолійовича першим заступником голови Служби безпеки України – начальником Головного управління по боротьбі з корупцією та організованою злочинністю Центрального управління СБУ”. Нескоромний став заступником голови СБУ 1 […]"/>
  </head>
  <body>
    <article>
      <h1>Зеленський звільнив декількох заступників Баканова</h1>
      <address><time datetime="2019-11-08T10:28:12+00:00">08 Nov 2019, 10:28</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/08/2019-08-29T171545Z_1750559201_RC1DCA9DD410_RTRMADP_3_UKRAINE-PARLIAMENT-620x420.jpg"/>
      </figure>
      <p>Фото Reuters<br/><b><b>Президент Володимир Зеленський звільнив першого заступника голови Служби Владислава Бухарєва, призначивши на цю посаду Дмитра Нескоромного.</b></b></p>
      <p>Опубліковані <a href="https://www.president.gov.ua/documents/decrees">укази</a> від 8 листопада на сайті глави держави.</p>
      <p>“Призначити Нескоромного Дмитра Анатолійовича першим заступником голови Служби безпеки України – начальником Головного управління по боротьбі з корупцією та організованою злочинністю Центрального управління СБУ”.</p>
      <p>Нескоромний став заступником голови СБУ 1 липня. Тепер він пішов на підвищення. Зеленський звільнив Владислава Бухарєва з посади голови Служби зовнішньої розвідки і поставив його першим заступником Івана Баканова 12 вересня. Указу щодо його подальшої долі наразі немає.</p>
      <p>Крім цього Зеленський звільнив ще двох заступників Баканова: Анатолія Дублика та Вадима Пояркова. Натомість на посаду заступника голови СБУ призначено Володимира Горбенка.</p>
      <p>7 листопада президент <a href="https://rubryka.com/2019/11/07/zelenskyj-zvilnyv-golovnogo-slidchogo-sbu-ta-uhvalyv-nyzku-kadrovyh-rishen/">звільнив Богдана Тиводара</a> з посади начальника Головного слідчого управління Служби безпеки.</p>
    </article>
  </body>
</html>