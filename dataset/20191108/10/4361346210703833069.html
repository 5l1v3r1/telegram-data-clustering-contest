<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/tobben-a-fold-alatt-rekedtek-amikor-robbanas-tortent-egy-nemet-banyaban/186162"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T10:39:00+00:00"/>
    <meta property="og:title" content="Többen a föld alatt rekedtek, amikor robbanás történt egy német bányában"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Többen a föld alatt rekedtek, amikor robbanás történt egy német bányában</mark>
      </h1>
      <address><time datetime="2019-11-08T10:39:00+00:00">08 Nov 2019, 10:39</time> by <a rel="author">MTI</a></address>
      <p>Robbanás történt pénteken egy németországi bányában, legkevesebb két ember megsérült, és harmincöten a föld alatt rekedtek.</p>
      <p>A Halle közelében fekvő teutschenthali létesítményben reggel következett be detonáció, egyelőre nem tudni, miért.</p>
      <p>A bányában rekedt 35 ember 700 méter mélyen, biztonságos helyen van, és oxigénnel látják el őket - közölte a Szász-Anhalt tartomány bányászati hatósága. A tervek szerint egy érintetlen járaton keresztül fogják kihozni őket.</p>
      <p>A létesítmény korábban foszfátbánya volt, ma viszont már nem folyik kitermelés az üzemben, hanem bányászati hulladéklerakóként működik.</p>
    </article>
  </body>
</html>