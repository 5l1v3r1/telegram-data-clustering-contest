<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/volvo-rechemari-romania-incendiu-174251.html"/>
    <meta property="og:site_name" content="Auto Bild"/>
    <meta property="article:published_time" content="2019-11-08T10:00:51+00:00"/>
    <meta property="og:title" content="Volvo face rechemări în România: care sunt modelele care riscă să ia foc"/>
    <meta property="og:description" content="O nouă acțiune de rechemare Volvo România: 430 de autoturisme suedeze fabricate între 2016 și 2019 prezintă risc de incendiu în compartimentul motor."/>
  </head>
  <body>
    <article>
      <h6 class="kicker">La nivel global sunt afectate 500.000 de unități</h6>
      <h1>Volvo face rechemări în România: care sunt modelele care riscă să ia foc</h1>
      <address><time datetime="2019-11-08T10:00:51+00:00">08 Nov 2019, 10:00</time> by <a rel="author">AutoBild</a></address>
      <p>
        <b>O nouă acțiune de rechemare din partea Volvo România: 430 de autoturisme suedeze fabricate între 2016 și 2019 prezintă risc de incendiu în compartimentul motor.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/xc40-recharge-primul-volvo-electric-172740.html">XC40 Recharge: ce aduce primul Volvo electric de serie</a>
      </p>
      <p>
        <a href="https://www.auto-bild.ro/stiri/volvo-realitate-augmentata-165644.html">Volvo vrea să revoluționeze dezvoltarea de noi tehnologii, folosind Realitatea Augmentată</a>
      </p>
      <p>La nici două luni de la <a href="https://www.auto-bild.ro/stiri/peste-800-de-modele-volvo-sunt-rechemate-la-service-romania-168139.html">cea mai recentă campanie de rechemare</a>, Volvo România emite încă o notă informativă către Autoritatea Națională pentru Protecția Consumatorului, pe același subiect.</p>
      <p>„În urma investigațiilor efectuate, Volvo Cars a identificat faptul că în cazuri foarte rare galeria de admisie din plastic a motorului diesel se poate topi și deforma. În cel mai rău scenariu există posibilitatea apariției unei surse de foc localizată în compartimentul motor”, explică producătorul. Din fericire, la noi în țară nu s-au înregistrat cazuri de autoturisme Volvo care să sufere o combustie spontană.</p>
      <p>Remedierea problemei constă în modificarea circuitul de răcire al EGR și recalibrarea modulului de control al motorului. Cele 430 de autoturisme rechemate sunt unități V40, V40 CC, S60, V60, S90, V90, V90 CC și XC90 fabricate în intervalul 2016-2019 și echipate cu motor diesel.</p>
      <p>Lista detaliată (care include și VIN-urile nominalizate pentru rechemare) <a href="https://anpc.ro/galerie/file/retrageri/2019/volvo_R29945.pdf">o puteți găsi aici</a>.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/peste-800-de-modele-volvo-sunt-rechemate-la-service-romania-168139.html"/>
        <a href="https://www.auto-bild.ro/stiri/romania-mercedes-benz-face-un-recall-pentru-213-masini-120576.html"/>
        <a href="https://www.auto-bild.ro/stiri/romania-renault-face-un-recall-de-5-000-de-unitati-clio-si-captur-95062.html"/>
      </related>
    </article>
  </body>
</html>