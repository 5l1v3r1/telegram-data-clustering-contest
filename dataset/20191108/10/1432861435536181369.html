<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/ansu-fati-iskam-da-ostana-v-barselona-prez-cqlata-si-kariera-1404228.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T10:45:00+00:00"/>
    <meta property="og:title" content="Ансу Фати: Искам да остана в Барселона през цялата си кариера"/>
    <meta property="og:description" content="Крилото на Барселона Ансу Фати заяви, че иска да остане в този клуб до края на кариерата си Навършилият наскоро 17 година футболист призна, че това е била неговата цел от началото на кариерата му"/>
  </head>
  <body>
    <article>
      <h1>Ансу Фати: Искам да остана в Барселона през цялата си кариера</h1>
      <address><time datetime="2019-11-08T10:45:00+00:00">08 Nov 2019, 10:45</time> by <a rel="author">Sportlive.bg</a></address>
      <p>Крилото на <b><a href="https://www.sportlive.bg/tags/2223">Барселона</a></b> Ансу Фати заяви, че иска да остане в този клуб до края на кариерата си. Навършилият наскоро 17 година футболист призна, че това е била неговата цел от началото на кариерата му.</p>
      <p><i>"Винаги съм искал да бъда тук. Това беше моята цел от самото начало и се надявам, че ще мога да прекарам тук целия си живот. Спокоен съм, опитвам се да правя нормални неща. Играчите до 19 години и Барса Б са мои съотборници и ще останат такива. Прекарвам с тях целия си ден и нищо няма да се промени"</i>, заяви талантът пред Barca TV.</p>
      <p><i>"Наскоро се сбъдна мечтата ми: първо дебютирах, а след това вкарах за първия тим на Барса. Моменти, за които мечтаех нощем, станаха реалност. Трудно е да се повярва"</i>, допълни Фати. През настоящия сезон той записа 9 мача във всички турнири, в които вкара 2 гола и направи 1 асистенция. <b><i><a href="https://www.sportlive.bg/worldfootball/spain/Specheli-ot-krazhbata-na-Shavi-Simons-i-oshte-4-fakta-koito-trqbva-da-znaete-za-Ansu-Fati-1377444.html">Вижте в този материал 5 интересни факти за младата звезда на каталунците.</a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Barselona-se-vklyuchva-e-lyuta-nadprevara-za-zvezda-ot-Bundesligata-1404030.html"/>
        <a href="https://www.sportlive.bg/worldfootball/championsleague/Dva-dvuboq-predi-kraq-Kakvi-sa-vyzmozhnite-scenarii-v-grupite-na-Shampionska-liga-1403975.html"/>
        <a href="https://www.sportlive.bg/worldfootball/spain/Shampion-s-Arzhentina-prez-86-ta-obqvi-Barsa-shte-ima-nov-trenxor-prez-dekemvri-1403869.html"/>
        <a href="https://www.sportlive.bg/worldfootball/spain/Doskoro-vsichki-govoreha-za-nego-a-sega-dori-ne-igrae--1388353.html"/>
        <a href="https://www.sportlive.bg/worldfootball/spain/Suares-gubi-titulqrnoto-si-mqsto-v-Barsa-za-smetka-na-1379147.html"/>
      </related>
    </article>
  </body>
</html>