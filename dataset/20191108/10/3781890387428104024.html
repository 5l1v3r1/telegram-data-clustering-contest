<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740637"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T10:15:00+00:00"/>
    <meta property="og:title" content="'สมศักดิ์'ส่งชุดคุ้มครองพยาน ดูแลเด็กทำกระทงถูกข่มขู่"/>
    <meta property="og:description" content="รมว.ยุติธรรม ส่งชุดคุ้มครองพยาน ดูแลความปลอดภัยครอบครัวเด็กหญิงวัย 15 เหยื่อกระทงลิขสิทธิ์"/>
  </head>
  <body>
    <article>
      <h1>'สมศักดิ์'ส่งชุดคุ้มครองพยาน ดูแลเด็กทำกระทงถูกข่มขู่</h1>
      <address>
        <time datetime="2019-11-08T10:15:00+00:00">08 Nov 2019, 10:15</time>
      </address>
      <p>
        <b>รมว.ยุติธรรม ส่งชุดคุ้มครองพยาน ดูแลความปลอดภัยครอบครัวเด็กหญิงวัย 15 เหยื่อกระทงลิขสิทธิ์</b>
      </p>
      <p>เมื่อวันที่ 8 พ.ย. ที่กระทรวงยุติธรรม ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม เปิดเผยว่า ภายหลังครอบครัวเด็กหญิงวัย 15 ปี ที่จังหวัดนครราชสีมา ซึ่งถูกตัวแทนลิขสิทธิ์ล่อซื้อและจับกุมกระทงรูปตัวการ์ตูนดังละเมิดลิขสิทธิ์ เข้าร้องขอความเป็นธรรมและขอคุ้มครองพยานเนื่องจากถูกข่มขู่ไม่ให้ดำเนินคดีกับตัวแทนลิขสิทธิ์ โดยขู่ว่าหากแจ้งความกลับจะถูกดำเนินคดีข้อหาแจ้งความเท็จและความผิดอื่นๆ ล่าสุด นายสมศักดิ์ เทพสุทิน รัฐมนตรีว่าการกระทรวงยุติธรรม ได้สั่งการให้สำนักงานยุติธรรมจังหวัดนครราชสีมาเข้าช่วยเหลือและแนะนำข้อกฎหมายเกี่ยวกับการดำเนินคดี พร้อมส่งชุดคุ้มครองพยานจากกรมคุ้มครองสิทธิและเสรีภาพเข้าดูแลความปลอดภัยให้กับครอบครัวนี้แล้ว<br/><br/><b><a href="https://www.dailynews.co.th/regional/740626">ชี้หมีในกระทงไม่ใช่'รีลัคคุมะ' ซ้ำถูกเลิกสัญญาไร้สิทธิจับ</a>        </b></p>
    </article>
  </body>
</html>