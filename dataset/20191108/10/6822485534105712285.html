<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817034.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T10:05:00+00:00"/>
    <meta property="og:title" content="عادت کرده‌ایم"/>
    <meta property="og:description" content="عادت کرده ایم که ایرادات موجود را ببینیم؛"/>
  </head>
  <body>
    <article>
      <h1>عادت کرده‌ایم</h1>
      <address>
        <time datetime="2019-11-08T10:05:00+00:00">08 Nov 2019, 10:05</time>
      </address>
      <p>عادت کرده ایم که ایرادات موجود را ببینیم؛<br/>مشکلات را به رخ هم بکشیم؛<br/>شرایط را سیاه و غیر قابل تحمل بدانیم؛<br/>حل مسائل را غیر ممکن ببینیم؛<br/>در رویارویی با مشکلات، نومیدی پیشه کنیم؛<br/>و خارج شدن از کشور را راه حل بدانیم.</p>
      <p>اما<br/>وظیفه تک تک ما،<br/>اگر خود را جزء روشنفکران و دانشمندان جامعه می دانیم،<br/>اینست که<br/>نسخه ای برای همین جامعه بنویسیم؛<br/>در دل این مشکلات راهی بجوییم؛<br/>و مقالات علمی جدید را نه صرفا برای چاپ در نشریات علمی جهان و پرآوازه نمودن نام خود، که برای ارائه راه حل مفید و درخور مسائل خود بنگاریم.<br/>بدانیم در همین نظام اداری، همین نظام دانشگاهی، همین نظام سیاسی، و در دل همین فرهنگ، راهی برای صعود به قله ها وجود دارد.<br/>وظیفه ما صرفا نقد وضع موجود نیست<br/>و این نیست که با نقد عملکرد گذشته و بیان مصائب، به توجیه خود بپردازیم.<br/>بلکه بایست اصلاح در پیش گیریم،<br/>و بی بهانه خدمت کنیم؛<br/>تا جامعه را در مسیر درست به پیش بریم،<br/>و دورنمای آینده را روشن تر از پیش نشان دهیم،<br/>و البته بایست سعی کنیم در این مسیر مرتکب اشتباهات گذشته نشویم،<br/>و اگر درکمان نکردند، بی تابی نکنیم و به لعن و نفرین روی نیاوریم،<br/>و با صبوری بر نسخه ناب خود در جهت اصلاح وضع موجود پافشاری کنیم.</p>
    </article>
  </body>
</html>