<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/08/fransa-ameliyat-sargi-bezini-unutup-hastanin-ayaklarinin-kesilmesine-yol-acan-doktora-6-ay"/>
    <meta property="og:site_name" content="euronews"/>
    <meta property="article:published_time" content="2019-11-08T10:15:09+00:00"/>
    <meta property="og:title" content="Fransa’da ameliyatta gazlı bezi hastada unutan doktora hapis"/>
    <meta property="og:description" content="Fransa’nın Bordeaux kentinde, girdiği kalp ameliyatında, hastanın vücuduna gazlı bezi unutup, daha sonra iki ayağının da kesilmesine yol açan doktor 6 ay tecilli hapis cezasına çarptırıldı"/>
  </head>
  <body>
    <article>
      <h1>Fransa’da ameliyatta gazlı bezi hastada unutan doktora hapis</h1>
      <address><time datetime="2019-11-08T10:15:09+00:00">08 Nov 2019, 10:15</time> by <a rel="author">Euronews </a></address>
      <p>Fransa’nın Bordeaux kentinde, girdiği kalp ameliyatında, hastanın vücudunda gazlı bezi unutup, daha sonra iki ayağının da kesilmesine yol açan doktor 6 ay tecilli hapis cezasına çarptırıldı.</p>
      <p>Mahkeme, 51 yaşındaki cerrahı, “ihmalkarlıkla istemeyerek yaralanmaya neden olmak” suçundan mahkum etti.</p>
      <p>Yerel basında çıkan habere göre, 2011 yılında 5 saat süren kalp ameliyatında, vücutta gazlı bezin unutulması sonrası çıkan komplikasyon yüzünden hastanın iki ayağının kesilmesine yol açtı.</p>
      <p>Mahkeme, ameliyatta gazlı bezin unutulmasının daha sonra anlaşılmasına ve diğer personelin yaptığı itiraza rağmen gerekli önlemi almayıp, harekete geçmeyen cerrahın suçlu olduğuna hükmetti.</p>
      <p>Şu anda 61 yaşında olan ve ayaklarının kesilmesi yüzünden daha önce çalıştığı şoförlük mesleğini yapamayan hasta, doktoru ve hastaneyi mahkemeye vermişti. Doktorun, iki hafta içinde karara itiraz edip temyiz mahkemesine gitme hakkı bulunuyor.</p>
      <ul>
        <li>
          <a href="https://tr.euronews.com/2019/11/06/fransada-hukumet-goc-ve-multecilerle-ilgili-kosullari-sertlestirecegini-acikladi">Fransa'da hükümet, göç ve mültecilerle ilgili koşulları sertleştiriyor</a>
        </li>
        <li>
          <a href="https://tr.euronews.com/2019/11/06/fransada-10-muslumandan-4-u-irkci-muameleye-maruz-kalmaktan-sikayetci">Fransa’da 10 Müslümandan 4’ü ırkçı muameleye maruz kalmaktan şikayetçi</a>
        </li>
      </ul>
    </article>
  </body>
</html>