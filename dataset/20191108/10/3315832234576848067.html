<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/8a432646398e0820/traficul-rutier-de-la-intersectia-strazilor-31-august-1989-aleksandr-puskin-suspendat-din-aceasta-seara.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-08T10:22:28+00:00"/>
    <meta property="og:title" content="Traficul rutier de la intersecția străzilor 31 August 1989 – Aleksandr Pușkin, suspendat din această seară"/>
    <meta property="og:description" content="Primăria municipiului Chişinău informează că începând de astăzi de la ora 00.00 și până pe 11 noiembrie ora 17.00, va fi sistată circulația rutieră la intersecția străzilor 31 August 1989 – Aleksandr Pușkin."/>
  </head>
  <body>
    <article>
      <h1>Traficul rutier de la intersecția străzilor 31 August 1989 – Aleksandr Pușkin, suspendat din această seară</h1>
      <address><time datetime="2019-11-08T10:22:28+00:00">08 Nov 2019, 10:22</time> by <a rel="author">Jurnal.md</a></address>
      <p>
        <b>Primăria municipiului Chişinău informează că începând de astăzi de la ora 00.00 și până pe 11 noiembrie ora 17.00, va fi sistată circulația rutieră la intersecția străzilor 31 August 1989 – Aleksandr Pușkin.</b>
      </p>
      <p>Măsura este luată în contextul desfășurării lucrărilor de reabilitare a rețelelor inginerești din zona istorică a orașului, în cadrul Pachetului II, (BERD, BEI) (str. 31 August 1989, str. Tighina și str. Alexandru cel Bun).</p>
      <p>Astfel, circulaţia transportului public va fi organizată după cum urmează:</p>
      <p>· itinerarul rutei de <b>troleibuz nr. 2</b> se modifică după cum urmează: de pe str. Gh. Asachi pe străzile Pan Halippa, Ismail, bd. Ștefan cel Mare și Sfânt și în continuare pe traseul stabilit;</p>
      <p>· itinerarul rutei de <b>troleibuz nr. 7</b> se scurtează până la str. Albișoara (stația „Circul”);</p>
      <p>· itinerarele rutelor de <b>troleibuz nr. 10</b> și <b>nr. 24</b> se modifică după cum urmează: de pe str. Gh. Asachi pe str. Pan Halippa, str. Ismail, str. București, str. Ciuflea, bd. Ștefan cel Mare și Sfânt, str. Al. Pușkin și în continuare conform traseelor stabilite;</p>
      <p>· ruta de <b>troleibuz nr. 12</b> se suspendă;</p>
      <p>· itinerarul rutei de <b>troleibuz nr. 25</b> se modifică după cum urmează: de pe str. Mitropolit G. Bănulescu - Bodoni pe străzile București, str. Al. Șciusev, str. Mihai Viteazul, str. Petricani, Calea Orheiului și în continuare pe traseul stabilit;</p>
      <p>· itinerarele rutelor de <b>troleibuz nr. 30</b> și <b>nr. 31</b> se prelungește până la Piața Dimitrie Cantemir;</p>
      <p>· itinerarul rutei de <b>troleibuz nr. 32</b> se scurtează până la str. Columna;</p>
      <p>· traseul rutei de <b>autobuz nr. 26</b> se modifică după cum urmează: în direcția sectorului Râșcani - de pe bd. Ștefan cel Mare și Sfânt pe str. A. Pușkin și în continuare pe traseul stabilit;</p>
      <p>· itinerarele rutelor de <b>microbuz nr. 101</b> și <b>nr. 103</b> se modifică după cum urmează: de pe str. 31 August 1989 pe străzile Mitropolit G. Bănulescu - Bodoni, str. București și în continuare conform traseelor stabilite.</p>
    </article>
  </body>
</html>