<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/08/twee-jaar-celstraf-en-1000-euro-boete-voor-imanuelle-grives-wegens-drugshandel/"/>
    <meta property="og:site_name" content="ThePostOnline"/>
    <meta property="article:published_time" content="2019-11-08T10:15:00+00:00"/>
    <meta property="og:title" content="Twee jaar celstraf en 1000 euro boete voor Imanuelle Grives wegens drugshandel"/>
    <meta property="og:description" content="34-jarige actrice heeft toegegeven dat ze drugs wilde verkopen"/>
  </head>
  <body>
    <article>
      <h1>Twee jaar celstraf en 1000 euro boete voor Imanuelle Grives wegens drugshandel</h1>
      <h2>34-jarige actrice heeft toegegeven dat ze drugs wilde verkopen</h2>
      <address><time datetime="2019-11-08T10:15:00+00:00">08 Nov 2019, 10:15</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De Rotterdamse actrice Imanuelle Grives is vrijdag door de rechtbank in Antwerpen veroordeeld tot twee jaar celstraf en een boete van 1000 euro wegens drugsbezit en -handel. De helft van de celstraf is voorwaardelijk, met een proeftijd van vijf jaar. Ook een deel van de boete, die naar Belgisch strafrecht eerst met acht moet worden vermenigvuldigd, is voorwaardelijk. Het bedrag zal netto uitkomen rond 6000 euro, zei een rechtbankmedewerker na afloop.</p>
      <p>De rechtbank acht bewezen dat Grives vele soorten drugs bij zich had en dealde op het dancefestival Tomorrowland in Boom. De rechtbank sprak van “ernstige feiten” waarbij de verdachte geen rekening heeft gehouden met het gevaar van drugs, verwijzend naar eerder dodelijk slachtoffers op het festival. Het is niet duidelijk of en hoeveel celstraf Grives nog daadwerkelijk moet uitzitten. De rechtbankmedewerker mag daar niets over zeggen.</p>
      <p>Grives was aanwezig bij de uitspraak en was tussen het publiek gaan zittten. Na afloop is ze zonder iets te willen zeggen door een haag van media naar buiten gelopen.</p>
      <p>De straf is nagenoeg gelijk aan de eis van de aanklager, hoewel een deel “met uitstel” is. Als de Nederlandse binnen de proeftijd opnieuw de fout in gaat, moet ze alsnog het restant van de celstraf uitzitten. Grives heeft toegegeven dat ze drugs wilde verkopen en dat ze daarmee een grote fout heeft begaan.</p>
      <p>De 34-jarige actrice werd op 21 juli opgepakt op het festivalterrein met xtc-pillen, MDMA, cocaïne en ketamine op zak. Op haar logeeradres, waar ze met twee vriendinnen verbleef, werden nog meer drugs gevonden zoals amfetamine, GHB, cannabis en tientallen xtc-pillen.</p>
      <p>De twee vriendinnen werden veroordeeld tot boetes en celstraffen tot twaalf maanden, maar volledig voorwaardelijk met een proeftijd tot vijf jaar.</p>
      <p>Grives werd na ruim zes weken voorarrest in september vrijgelaten na betaling van een borgsom.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>