<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/08/asus-sorprende-ancora-arriva-android-10-stabile-zenfone-6-foto-677836/"/>
    <meta property="og:site_name" content="AndroidWorld"/>
    <meta property="article:published_time" content="2019-11-08T10:13:10+00:00"/>
    <meta property="og:title" content="ASUS sorprende ancora: arriva Android 10 stabile per ZenFone 6 in Italia (aggiornato)"/>
    <meta property="og:description" content="Dopo circa due mesi dal rilascio ufficiale della versione di Android 10 stabile da parte di Google per i suoi..."/>
  </head>
  <body>
    <article>
      <h1>ASUS sorprende ancora: arriva Android 10 stabile per ZenFone 6 in Italia (aggiornato)</h1>
      <address><time datetime="2019-11-08T10:13:10+00:00">08 Nov 2019, 10:13</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Dopo circa due mesi dal rilascio ufficiale della versione di <a href="https://www.androidworld.it/tag/android-10/">Android 10</a> stabile da parte di Google per i suoi Pixel, <a href="https://www.androidworld.it/tag/asus/">ASUS</a> si conferma attenta ai suoi utenti rilasciando la <b>prima versione</b> di Android 10 per il suo <a href="https://www.androidworld.it/tag/asus-zenfone-6/">ZenFone 6</a>.</p>
      <p>L’ultima versione del robottino verde arriva per il top di gamma ASUS dopo che il produttore taiwanese aveva già concesso <b>un assaggio</b> di Android 10 ai suoi utenti distribuendo i primi <a href="https://www.androidworld.it/2019/10/24/arriva-android-10-asus-zenfone-5z-la-beta-provarla-foto-674879/">programmi di beta testing</a>. Il nuovo <i><b>major update</b></i>, del quale avete uno screenshot d’esempio <b>in galleria</b>, fa riferimento alla build software <b>17.1810.1910.63</b>, ha un peso di circa 800 MB ed è basata sulla <i><b>ZenUI 6</b></i>. Nel <i>changelog</i> leggiamo che l’aggiornamento introduce tutte le peculiarità di Android 10, comprese le gesture di navigazione.</p>
      <p>Il nuovo major update attualmente è <b>in fase di distribuzione</b> per gli utenti <a href="https://www.reddit.com/r/Android/comments/dr0rue/asus_delivers_android_10_to_zenfone_6/">statunitensi</a> ed <b>indiani</b>. Questo fa pensare che il rollout stia avvenendo a livello <b>globale,</b> se così fosse tra non molto dovremmo vederlo anche in Italia. L’avete ricevuto?</p>
      <p>Aggiornamento08/11/2019</p>
      <p>L’annuncio arriva direttamente da ASUS tramite la sua pagina <a href="https://www.facebook.com/173120849404733/posts/2839914776058647/">Facebook italiana</a> e proprio in queste ultime ore ci sono state le prime segnalazioni a riguardo. L’update ad Android 10 sta arrivando anche in Italia. Non tutti i possessori potrebbero riceverlo subito: si tratta, come spesso accade, di uno <b>staged</b> <b>rollout</b>. In ogni caso nell’arco di qualche giorno dovreste ricevere la notifica di update.</p>
      <p>Via: <a href="https://www.xda-developers.com/asus-zenfone-6-android-10-update/">XDA</a></p>
    </article>
  </body>
</html>