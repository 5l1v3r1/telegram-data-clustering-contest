<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-kijevi-suditimut-aferista-yakiy-zavolodiv-elitnoyu-neruhomistyu--638644.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T10:40:41+00:00"/>
    <meta property="og:title" content="У Києві судитимуть афериста, який заволодів елітною нерухомістю"/>
    <meta property="og:description" content="Прокуратура заарештувала земельну ділянку на Печерську"/>
  </head>
  <body>
    <article>
      <h1>У Києві судитимуть афериста, який заволодів елітною нерухомістю</h1>
      <address>
        <time datetime="2019-11-08T10:40:41+00:00">08 Nov 2019, 10:40</time>
      </address>
      <h4>Прокуратура заарештувала земельну ділянку на Печерську</h4>
      <p>Київською місцевою прокуратурою №10 скеровано до Шевченківського районного суду обвинувальний акт щодо уродженця Києва, який за попередньою змовою з іншими особами у шахрайських спосіб заволоділи земельною ділянкою по вул. Добровольчих батальйонів на Печерську площею 0,1 га та вартістю майже 15 млн грн.</p>
      <p>Про це <a href="https://www.facebook.com/kyiv.gp.gov.ua/photos/a.1069664709711557/2948442305167112/?type=3&amp;theater">повідомляє</a> пресслужба прокуратури.</p>
      <p>Досудовим розслідуванням встановлено, що для реалізації шахрайської схеми зловмисники наприкінці літа 2017 року використали підроблені правовстановлюючі документи на земельну ділянку, яка на праві приватної власності належить одній з банківських установ.</p>
      <p>На підставі підроблених правоустановчих документів зловмисник зареєстрував право власності на даний об’єкт нерухомості на свою користь. У подальшому для легалізації одержаного в шахрайський спосіб майна земельну ділянку відчужили ще раз та розподілили на дві частини.</p>
      <p>На даний час вказана земельна ділянка місцевою прокуратурою заарештована з метою збереження речового доказу у кримінальному провадженні.</p>
      <p>За наслідком досудового розслідування чоловіку пред’явлено обвинувачення у вчиненні злочинів передбачених ч. 4 ст. 358, ч. 4 ст. 190 КК України, санкція яких передбачає покарання у вигляді позбавлення волі до 12 років з конфіскацією майна.</p>
      <related>
        <a href="https://glavcom.ua/kyiv/news/golovnogo-yuriskonsulta-nacbanku-zatrimali-na-habari-30-tisyach-638493.html"/>
        <a href="https://glavcom.ua/kyiv/news/sbu-pidozryuje-eksposadovcya-kijivskogo-oboronnogo-zavodu-v-oborudci-na-25-mln-637851.html"/>
        <a href="https://glavcom.ua/kyiv/news/na-kijivshchini-fermer-pidozryujetsya-u-privlasnenni-35-ga-zemli-636655.html"/>
      </related>
    </article>
  </body>
</html>