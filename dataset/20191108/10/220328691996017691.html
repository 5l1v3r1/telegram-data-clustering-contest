<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/grisho-shche-igraya-za-blgariya-406167.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T10:22:00+00:00"/>
    <meta property="og:title" content="Гришо: Ще играя за България"/>
    <meta property="og:description" content="Асът ни ще участва на отборния турнир ATP cup през януари в Австралия"/>
  </head>
  <body>
    <article>
      <h1>Гришо: Ще играя за България</h1>
      <address><time datetime="2019-11-08T10:22:00+00:00">08 Nov 2019, 10:22</time> by <a rel="author">Пламен Вълков</a></address>
      <p>Григор Димитров ще играе отново за България и това ще се случи на новия турнир ATP cup, който започва на 3 януари в Австралия. Това разкри самия Гришо на пресконференциата си в София. "По време на престоя си в България ще говоря с момчетата и ще разбера, каква им е програмата и подготовката за новия сезон", допълни още Димитров. Той ще бъде капитан на националния тим за турнира в Австралия. Гришо разкри още, че в момента е без треньор, но това не му пречи.</p>
      <p>През 2019-а Димитров трябваше да се справя с първата по-сериозна контузия в кариерата си, което доведе до срив в класирането му и достигане до №78 в ранглистата. Въпреки това обаче той успя да намери играта си в края на сезона и постепенно завърна позициите си в топ 20. Той обаче обяви също така, че няма да играе за България за Купа "Дейвис". По-късно днес в Хасково Димитров ще изнесе открит урок за децата от родния си град.</p>
    </article>
  </body>
</html>