<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/indiscrezioni-motorola-moto-g8/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T10:34:00+00:00"/>
    <meta property="og:title" content="Motorola Moto G8, diffuse alcune indiscrezioni: tripla cam e Snapdragon 660?"/>
    <meta property="og:description" content="Diffuse alcune indiscrezioni riguardanti Motorola Moto G8, il futuro smartphone della società: tripla camera e Snapdragon 660?"/>
  </head>
  <body>
    <article>
      <h1>Motorola Moto G8, diffuse alcune indiscrezioni: tripla cam e Snapdragon 660?</h1>
      <address><time datetime="2019-11-08T10:34:00+00:00">08 Nov 2019, 10:34</time> by <a rel="author">Biagio Petronaci</a></address>
      <p><i><b>Motorola Moto G8</b></i> è nuovamente protagonista di alcune interessanti indiscrezioni che anticiperebbero il <b>design</b> e la <b>scheda tecnica</b>. Solo pochi giorni fa, avevamo parlato di <a href="https://www.tomshw.it/smartphone/moto-e6-play-motorola-one-macro-e-moto-g8-plus-arrivano-in-italia-si-parte-da-11999-euro/">Moto E6 Play, Motorola One Macro e Moto G8 Plus</a>. Dall’elenco mancava però Moto G8. La motivazione non è ancora chiara, anche se molti pensano che la società voglia lanciare lo smartphone tra qualche settimana, così da sfruttare il periodo natalizio.</p>
      <p><i>Evan Blass</i>, che durante gli ultimi anni si è rivelato una fonte molto attendibile, ha appena pubblicato un <a href="https://twitter.com/evleaks/status/1192399042921320449">tweet </a>in cui vengono presentate le possibili <b>caratteristiche</b> del device targato Motorola. Le prime differenze con <a href="http://www.tomshw.it/smartphone/motorola-moto-g7-plus-recensione-buone-prestazioni-e-bel-design-lo-schermo-non-convince/">Moto G7</a> sono evidenti nella parte posteriore, in cui troviamo tre sensori fotografici disposti verticalmente. Nel precedente modello, invece, vi era una dual-camera che si sviluppava in orizzontale.</p>
      <figure>
        <img src="https://www.tomshw.it/images/images/2019/11/motorola-moto-g8-61468.768x432.jpg"/>
      </figure>
      <p>Sempre nel retro, troveremo un<b> lettore per le impronte digitali</b> con al suo interno il logo della società. Questo è un elemento oramai tipico dei dispositivi Motorola.</p>
      <p>Sotto la scocca potremmo avere <i><b>Snapdragon 660</b></i>, accompagnato da 4 GB di RAM e 64 GB di memoria interna. La batteria, in cui troveremo quasi certamente la consueta ottimizzazione tipica dei device Motorola, dovrebbe avere una capacità massima di <b>4.000 mAh</b>. Lo smartphone potrebbe poi contare su un <b>display</b> LCD IPS da 6,3 pollici (con risoluzione di 2280 x 1080 pixel).</p>
      <p>Non ci resta che attendere <b>ulteriori dettagli </b>dedicati a <i>Motorola Moto G8</i> direttamente dal produttore.</p>
      <blockquote>Xiaomi Mi 9T è in sconto su Amazon, a <a href="https://toms.it/XPAuy">questo indirizzo</a>.</blockquote>
    </article>
  </body>
</html>