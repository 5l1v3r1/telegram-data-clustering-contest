<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/eylule-carpan-surucuye-tutuklama-talebi-214516h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T10:26:58+00:00"/>
    <meta property="og:title" content="Eylül'e çarpan sürücüye tutuklama talebi"/>
    <meta property="og:description" content="İstanbul Avcılar'da okul bahçesinde bir kız öğrenciye çarparak ölümüne neden olan servis aracı sürücüsü &quot;kasten öldürme&quot; suçundan tutuklama talebiyle mahkemeye sevk edildi."/>
  </head>
  <body>
    <article>
      <h1>Eylül'e çarpan sürücüye tutuklama talebi</h1>
      <h2>İstanbul Avcılar'da okul bahçesinde bir kız öğrenciye çarparak ölümüne neden olan servis aracı sürücüsü "kasten öldürme" suçundan tutuklama talebiyle mahkemeye sevk edildi.</h2>
      <address>
        <time datetime="2019-11-08T10:26:58+00:00">08 Nov 2019, 10:26</time>
      </address>
      <p>İstanbul'da Avcılar Mehmetçik İlkokulu'nun bahçesinde dün bir servis aracı şoförü 9 yaşındaki Eylül Mirzaoğlu'na çarpıp ölümüne neden olmuştu.</p>
      <p>Servis şoförü Hüseyin Y. sabah saatlerinde Küçükçekmece Adliyesi'ne götürüldü.</p>
      <p>Soruşturma savcısına ifade veren şüpheli,  "kasten öldürme" gerekçesiyle tutuklanma talebiyle mahkemeye sevk edildi.</p>
      <p>Ayrıca okul idaresinin olayda kusuru olup olmadığının da soruşturulduğu öğrenildi.</p>
    </article>
  </body>
</html>