<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/08/discovereu-20000-dwrean-eisitira-18xronous-taksidia-evropi"/>
    <meta property="og:site_name" content="euronews"/>
    <meta property="article:published_time" content="2019-11-08T10:32:59+00:00"/>
    <meta property="og:title" content="DiscoverEU: 20.000 δωρεάν εισιτήρια σε 18χρονους για ταξίδια στην Ευρώπη"/>
    <meta property="og:description" content="Ανοίγει σήμερα, Παρασκευή, η πλατφόρμα για την υποβολή αιτήσεων"/>
  </head>
  <body>
    <article>
      <h1>DiscoverEU: 20.000 δωρεάν εισιτήρια σε 18χρονους για ταξίδια στην Ευρώπη</h1>
      <address><time datetime="2019-11-08T10:32:59+00:00">08 Nov 2019, 10:32</time> by <a rel="author">euronews </a></address>
      <p>Οι 18χρονοι Ευρωπαίοι μπορούν να υποβάλουν, από σήμερα, αίτηση για τα 20.000 δωρεάν εισιτήρια που δίνει η Ευρωπαϊκή Επιτροπή για ταξίδια με τρένο. Η προθεσμία υποβολής αιτήσεων λήγει στις 28 Νοεμβρίου.</p>
      <p>«Το πρόγραμμα DiscoverEU έχει ανοίξει στους νέους Ευρωπαίους εντελώς νέες ευκαιρίες για να ανακαλύψουν την ήπειρό τους», δήλωσε σήμερα στις Βρυξέλλες ο αρμόδιος Επίτροπος Εκπαίδευσης, Νεολαίας, Αθλητισμού και Πολιτισμού, Τίμπορ Νάβρατσιτς (Tibor Navracsics), όπως μεταδίδει το dpa.</p>
      <p>Αυτό το δωρεάν πρόγραμμα υφίσταται εδώ και ενάμιση χρόνο. Κατά τους τρεις προηγούμενους γύρους αιτήσεων η ΕΕ διένειμε περίπου 50.000 εισιτήρια. Αιτήσεις υπέβαλαν σχεδόν 275.000 νέοι 18 ετών. Τα εισιτήρια αυτού του γύρου ισχύουν για έναν μήνα κατ 'ανώτατο όριο για την περίοδο από την 1η Απριλίου έως τις 31 Οκτωβρίου 2020.</p>
      <p>Οι 18ρηδες θα πρέπει να ταξιδέψουν με το τρένο, αλλά υπάρχει και η δυνατότητα να ταξιδέψουν με υπεραστικά λεωφορεία, με πλοίο και σε εξαιρετικές περιπτώσεις με αεροπλάνο. Με αυτόν τον τρόπο δίνεται η δυνατότητα σε όσους ζουν σε απομεμακρυσμένες περιοχές ή νησιά να συμμετάσχουν στην επιλογή.</p>
      <p>Εάν η κράτηση γίνει από ταξιδιωτικό πρακτορείο μπορούν να ταξιδέψουν το πολύ σε δύο χώρες. Αν επιλέξουν ευέλικτες κρατήσεις τότε μπρούν να να ταξιδέψουν θεωρητικά σε όσες χώρες θέλουν όπως και με το Interrail.</p>
      <p>Μέχρι σήμερα οι Ιταλοί 18ρηδες βρίσκονται στην πρώτη θέση των αιτούντων. Έχουν υποβάλει αίτηση σχεδόν 46.000 νέοι Ιταλοί, ενώ στη δεύτερη θέση βρίσκεται η Γερμανία με περίπου 43.000 αιτούντες. Σε όλες τις χώρες υπήρχαν σημαντικά περισσότεροι αιτούντες από τον αριθμό των αιτήσεων. Το πρόγραμμα χρηματοδοτείται φέτος από την ΕΕ με 16 εκατομμύρια ευρώ, ενώ το 2020 θα διατεθούν 25 εκατομμύρια ευρώ.</p>
      <p>Περισσότερες λεπτομέρεις για τις αιτήσεις των ενδιαφερομένων :</p>
      <p>https://europa.eu/youth/discovereu_el</p>
    </article>
  </body>
</html>