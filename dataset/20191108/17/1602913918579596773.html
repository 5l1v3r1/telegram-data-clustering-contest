<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/donald-trump-presedintele-sua-a-declarat-ca-nu-este-ingrijorat-de-ancheta-impotriva-sa-din-camera-reprezentantilor-18557641"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-08T17:06:00+00:00"/>
    <meta property="og:title" content="Donald Trump. preşedintele SUA a declarat că nu este îngrijorat de ancheta împotriva sa din Camera Reprezentanţilor"/>
    <meta property="og:description" content="Preşedintele american Donald Trump a declarat că nu este îngrijorat de ancheta privind punerea sa sub acuzare după decizia ca interogarea martorilor să fie publică, dar nu vrea să sprijine procedura, lăsându-i pe consilierii săi să depună vineri mărturie în spatele uşilor închise, potrivit Reuters."/>
  </head>
  <body>
    <article>
      <h1>Donald Trump. preşedintele SUA a declarat că nu este îngrijorat de ancheta împotriva sa din Camera Reprezentanţilor</h1>
      <address><time datetime="2019-11-08T17:06:00+00:00">08 Nov 2019, 17:06</time> by <a rel="author">Marinela Sarbu, Mediafax</a></address>
      <p>Preşedintele american Donald Trump a declarat că nu este îngrijorat de ancheta privind punerea sa sub acuzare după decizia ca interogarea martorilor să fie publică, dar nu vrea să sprijine procedura, lăsându-i pe consilierii săi să depună vineri mărturie în spatele uşilor închise, potrivit Reuters.</p>
      <p>Trump a declarat pentru reporteri, la Casa Albă, că nu este de acord cu transcripturile mărturiilor altor oficiali americani care s-au desfăşurat săptămâna aceasta în spatele uşilor închise în ancheta din Camera Reprezentanţilor prin care democraţii anchetează acuzaţiile conform cărora preşedintele SUA a făcut presiuni asupra Ucrainei pentru a-i investiga pe rivalii săi politici interni.</p>
      <p>El i-a criticat, de asemenea, pe democraţi că au mutat ancheta în ochii publicului, audierile de săptămâna viitoare fiind publice.</p>
      <p>„Nu ar trebui să aibă loc audieri publice; acesta este o farsă", a declarat Trump, care a negat orice infracţiune.</p>
      <p>Trump i-a acuzat pe democraţi că au căutat oameni care îl urăsc şi a afirmat că nu are o relaţie apropiată cu majoritatea martorilor, care includ mai mulţi înalţi oficiali ai Departamentului de Stat din SUA, printre alţii.</p>
      <p>„Nu mă preocupă nimic. Mărturiile au fost toate în regulă. Adică, în cea mai mare parte, niciodată nu am auzit de aceşti oameni. N-am idee cine sunt”, a spus el reporterilor.</p>
      <p>„Este: Să găsim cele 10 persoane care îl urăsc cel mai mult pe preşedintele Trump şi să le punem acolo”, a adăugat Trump.</p>
      <p>Anchetatorii continuă să urmărească mărturiile făcute în spatele uşilor închise, inclusiv de la şeful de cabinet al lui Trump, Mick Mulvaney, care a fost convocat joi seară, dar nu s-a prezentat vineri la audierile din Camera Reprezentanţilor.</p>
      <p>Casa Albă a spus anterior că nu va coopera cu ancheta.</p>
    </article>
  </body>
</html>