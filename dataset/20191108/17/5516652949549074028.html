<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425404/xwris-athanasioy-sth-lindo-o-foibos-kremasths"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-08T17:50:02+00:00"/>
    <meta property="og:title" content="Χωρίς Αθανασίου στη Λίνδο ο Φοίβος Κρεμαστής"/>
    <meta property="og:description" content="Ο Παντελής Αθανασίου είναι το μόνο αγωνιστικό πρόβλημα που καλείται να αντιμετωπίσει ο τεχνικός του Φοίβου Κρεμαστής Μιχάλης Πολιάς ενόψει της αυριανής εκτός έδρας αναμέτρησης με τον Κλεόβουλο Λίνδου για τη συνέχεια του πρωταθλήματος της Α’ Κατηγορίας Δωδεκανήσου."/>
  </head>
  <body>
    <article>
      <h1>Χωρίς Αθανασίου στη Λίνδο ο Φοίβος Κρεμαστής</h1>
      <address>
        <time datetime="2019-11-08T17:50:02+00:00">08 Nov 2019, 17:50</time>
      </address>
      <p>
        <b>Ο Παντελής Αθανασίου είναι το μόνο αγωνιστικό πρόβλημα που καλείται να αντιμετωπίσει ο τεχνικός του Φοίβου Κρεμαστής Μιχάλης Πολιάς ενόψει της αυριανής εκτός έδρας αναμέτρησης με τον Κλεόβουλο Λίνδου για τη συνέχεια του πρωταθλήματος της Α’ Κατηγορίας Δωδεκανήσου.</b>
      </p>
      <p>Ο έμπειρος παίκτης δεν έχει ξεπεράσει ακόμη το πρόβλημα τραυματισμού του και έτσι δεν μπορεί να προσφέρει τις υπηρεσίες του.</p>
      <p>Πάντως, όλα δείχνουν ότι θα υπολογίζεται από τη μεθεπόμενη αγωνιστική μιας και από την προσεχή Δευτέρα καλώς εχόντων των πραγμάτων θα επιστρέψει σε κανονικούς ρυθμούς προπονήσεων.</p>
      <p><b>«Ολοένα και καλύτεροι»</b><br/>Στο μεταξύ, ο Μιχάλης Πολιάς είναι ικανοποιημένος από το πρόσωπο που δείχνουν οι ποδοσφαιριστές του το τελευταίο διάστημα, όπως δήλωσε στην «Αθλητική Ροδιακή».</p>
      <p>Συγκεκριμένα τόνισε τα ακόλουθα:</p>
      <p>«Είμαι πολύ ικανοποιημένος. Αν εξαιρέσουμε τα δυο πρώτα παιχνίδια του πρωταθλήματος, από εκεί και πέρα η ομάδα δείχνει ένα πολύ καλό πρόσωπο. Μπορώ να πω ότι είμαστε ολοένα και καλύτεροι και αυτό ασφαλώς και είναι πάρα πολύ σημαντικό».</p>
    </article>
  </body>
</html>