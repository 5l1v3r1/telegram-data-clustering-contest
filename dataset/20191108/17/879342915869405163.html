<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/08/novyna/polityka/hpu-provodyt-obshuky-ministerstvi-yustycziyi"/>
    <meta property="og:site_name" content="Слово і Діло"/>
    <meta property="article:published_time" content="2019-11-08T17:05:00+00:00"/>
    <meta property="og:title" content="ГПУ проводить обшуки в Міністерстві юстиції"/>
    <meta property="og:description" content="ГПУ проводить процесуальні дії в Міністерстві юстиції України та ДП Національні інформаційні системи з метою отримання узагальненої інформації про всі факти несанкціонованого втручання в автоматизовану систему баз даних Єдиних та Державних реєстрів."/>
  </head>
  <body>
    <article>
      <h1>ГПУ проводить обшуки в Міністерстві юстиції</h1>
      <address>
        <time datetime="2019-11-08T17:05:00+00:00">08 Nov 2019, 17:05</time>
      </address>
      <p>
        <b>ГПУ проводить процесуальні дії в Міністерстві юстиції України та ДП «Національні інформаційні системи» з метою отримання узагальненої інформації про всі факти несанкціонованого втручання в автоматизовану систему баз даних Єдиних та Державних реєстрів.</b>
      </p>
      <p>Про це повідомляє пресслужба ГПУ.</p>
      <p>Зазначається, що слідство вивчає можливі зловживання повноваженнями окремими представниками суб’єктів державної реєстрації під час вчинення реєстраційних дій та службовими особами Міністерства юстиції України під час здійснення контролю у сфері державної реєстрації.</p>
      <p>«<i>Під час досудового розслідування Генеральною прокуратурою отримано інформацію про численні факти діяльності так званих «чорних реєстраторів» щодо незаконного зняття обтяжень, переходу прав власності на об’єкти нерухомого та рухомого майна, зміни корпоративних прав підприємств тощо</i>», - повідомили у відомстві.</p>
      <p>З метою встановлення обставин, що мають значення для кримінального провадження, та досягнення дієвості цього провадження ухвалено рішення про тимчасовий доступ до речей і документів, задля чого отримано відповідні ухвали суду.</p>
      <p>Зазначені процесуальні дії проводяться за повного та всебічного сприяння керівництва Міністерства юстиції України і ДП «Національні інформаційні системи».</p>
      <p>Нагадаємо, у серпні правоохоронці <a href="https://www.slovoidilo.ua/2019/08/17/novyna/polityka/hpu-sbu-zatrymaly-bandu-chornyx-reyestratoriv">затримали злочинну групу</a>, яка займалася незаконним заволодінням нерухомого майна, завдавши збитків на 1,5 млрд гривень.</p>
      <p>Також <a href="https://www.slovoidilo.ua/2019/07/26/novyna/suspilstvo/kyyevi-rejderstvo-zatrymaly-derzhreyestratoriv">у Києві за рейдерство затримали держреєстраторів</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/08/17/novyna/polityka/hpu-sbu-zatrymaly-bandu-chornyx-reyestratoriv"/>
        <a href="https://www.slovoidilo.ua/2019/07/26/novyna/suspilstvo/kyyevi-rejderstvo-zatrymaly-derzhreyestratoriv"/>
      </related>
    </article>
  </body>
</html>