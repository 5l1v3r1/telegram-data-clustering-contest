<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/spettacolo/pomeriggio-5-oggi-8-novembre-2019-i-temi-e-gli-ospiti.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-08T17:15:25+00:00"/>
    <meta property="og:title" content="Pomeriggio 5 oggi 8 novembre 2019: i temi e gli ospiti"/>
    <meta property="og:description" content="Pomeriggio 5 oggi 8 novembre 2019. Nuovo appuntamento con il salotto pomeridiano della trasmissione condotta da Barbara D’Urso in onda come di consueto a partire dalle ore 17.10. Cosa è successo ieri.  Nella puntata di ieri di Pomeriggio 5, giovedì 7 novembre, Barbara d’Urso come sempre nella prima parte si è concentrata sui fatti di […]"/>
  </head>
  <body>
    <article>
      <h1>Pomeriggio 5 oggi 8 novembre 2019: i temi e gli ospiti</h1>
      <address><time datetime="2019-11-08T17:15:25+00:00">08 Nov 2019, 17:15</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/10/barbara-durso-1.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Pomeriggio 5 oggi 8 novembre 2019</b>. Nuovo appuntamento con il salotto pomeridiano della trasmissione condotta da <b>Barbara D’Urso</b> in onda come di consueto a partire dalle ore 17.10.</p>
      <p><b>Cosa è successo ieri.  </b>Nella puntata di ieri di <b>Pomeriggio 5</b>, giovedì 7 novembre, <b>Barbara d’Urso</b> come sempre nella prima parte si è concentrata sui fatti di cronaca. La padrona di casa ha raccontato quanto successo ieri a Bologna: <b>la donna accoltellata sul treno dal suo ex compagno</b> – e si è poi concentrata sulla tragica <b>morte dei tre vigili del fuoco</b>, intervenuti prontamente per spegnere un incendio in una cascina a Quargnento, in provincia di Alessandria. Durante la trasmissione si è approfondito un fatto di cronaca avvolto da mistero: <b>la morte di Libero</b>, trovato senza vita in un sacco nero sul balcone di casa – e sono state raccontate le novità sul <b>caso di Nonna Albertina</b> – l’anziana donna che per 22 anni ha vissuto in un container.</p>
      <p>Nella seconda parte del programma, gli ospiti presenti in studio hanno dibattuto e si sono confrontati su diversi temi: <b>gli scontri tra vip e paparazzi</b>, tra liti e denunce e l’eventuale <b>tradimento di Ambra Lombardo</b> – sembra che la donna abbia tradito il suo fidanzato <b>Kikò Nalli</b>, conosciuto nella Casa del Grande Fratello, con un altro concorrente del reality show, Gaetano Arena.</p>
      <h3>Pomeriggio 5 oggi 8 novembre 2019: ospiti e temi della puntata</h3>
      <p>Oggi, nuovo appuntamento con il salotto televisivo di <b>Barbara D’Urso</b>, la quale, come sempre, annuncerà i temi e gli ospiti della puntata odierna solo pochi minuti prima della messa in onda del programma.</p>
      <p>Ecco cosa verrà affrontato in questa puntata, direttamente dagli studi Mediaset di Roma. Verrà ricordato il cantautore molisano <b>Fred Bongusto</b>, scomparso all’età di 84 anni la scorsa notte. Ci sarà poi in collegamento una telespettatrice di Pomeriggio 5 per il capitolo <b>“Lite tra condomini”</b>: la donna è stata addirittura denunciata dalla vicina per stalking.  Barbara D’Urso darà anche aggiornamenti e dettagli su quanto accaduto ieri sul <b>Frecciarossa alla donna accoltellata dall’ex</b>: sarà intervistata la madre della ragazza. Si tornerà a parlare di <b>Libero, l’uomo trovato morto con una ferita alla gola in un sacco sul suo balcone di casa</b>.</p>
      <h3>Pomeriggio 5: di cosa si parlerà nella seconda parte</h3>
      <p>Nella seconda parte del programma si parlerà delle <i>cougar</i>, le “panterone”- da Demi Moore a Jennifer Lopez. Ci sarà una grande rappresentanza delle cinquantenni alla riscossa, <b>le Panterone Napoletane</b> che sono diventate star del web. In studio sarà presente la showgirl Carmen Di Pietro insieme a sua madre e si discuterà sulla storia d’amore di questa con un toy boy. Tra gli scoop si affronterà quello che riguarda Wanda Fisher e la sua nuova relazione con un giovane ragazzo di 27 anni. </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/spettacolo/eva-henger-chi-e-eta-altezza-peso-carriera-marito-vita-privata-dellex-pornodiva-ospite-a-live-non-e-la-durso.html"/>
        <a href="https://www.ilcorrieredellacitta.com/news/marco-carta-chi-e-eta-fidanzato-carriera-vita-privata-del-cantante-ospite-a-live-non-e-la-durso.html"/>
        <a href="https://www.ilcorrieredellacitta.com/news/spettacolo/pomeriggio-5-oggi-30-ottobre-2019-i-temi-e-gli-ospiti-luca-sacchi-claudio-marchisio.html"/>
        <a href="https://www.ilcorrieredellacitta.com/news/morgan-chi-e-vita-privata-ex-figlie-carriera-e-sfratto-questa-sera-a-live-non-e-la-durso.html"/>
        <a href="https://www.ilcorrieredellacitta.com/news/pupo-chi-e-vita-privata-moglie-amante-figlie-professione-questa-sera-a-live-non-e-la-durso.html"/>
        <a href="https://www.ilcorrieredellacitta.com/news/lorenzo-tano-chi-e-fidanzata-vita-privata-del-figlio-di-rocco-siffredi-questa-sera-a-live-non-e-la-durso.html"/>
      </related>
    </article>
  </body>
</html>