<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/imamoglu-hakkindaki-kitaba-serh-dustu-ben-kahraman-degilim-889144"/>
    <meta property="og:site_name" content="Onedio"/>
    <meta property="article:published_time" content="2019-11-08T17:07:13+00:00"/>
    <meta property="og:title" content="İmamoğlu Hakkındaki Kitaba 'Şerh Düştü': 'Ben Kahraman Değilim'"/>
    <meta property="og:description" content="İstanbul Büyükşehir Belediye Başkanı Ekrem İmamoğlu, kampanya direktörü  Necati Özkan'ın kendisi hakkında yazdığı &quot;Kahramanın Yolculuğu: Yeni Nesil Si..."/>
  </head>
  <body>
    <article>
      <h1>İmamoğlu Hakkındaki Kitaba 'Şerh Düştü': 'Ben Kahraman Değilim'</h1>
      <address><time datetime="2019-11-08T17:07:13+00:00">08 Nov 2019, 17:07</time> by <a rel="author" href="https://onedio.com/profil/emre-ordu" target="_blank">Emre Ordu</a></address>
      <h4><a href="https://onedio.com/etiket/istanbul/501c48f7cc161f8ec13422a8">İstanbul</a> Büyükşehir Belediye Başkanı <a href="https://onedio.com/etiket/ekrem-imamoglu/5c19110333afc62114eed646">Ekrem İmamoğlu</a>, kampanya direktörü  Necati Özkan'ın kendisi hakkında yazdığı "Kahramanın Yolculuğu: Yeni Nesil Siyasetin Zaferi" kitabının ismine şerh düştü. İmamoğlu, "Her ne kadar kendisi beni 'kahraman' diye tanımlasa da ben kendimi kahraman diye tanımlamıyorum" dedi.</h4>
      <figure>
        <img src="https://img-s2.onedio.com/id-5dc59c0ae5e3b1712af4d2ef/rev-0/w-500/s-90b48e85b97bb9fc9521b54fe172d8a500c7a230.jpg"/>
      </figure>
      <p><a href="https://onedio.com/etiket/istanbul/501c48f7cc161f8ec13422a8">İstanbul</a> Büyükşehir Belediye Başkanı <a href="https://onedio.com/etiket/ekrem-imamoglu/5c19110333afc62114eed646">Ekrem İmamoğlu</a>, seçim kampanyasının direktörlüğünü yapan Necati Özkan'ın bu süreci anlattığı'Kahramanın Yolculuğu: Yeni Nesil Siyasetin Zaferi' kitabı tartışma yaratmıştı. İmamoğlu, gazetecilerin sorusu üzerine kitapla ilgili görüşlerini paylaştı.</p>
      <h3>"Sadece bir başlangıca imza attım"</h3>
      <figure>
        <img src="https://img-s1.onedio.com/id-5dc59f5c1c1f40552bf7fc00/rev-0/w-500/s-bac4321dc316aaf24f93a5ff0ed5d10254b05ad5.jpg"/>
      </figure>
      <p>İmamoğlu, şunları söyledi:</p>
      <p>"Necati Beyle uzun yıllardır beraberiz. Kendisiyle organik bir tanışmamız var. Necati Bey’in profesyonel bir meslek yaşamı var. Benim de kendim olmak gibi bir huyum var. Onun da katkılarıyla önümüzdeki taşları temizlediği, bize yol arkadaşlığı yaptığı bir süreç yaşıyoruz 6 yıldır. 6 yıla sığdırdığımız en büyük başarı <a href="https://onedio.com/etiket/istanbul/501c48f7cc161f8ec13422a8">İstanbul</a> seçimi. Kendi gözüyle bu sürecin nasıl bir süreç olduğunu, kampanya dilinin neyi etkilediğini Necati Bey’in bu bakışı çok değerli bir bölüm. Herkesin bir bakışı olacaktır. Ama kitabın şu noktasına bir şerh koyuyorum, o da şu: Her ne kadar kendisi beni 'kahraman' diye tanımlasa da ben kendimi kahraman diye tanımlamıyorum. Çünkü insan kendine kahraman dememeli, kahraman olmak büyük sorumluluk ister, zaman ister, olgunluk ister. Ben sadece bir başlangıca imza attım. Daha büyük bir imza atmak isteyen, hizmet etmek isteyen bir belediye başkanıyım."</p>
      <p><a href="https://onedio.com/etiket/cumhuriyet-halk-partisi/50187b65295c0432640034ea">CHP</a> <a href="https://onedio.com/etiket/istanbul/501c48f7cc161f8ec13422a8">İstanbul</a> İl Başkanı Canan Kaftancıoğlu, geçtiğimiz günlerde <a href="https://onedio.com/etiket/twitter/50187b65295c0432640034f2">Twitter</a> hesabından kitaba tepki göstermiş ve "Kahramanın hikayesini yazıyorum diyerek kahramandan daha çok kendilerini kahramanlaştırmaya çalışan profesyoneller bilsinler ki; yalan, yanlış ve eksik verilerle Genel merkez iradesinin, CHP örgütlerinin ve İstanbul ittifakının emeğine hiç kimse saygısızlık edemeyecektir!'" demişti.</p>
    </article>
  </body>
</html>