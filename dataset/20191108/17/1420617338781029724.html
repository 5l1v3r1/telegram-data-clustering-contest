<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/latina-in-arrivo-110mila-euro-per-il-progetto-sistema-integrato-delle-citta-di-fondazione.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-08T17:58:49+00:00"/>
    <meta property="og:title" content="Latina, in arrivo 110mila euro per il progetto “Sistema integrato delle Città di Fondazione”"/>
    <meta property="og:description" content="Nell’ambito del Bando Regionale “La cultura fa sistema” della Regione Lazio, l’Assessorato alla Cultura del Comune di Latina è stato ammesso al finanziamento per la cifra di 110mila euro grazie al progetto “Sistema integrato delle Città di Fondazione”. Responsabile del progetto è Elena Lusena, che coordina i sistemi integrati, culturali e turistici dell’Amministrazione Comunale. Il […]"/>
  </head>
  <body>
    <article>
      <h1>Latina, in arrivo 110mila euro per il progetto “Sistema integrato delle Città di Fondazione”</h1>
      <address><time datetime="2019-11-08T17:58:49+00:00">08 Nov 2019, 17:58</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/08/comune-latina-681x383.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Nell’ambito del Bando Regionale “La cultura fa sistema” della Regione Lazio, l’Assessorato alla Cultura del Comune di Latina è stato ammesso al finanziamento per la cifra di 110mila euro grazie al progetto “Sistema integrato delle Città di Fondazione”. Responsabile del progetto è Elena Lusena, che coordina i sistemi integrati, culturali e turistici dell’Amministrazione Comunale. Il finanziamento si aggiunge a quello recentemente ottenuto per il Museo Duilio Cambellotti (230mila euro) alla fine dell’estate.</p>
      <p>Il Sistema Integrato delle Città di Fondazione inizia a dare i suoi frutti, persino prima della sua formalizzazione. Il progetto, che aderisce a una Legge Regionale, rimasta sino a ora disattesa, ha avuto una prima tappa simbolica nella pre-intesa siglata a Pomezia il 29 ottobre scorso. Ora il passo definitivo vedrà la luce il prossimo 7 dicembre a Latina, presso il Museo Cambellotti, nell’ambito di un convegno di presentazione dei due progetti e di dibattito pubblico sul ruolo che i sistemi culturali possono svolgere, integrando servizi e contenuti, per lo sviluppo del territorio.</p>
      <p>«Sono anni – ha dichiarato l’Assessore Di Francia – che intorno alle Città di Fondazione si succedono molte parole, alcune intenzioni e qualche ipotesi. Forse ora si intravede la luce alla fine del tunnel e ci piace che la nostra città, al pari delle altre città nate nel ‘900, ne sia protagonista».</p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/latina-in-arrivo-110mila-euro-per-il-progetto-sistema-integrato-delle-citta-di-fondazione.html"/>
        <a href="https://www.ilcorrieredellacitta.com/news/colosseo-turisti-israeliani-trovano-un-osso-umano-nel-terreno-indagini-in-corso-foto.html"/>
        <a href="https://www.ilcorrieredellacitta.com/ultime-notizie/rapina-un-bar-minacciando-la-cassiera-con-un-coccio-di-bottiglia-identificato-il-presunto-responsabile.html"/>
        <a href="https://www.ilcorrieredellacitta.com/ultime-notizie/ss-lazio-celtic-in-manette-12-ultras-della-lazio-e-ferito-un-funzionario-della-digos.html"/>
        <a href="https://www.ilcorrieredellacitta.com/news/spettacolo/pomeriggio-5-oggi-8-novembre-2019-i-temi-e-gli-ospiti.html"/>
        <a href="https://www.ilcorrieredellacitta.com/ultime-notizie/pregiudicati-rubano-carburante-dal-serbatoio-di-un-camion-arrestati.html"/>
      </related>
    </article>
  </body>
</html>