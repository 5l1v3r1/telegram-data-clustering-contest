<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/08/biletite-vyv-varna-za-gradskiia-transport-veche-sa-s-validnost-1-chas.429026"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T17:52:00+00:00"/>
    <meta property="og:title" content="Билетите във Варна за градския транспорт вече са с валидност 1 час"/>
    <meta property="og:description" content="Пътникът може да сменя различни превозни средства за това време | Dnes.bg"/>
  </head>
  <body>
    <article>
      <h1>Билетите във Варна за градския транспорт вече са с валидност 1 час</h1>
      <h2>Пътникът може да сменя различни превозни средства за това време</h2>
      <address><time datetime="2019-11-08T17:52:00+00:00">08 Nov 2019, 17:52</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Билетите във Варна за градския транспорт имат валидност 1 час. С него пътниците могат да продължат пътуването си до избраната от тях спирка, без да си купуват нов билет.</p>
      <p>Хартиен билет, закупен от машината, намираща се в автобуса или тролейбуса, не е необходимо да се валидира, тъй като това става автоматично, обясни Биляна Якова, ръководител на проекта "Интегриран градски транспорт на Варна".</p>
      <p>Задължително е при прекачване в друго превозно средство билетът да се валидира във валидиращите устройства, намиращи се в превозното средство.</p>
      <p>За активен се счита билет, ако в момента на прекачване в автобус или тролей, не е изтекла неговата времева валидност от 1 час. С него пътниците могат да продължат пътуването си до избраната от тях спирка, без да си купуват нов билет.</p>
      <p>При закупуване на хартиен билет от машина за продажба на билети, намиращи се на спирките, е необходимо валидиране във валидиращите устройства, намиращи се в превозното средство, посочи още Биляна Якова, цитирана от БТА.</p>
      <p>При възникване на въпроси, гражданите, ползващи градския транспорт във Варна, могат да се обръщат към ОП "ТАСРУД" на телефон 0700 20 280 или tasrud@mail.bg.</p>
    </article>
  </body>
</html>