<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/donald-trump-michael-bloomberg-va-esua-intr-o-eventuala-cursa-prezidentiala-18557642"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-08T17:08:00+00:00"/>
    <meta property="og:title" content="Donald Trump: Michael Bloomberg va eşua într-o eventuală cursă prezidenţială"/>
    <meta property="og:description" content="Michael Blomberg va eşua în eventuala cursă prezidenţială, a declarat vineri după-amiază preşedintele SUA, Donald Trump, citat de cotidianul The New York Post."/>
  </head>
  <body>
    <article>
      <h1>Donald Trump: Michael Bloomberg va eşua într-o eventuală cursă prezidenţială</h1>
      <address><time datetime="2019-11-08T17:08:00+00:00">08 Nov 2019, 17:08</time> by <a rel="author">Mihai Draghici, Mediafax</a></address>
      <p>Michael Blomberg va eşua în eventuala cursă prezidenţială, a declarat vineri după-amiază preşedintele SUA, Donald Trump, citat de cotidianul The New York Post.</p>
      <p>"Micul Michael va eşua. Nu aş vrea să am pe nimeni adversar mai mult decât pe micul Michael", a declarat Donald Trump.</p>
      <p>"Îl cunosc de mult timp pe Michael Bloomberg. A spus multe lucruri despre mine. Dar îl ştiu pe Michael, a devenit doar o nulitate. Nu se va descura bine şi cred că îl va afecta pe Joseph Biden", a precizat Donald Trump.</p>
      <p>Michael Bloomberg "nu are magia de a se descurca. Va cheltui mulţi bani, are unele probleme mari, unele probleme personale, are multe probleme. Dar îl ştiu destul de bine pe Michael Bloomberg. Nu prea bine, dar destul de bine. Nu se va descurca. Dacă va candida, eu aş fi bucuros", a precizat Donald Trump.</p>
      <p>Magnatul Michael Bloomberg, fost primar al oraşului New York, a semnalat că ar putea intra în cursa pentru desemnarea candidatului Partidului Democrat în scrutinul prezidenţial din Statele Unite ale Americii.</p>
    </article>
  </body>
</html>