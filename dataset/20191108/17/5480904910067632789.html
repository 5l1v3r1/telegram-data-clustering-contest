<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/tenistku-kvitovou-uz-nebude-kondicne-pripravovat-vydra/1818877?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-08T17:08:00+00:00"/>
    <meta property="og:title" content="Tenistku Kvitovou už nebude kondičně připravovat Vydra"/>
    <meta property="og:description" content="Praha - Tenistka Petra Kvitová mění kondičního trenéra. Dvojnásobná vítězka Wimbledonu po čtyřech a půl letech ukončila spolupráci s Davidem Vydrou. Sedmá hráčka informaci zveřejnila na sociálních sítích."/>
  </head>
  <body>
    <article>
      <h1>Tenistku Kvitovou už nebude kondičně připravovat Vydra</h1>
      <address><time datetime="2019-11-08T17:08:00+00:00">08 Nov 2019, 17:08</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Tenistka Petra Kvitová mění kondičního trenéra. Dvojnásobná vítězka Wimbledonu po čtyřech a půl letech ukončila spolupráci s Davidem Vydrou. Sedmá hráčka informaci zveřejnila na sociálních sítích.</p>
      <p>"Chtěla bych moc poděkovat svému kondičnímu trenérovi Davidovi za skvělou spolupráci. Prošli jsme spolu hodně, nyní jsme se však rozhodli jít příští sezonu každý svou cestou. Děkuji, Dafi, za všechno a přeji ti vše dobré," uvedla Kvitová.</p>
      <p>Vydra, který v minulosti připravoval i Tomáše Berdycha, přišel ke Kvitové v červnu 2015 a nahradil Němce Alexe Stobera.</p>
      <p>Svěřenkyně Jiřího Vaňka ještě jméno nového kondičního trenéra nemá. "Ale i v nové sezoně bude pracovat s kondičním trenérem," uvedl pro ČTK Karel Tejkal, mluvčí devětadvacetileté bronzové olympijské medailistky.</p>
    </article>
  </body>
</html>