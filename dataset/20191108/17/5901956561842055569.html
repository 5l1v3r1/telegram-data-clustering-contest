<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/clanek/blesceca-vrnitev-v-minulo-tisocletje-247220"/>
    <meta property="og:site_name" content="Slovenske novice"/>
    <meta property="article:published_time" content="2019-11-08T17:12:00+00:00"/>
    <meta property="og:title" content="Bleščeča vrnitev v minulo tisočletje"/>
    <meta property="og:description" content="Legendarna švedska pop skupina ABBA je svetovne odre osvajala med letoma 1972 in 1982, njihovi oboževalci pa bodo konec novembra spet prišli na svoj račun. V Slovenijo namreč prvič prihaja tribu..."/>
  </head>
  <body>
    <article>
      <h1>Bleščeča vrnitev v minulo tisočletje</h1>
      <h2>Oboževalci legendarne skupine bodo prišli na svoj račun.</h2>
      <address><time datetime="2019-11-08T17:12:00+00:00">08 Nov 2019, 17:12</time> by <a rel="author">A. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/08/1476963.jpg"/>
          <figcaption>Z odličnim nastopom in bleščečo kostumografijo se bomo vrnili v čase slavne ABBE. FOTO: Arhiv skupine Abba Revival</figcaption>
        </figure>
        <figure>
          <img src="https://www.slovenskenovice.si/images/slike/2019/11/08/1476939.jpg"/>
          <figcaption>Skupina ABBA Revival bo 28. novembra nastopila v Cvetličarni. FOTO: Arhiv skupine Abba Revival</figcaption>
        </figure>
        <figure>
          <img src="https://www.slovenskenovice.si/images/slike/2019/11/08/1476940.jpg"/>
          <figcaption>V Sloveniji bodo obudili uspešnice ene največjih pop skupin vseh časov. FOTO: Arhiv skupine Abba Revival</figcaption>
        </figure>
        <figure>
          <img src="https://www.slovenskenovice.si/images/slike/2019/11/08/1476942.jpg"/>
          <figcaption>Njihov šov ohranja izvirno scenografijo, spektakularne in avtentično oblikovane kostume ter neverjetno produkcijo. FOTO: Arhiv skupine Abba Revival</figcaption>
        </figure>
      </slideshow>
      <p>Legendarna švedska pop skupina ABBA je svetovne odre osvajala med letoma 1972 in 1982, njihovi oboževalci pa bodo konec novembra spet prišli na svoj račun. V Slovenijo namreč prvič prihaja tribute skupine ABBA Revival, ki je bila kar petkrat prepoznana kot najboljša ABBA tribute zasedba v Veliki Britaniji.<br/><br/>Skupina bo na oder ljubljanske Cvetličarne stopila v polni zasedbi z bobnarjem, scenografijo in avtentično oblikovanimi kostumi iz različnih obdobij slavne skupine, pred slovenskim občinstvom pa bodo nastopili z največjimi uspešnicami, kot so Mamma Mia, Dancing Queen, Super Trouper, The Winner Takes It All, Waterloo, Take a Chance on Me in številnimi drugimi. Skrivnost te tribute skupine je v tem, da njeni člani skrbno pazijo na to, da so videti in slišati kot izvirna zasedba, za kar je potrebnega veliko truda, zato jih zelo radi vabijo tudi na Švedsko, domovino ABBE.<br/><br/><b>Lisa </b>kot <b>Anni-Frid Lyngstad</b>, <b>John </b>kot <b>Benny Andersson</b>, <b>Nina</b> kot <b>Agnetha Fältskog</b> in <b>Marcus </b>kot <b>Björn Ulvaeus </b>pravijo, da se že od leta 2006 trudijo zveneti kot slavna četverica, ki jo vsi obožujejo od mladih nog. Nina je priznala, da so se ji z nastopanjem v skupini uresničile sanje. »ABBO poslušam, odkar pomnim, vedno sem pela njihove pesmi ter plesala nanje. Zelo veliko mi pomeni, da je skupina strastna pri izvedb pesmi, kar je občinstvo zaznalo, posledično pa smo bili deležni odličnih odzivov. Kar delamo, delamo s srcem,« je povedala pred ekskluzivnim koncertom v Sloveniji.</p>
    </article>
  </body>
</html>