<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/karleusa-razkrila-kaj-si-misli-o-severini-in-komentirala-njene-kilograme-246936"/>
    <meta property="og:site_name" content="Slovenske novice"/>
    <meta property="article:published_time" content="2019-11-08T17:44:00+00:00"/>
    <meta property="og:title" content="Karleuša razkrila, kaj si misli o Severini, in komentirala njene kilograme"/>
    <meta property="og:description" content="Srbska pevka Jelena Karleuša (41), ki nikoli ne 'špara' jezika, ko beseda nanese na druge zvezdnice – spomnite se, ko sta se s srbsko pevsko divo Svetlano Ražnatović Ceco srečevali na ..."/>
  </head>
  <body>
    <article>
      <h1>Karleuša razkrila, kaj si misli o Severini, in komentirala njene kilograme</h1>
      <h2>Ena najbolj znanih Srbkinj iskreno o eni najbolj znanih Hrvatic.</h2>
      <address><time datetime="2019-11-08T17:44:00+00:00">08 Nov 2019, 17:44</time> by <a rel="author">T. V.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/07/1594584.jpg"/>
          <figcaption>Severina Kojić. FOTO: posnetek zaslona</figcaption>
        </figure>
        <figure>
          <img src="https://www.slovenskenovice.si/images/slike/2019/11/07/1594583.jpg"/>
          <figcaption>Jelena Karleuša. FOTO: posnetek zaslona</figcaption>
        </figure>
      </slideshow>
      <p>Srbska pevka <b>Jelena Karleuša</b> (41), ki nikoli ne 'špara' jezika, ko beseda nanese na druge zvezdnice – spomnite se, ko sta se s srbsko pevsko divo <b>Svetlano Ražnatović Ceco</b> srečevali na sodišču – je gostovala v oddaji <i>456 sekund</i> s <b>Sašem Vidićem</b>.</p>
      <figure>
        <img src="https://www.slovenskenovice.si/images/slike/2019/11/07/1594583.jpg"/>
        <figcaption>Jelena Karleuša. FOTO: posnetek zaslona</figcaption>
      </figure>
      <p>Med intervjujem je voditelj na velikem zaslonu pokazal različne pevke, med njimi tudi Splitčanko <b>Severino Kojić </b>(47). Hrvatica je od leta 2015 poročena s Srbom <b>Igorjem Kojićem</b>, Karleuša pa je imela o priljubljeni Seve same lepe besede. »Severina ima okus, ona je ena redkih žensk, ki ve, kaj ji pristaja, oziroma ne nosi nečesa, ker je moderno, ampak trende prilagaja sebi, da je videti, kot da si je ona izmislila trend in ne obratno. To pa se mi zdi zelo pomembno,« je pohvalila njen stil. »Pogosto dobim navdih na Severininem instagramu. Super je. Mislim, da je shujšala več, kot bi bilo treba, po drugi strani pa je to totalno <i>fashion</i>. Blagor ji! Raje bi bila preveč suha, kot da imam težave s kilogrami,« je dodala.<br/><br/>Karleuša, za katero se je letošnje leto začelo z odmevnim seks škandalom, v katerega jo je vpletel nogometaš iz BiH <b>Ognjen Vranješ</b>, je spregovorila tudi o svojem zakonu z nogometašem<b> Duškom Tošićem</b> (34). Zatrdila je, da sta še vedno poročena: »Še vedno je moj mož. Srbski mediji so rekli, da sva se že ločila, razdelili so celo najino premoženje in določili preživnino za otroke.«<br/><br/>Ena najbolj kontroverznih pevk je voditelju še priznala, da so njena največja napaka njene prevelike prsi.</p>
    </article>
  </body>
</html>