<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/08/sto-parisi-ti-deytera-o-nikos-anastasiades"/>
    <meta property="og:site_name" content="euronews"/>
    <meta property="article:published_time" content="2019-11-08T17:44:16+00:00"/>
    <meta property="og:title" content="Στο Παρίσι τη Δευτέρα ο Νίκος Αναστασιάδης"/>
    <meta property="og:description" content="Για το διεθνές φόρουμ για την ειρήνη"/>
  </head>
  <body>
    <article>
      <h1>Στο Παρίσι τη Δευτέρα ο Νίκος Αναστασιάδης</h1>
      <address><time datetime="2019-11-08T17:44:16+00:00">08 Nov 2019, 17:44</time> by <a rel="author">euronews </a></address>
      <p>O Πρόεδρος της Δημοκρατίας μεταβαίνει στο Παρίσι την ερχόμενη Δευτέρα για να συμμετάσχει στο διεθνές Φόρουμ για την Ειρήνη, που διοργανώνει η Προεδρία της Γαλλίας.</p>
      <p>Ανακοίνωση της Προεδρίας αναφέρει ότι το βράδυ της 11ης Νοεμβρίου, ο Πρόεδρος της Δημοκρατίας θα παρακαθίσει σε δείπνο που θα παραθέσει ο Πρόεδρος της Γαλλίας Εμανουέλ Μακρόν προς τιμή των ηγετών των κρατών και κυβερνήσεων καθώς και διεθνών οργανισμών, οι οποίοι θα συμμετάσχουν στο φόρουμ.</p>
      <p>Στις 12 Νοεμβρίου, το πρωί, ο Πρόεδρος της Δημοκρατίας θα συμμετάσχει στις εργασίες του φόρουμ, στην ατζέντα του οποίου είναι, ανάμεσα σε άλλα, θέματα που αφορούν τον παγκόσμιο διάλογο και διακυβέρνηση.</p>
      <p>Τον Πρόεδρο της Δημοκρατίας, ο οποίος θα επιστρέψει στην Κύπρο το βράδυ της 12ης Νοεμβρίου, θα συνοδεύει στο Παρίσι ο Κυβερνητικός Εκπρόσωπος Πρόδρομος Προδρόμου.</p>
      <p>ΠΗΓΗ: ΚΥΠΕ</p>
    </article>
  </body>
</html>