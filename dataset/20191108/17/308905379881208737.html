<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/fbi-trekt-de-bitcoin-onderuit-33067"/>
    <meta property="og:site_name" content="Apparata"/>
    <meta property="article:published_time" content="2019-11-08T17:09:00+00:00"/>
    <meta property="og:title" content="FBI trekt de Bitcoin onderuit"/>
    <meta property="og:description" content="Analisten zijn bang voor een donkerrood weekend."/>
  </head>
  <body>
    <article>
      <h1>FBI trekt de Bitcoin onderuit</h1>
      <h2>Analisten zijn bang voor een donkerrood weekend.</h2>
      <address><time datetime="2019-11-08T17:09:00+00:00">08 Nov 2019, 17:09</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Op 5 november zijn diverse Amerikaanse veiligheidsdiensten voor een hoorzitting van een Senaatscommissie verschenen. Inmiddels zijn die verslagen openbaar en blijkt dat men over cryptomunten sprak. Tijdens die hoorzitting bracht Mitt Romney namelijk de cryptomarkt en Bitcoin naar voren. Hij stelde de volgende vraag:</p>
      <blockquote>“I’m not in the Banking Committee. I don’t begin to understand how cryptocurrency works. I would think it is more difficult to carry out your work when we can’t follow the money because the money is hidden from us and wonder whether there should not be some kind of effort taken in our nation to deal with cryptocurrency.”</blockquote>
      <p>Hierop reageerde FBI-directeur Wray. Zijn antwoord was een behoorlijke schok voor de crypto-investeerder. Hij zei namelijk:</p>
      <blockquote>“For us, cryptocurrency is already a significant issue and we can project out pretty easily that it’s going to become a bigger and bigger one. Whether or not that is the subject of some kind of regulation as the response is harder for me to speak to.”</blockquote>
      <p>Kortom, hij ziet in cryptovaluta een probleem dat groter en groter wordt. Zijn uitgebreidere uitleg kwam er kort gezegd op neer dat geldstromen door cryptocurrency aan het zicht van de overheid worden voltrokken en dat dit probleem groter en groter wordt. Dat Romney maatregelen suggereert is dan ook geen goed nieuws. Zeker niet omdat het hele systeem is opgezet uit afkeer van overheidstoezicht. Overigens signaleerden wij eerder deze week al een ‘<a href="https://www.apparata.nl/nieuws/hoeveel-last-krijgt-de-bitcoin-van-deze-doos-van-pandora-33054">doos van Pandora</a>‘ die de Bitcoin parten kan spelen.</p>
      <p>De beurzen reageerden dan ook en zijn al de hele dag in mineur. De <a href="https://cryptoclan.nl/live-cryptokoersen-bitcoin-en-altcoins/">live koersen</a>, die ik vandaag om 18 uur vastlegde, kleurden dan ook rood.</p>
      <figure>
        <img src="https://static.apparata.nl/images/2019/bitcoin-top-5-cryptomunten-negatief-fbi.jpg"/>
      </figure>
      <p>Zoals we al eerder aangaven zijn er al langer signalen in de markt dat er een <a href="https://www.apparata.nl/nieuws/gaat-satoshi-nakamoto-hier-in-gevecht-om-bitcoin-video-33040">flinke koersmutatie aankomt</a> voor de Bitcoin en andere cryptomunten. Nieuwe analyses op basis van de koersen na de bekendwording van bovenstaande gedachtewisseling <a href="https://cryptodaily.co.uk/2019/11/bitcoin-has-finally-begun-its-downtrend-what-happens-next">indiceren dat dit wel eens negatief kan uitpakken</a>. Het zou dus wel eens een donkerrood weekend kunnen worden.</p>
    </article>
  </body>
</html>