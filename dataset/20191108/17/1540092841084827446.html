<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/196721/ayto-einai-to-onoma-tis-neas-omadas-poy-tha-antikatastisei-tin-delta"/>
    <meta property="og:site_name" content="CNN.gr"/>
    <meta property="article:published_time" content="2019-11-08T17:21:23+00:00"/>
    <meta property="og:title" content="Αυτό είναι το όνομα της νέας ομάδας που θα αντικαταστήσει την «Δέλτα»"/>
    <meta property="og:description" content="«Δράση» θα είναι το όνομα της νέας ομάδας που θα αντικαταστήσει την «Δέλτα». Το όνομα ανακοίνωσε σημερα στους στρατηγούς της ΕΛ.ΑΣ. ο Μιχάλης Χρυσοχοΐδης όταν..."/>
  </head>
  <body>
    <article>
      <h1>Αυτό είναι το όνομα της νέας ομάδας που θα αντικαταστήσει την «Δέλτα»</h1>
      <h2>«Δράση» θα είναι το όνομα της νέας ομάδας που θα αντικαταστήσει την «Δέλτα». Το όνομα ανακοίνωσε σημερα στους στρατηγούς της ΕΛ.ΑΣ. ο Μιχάλης Χρυσοχοΐδης όταν πήγε στη γενική αστυνομική Διεύθυνση Αττικής για να δώσει τις τελευταίες εντολές και να ενημερωθεί, μεταξύ άλλων, και για την επιχειρησιακή ετοιμότητα της «ομάδας Δράση». </h2>
      <figure>
        <img src="https://cdn.cnngreece.gr/media/com_news/users/713/karamitrou-avatar.jpg"/>
      </figure>
      <p>Μίνα Καραμήτρου, CNN Greece 19:21 , 08 November 2019 - 19:24</p>
      <p>Αυτοσυγκράτηση, επιχειρησιακή ετοιμότητα και ομαδικό πνεύμα είναι οι βασικές συστάσεις της Ασφάλειας Αττικής στην νεα <b>μηχανοκίνητη ομάδα</b> που θα αντικαταστήσει την <b>παλιά <a href="https://www.cnn.gr/eidhseis/tag/82319/omada-delta">ομάδα «Δέλτα»</a></b> και, όπως αποφασίστηκε, θα είναι στο δρόμο τη Δευτέρα. Πιλοτικά δε, θα υπάρξει αρχικά την Κυριακη η εμφάνιση μίας ομάδας. </p>
      <p>Πρόκειται για συνολικά 51 αστυνομικούς, οι οποίοι θα αποτελούν στην ουσία την δίκυκλη ΟΠΚΕ και αρχικά θα ειναι 5 ομάδες των δέκα αστυνομικών η καθεμιά. Θα εργάζονται εξάωρο, δύο ομάδες το πρωί, δύο το απόγευμα και μια ακόμη ενισχυτική όπου χρειάζεται.</p>
      <p>
        <a href="https://www.cnn.gr/news/ellada/story/196461/etoimoi-oi-antikatastates-tis-omadas-delta-stoys-dromoys-apo-deytera">
          <b>Έτοιμοι οι… αντικαταστάτες της ομάδας «ΔΕΛΤΑ» - Στους δρόμους από Δευτέρα</b>
        </a>
      </p>
      <p>Στο βασικό οπλισμό θα περιλαμβάνεται αλεξίσφαιρο γιλέκο, το όπλο του κάθε αστυνομικού, αλλά και όταν, χρειάζεται, θα φέρουν και κοντά υποπολυβόλα. Επίσης, θα φορούν επιαγκωνίδες στα χέρια και τα πόδια. Ό,τι, δηλαδή, περιλαμβάνει και ο εξοπλισμός της ειδικής ομάδας ΟΠΚΕ.</p>
      <p>Βασικός τους στόχος της «Δράσης» θα ειναι η πάταξη της εγκληματικότητας ενώ θα ενεργοποιείται και σε δύσκολα επιχειρησιακά περιστατικά, όπως επεισόδια μεταξύ χούλιγκαν, εκκενώσεις καταλήψεων και επιθέσεις κατά αστυνομικών μετά από επεισόδια. Κυρίως, θα περιπολούν στον αστικό ιστό, με βασικότερο χώρο το κέντρο της Αθήνας. </p>
      <p>Οι 51 αστυνομικοί έχουν εμπειρία στην άμεση δράση, τη ΔΙΑΣ και υπηρεσίες της ασφάλειας ενώ πέρασαν αυστηρή και μεθοδική εκπαίδευση.</p>
      <p>Η οδηγία της ηγεσίας του υπουργείου Προστασίας του Πολίτη για τη δημιουργία της νέας αυτής δίκυκλης υπηρεσίας ήταν σαφής, ότι σε καμία περίπτωση δεν θα πρέπει να επαναληφθούν αστοχίες και λάθη που ειχαν παρατηρηθεί στη λειτουργία της ομαδας «Δέλτα». Θα πρέπει να είναι μία συγκροτημένη και απολύτως ψύχραιμη ομάδα που θα ακολουθεί ακριβώς τις εντολές του κέντρου επιχειρήσεων, μέσα στα αυστηρά πλαίσια των νόμων και των κανόνων εμπλοκής.</p>
      <p> </p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/196717/thriler-stin-kerkyra-vrethike-nekri-gynaika-mesa-sto-aytokinito-tis">Θρίλερ στην Κέρκυρα: Βρέθηκε νεκρή γυναίκα μέσα στο αυτοκίνητό της</a>
        </li>
        <li>
          <a href="https://www.cnn.gr/news/ellada/story/196689/pethane-o-andras-poy-maxairothike-sto-monastiraki">Πέθανε ο άνδρας που βρέθηκε αιμόφυρτος στο Μοναστηράκι</a>
        </li>
        <li>
          <a href="https://www.cnn.gr/news/ellada/story/196656/agonia-sti-xalkidiki-gia-ton-entopismo-ilikiomenoy-poy-exafanistike">Αγωνία στη Χαλκιδική για τον εντοπισμό ηλικιωμένου που εξαφανίστηκε</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/82319/omada-delta">ΟΜΑΔΑ ΔΕΛΤΑ</a>
        </li>
        <li>
          <a href="https://www.cnn.gr/eidhseis/tag/82354/omada-drash">ΟΜΑΔΑ ΔΡΑΣΗ</a>
        </li>
        <li>
          <a href="https://www.cnn.gr/eidhseis/tag/2/astynomia">ΑΣΤΥΝΟΜΙΑ</a>
        </li>
        <li>
          <a href="https://www.cnn.gr/eidhseis/tag/51067/opke">ΟΠΚΕ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/08/196708/snapshot/2594697.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/08/196743/snapshot/2732473.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/08/196721/snapshot/15218690.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/08/196740/snapshot/13924870.jpg"/>
      </figure>
    </article>
  </body>
</html>