<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/televizia/2019/11/08/kakvi-sa-izmereniiata-na-svobodata-30-godini-sled-10-noemvri-1989-g.429013"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T17:22:00+00:00"/>
    <meta property="og:title" content="Какви са измеренията на свободата 30 години след 10 ноември 1989 г.?"/>
    <meta property="og:description" content="&quot;Мултимедия&quot; по Bulgaria ON AIR със специални издания през уикенда | Dnes.bg"/>
  </head>
  <body>
    <article>
      <h1>Какви са измеренията на свободата 30 години след 10 ноември 1989 г.?</h1>
      <h2>"Мултимедия" по Bulgaria ON AIR със специални издания през уикенда</h2>
      <address><time datetime="2019-11-08T17:22:00+00:00">08 Nov 2019, 17:22</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Какви са измеренията на свободата 30 години след 10 ноември 1989 г.? В търсене на отговор на този въпрос на<b> 9 и 10 ноември</b> предаването „<a href="https://www.bgonair.bg/c/181-multimediya">Мултимедия</a>“ по <b>Bulgaria ON AIR</b> ще бъде посветено на 30-годишнината от началото на прехода към демокрация.</p>
      <p>В събота, от 11:00 часа, писателят Захари Карабашлиев ще разкаже как и поради какви причини напуска България преди години, кое е хубавото на Америка и защо избира отново да се върне в родината. В „Мултимедия“ писателят ще разкрие детайли за житейския си път и ще говори за смисъла от добра българска литература.</p>
      <p>Кои са личностите, които променят страната ни днес? За успехите, изборите и положителните примери в съботното издание на „Мултимедия“ ще разкаже Даниел Пенев, автор на книгата „Хората, които променят България. Вдъхновение в 30 истории“.</p>
      <p>В неделя, в рамките на 30 минути, водещият на предаването Даниел Ненчев ще представи част от размишленията на Веско Ешкенази, Алек Попов, Лилия Абаджиева, Теодосий Спасов, Явор Гърдев, Недко Солаков, Павел Койчев и Ясен Гюзелев по повод свободата, границите й и 30-годишната промяна. Вижданията на всички тези артисти са част от дебютната книга на Ненчев – „Идеи без граници“, която съдържа 30 интервюта със световнопризнати българи.</p>
      <p>За постиженията и провалите в различни области на обществения живот в България през последните 30 години разказва и новото издание „Преходът. България 30 години по-късно“. За книгата в „Мултимедия“ в неделя ще говорят Георги Лозанов и Антоний Тодоров.</p>
      <p>Не пропускайте „<a href="https://www.bgonair.bg/c/181-multimediya">Мултимедия</a>“ в <b>събота и неделя</b> от <b>11:00 час</b>а по <b>Bulgaria ON AIR</b>.</p>
    </article>
  </body>
</html>