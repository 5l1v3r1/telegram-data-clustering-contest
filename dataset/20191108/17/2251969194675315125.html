<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/08/spaccio-di-eroina-6-anni-e-7-mesi-al-pusher/1322803/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-08T17:18:53+00:00"/>
    <meta property="og:title" content="Spaccio di eroina, 6 anni e 7 mesi al pusher"/>
    <meta property="og:description" content="PORTO RECANATI - Sotto accusa al tribunale di Macerata un 24enne del Pakistan. Oggi la sentenza"/>
  </head>
  <body>
    <article>
      <h1>Spaccio di eroina, 6 anni e 7 mesi al pusher</h1>
      <h2>PORTO RECANATI - Sotto accusa al tribunale di Macerata un 24enne del Pakistan. Oggi la sentenza</h2>
      <address><time datetime="2019-11-08T17:18:53+00:00">08 Nov 2019, 17:18</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F08%2Fspaccio-di-eroina-6-anni-e-7-mesi-al-pusher%2F1322803%2F">Condividi10</a><a href="https://twitter.com/intent/tweet?text=Spaccio+di+eroina%2C++6+anni+e+7+mesi+al+pusher&amp;url=https%3A%2F%2Fwww.cronachemaceratesi.it%2F2019%2F11%2F08%2Fspaccio-di-eroina-6-anni-e-7-mesi-al-pusher%2F1322803%2F">Tweet</a>Email10 Condivisioni</p>
      <p> </p>
      <p> </p>
      <p>
        <b>Accusato di spaccio di eroina, cessioni che sarebbero durate anche per alcuni mesi verso alcuni clienti, oggi un 24enne pakistano è stato condannato a 6 anni e 7 mesi al tribunale di Macerata. Il giovane, Sahil Khan, residente in provincia di Ancona, a Ostra, era accusato di aver ceduto droga a 8 clienti. I fatti contestai erano avvenuti a Porto Recanati e le cessioni di droga si erano interrotte nel maggio 2014. Ad un cliente, dice l’accusa, avrebbe spacciato per un anno e mezzo, (appunto fino al maggio 2014), ad un altro avrebbe ceduto dosi di eroina per 3 o 4 mesi , sempre fino al maggio 2014. Ad un terzo avrebbe ceduto droga per 2 mesi, fino all’aprile 2014, ad un altro ancora avrebbe venduto eroina per circa sei mesi (fino al maggio 2014), ad un altro ancora avrebbe ceduto droga per 4 o 5 mesi fino all’aprile 2014. In tutti i casi contestati la droga venduta era eroina e il costo oscillava dai 30 ai 50 euro a dose. Oggi il 24enne è stato condannato a 6 anni e 7 mesi. È difeso dall’avvocato Alessandro Brandoni.</b>
      </p>
    </article>
  </body>
</html>