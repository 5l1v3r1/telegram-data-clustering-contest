<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620499/%D9%85%D8%A7%D8%B4%DB%8C%D9%86%E2%80%8C%D8%B3%D8%A7%D8%B2%D8%A7%D9%86-%D8%A8%D8%A7%D8%B2%DB%8C-%D8%A8%D8%A7%D8%AE%D8%AA%D9%87-%D8%B1%D8%A7-%DB%B2-%D8%A8%D8%B1-%DB%8C%DA%A9-%D9%BE%DB%8C%D8%B1%D9%88%D8%B2-%D8%B4%D8%AF%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T17:12:00+00:00"/>
    <meta property="og:title" content="ماشین‌سازان بازی باخته را ۲ بر یک پیروز شدند"/>
    <meta property="og:description" content="تیم فوتبال ماشین‌سازی تبریز در هفته دهم از رقابت‌های لیگ برتر فوتبال در دیداری خانگی ذوب آهن اصفهان را ۲ بر یک شکست داد."/>
  </head>
  <body>
    <article>
      <h1>ماشین‌سازان بازی باخته را ۲ بر یک پیروز شدند</h1>
      <h2>لیگ برتر فوتبال</h2>
      <address>
        <time datetime="2019-11-08T17:12:00+00:00">08 Nov 2019, 17:12</time>
      </address>
      <p>
        <i>تیم فوتبال ماشین‌سازی تبریز در هفته دهم از رقابت‌های لیگ برتر فوتبال در دیداری خانگی ذوب آهن اصفهان را ۲ بر یک شکست داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در این بازی که عصر جمعه و از ساعت ۱۵ در ورزشگاه بنیان دیزل تبریز برگزار شد تیم میزبان در حالیکه تا دقایق پایانی بازی یک بر صفر عقب بود با گل های دقایق ۸۵ و ۹۱، بازی را ۲ بر یک به سود خود به پایان برد.</p>
      <p>با شروع بازی شاگردان منصوریان از اشتباه خط دفاع ماشین سازان استفاده کرده و در ثانیه های ابتدایی بازی گل نخست بازی را به سود خود به ثمر رساندند.</p>
      <p>در دقایقی از بازی شاگردان خطیبی موقعیت هایی را بوجو آوردند که با خطا متوقف شدند و علی رغم اعتراض کادر فنی و بازیکنان ماشین سازی داور اعتقادی به نشان دادن کارت زرد نداشته و دستور به ادامه بازی می داد.</p>
      <figure>
        <img src="https://aftabnews.ir/files/fa/news/1398/8/17/356707_181.jpg"/>
      </figure>
      <p>در نیمه دوم بازیکنان ماشین سازی در دقایق بیشتری از بازی مالکیت توپ و میدان را در اختیار داشتند تا اینکه در دقیقه ۸۵ بازیکن برزیلی سبزقباها ادواردو دوسانتوس گل تساوی بازی را وارد تیم ذوب آهن کرد.</p>
      <p>شاگردان خطیبی به این نتیجه راضی نبوده و در دقیقه ۹۰ + ۱ گل دوم توسط احمد رضا زنده روح خلق شد تا ماشین سازان برنده این بازی شوند.</p>
      <p>در طول بازی اتابک زارعی دقیقه ۲۰ با شاهین ثاقبی، علی آل کثیر دقیقه ۲۹ با جفرسون دخسوس و خرم الحسینی دقیقه ۷۰ با اتابک زارعی برای تیم ماشین سازی و محمد نیک نفس دقیقه ۶۱ با محمد رضا خلعتبری، احسان پهلوان دقیقه ۶۱ با قاسم حدادی فر و مجتبی حق دوست دقیقه ۷۲ با امیرارسلان مطهری برای تیم ذوب آهن تعویض شدند.</p>
      <p>همچنین شاهین ثاقبی و قائم اسلامی خواه از ماشین سازی و هادی محمدی، مهدی مهدی پور و محمد نیک نفس از تیم ذوب آهن با کارت زرد جریمه شدند.</p>
      <p>تیم داوری این بازی را رضا عادل، فرهاد مروجی، علیرضا طاهرخانی، دانیال باشنده و ابوطالب طاهریان به عنوان ناظر داوری برعهده داشتند.</p>
      <p>از حواشی این بازی می توان به حضور ۶۱۰ تماشاگر و احترام به جان باختگان زلزله میانه و همجنین اهتزاز پرچم جمهوری اسلامی ایران در دقایق ابتدایی بازی توسط تماشاگران روی سکو ها اشاره کرد.</p>
      <p>تیم ماشین سازی با سه امتیاز این بازی با ۱۲ امتیاز در رده دهم و تیم ذوب آهن با ۷ امتیاز در رده چهاردهم جدول لیگ برتر قرار گرفتند.</p>
    </article>
  </body>
</html>