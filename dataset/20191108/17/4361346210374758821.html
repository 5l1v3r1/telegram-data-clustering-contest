<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/halalosan-megszurta-egy-ferfi-a-lakotarsat-kiskunfelegyhazan/186227"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T17:30:00+00:00"/>
    <meta property="og:title" content="Halálosan megszúrta egy férfi a lakótársát Kiskunfélegyházán"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Halálosan megszúrta egy férfi a lakótársát Kiskunfélegyházán</mark>
      </h1>
      <address><time datetime="2019-11-08T17:30:00+00:00">08 Nov 2019, 17:30</time> by <a rel="author">Police.hu</a></address>
      <p>
        <b>A feltételezett elkövető elszámoltatása folyamatban van. </b>
        <b>A feltételezett elkövető elszámoltatása folyamatban van.</b>
      </p>
      <p>Egy férfi telefonon tett bejelentést 2019. november 8-án kora délután a rendőrségre, mivel elmondása szerint egy késsel megszúrta ismerősét.</p>
      <p>A rendelkezésre álló adatok szerint Kiskunfélegyházán, egy családi házban az 54 éves bejelentő szóváltásba keveredett lakótársával, és a vita közben egy kisméretű késsel mellkason szúrta. A 45 éves férfi nem sokkal később belehalt sérülésében.</p>
      <p>Az esettel összefüggésben a Bács-Kiskun Megyei Rendőr-főkapitányság halált okozó testi sértés bűntett elkövetésének megalapozott gyanúja miatt nyomozást rendelt el. A rendőrök előállították a feltételezett elkövetőt, akinek elszámoltatása folyamatban van.</p>
    </article>
  </body>
</html>