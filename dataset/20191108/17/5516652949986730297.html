<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425368/trizei-kai-deyterh-karekla-proponhth-sthn-a-kathgoria-dwdekanhsoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-08T17:20:01+00:00"/>
    <meta property="og:title" content="Τρίζει και δεύτερη καρέκλα προπονητή στην Α' κατηγορία Δωδεκανήσου"/>
    <meta property="og:description" content="Κατά τα φαινόμενα, δεν είμαστε μακριά από το να έχουμε εξελίξεις. Νομίζω ότι θέλουμε λίγο ακόμα, όπως βλέπω τα πράγματα…"/>
  </head>
  <body>
    <article>
      <h1>Τρίζει και δεύτερη καρέκλα προπονητή στην Α' κατηγορία Δωδεκανήσου</h1>
      <h2>Όταν μιλάει ο Γκαστόνε</h2>
      <address>
        <time datetime="2019-11-08T17:20:01+00:00">08 Nov 2019, 17:20</time>
      </address>
      <p>Δεν είναι μια η καρέκλα προπονητή που …τρίζει στο τοπικό μας πρωτάθλημα της Α’ Κατηγορίας. Είναι τελικά δύο… Είπαμε, είναι δύσκολη η καρέκλα του προπονητή στο τοπικό και πολλές φορές πολύ …ηλεκτρική…</p>
      <p>
        <b>Κατά τα φαινόμενα, δεν είμαστε μακριά από το να έχουμε εξελίξεις. Νομίζω ότι θέλουμε λίγο ακόμα, όπως βλέπω τα πράγματα…</b>
      </p>
      <p>Θα είναι σημαντικό και αυτό το Σαββατοκύριακο. Ανάλογα τι αποτελέσματα θα έχουμε, θα φανεί και ποιες θα είναι οι εξελίξεις. Είμαι σε μεγάλη αγωνία πάντως…</p>
      <p>
        <b>Μέχρι πριν λίγο καιρό υπήρχε και μια ακόμα …καρέκλα που …έτριζε αλλά προς το παρών το θέμα ξεπεράστηκε. Και αυτό επειδή τα αποτελέσματα ήρθαν βολικά… Αν ήταν διαφορετικά, θα είχαμε ραγδαίες εξελίξεις…</b>
      </p>
      <p>Όλοι κρίνονται από τα αποτελέσματα, αγαπητοί μου φίλοι. Στην ουσία δεν υπάρχει άλλο κριτήριο. Αυτή είναι μια μεγάλη αλήθεια νομίζω…</p>
      <p>
        <b>Και καλή δουλειά να κάνεις κάποιος, αν τα αποτελέσματα στο γήπεδο είναι αρνητικά, δεν έχει και πολύ μέλλον…</b>
      </p>
      <p>Και καλά να ισχύει κάτι τέτοιο στις μεγάλες κατηγορίες όπου εκεί έχεις να κάνει με επαγγελματίες παίκτες που αμείβονται για να κερδίσει η ομάδα. Στο τοπικό που έχεις να κάνεις με ερασιτέχνες και υποτίθεται ο σκοπός πρέπει να είναι άλλος, γιατί να υπάρχει τέτοια …σκάση για τους προπονητές;</p>
      <p>
        <b>Και όμως. Το σκεπτικό των παραγόντων δεν αλλάζει, Το ίδιο είναι και στις επαγγελματικές κατηγορίες και στις ερασιτεχνικές. Όλοι θέλουν τα αποτελέσματα. Να νικάνε συνέχεια…</b>
      </p>
    </article>
  </body>
</html>