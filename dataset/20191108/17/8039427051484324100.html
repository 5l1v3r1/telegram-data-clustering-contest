<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949744"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T17:17:19+00:00"/>
    <meta property="og:title" content="ప్రజల మద్యనే ఉంటా.....ప్రజాసమస్యలు పరిష్కరిస్తా- తలసాని"/>
    <meta property="og:description" content="ADVT"/>
  </head>
  <body>
    <article>
      <h1>ప్రజల మద్యనే ఉంటా.....ప్రజాసమస్యలు పరిష్కరిస్తా- తలసాని</h1>
      <address>
        <time datetime="2019-11-08T17:17:19+00:00">08 Nov 2019, 17:17</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌</b>: తాను నిరంతరం ప్రజల మధ్యనే ఉంటానని, ప్రజా సమస్యల పరిష్కారానికి అధిక ప్రాధాన్యత ఇస్తానని పశుసంవర్ధకశాఖ మంత్రి తలసాని శ్రీనివాస్‌యాదవ్‌ అన్నారు. శుక్రవారం పద్మారావునగర్‌పార్క్‌ వద్ద ‘ సమస్య మీది-పరిష్కారం మాది’ అనే నినాదంతో రాష్ట్రంలోనే మొట్టమొదటిసారిగా ప్రజల సమస్యల పరిష్కారానికి ఏర్పాటుచేసిన ఫిర్యాదుల బాక్స్‌ను మంత్రి ప్రారంభించారు. ఈసందర్భంగా ఆయన మాట్లాడుతూ ప్రతినిత్యం ప్రజలు తన దృష్టికి అనేక సమస్యలు తీసుకు వస్తారని, వాటిలో అనేక సమస్యలను పరిష్కరించినట్టు తెలిపారు. ప్రజలు ఇంకా సమస్యలు ఉంటే ఈ ఫిర్యాదుల బాక్స్‌ను సద్వినియోగం చేసుకోవాలని సూచించారు. ప్రతి 15 రోజులకు ఒకసారి ఈ ఫిర్యాదుల బాక్స్‌ తెరిచి ప్రజల నుంచి వచ్చిన సమస్యలను పరిష్కరించేందుకు కృషి చేస్తామని తెలిపారు. అనంతరం పార్క్‌లో 5.50 లక్షలతో నూతనంగా ఏర్పాటుచేసిన పవర్‌బోర్‌ను ప్రారంభించారు. పద్మారావునగర్‌పార్క్‌ వద్దకు వచ్చే దినసరి కూలీల కోరిక మేరకు ఎస్‌పి కాలేజీ వద్ద ఏర్పాటు చేసిన 5 రూపాయల భోజన కేంద్రాన్నిమంత్రి ప్రారంభించారు. బన్సీలాల్‌పేట డివిజన్‌లోని మున్సిపల్‌ క్వార్టర్స్‌ వద్ద ముస్లిం బస్తీలో 6 లక్షల రూపాయల వ్యయంతో నిర్మించిన కమ్యూనిటీహాల్‌ను కూడా మంత్రి ప్రారంభించారు.</p>
    </article>
  </body>
</html>