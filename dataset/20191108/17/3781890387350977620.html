<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740717"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T17:03:00+00:00"/>
    <meta property="og:title" content="ชัยภูมิผนึกกำลังเพิ่มทักษะแนะแนวอาชีพนักเรียนยากจน"/>
    <meta property="og:description" content="จ.ชัยภูมิ ผนึกกำลังเพิ่มทักษะแนะแนวทางอาชีพแก่นักเรียนครอบครัวยากจน หลังจบภาคบังคับให้มีงานทำ"/>
  </head>
  <body>
    <article>
      <h1>ชัยภูมิผนึกกำลังเพิ่มทักษะแนะแนวอาชีพนักเรียนยากจน</h1>
      <address>
        <time datetime="2019-11-08T17:03:00+00:00">08 Nov 2019, 17:03</time>
      </address>
      <p>
        <b>จ.ชัยภูมิ ผนึกกำลังเพิ่มทักษะแนะแนวทางอาชีพแก่นักเรียนครอบครัวยากจน หลังจบภาคบังคับให้มีงานทำ</b>
      </p>
      <p>ที่ห้องประชุม ชั้น 3 สพม.30 (ชัยภูมิ) ต.ในเมือง อ.เมืองชัยภูมิ จ.ชัยภูมิ นายสวาท ฦๅชา รอง ผอ.สำนักงานเขตพื้นที่การศึกษามัธยมศึกษา เขต 30 (ชัยภูมิ) เผยว่า สพม.30 (ชัยภูมิ) เป็นเจ้าภาพด้านสถานที่การจัดประชุมโครงการเพิ่มทักษะด้านอาชีพแก่นักเรียนครอบครัวยากจนที่ไม่ได้เรียนต่อหลังจบการศึกษาภาคบังคับของจังหวัดชัยภูมิ บูรณาการร่มกับโครงการเตรียมความพร้อมแก่กำลังแรงงานในกิจกรรมสร้างเครือข่ายการแนะแนวอาชีพ ซึ่งมีผู้บริหารสถานศึกษา และครูแนะแนวสังกัด สพม.30 เข้าร่วมการประชุมรับทราบแนวทางสู่การปฏิบัติ จำนวน 80 คน โดยมีหัวหน้าส่วนราชการและนักวิชาการที่ร่วมกันบูรณาการจัดประชุมให้ความรู้ถึงแนวทางการดำเนินงานร่วมกันเป็นเครือข่ายการแนะแนวอาชีพ ประกอบด้วย หลักสูตรการพัฒนาอาชีพและการยกระดับฝีมือ (น.ส.นภาเพ็ญ ศรีศักดิ์ ผอ.สำนักงานพัฒนาฝีมือแรงงานชัยภูมิ), การสนับสนุนสงเคราะห์ครอบครัวผู้มีรายได้น้อยและไร้ที่พึ่ง เงินสงเคราะห์กองทุนคุ้มครองเด็ก เงินทุนเพื่อการประกอบอาชีพหรือเงินสงเคราะห์อื่นแก่นักเรียนกลุ่มเป้าหมาย (น.ส.ทิพวรรณ ตันสุริวงษ์ นักพัฒนาสังคม รก.พัฒนาสังคมและความมั่นคงมนุษย์ จ.ชัยภูมิ), เรื่องสิทธิประโยชน์ต่างๆ ของลูกจ้างเมื่อเข้าทำงานและข้อกฎหมายที่ควรรู้ (นางลมหวน วัฒนากลาง นักวิชาการ สนง.แรงงาน จ.ชัยภูมิ), การแนะนำโครงการเตรียมความพร้อมแก่กำลังแรงงานในกิจกรรมสร้างเครือข่ายการแนะแนวอาชีพ/ข้อมูลตลาดแรงงานและอาชีพ การวัดบุคลิกภาพเพื่อการศึกษาต่อและการเลือกอาชีพ (วัดแวว) (นายสมชาย นาคพงษ์ จัดหางาน จ.ชัยภูมิ) และการแนะแนวจากกาญจนาภิเษกวิทยาลัย ช่างทองหลวง กรุงเทพมหานคร</p>
      <figure>
        <img src="https://www.dailynews.co.th/admin/upload/20191109/news_VJZKSIfICg001334_533.jpg?v=20191109023?v=3413"/>
      </figure>
      <p>การดำเนินการครั้งนี้ ได้ดำเนินการตามแนวทางที่ผู้ตรวจการแผ่นดิน (นายสมศักดิ์ สุวรรณสุจริต) ได้ร่วมกับ จ. แม่ฮ่องสอน ในการดำเนินการโครงการนำร่องเป็นผลสำเร็จ และได้ถอดบทเรียนเพื่อเป็นแนวทางในการขยายผลในจังหวัดอื่นๆ โดยให้มีการบูรณาการความร่วมมือกับกระทรวงมหาดไทย กระทรวงศึกษาธิการ การทรวงการพัฒนาสังคมและความมั่นคงของมนุษย์ สำนักงานคณะกรรมการการศึกษาขั้นพื้นฐาน (สพฐ.) กรมส่งเสริมการปกครองท้องถิ่น กรมพัฒนาฝีมือแรงงานและกรมการจัดหางาน เห็นควรขยายผลให้ครอบคลุมทุกจังหวัดและมีการดำเนินการต่อเนื่องเป็นประจำทุกปี <br/><br/>ชาตรี ทวีนาท <br/>ผู้สื่อข่าวเว็บไซต์เดลินิวส์ออนไลน์ จ.ชัยภูมิ </p>
    </article>
  </body>
</html>