<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/vimatv/s-kedikoglou-kai-g-mpalafas-diastayronoun-ta-ksifi-tous-sto-one-channel/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T17:10:42+00:00"/>
    <meta property="og:title" content="Σ. Κεδίκογλου και Γ. Μπαλάφας διασταυρώνουν τα ξίφη τους στο One Channel"/>
    <meta property="og:description" content="Καλεσμένοι στην εκπομπή One Line βρέθηκαν την Παρασκευή (8/11) ο βουλευτής της Νέας Δημοκρατίας, Σίμος Κεδίκογλου και ο βουλευτής του ΣΥΡΙΖΑ Γιάννης Μπαλάφας, διασταυρώνοντας τα ξίφη τους γύρω από τα θέματα της πολιτικής επικαιρότητας."/>
  </head>
  <body>
    <article>
      <h1>Σ. Κεδίκογλου και Γ. Μπαλάφας διασταυρώνουν τα ξίφη τους στο One Channel</h1>
      <h2>Καλεσμένοι στην εκπομπή One Line βρέθηκαν την Παρασκευή (8/11) ο βουλευτής της Νέας Δημοκρατίας, Σίμος Κεδίκογλου και ο βουλευτής του ΣΥΡΙΖΑ Γιάννης Μπαλάφας, διασταυρώνοντας τα ξίφη τους γύρω από τα θέματα της πολιτικής επικαιρότητας.</h2>
      <address><time datetime="2019-11-08T17:10:42+00:00">08 Nov 2019, 17:10</time> by <a rel="author">ΤοΒΗΜΑ Team</a></address>
      <p>Καλεσμένοι στην εκπομπή One Line βρέθηκαν την Παρασκευή (8/11) ο βουλευτής της Νέας Δημοκρατίας, Σίμος Κεδίκογλου και ο βουλευτής του ΣΥΡΙΖΑ Γιάννης Μπαλάφας, διασταυρώνοντας τα ξίφη τους γύρω από τα θέματα της πολιτικής επικαιρότητας.</p>
      <p>Με φόντο τη σύγκρουση μεταξύ ΝΔ και ΣΥΡΙΖΑ για την εξαίρεση Τζανακόπουλου και Πολάκη από την Προανακριτική επιτροπή για την υπόθεση Novartis, ο κ. Κεδίκογλου δήλωσε πως με τα «κόλπα» του ΣΥΡΙΖΑ καθυστερούν οι εργασίες της επιτροπής, ενώ από τη μεριά του ο κ. Μπαλάφας δήλωσε πως στον ΣΥΡΙΖΑ, είναι οι τελευταίοι που δεν θα ήθελαν να εξεταστεί σωστά ολοκληρωμένα ο κ. Φρούζης.</p>
      <p>
        <a href="https://www.in.gr/2019/11/08/greece/kraygi-agonias-apo-foitites-tou-oikonomikou-panepistimiou-katastasi-exei-ksefygei-fovomaste/">Κραυγή αγωνίας από φοιτητές της ΑΣΟΕΕ : «Η κατάσταση έχει ξεφύγει, φοβόμαστε»</a>
      </p>
      <p>Στο τραπέζι του One Line βρέθηκαν επίσης το ζήτημα του μεταναστευτικού – προσφυγικού, με τον κ. Κεδίκογλου να υπογραμμίζει την ανάγκη για σχηματισμό ενιαίας εθνικής γραμμής και τη συνεργασία με την υπόλοιπη Ευρώπη επί του θέματος, ενώ μίλησε και για την δυσαρέσκεια της κυβέρνησης για τις δηλώσεις γαλάζιων βουλευτών για το μπάρμπεκιου με χοιρινό και αλκοόλ.</p>
      <p>Ο κ. Μπαλάφας από τη μεριά του υπογράμμισε ότι συνεννόηση μπορεί να επιτευχθεί εφόσον δεν υπάρχει ρητορική μίσους και αποκλεισμού.</p>
      <p>Τέλος, Σ. Κεδίκογλου και Γ. Μπαλάφας τοποθετήθηκαν γύρω από τις αλλαγές και τις βελτιώσεις της τελευταίας στιγμής στο νέο φορολογικό νομοσχέδιο της ΝΔ.</p>
      <figure>
        <iframe src="https://www.youtube.com/embed/Yw6O4vjq-Ts" width="640" height="360" data-service="Youtube" scrolling="no"/>
      </figure>
      <p>
        <b>Πηγή: <a href="https://www.onetv.gr/politiki/s-kedikoglou-kai-g-mpalafas-diastayronoun-ta-ksifi-tous-sto-one-channel/">onetv.gr</a></b>
      </p>
      <p>
        <a href="https://www.tovima.gr/2019/11/08/society/xristougenniatikos-gia-ta-dora-kai-epidomata-apo-to-eirinodikeio/">Χριστουγεννιάτικος μποναμάς για τα δώρα και επιδόματα από το Ειρηνοδικείο</a>
      </p>
    </article>
  </body>
</html>