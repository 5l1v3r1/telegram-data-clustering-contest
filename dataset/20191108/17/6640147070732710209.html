<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/deadpool-fuori-catalogo-disney/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T17:30:00+00:00"/>
    <meta property="og:title" content="Deadpool fuori dal catalogo Disney+!"/>
    <meta property="og:description" content="Disney+ promette tanto divertimento nei salotti degli appassionati. Tuttavia, nel catalogo non ci saranno i due film di Deadpool!"/>
  </head>
  <body>
    <article>
      <h1>Deadpool fuori dal catalogo Disney+!</h1>
      <address><time datetime="2019-11-08T17:30:00+00:00">08 Nov 2019, 17:30</time> by <a rel="author">Francesco Caputo</a></address>
      <p><b>Disney+ farà il suo debutto ufficiale in Italia il prossimo 31 marzo 2020</b>, e su questo non c’erano particolari dubbi <a href="https://www.tomshw.it/culturapop/disney-arriva-in-italia-ecco-data-duscita-contenuti-e-possibile-costo/">dopo il suo annuncio</a>. Tuttavia, restava ancora incerta <b>la presenza dei contenuti per adulti nel catalogo della piattaforma Disney</b>. Bob Iger, CEO di Disney, ha risolto il mistero, affermando che non ci sarà <b>Deadpool</b>.</p>
      <p>Leggi anche: <a href="https://www.tomshw.it/culturapop/deadpool-gli-sceneggiatori-parlano-di-crossover-con-il-mcu/">Deadpool: gli sceneggiatori parlano di crossover con il MCU</a></p>
      <p>L’Amministratore Delegato della Casa di Topolino, durante una lunga intervista con <a href="https://www.bloomberg.com/news/features/2019-11-07/inside-disney-bob-iger-on-star-wars-pixar-and-more">Bloomberg</a>, ha dato sfogo alla sua lunga conoscenza su <b>Disney+</b>, parlando liberamente su moltissimi contenuti che saranno pubblicati sul catalogo della piattaforma. Tuttavia, <b>Iger ha confermato che esso non includerà Deadpool</b> e <b>I Griffin</b>, e di conseguenza <b>tutte le serie “Rated-R”</b>.</p>
      <p>Secondo quanto detto dallo stesso Iger, <b>questi contenuti saranno</b> – momentaneamente – <b>esclusiva di Hulu</b>, e questa scelta resterà tale fino a nuovi ordini. D’altronde, <b>Disney ha come focus la famiglia</b> – vale a dire, tutti i contenuti adatti al tempo stesso a grandi e piccini.</p>
      <p>Per chi non lo sapesse, Disney+ consentirà agli appassionati di guardare al suo debutto High School Musical, Lady and the Tramp, Avengers: Endgame, Captain Marvel e The Mandalorian; mentre sono in arrivo altri contenuti del calibro di Loki, Hawkeye e The Falcon.</p>
      <figure>
        <img src="https://www.tomshw.it/images/images/2019/04/disney-28436.768x432.jpg"/>
      </figure>
      <blockquote>Siete alla ricerca del Bluray di Deadpool? Se sì, potete acquistare la nostra proposta su Amazon Italia al <a href="https://toms.it/KdQla">seguente indirizzo</a>!</blockquote>
    </article>
  </body>
</html>