<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42718_Ne-vporavsya-iz-keruvannyam-Na-Rivnenshchini-vnaslidok-DTP-postrazhdali-dvo-lyudey-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-08T17:39:00+00:00"/>
    <meta property="og:title" content="Не впорався із керуванням. На Рівненщині внаслідок ДТП постраждали двоє людей (ФОТО)"/>
    <meta property="og:description" content="Автопригода сталася сьогодні, 8 листопада, близько 09:30 на автодорозі &quot;Городище-Рівне-Староконстянтинів&quot; на виїзді зі Здолбунова. По"/>
  </head>
  <body>
    <article>
      <h1>Не впорався із керуванням. На Рівненщині внаслідок ДТП постраждали двоє людей (ФОТО)</h1>
      <address>
        <time datetime="2019-11-08T17:39:00+00:00">08 Nov 2019, 17:39</time>
      </address>
      <p>
        <b>Автопригода сталася сьогодні, 8 листопада, близько 09:30 на автодорозі "Городище-Рівне-Староконстянтинів" на виїзді зі Здолбунова.</b>
      </p>
      <p>Поліцейські встановили, що водій вантажного автомобіля "Volvo", 51-річний житель Луцька, не впорався із керуванням, виїхав на смугу зустрічного руху, де допустив зіткнення із мікроавтобусом "Nissan" під керуванням 39-річного жителя села Плоска Острозького району.</p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D0%B7%D0%B4%D0%BE%D1%80%D0%BB%D0%B1%D1%83%D0%BD%D1%96%D0%B2%D1%89%D0%B8%D0%BD%D0%B0%202.jpg"/>
      </figure>
      <p>Обох водіїв доставили до лікарні. У керманича мікроавтобуса медики діагностували закриту черепно-мозкову травму, струс головного мозку та забої тіла. Чоловіка госпіталізували до лікарні. Водія вантажівки після надання меддопомоги відпустили. За результатами медичного освідування він був тверезий.</p>
      <p>Крім того, до Рівненської лікарні також звернулась пасажирка автомобіля «Nissan», 33-річна дружина водія. Її наразі оглядають медики.</p>
      <p>Автодорога повністю розблокована. Обидва транспортні засоби поміщені на спецмайданчик.</p>
      <p>За фактом порушення правил безпеки дорожнього руху слідчі Здолбунівського відділення поліції розпочали досудове розслідування за частиною 1 статті 286 Кримінального кодексу України.</p>
      <p>Про це повідомляє відділ комунікації поліції Рівненської області</p>
      <p> </p>
    </article>
  </body>
</html>