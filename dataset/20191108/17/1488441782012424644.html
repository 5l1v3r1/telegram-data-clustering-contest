<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/08/volete-provare-le-ultime-novita-android-10-sul-vostro-rog-phone-ii-asus-lancia-programma-beta-testing-679859/"/>
    <meta property="og:site_name" content="AndroidWorld"/>
    <meta property="article:published_time" content="2019-11-08T17:42:14+00:00"/>
    <meta property="og:title" content="Volete provare le ultime novità di Android 10 sul vostro ROG Phone II? ASUS lancia il programma di beta testing"/>
    <meta property="og:description" content="Avete un ROG Phone II e siete disposti a rinunciare a un po’ di stabilità di sistema per provare le..."/>
  </head>
  <body>
    <article>
      <h1>Volete provare le ultime novità di Android 10 sul vostro ROG Phone II? ASUS lancia il programma di beta testing</h1>
      <address><time datetime="2019-11-08T17:42:14+00:00">08 Nov 2019, 17:42</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>Avete un <a href="https://www.androidworld.it/tag/asus-rog-phone-ii/">ROG Phone II</a> e siete disposti a rinunciare a un po’ di stabilità di sistema per<b> provare le ultime novità della Zen UI con <a href="https://www.androidworld.it/tag/android-10/">Android 10</a></b>? Allora questo è il momento giusto per iscrivervi al <b>programma di beta testing appena lanciato da <a href="https://www.androidworld.it/tag/asus/">Asus</a></b>. L’azienda taiwanese infatti è in cerca di utenti disponibili a partecipare attivamente alla sperimentazione effettuando i test richiesti e riportando eventuali bug.</p>
      <p>Per candidarvi dovete <b>compilare <a href="https://www.asus.com/zentalk/plugin.php?id=ques&amp;op=viewques&amp;qid=4&amp;lrid=7">questo modulo</a></b> (se il link non dovesse funzionare da mobile fate copia-incolla direttamente nel browser) e fornire tutti i dati necessari (IMEI, Serial Number, versione attuale del firmware, ecc.). <b>I posti sono limitati</b> e Asus si riserva il diritto di selezionare solo alcuni tra tutti coloro che si iscriveranno. È necessario – oltre ovviamente a possedere un ROG Phone II (ZS660KL) – <b>conoscere l’inglese</b> (tutte le comunicazioni avverranno in questa lingua), avere dimestichezza con Android, <b>essere presenti su ZenTalk e partecipare attivamente nelle discussioni online</b>.</p>
      <p>Se sarete selezionati dovrete accettare alcune <b>clausole di riservatezza</b> sul programma e scaricare tutti gli aggiornamenti che potrebbero essere rilasciati (anche su base giornaliera). Al momento ad ogni modo <b>non è ancora stato comunicato quando avverrà il primo aggiornamento</b>. Facciamo notare che sono esclusi dal test le varianti cinesi del telefono – chiamate versioni “Tencent ” – su cui i rivenditori hanno flashato delle WW ROM e in quanto tali non sono considerati idonei.</p>
      <p>Fonte: <a href="https://zentalk.asus.com/en/discussion/12751/rog-phone-2-beta-tester-join-to-experience-android-10#latest">Asus</a></p>
    </article>
  </body>
</html>