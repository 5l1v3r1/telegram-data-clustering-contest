<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-steam-epic-games-store/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T17:40:00+00:00"/>
    <meta property="og:title" content="Death Stranding: uscita su Steam ed Epic Games Store"/>
    <meta property="og:description" content="Il publisher 505 Games ha annunciato che la versione PC di Death Stranding sarà disponibile sia su Steam che sull'Epic Games Store."/>
  </head>
  <body>
    <article>
      <h1>Death Stranding: uscita su Steam ed Epic Games Store</h1>
      <address><time datetime="2019-11-08T17:40:00+00:00">08 Nov 2019, 17:40</time> by <a rel="author">Ivan Miralli</a></address>
      <p>Dopo anni e anni dal suo annuncio, e altrettanti di estenuante attesa, finalmente <b>Death Stranding</b> è disponibile in tutti i principali mercati mondiali, al momento in esclusiva temporanea per PlayStation 4. Negli ultimi giorni, tra le altre cose, è stato annunciato l’arrivo della versione PC nel corso dell’<b>estate 2020</b>.</p>
      <p>Proprio nelle ultime ore, in particolare, il publisher <b>505 Games</b> ha annunciato che è possibile prenotare la versione PC di Death Stranding, al prezzo di 59.99 Euro. In particolare, 505 Games in collaborazione con Kojima Productions hanno annunciato che la versione PC uscirà contemporaneamente su Steam, il servizio in digital delivery di <b>Valve</b>, ed <b>Epic Games Store</b>.</p>
      <figure>
        <img src="https://www.tomshw.it/images/images/2019/10/death-stranding-recensione-58990.768x432.jpg"/>
      </figure>
      <p>Leggi anche: <a href="https://www.tomshw.it/videogioco/playstation-5-transizione-veloce/">PlayStation 5 permetterà una transizione dei giocatori più veloce rispetto a PS4</a></p>
      <p>Non ci resta a questo punto che attendere ulteriori dichiarazioni future da parte di <b>Kojima Productions</b> in merito all’uscita della versione PC, che siamo certi non tarderanno a venire.</p>
      <p>Ricordiamo che Death Stranding ci metterà nei panni di <b>Norman Reedus</b> (l’attore che ha già prestato il suo volto nella famosa serie di <i>The Walking Dead</i>), in un futuro immediato e distopico in cui il pianeta terra è stato devastato da misteriose esplosioni che hanno innescato una serie di eventi sovrannaturali. E voi, giocherete Death Stranding su PlayStation 4 o su PC? Fatecelo sapere qui sotto nei commenti!</p>
      <blockquote>Hai voglia di giocare ad uno dei titoli più significativi di quest’anno? Acquista subito Death Stranding per PlayStation 4 a questo <a href="https://toms.it/BwVBr">indirizzo</a>!</blockquote>
      <p> </p>
    </article>
  </body>
</html>