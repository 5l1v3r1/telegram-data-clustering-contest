<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/sprava-ukrajina-proti-rosiji-mh17-novini-ukrajini-50052497.html"/>
    <meta property="og:site_name" content="НВ"/>
    <meta property="article:published_time" content="2019-11-08T17:46:00+00:00"/>
    <meta property="og:title" content="Рішення Гаазького суду може вплинути на створення спецтрибуналу у справі MH17 — Зеркаль"/>
    <meta property="og:description" content="Рішення Міжнародного суду ООН в Гаазі про визнання юрисдикції за позовом України проти Росії може позитивно вплинути на питання створення спецтрибуналу у справі про знищення літака рейсу MH17."/>
  </head>
  <body>
    <article>
      <h1>Рішення Гаазького суду може вплинути на створення спецтрибуналу у справі MH17 — Зеркаль</h1>
      <h2>Рішення Міжнародного суду ООН в Гаазі про визнання юрисдикції за позовом України проти Росії може позитивно вплинути на питання створення спецтрибуналу у справі про знищення літака рейсу MH17.</h2>
      <address>
        <time datetime="2019-11-08T17:46:00+00:00">08 Nov 2019, 17:46</time>
      </address>
      <p>Про це заявила заступник міністра закордонних справ з питань європейської інтеграції Олена Зеркаль, передає <a href="https://interfax.com.ua/">Інтерфакс-Україна.</a></p>
      <p>«Це [рішення Міжнародного суду ООН про визнання юрисдикції] означає, що Росія буде нести відповідальність, і буде виправдовуватися перед Міжнародним судом за те, як вона поставляла зброю в Україну… Це означає, що і суд, і міжнародна спільнота будуть в змозі своїми очима бачити, що відбувалося, мати доступ до всіх матеріалів, тим більше це може мати вплив на подальший розгляд питань створення того ж трибуналу [по MH17] в рамках Ради безпеки ООН», — сказала вона.</p>
      <p>За словами Зеркаль, Україна і Нідерланди спільно працюють над тим, щоб змусити Росію відповісти за загибель 298 осіб на борту збитого лайнера.</p>
      <p>8 листопада <a href="https://nv.ua/world/geopolitics/cud-oon-priznal-yurisdikciyu-po-delu-ukrainy-protiv-rossii-novosti-mira-50052458.html">Міжнародний суд ООН визнав юрисдикцію</a> у справі про застосування та тлумачення Конвенцій про протидію расовій дискримінації і фінансування тероризму за позовом України проти Росії.</p>
      <p>3 червня в Міжнародному суді ООН в Гаазі <a href="https://nv.ua/world/countries/segodnya-sud-oon-nachnet-rassmotrenie-vozrazheniy-rossii-po-isku-ukrainy-zerkal-50024918.html?prefer_lang=ru">розпочалися усні слухання</a> у справі Україна проти Росії.</p>
      <p>Київ звинувачує Москву в порушенні Міжнародної конвенції про боротьбу з фінансуванням тероризму в зв’язку з російською агресією на Донбасі. І в порушенні Конвенції про ліквідацію всіх форм расової дискримінації через переслідування кримськотатарських активістів на окупованому РФ півострові Крим.</p>
    </article>
  </body>
</html>