<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/ma-che-caso-uscito-nuovo-libro-veltroni-walter-ego-si-218507.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-08T17:17:00+00:00"/>
    <meta property="og:title" content="Ma che per caso"/>
    <meta property="og:description" content="MA CHE PER CASO È USCITO UN NUOVO LIBRO DI VELTRONI? - WALTER-EGO SI BUTTA SUL GIALLO, E I GIORNALI SI BUTTANO A LODARE QUESTO ''MAIGRET CAPITOLINO'' (ADDIRITTURA) PROTAGONISTA DI UN ''THRILLER IN SALSA ROSA'' CHE, AVVERTITE I POVERI PRODUTTORI ITALIANI, ''È CONCEPITO APPOSTA PER UN FILM, MEGLIO ANCORA PER UNA SERIE TV'' - IL ''FATTO'': ''CHI L'HA DETTO CHE LA CRITICA È MORTA? MAGARI, ECCO, È LA LETTERATURA CHE NON SE LA PASSA BENE''"/>
  </head>
  <body>
    <article>
      <h1>Ma che per caso</h1>
      <address>
        <time datetime="2019-11-08T17:17:00+00:00">08 Nov 2019, 17:17</time>
      </address>
      <p>
        <b>
          <b>MA CHE PER CASO È USCITO UN NUOVO LIBRO DI VELTRONI? - WALTER-EGO SI BUTTA SUL GIALLO, E I GIORNALI SI BUTTANO A LODARE QUESTO ''MAIGRET CAPITOLINO'' (ADDIRITTURA) PROTAGONISTA DI UN ''THRILLER IN SALSA ROSA'' CHE, AVVERTITE I POVERI PRODUTTORI ITALIANI, ''È CONCEPITO APPOSTA PER UN FILM, MEGLIO ANCORA PER UNA SERIE TV'' - IL ''FATTO'': ''CHI L'HA DETTO CHE LA CRITICA È MORTA? MAGARI, ECCO, È LA LETTERATURA CHE NON SE LA PASSA BENE''</b>
        </b>
      </p>
      <hr/>
      <p>
        <b>Marco Palombi per “il <a href="http://www.ilfattoquotidiano.it/">Fatto Quotidiano</a>”</b>
      </p>
      <figure>
        <a href="https://www.dagospia.com/mediagallery/Dago_fotogallery-254932/1235698.htm">
          <img src="https://cdn-static.dagospia.com/img/foto/11-2019/walter-veltroni-assassinio-a-villa-borghese-1235698.jpg"/>
        </a>
        <figcaption>walter veltroni assassinio a villa borghese</figcaption>
      </figure>
      <p>Ieri mattina, mentre commettevamo il nostro dovere di leggere i giornali, ci è come venuto un dubbio: ma non è che è uscito un libro di Veltroni? Alla quarta paginata, alla quarta firma prestigiosa del quarto prestigioso quotidiano, il dubbio s' è fatto certezza: sì, è uscito. È un giallo, anzi un "thriller in salsa rosa, il giallo addolcito dalla verve della commedia", "pieno di segreti, misteri e colpi di scena" (Stampa).</p>
      <p>E come se la cava Walter? "Conduce la storia con mano leggera, spirito divertito, gusto nello spaziare tra cinema e letteratura, rimandi e richiami, e il racconto è spassoso" (Messaggero); "Una volta aperto il libro lo si legge fino alla fine" (Repubblica); "Una trama solida e forte, allucinata a tratti ma sempre consequenziale, animata da colpi di scena e sovvertimenti di pregiudizi sapientemente assecondati, condita da ironia ben disseminata" (CorSera).</p>
      <p>Ah, bene. E ricorda qualcuno? Un "Maigret capitolino", un "novello Ingravallo" (Stampa). E che ne viene fuori? "L' acuta metafora di una vita quotidiana fatta di profonde solitudini digitalmente connesse" (CorSera). Ma guarda. E poi? Che "L' impurità, il compromesso, i conti con la realtà e dunque i conti con i propri limiti sono il segreto del Bene; la purezza, l' ossessione, l' integralismo sono il motore del Male" (Repubblica).</p>
      <p>Ma dai! E c' è speranza che ne facciano un film? È "concepito apposta per un film, meglio ancora per una serie tv" (Repubblica). Ma chi l' ha detto che la critica è morta? Magari, ecco, è la letteratura che non se la passa bene.</p>
      <figure>
        <a href="https://www.dagospia.com/mediagallery/Dago_fotogallery-254932/1096408.htm">
          <img src="https://cdn-static.dagospia.com/img/foto/12-2018/walter-veltroni-1096408.jpg"/>
        </a>
        <figcaption>walter veltroni</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254932/1126816.htm">
          <img src="https://cdn-static.dagospia.com/img/foto/03-2019/walter-veltroni-1126816.jpg"/>
        </a>
        <figcaption>walter veltroni</figcaption>
      </figure>
    </article>
  </body>
</html>