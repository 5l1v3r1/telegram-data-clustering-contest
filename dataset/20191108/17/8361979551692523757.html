<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/rosiyu-zmusyat-rozvesti-sili-novini-ukrajini-50052495.html"/>
    <meta property="og:site_name" content="НВ"/>
    <meta property="article:published_time" content="2019-11-08T17:42:00+00:00"/>
    <meta property="og:title" content="У штабі ООС «змусять» російську сторону розвести сили 9 листопада"/>
    <meta property="og:description" content="У штабі операції Об'єднаних сил прокоментували зрив розведення сил та засобів у районі Богданівки та Петрівського."/>
  </head>
  <body>
    <article>
      <h1>У штабі ООС «змусять» російську сторону розвести сили 9 листопада</h1>
      <h2>У штабі операції Об'єднаних сил прокоментували зрив розведення сил та засобів у районі Богданівки та Петрівського.</h2>
      <address>
        <time datetime="2019-11-08T17:42:00+00:00">08 Nov 2019, 17:42</time>
      </address>
      <p>За <a href="https://www.facebook.com/watch/?v=782324678846291">словами</a> командувача ООС, генерал-майора Богдана Бондара, Україна «змусить» російську сторону, щоб розведення відбулось в суботу, 9 листопада.</p>
      <p>«У зв’язку з неготовністю російської сторони зазначений захід сьогодні не пройде. Відбулися телефонні переговори на рівні контактної групи, і було прийнято рішення, що датою розведення може стати 12:00 завтра. Російська сторона продовжує провокувати. Українська сторона дотримується рамкової угоди про додержання режиму тиші. Ми змусимо російську сторону до того, щоб цей процес завтра почався», — сказав Бондар.</p>
      <p>8 листопада <a href="https://nv.ua/ukr/ukraine/events/viyna-na-donbasi-rozvedennya-sil-u-petrivskomu-zirvali-boyoviki-novini-ukrajini-50052409.htmlhttps:/nv.ua/ukr/specials/razvedenie-sil-novosti-donbassa-novosti-ukrainy.html">проросійські окупаційні сили зірвали розведення сил та засобів у районі Богданівки та Петрівського.</a></p>
      <p>29 жовтня 2019 року <a href="https://nv.ua/ukr/ukraine/events/u-zolotomu-pochalosya-rozvedennya-sil-novini-ukrajini-50050374.html">в Золотому Луганської області стартувало розведення сил і засобів, яке потім продовжиться в Петрівському.</a></p>
      <p>1 листопада в районі Золотого завершився перший етап розведення сил та засобів та <a href="https://nv.ua/ukr/ukraine/events/u-rayoni-zolotogo-4-prohodit-rozminuvannya-teritoriji-novini-ukrajini-50051368.html">розпочали розмінування території.</a></p>
      <p>Президент Зеленський вважає розведення сил на Донбасі кроком до припинення бойових дій і можливістю для зустрічі лідерів нормандської четвірки (Україна — Німеччина — Франція — Росія) для обговорення врегулювання ситуації на сході України.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/events/zelenskiy-vislovivsya-pro-rozvedennya-sil-novini-ukrajini-50052244.html">Зеленський висловився про розведення сил: Можемо собі дозволити</a>
        </li>
        <li>
          <a href="https://nv.ua/ukr/ukraine/events/eks-vice-spiker-verhovnoji-radi-pro-vidvedennya-viysk-na-donbasi-novini-ukrajini-50052398.html">«Котиків розводять». Екс-віце-спікер Ради Сироїд розкритикувала розведення сил на Донбасі</a>
        </li>
      </ul>
    </article>
  </body>
</html>