<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/10-te-vyprosa-koito-trevozhat-fenovete-na-barselona-1404441.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T17:45:00+00:00"/>
    <meta property="og:title" content="10-те въпроса, които тревожат феновете на Барселона"/>
    <meta property="og:description" content="Отборът на Барселона определено не се намира в най-доброто си състояние Тимът е първи в испанската Ла Лига, но това се дължи най-вече на слабото представяне и на останалите отбори"/>
  </head>
  <body>
    <article>
      <h1>10-те въпроса, които тревожат феновете на Барселона</h1>
      <address><time datetime="2019-11-08T17:45:00+00:00">08 Nov 2019, 17:45</time> by <a rel="author">Sportlive.bg</a></address>
      <p>Отборът на <b><a href="https://www.sportlive.bg/tags/2223">Барселона </a></b>определено не се намира в най-доброто си състояние. Тимът е първи в испанската Ла Лига, но това се дължи най-вече на слабото представяне и на останалите отбори. Каталунците са с 22 от възможни 33 точки. В Шампионска лига отново са водачи в групата, но бяха изиграни два трудни двубоя срещу непретенциозния Славия Прага (победа и равенство), бе обърнат Интер в мач, в който "блаугранас" спокойно можеше да загуби, и бе записано равенство срещу Борусия Дортмунд, като испанският шампион бе доволен от точката. </p>
      <p>Привържениците съвсем не са доволни. Испанското престижно издание "Marca" подготви списък с 10-те въпроса, които най-много тревожат привържениците на Барселона:</p>
      <p><b>1. Защо Барселона играе по този начин? </b>Каталунците изгубиха стила, с който бяха разпознаваеми на футболната карта. В момента не се отличават толкова от другите отбори.</p>
      <p>
        <b>2. Защо Лионел Меси и Антоан Гризман не се разбират? </b>
        <b>Двама от най-добрите играчи на "блаугранас" не могат да комуникират и това се вижда по време на мачовете. Двамата не се оглеждат един за друг, не се виждат или най-лошото - не искат да го направят.</b>
      </p>
      <p>3. Защо бе привлечен Жуниор Фирпо? Той пристигна в клуба с поглед за бъдещето. При контузията на Жорди Алба обаче Нелсон Семедо е преквалифициран в ляв бек.</p>
      <figure>
        <img src="https://i.actualno.com/actualno_2013/upload/2019/11/08/0809437001573225875_big.jpg"/>
      </figure>
      <p>
        <b>4. Какво е направил Иван Ракитич, за да заслужи такова отношение? </b>
        <b>От незаменим титуляр през миналия сезон до пренебрегвата резерва. Никой от клуба не е обяснил случващото се.</b>
      </p>
      <p>
        <b>5. Защо има толкова много контузии? </b>
        <b>През този сезон тимът често е измъчван от контузии. Лионел Меси, Луис Суарес, Жорди Алба и Усман Дембеле бяха потърпевиши, а при някои травмите се повтаряха.</b>
      </p>
      <p>6. Защо се допускат толкова голове? Този сезон Барселона трудно успява да запази "суха" мрежа.</p>
      <p>
        <b>7. Защо играчите не тичат достатъчно? </b>
        <b>В групата им в Шампионска лига каталунците са пробягали най-малко разстояние. В един от кръговете дори бяха отборът, който е навъртял най-малко километри от всички.</b>
      </p>
      <p>
        <b>8. Защо трудно реализират в Шампионска лига? </b>
        <b>"Блаугранас" разполага с невероятни играчи, но са реализирали само 4 гола в 4 мача в турнира. Тимът е вкарал по-малко от половината участници.</b>
      </p>
      <p><b>9. Защо някои играчи не могат да издържат физически цял мач? </b><b>Физическото състояние на някои игр</b>ачи е тревожно. Например Серхио Бускетс и Артур просто не могат да издържат 90 минути.</p>
      <figure>
        <img src="https://i.actualno.com/actualno_2013/upload/2019/02/01/0886181001549022468_big.jpg"/>
      </figure>
      <p>
        <b>10. Това представяне достатъчно ли е, за да бъде спечелена Шампионска лига? </b>
        <b>И Нелсон Семедо и Жерар Пике признаха, че с тази игра няма как да бъде спечелен най-престижния клубен футболен турнир.</b>
      </p>
      <p>
        <b>А защо е забранено на самолети да преминават на дома на Лионел Меси - <a href="https://www.sportlive.bg/timeout/timeoutother/Qsna-e-prichinata-zaradi-koqto-e-zabraneno-na-samoleti-da-minavat-nad-doma-na-Mesi-1404369.html">вижте в този материал на SportLive.</a></b>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Ochakva-ni-sledobedno-El-Klasiko-v-delnichen-den-1404382.html"/>
        <a href="https://www.sportlive.bg/worldfootball/spain/Trevozhno-Mesi-i-Grizman-ne-si-govorqt-na-trenirovka-1404432.html"/>
        <a href="https://www.sportlive.bg/worldfootball/spain/Synarodnik-na-Suares-razkri-Toj-shte-prodylzhi-karierata-si-v-MLS-1404287.html"/>
        <a href="https://www.sportlive.bg/worldfootball/spain/Ansu-Fati-Iskam-da-ostana-v-Barselona-prez-cqlata-si-kariera-1404228.html"/>
        <a href="https://www.sportlive.bg/worldfootball/spain/Barselona-trenira-po-malko-v-sravnenie-s-Real-1404311.html"/>
      </related>
    </article>
  </body>
</html>