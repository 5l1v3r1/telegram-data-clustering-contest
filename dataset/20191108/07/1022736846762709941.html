<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sw.rfi.fr/eac/20191108-kiir-na-machar-wapewa-siku-100-kuokoa-mchakato-wa-amani-sudan-kusini"/>
    <meta property="og:site_name" content="RFI"/>
    <meta property="article:published_time" content="2019-11-08T07:32:27+00:00"/>
    <meta property="og:title" content="Kiir na Machar wapewa siku 100 kuokoa mchakato wa amani Sudan Kusini"/>
    <meta property="og:description" content="Rais wa Sudan Kusini, Salva Kiir na kiongozi wa waasi Riek Machar, wamepewa siku nyingine 100 ili waunde Serikali ya pamoja baada ya kushindwa kumaliza tofauti zao, uamuzi ambao umekosolewa vikali na Marekani iliyosema taifa hilo linahitaji viongozi..."/>
  </head>
  <body>
    <article>
      <h1>Kiir na Machar wapewa siku 100 kuokoa mchakato wa amani Sudan Kusini</h1>
      <address><time datetime="2019-11-08T07:32:27+00:00">08 Nov 2019, 07:32</time> by <a rel="author">RFI</a></address>
      <p>
        <b>Rais wa Sudan Kusini, Salva Kiir na kiongozi wa waasi Riek Machar, wamepewa siku nyingine 100 ili waunde Serikali ya pamoja baada ya kushindwa kumaliza tofauti zao, uamuzi ambao umekosolewa vikali na Marekani iliyosema taifa hilo linahitaji viongozi wapya.</b>
      </p>
      <p>Kulingana na taarifa kutoka Wizara ya Mambo ya Nje ya Uganda, "kipindi cha kabla ya mpito", kilichopangwa kuanza tarehe 12 Novemba, kitaongezewa miezi mitatu. Tume ya upatanishi inatarajia kwamba tarehe hii ya mwisho itazuia Sudani Kusini kutumbukia tena katika vita vya wenyewe kwa wenyewe.</p>
      <figure>
        <img src="http://scd.sw.rfi.fr/sites/kiswahili.filesrfi/imagecache/rfi_large_600_338/sites/images.rfi.fr/files/aef_image/000_17c6wr_0.jpg"/>
        <figcaption>Rais wa Sudani Kusini Salva Kiir (kulia) akishikana mikono na mpinzani wake Riek Machar, Entebbe, Uganda, Julai 7, 2018.<cite>SUMY SADURNI / AFP</cite></figcaption>
      </figure>
      <p>Serikali ya mpito ambayo ingezileta pande mbili pamoja ingelikuwa iko tayari mwezi Mei mwaka huu. Lakini, kutokana na kuahirishwa mara ya kwanza, halafu mara ya pili, sasa serikali hiyo inatarajiwa kutangazwa mwezi Februari mwakani. Rais Salva Kiir na kiongozi wa waasi Riek Machar wamepewa siku 100 kuwapa nafasi ya kuunda serikali ya umoja wa kitaifa.</p>
      <p>Maamuzi haya yalifikiwa jijini Kampala, wakati viongozi hawa walipokutana na rais wa Uganda, Yoweri Museveni.</p>
      <p>Zoezi la uundaji wa jeshi la umoja linaendelea kuzua mvutano mkubwa.</p>
    </article>
  </body>
</html>