<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/world/germania-klimakonei-tous-elegxous-gia-tin-antimetopisi-tis-paranomis-metanasteysis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T07:18:38+00:00"/>
    <meta property="og:title" content="Γερμανία : Κλιμακώνει τους ελέγχους για την αντιμετώπιση της παράνομης μετανάστευσης"/>
    <meta property="og:description" content="Η γερμανική ομοσπονδιακή αστυνομία ανακοίνωσε ότι κλιμακώνει τους τυχαίους ελέγχους στα σημεία διέλευσης στα σύνορα προκειμένου να αντιμετωπίσει την παράνομη μετανάστευση."/>
  </head>
  <body>
    <article>
      <h1>Γερμανία : Κλιμακώνει τους ελέγχους για την αντιμετώπιση της παράνομης μετανάστευσης</h1>
      <h2>Η γερμανική ομοσπονδιακή αστυνομία ανακοίνωσε ότι κλιμακώνει τους τυχαίους ελέγχους στα σημεία διέλευσης στα σύνορα προκειμένου να αντιμετωπίσει την παράνομη μετανάστευση.</h2>
      <address><time datetime="2019-11-08T07:18:38+00:00">08 Nov 2019, 07:18</time> by <a rel="author">ΤοΒΗΜΑ Team</a></address>
      <p>Η γερμανική ομοσπονδιακή αστυνομία ανακοίνωσε ότι κλιμακώνει τους τυχαίους ελέγχους στα σημεία διέλευσης στα σύνορα προκειμένου να αντιμετωπίσει την παράνομη μετανάστευση.</p>
      <h3>Επαναπροωθήσεις</h3>
      <p>«Τα πρόσωπα στα οποία έχει απαγορευθεί η επανείσοδος στη χώρα θα επαναπροωθούνται σε όλα τα εσωτερικά γερμανικά σύνορα», ανέφερε το αρχηγείο της γερμανικής ομοσπονδιακής αστυνομίας από το Πότσνταμ.</p>
      <p>
        <a href="https://www.in.gr/2019/11/08/economy/oikonomikes-eidiseis/istoria-gia-tis-trapezikes-xreoseis-kai-ti-tha-plironoume-telika/">Η ιστορία για τις τραπεζικές χρεώσεις και τι θα πληρώνουμε τελικά</a>
      </p>
      <p>Αυτό θα συμβαίνει ανεξαρτήτως του εάν έχει υποβληθεί νέα αίτηση για τη χορήγηση καθεστώτος διεθνούς προστασίας στη Γερμανία, κατά την αστυνομία.</p>
      <p>Η έμφαση των ελέγχων θα δίνεται συχνότερα στα εσωτερικά σύνορα των γερμανικών κρατιδίων, λαμβανομένων υπόψη των οδών που χρησιμοποιούνται για την παράνομη μετανάστευση, ανέφερε η γερμανική αστυνομία.</p>
      <p>Τυχαίοι έλεγχοι θα διεξάγονται πάντως σε όλα τα γερμανικά σύνορα, ξεκαθάρισε εκπρόσωπός της.</p>
      <h4>«Να γνωρίζουμε ποιος μπαίνει»</h4>
      <p>Χθες Πέμπτη έγιναν έλεγχοι στα σύνορα Γερμανίας-Πολωνίας, στην πόλη Γκέρλιτς του κρατιδίου της Σαξονίας.</p>
      <p>Ο υπουργός Εσωτερικών του κρατιδίου της Σαξονίας, Ρόλαντ Βέλερ, χαιρέτισε το μέτρο.</p>
      <p>«Η ασφάλεια ξεκινάει σε όλα τα σύνορα, όχι μόνο στα σύνορα με την Αυστρία. Αυτό ήταν ένα από τα αιτήματά μας προς την ομοσπονδιακή κυβέρνηση», είπε.</p>
      <p>Για να υπάρχουν εγγυήσεις για την ασφάλεια και την ελευθερία της κίνησης, οι αρχές πρέπει να γνωρίζουν ποιος μπαίνει στη χώρα, πρόσθεσε ο Βέλερ.</p>
      <p>Πηγή: ΑΠΕ</p>
      <p>
        <a href="https://www.tovima.gr/2019/11/08/opinions/apo-tin-anakatalipsi-tis-vankouver-sti-dialysi-tis-asoee/">Από την ανακατάληψη της «Βανκούβερ»… στη διάλυση της ΑΣΟΕΕ</a>
      </p>
    </article>
  </body>
</html>