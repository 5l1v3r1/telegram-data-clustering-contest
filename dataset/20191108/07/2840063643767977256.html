<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/esteri/2019/11/08/terremoto-iran-almeno-morti-feriti_UxHeapYS0NCpSCigGiCG3N.html"/>
    <meta property="og:site_name" content="Adnkronos"/>
    <meta property="article:published_time" content="2019-11-08T07:13:00+00:00"/>
    <meta property="og:title" content="Terremoto in Iran, almeno 6 morti e centinaia di feriti"/>
    <meta property="og:description" content="Di magnitudo 5.9, è stato registrato nella provincia dell'Azarbaijan orientale"/>
  </head>
  <body>
    <article>
      <h1>Terremoto in Iran, almeno 6 morti e centinaia di feriti</h1>
      <address>
        <time datetime="2019-11-08T07:13:00+00:00">08 Nov 2019, 07:13</time>
      </address>
      <p>Sale di ora in ora il bilancio delle vittime del forte terremoto che nelle ultime ore ha colpito il nordovest dell'Iran. L'agenzia iraniana Tasnim parla di almeno sei morti e più di 345 feriti. La scossa più forte, di magnitudo 5.9 sulla scala Richter, è stata registrata nella notte a 8 chilometri di profondità vicino alla città di Tark (nella provincia dell'Azarbaijan orientale), ed è stata seguita da altre scosse di minore intensità. Cinque delle vittime sono morte nel villaggio di Varnakesh, nella zona di Mianeh, mentre un'altra è morta nella località di Varzaqan, nell'omonima regione. Le autorità locali temono che il bilancio delle vittime possa ulteriormente aggravarsi.</p>
    </article>
  </body>
</html>