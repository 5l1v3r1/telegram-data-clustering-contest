<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/health/pershiy-u-sviti-peresadzheniy-penis-z-moshonkoyu-dobre-prizhivsya-638567.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T07:09:45+00:00"/>
    <meta property="og:title" content="Перший у світі пересаджений пеніс з мошонкою добре прижився"/>
    <meta property="og:description" content="Військовослужбовець втратив частину ніг, а також пеніс і мошонку в Афганістані у 2010 році"/>
  </head>
  <body>
    <article>
      <h1>Перший у світі пересаджений пеніс з мошонкою добре прижився</h1>
      <address>
        <time datetime="2019-11-08T07:09:45+00:00">08 Nov 2019, 07:09</time>
      </address>
      <h4>Військовослужбовець втратив частину ніг, а також пеніс і мошонку в Афганістані у 2010 році</h4>
      <p>Перший у світі пересаджений пеніс з мошонкою прижився і нормально функціонує через півтора року після операції. Про результати операції хірурги розповіли в науковій статті, опублікованій на сайті журналу New England Journal of Medicine.</p>
      <p>Доктори повідомили, що їхній пацієнт, який побажав залишитися анонімним, може відчувати ерекцію і оргазм. Також зазначається, що чоловік здатний мочитися стоячи і сприймає орган як частину себе. Однак дітей він мати не зможе, а для підтримки сексуального збудження йому доводиться приймати спеціальні препарати. Незважаючи на це, лікарі задоволені досягнутим результатом і планують далі проводити подібні операції.</p>
      <p>Військовослужбовець втратив частину ніг, а також пеніс і мошонку в Афганістані у 2010 році. Тоді йому ампутували ноги вище коліна, після чого ветерану довелося пристосуватися до протезів.</p>
      <p>Однак відсутність пенісу для чоловіка було емоційно важко пережити. Хірурги-урологи провели йому першу в світі трансплантацію пенісу з мошонкою від мертвого донора в квітні 2018 року. Тоді вони повідомляли, що операція пройшла успішно.</p>
    </article>
  </body>
</html>