<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Plovdiv-nastiga-Sofiya-po-dohodi-912078"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-08T07:04:00+00:00"/>
    <meta property="og:title" content="Пловдив настига София по доходи"/>
    <meta property="og:description" content="Според експертите Пловдив ще настигне София по доходи след година-две. А прогнозите за 2020-та: отно..."/>
  </head>
  <body>
    <article>
      <h1>Пловдив настига София по доходи</h1>
      <address>
        <time datetime="2019-11-08T07:04:00+00:00">08 Nov 2019, 07:04</time>
      </address>
      <p>Според експертите Пловдив ще настигне София по доходи след година-две. А прогнозите за 2020-та: отново 5-6 процента увеличение на заплатите. Но не за всички. И не навсякъде.</p>
      <p>Бизнесът плаща с 5% по-високи заплати тази година. Това сочат данни на експерти по човешки ресурси след проучване на повече от 300 компании, които работят у нас.</p>
      <p>Само 7% от фирмите обаче повишават доходите на служителите си повече от веднъж годишно. Най-смело увеличават възнагражденията търговците на дребно - в хранителни или нехранителни вериги - и в най-бързо разрастващия се сектор - IT технологиите.</p>
      <p>Следва ги производството, въпреки че там, казват от бизнеса, трудно се намират хора за работа.</p>
      <p>"Увеличение на заплатите се правят най-често и най-вече за да си задържим хората - това е", обяснява Стела Юлзари, консултант в областта на човешки ресурси.  </p>
      <p>Според проучването работодателите, които искат да плащат повече, отделят за хората си средно по 160 лева за Коледа, 100 лева за Великден и по 60 лева на месец за ваучери за храна. Най- социалните от бизнеса дават и по 20 лева за осми март и за деня на детето, предава Нова.</p>
      <p>Здравното осигуряване е придобивка, която все повече служителите искат. А добрите шефове дават бонуси: за добри резултати, за голям проект, за силни продажби.</p>
    </article>
  </body>
</html>