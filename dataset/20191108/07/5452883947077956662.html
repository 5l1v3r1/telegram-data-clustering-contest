<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/renga-concerto-biglietti-teatro-avellino.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-08T07:28:00+00:00"/>
    <meta property="og:title" content="Concertone di Francesco Renga al Gesualdo, ultimi biglietti disponibili"/>
    <meta property="og:description" content="Renga presenterà al pubblico il suo ultimo disco di inediti “L’altra metà”"/>
  </head>
  <body>
    <article>
      <h1>Concertone di Francesco Renga al Gesualdo, ultimi biglietti disponibili</h1>
      <h2>Renga presenterà al pubblico il suo ultimo disco di inediti “L’altra metà”</h2>
      <address><time datetime="2019-11-08T07:28:00+00:00">08 Nov 2019, 07:28</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/252377902878/movie_20191106_131844-2.mp4"/>
      </figure>
      <p>Continua la corsa all’acquisto dei biglietti per l’attesissimo concerto di Francesco Renga che, sabato 16 novembre, si esibirà al Teatro “Carlo Gesualdo” di Avellino.</p>
      <p>La tappa di Avellino si inserisce nel lungo tour del cantautore che, in poco più di due mesi, si esibirà sui palchi dei principali teatri della penisola per presentare al pubblico il suo ultimo disco di inediti “L’altra metà” e i suoi più grandi successi di repertorio.</p>
      <p>Renga sarà accompagnato sul palco dai musicisti Fulvio Arnoldi (chitarra acustica e tastiere), Vincenzo Messina (pianoforte e tastiere), Stefano Brandoni (chitarre), Heggy Vezzano (chitarre), Phil Mer (batteria) e Gabriele Cannarozzo (basso).</p>
      <p>Continua intanto la campagna abbonamenti per i Cartelloni “Teatro Civile”, “Teatro Danza” e “Tradizione &amp; Comicità”. Disponibili anche i biglietti per i singoli spettacoli.</p>
      <p>Per il “Teatro Danza” il primo appuntamento è per mercoledì 13 novembre con la Compagnia Korper con “Vivianesque”, balletto in un solo atto. L’esibizione è un affresco delle opere di Raffaele Viviani reinterpretate attraverso il linguaggio della danza contemporanea. Un omaggio al teatro del grande commediografo, attore e regista napoletano attraverso i corpi dei ballerini impegnati in mirabolanti coreografie che ne restituiscono il senso, gli umori, i colori, alla luce di una Napoli odierna.</p>
    </article>
  </body>
</html>