<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/08/grecia-italia-titoli-di-stato/"/>
    <meta property="og:site_name" content="Il Post"/>
    <meta property="article:published_time" content="2019-11-08T07:27:47+00:00"/>
    <meta property="og:title" content="Giovedì i tassi di interesse dei titoli di Stato decennali della Grecia sono scesi sotto i tassi di interesse dei BTP per la prima volta dal 2008"/>
    <meta property="og:description" content="Giovedì i tassi di interesse dei titoli di Stato decennali della Grecia sono scesi sotto i tassi di interesse degli analoghi BTP italiani. Non succedeva dal 2008, cioè da prima che iniziasse la grave crisi economica greca. A fine giornata i tassi di interesse dei BTP decennali sono tornati più bassi, ma con una"/>
  </head>
  <body>
    <article>
      <h1>Giovedì i tassi di interesse dei titoli di Stato decennali della Grecia sono scesi sotto i tassi di interesse dei BTP per la prima volta dal 2008</h1>
      <address>
        <time datetime="2019-11-08T07:27:47+00:00">08 Nov 2019, 07:27</time>
      </address>
      <p>Giovedì i tassi di interesse dei titoli di Stato decennali della Grecia <a href="https://www.ilsole24ore.com/art/spread-grecia-e-meglio-dell-italia-ACTKORx">sono scesi sotto i tassi di interesse</a> degli analoghi BTP italiani. Non succedeva dal 2008, cioè da prima che iniziasse la grave crisi economica greca. A fine giornata i tassi di interesse dei BTP decennali sono tornati più bassi, ma con una differenza minima: 1,25 per cento contro 1,27 per cento. All’inizio dell’anno i titoli di stato decennali italiani avevano gli interessi più bassi di quello greci di 170 punti. Per quanto riguarda i titoli di stato di altre durate, a fine giornata la Grecia è arrivata a un risultato migliore dell’Italia su quelli a 5, 7 e 15 anni.</p>
      <p>Questi dati, spiega <i>Il Sole 24 ore</i>, non significano che il rendimento dei titoli di stato italiani sia peggiorato dall’inizio dell’anno, anzi: i tassi di interesse sono scesi sensibilmente, ma ancora di più quelli della Grecia, soprattutto dopo le elezioni del 7 luglio vinte dal partito di centro-destra Nuova Democrazia.</p>
    </article>
  </body>
</html>