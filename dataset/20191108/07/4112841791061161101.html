<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76339-Si-jedinacik-Podla-vedcov-mas-vacsiu-sancu-na-obezitu-nez-deti-so-surodencami-dovodom-je-vraj-vychova-od-rodicov"/>
    <meta property="og:site_name" content="REFRESHER"/>
    <meta property="article:published_time" content="2019-11-08T07:17:00+00:00"/>
    <meta property="og:title" content="Si jedináčik? Podľa vedcov máš väčšiu šancu na obezitu než deti so súrodencami, dôvodom je vraj výchova od rodičov"/>
    <meta property="og:description" content="Rodičia s jedným dieťaťom sa pri jedle správajú inak. Vyústiť to môže do nadváhy alebo až do obezity."/>
  </head>
  <body>
    <article>
      <h1>Si jedináčik? Podľa vedcov máš väčšiu šancu na obezitu než deti so súrodencami, dôvodom je vraj výchova od rodičov</h1>
      <address><time datetime="2019-11-08T07:17:00+00:00">08 Nov 2019, 07:17</time> by <a rel="author">Timea Krauszová</a></address>
      <p>
        <b>Rodičia s jedným dieťaťom sa pri jedle správajú inak. Vyústiť to môže do nadváhy alebo až do obezity.</b>
      </p>
      <p>Podľa najnovšej <a href="https://www.jneb.org/article/S1499-4046(19)30973-X/fulltext"><b>štúdie</b> </a>majú jedináčokovia vyššie riziko obezity než ľudia so súrodencami. Vedci porovnávali stravovacie návyky a váhu detí-jedináčikov a zistili, že sa stravujú viac nezdravo ako detí z viacdetných rodín. Síce vzorka detí bola pomerne malá a nateraz nemohli dokázať, prečo to tak je, výskum poslúži ako základ do budúcnosti. Vedci chcú túto tému určite rozvíjať ďalej. Píše <a href="https://edition.cnn.com/2019/11/06/health/only-child-obesity-connection-wellness/index.html"><b>CNN</b></a>.</p>
      <h3>Byť jedináčikom bolo kedysi zlé znamenie</h3>
      <p>Vedci sa deťmi bez súrodencov zaoberajú už dlho. Existovali rôzne predpoklady o zlých stránkach vyrastania bez bratov alebo sestier. Staršie výskumy sa venovali hypotézam o tom, že jedináčikovia sú <b>tvrdohlavejší, egocentrickí, súťaživí, extrémne rozmaznaní alebo budú trpieť hypochondriou</b>. Všetky tieto tvrdenia už medzičasom vyvrátili.</p>
      <p>Podľa CNN sa vďaka metaštúdiám podarilo porovnať viac ako 200 výskumov, ktoré sa venovali práve jedináčikom. Výsledky boli veľmi pozitívne. Jedináčikovia „predbehli“ ostatné deti vo výkone aj v inteligencii. Nepreukázalo sa žiadne priame spojenie medzi počtom súrodencov a rôznymi duševnými ochoreniami alebo poruchami osobnosti. <b>Jedináčik teda nemá o nič vyššiu šancu trpieť duševnou poruchou, než hocikto iný.</b> Okrem toho sa dokázalo, že majú pochopiteľne silnejšie puto s rodičmi. Ako však súvisí to, že nemáš súrodencov, s tvojou váhou?</p>
      <h3>Väčšia šanca na obéznosť</h3>
      <p>Vedcom extrémne pomohol zákon v Číne, ktorý obmedzoval počet detí na 1 dieťa na domácnosť. Vďaka tomu sa mohli venovať napríklad viac ako 20-tisíc chlapcom z mestského prostredia, ktorí nemali súrodencov. Mali o 36 % vyššiu šancu na nadváhu a <b>až o 43 % vyšší predpoklad na obezitu.</b></p>
      <p>Sú aj ďalšie štúdie, tie za „rizikovú“ skupinu okrem jedináčikov označili aj <b>najmladšie dieťa</b>. Pravdepodobne to súvisí so správaním rodičov pri jedle. Častejšie ho používali ako odmenu, menej deti chválili pri jedle. Podľa inej štúdie<b> majú aj matky jedináčikov nadváhu</b>, no dedičnosť alebo rodinné návyky pri jedení nemusia byť jediným možným vysvetlením.</p>
      <related>
        <a href="https://refresher.sk/59964-Mlada-modelka-sa-chce-stat-najtazsou-zenou-na-svete-Uz-v-26-rokoch-vazi-cez-190-kilogramov"/>
      </related>
      <p>Mohlo by to byť spôsobené aj iným životným štýlom. Rodičia s viacerými deťmi plánujú jedlá, častejšie jedávajú doma, nemajú až tak často fast food. Navyše nemajú tieto deti doma nikoho, s kým by sa mohli hrať, pobehovať po dome a ostať tak v pohybe.</p>
      <p>Síce vedci zatiaľ nevedia, prečo je to riziko väčšie, podľa CNN tvrdia, že je dôležité sa týmto číslam venovať. <b>Odporúčajú skrátiť čas pred obrazovkami a takisto znížiť množstvo rýchleho občerstvenia v domácnostiach.</b></p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/54685-Vyspavas-cez-vikend-Mozno-si-vdaka-tomu-predlzujes-zivot"/>
        <a href="https://refresher.sk/42490-Inspirativny-chlapcek-bojuje-pomocou-triatlonu-proti-zavaznej-hormonalnej-chorobe"/>
        <a href="https://refresher.sk/76345-13rocny-chlapec-je-obvineny-z-dvoch-vrazd-a-ozbrojenej-lupeze-Usiel-po-pojednavani-napokon-ho-na-policiu-priviedla-rodina"/>
        <a href="https://refresher.sk/76342-Dvaja-rybari-zo-Severnej-Korey-zabili-16-clenov-posadky-potom-usli-do-Juznej-Nedovolili-im-zostat-pretoze-su-kriminalnici"/>
        <a href="https://refresher.sk/76340-Na-steny-rimskokatolickej-fary-v-Poprade-nastriekali-satanisticke-symboly-ide-o-narodnu-kulturnu-pamiatku"/>
        <a href="https://refresher.sk/76335-Pravu-ruku-Mikulasa-Cernaka-odsudili-za-vrazdu-na-8-rokov-vazenia-Stretneme-sa-v-pekle-povedal-Cernak-obeti"/>
        <a href="https://refresher.sk/76337-Pri-Kosiciach-sa-zrazil-osobny-vlak-so-zalohou-ZSSK-reaguje-Je-to-v-keli-oba-vlaky-su-nase"/>
        <a href="https://refresher.sk/76319-Bola-zavisla-od-heroinu-no-podarilo-sa-jej-zotavit-Po-2-rokoch-od-zavislosti-zverejnila-svoju-premenu"/>
      </related>
    </article>
  </body>
</html>