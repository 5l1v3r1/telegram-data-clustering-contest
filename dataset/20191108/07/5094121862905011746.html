<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/maminky-nemuseji-na-matriku-urad-prijde-za-nimi-do-nemocnice-20191130.html"/>
    <meta property="og:site_name" content="Deník.cz"/>
    <meta property="article:published_time" content="2019-11-08T07:14:00+00:00"/>
    <meta property="og:title" content="Maminky v Ostravě už nemusí na matriku. Úřad přijde za nimi do nemocnice"/>
    <meta property="og:description" content="V porodnici Fakultní nemocnice Ostrava otevřeli tento týden první „nemocniční matriku“ v Moravskoslezském kraji."/>
  </head>
  <body>
    <article>
      <h1>Maminky v Ostravě už nemusí na matriku. Úřad přijde za nimi do nemocnice</h1>
      <address><time datetime="2019-11-08T07:14:00+00:00">08 Nov 2019, 07:14</time> by <a rel="author">Jaroslav Perdoch</a></address>
      <p>Rodiče čerstvě narozených miminek mohou využít přímo v porodnici Fakultní nemocnice Ostrava (FNO) služeb detašovaného pracoviště matriky Úřadu městského obvodu Ostrava-Poruba. Pro rodný list dítěte tak už nemusí chodit na úřad. „Nemocniční matrika“ má otevřeno od pondělí do pátku v době od 8.30 do 10 hodin ve 2. patře porodnice FNO – Pavilonu péče o matku a dítě.</p>
      <p>Již první den matrikářka přijala sedm žádostí o vydání rodného listu. Matrikářka může na vyžádání přijít za maminkou i do pokoje. Matriku mohou rodiče využít i po propuštění maminky s miminkem z porodnice.</p>
      <p>„Myslím si, že právě v prvních dnech po narození miminka, kdy mají rodiče nejvíce starostí, pro ně tato služba přináší výraznou pomoc a podporu,“ uvedla starostka Úřadu městského obvodu Ostrava-Poruba Lucie Baránková Vilamová.</p>
      <figure>
        <img src="https://g.denik.cz/57/84/191107-2-ostrava-krasobrusleni-fire-on-ice-70_denik-150-3x2.jpg"/>
      </figure>
      <aside>
        <a href="https://moravskoslezsky.denik.cz/zpravy_region/ve-fire-on-ice-zarily-hvezdy-svetoveho-krasobrusleni-vzdaly-hold-sabovcikovi-20191107.html">Ve Fire on Ice zářily hvězdy světového krasobruslení. Vzdaly hold Sabovčíkovi Přečíst článek ›</a>
      </aside>
    </article>
  </body>
</html>