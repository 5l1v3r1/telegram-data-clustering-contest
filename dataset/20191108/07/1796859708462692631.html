<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/auto/cullinan-black-badge-rolls-royce-predstavila-sviy-nayshvidshiy-krosover-50052303.html"/>
    <meta property="og:site_name" content="НВ"/>
    <meta property="article:published_time" content="2019-11-08T07:09:00+00:00"/>
    <meta property="og:title" content="Король ночі. Компанія Rolls-Royce представила свій найшвидший кросовер"/>
    <meta property="og:description" content="Rolls-Royce розширила свою лінійку потужних спецверсій під назвою Black Badge, додавши до неї кросовер Cullinan."/>
  </head>
  <body>
    <article>
      <h1>Король ночі. Компанія Rolls-Royce представила свій найшвидший кросовер</h1>
      <h2>Rolls-Royce розширила свою лінійку потужних спецверсій під назвою Black Badge, додавши до неї кросовер Cullinan.</h2>
      <address><time datetime="2019-11-08T07:09:00+00:00">08 Nov 2019, 07:09</time> by <a rel="author">Антон Ходоренко</a></address>
      <p>В описі Cullinan Black Badge <a href="https://www.motor1.com/news/380854/rolls-royce-cullinan-black-badge-details/">називають</a> «найсміливішим і найтемнішим Rolls-Royce», а також «Королем ночі».</p>
      <p>В обробці кросовера активно використовується тонований хром, застосовуваний всюди — від наконечників випускної системи до решітки радіатора і фірмової статуетки. Крім того, відмітними ознаками кросовера стали нові 22-дюймові колісні диски, в яких ховаються монументальні гальма з червоними супортами.</p>
      <p>Інтер'єр, як зазвичай, може бути оброблений чим завгодно, але для «зарядженого» кросовера особливо пропонуються «тривимірний» карбон, новий варіант шкіри кольору Forged Yellow і опціональна світлодіодна стеля типу «Зоряне небо» з ефектом падаючих зірок.</p>
      <p>Rolls-Royce Cullinan Black Badge зберіг величезний 6,75-літровий V12, але його віддача зросла з 570 до 608 к.с., а кількість тяги збільшилася на 50 Нм — до 900 Нм крутного моменту. Модифіковані і інші компоненти, що відповідають за рух кросовера: наприклад, коробка передач отримала більш агресивний режим роботи, звучання випуску можна варіювати прямо з салону, ходи педалей акселератора і гальма оптимізовані, а підвіска переналаштована.</p>
      <p>Прийом замовлень на Cullinan Black Badge вже відкритий, але офіційно вартість поки не називають.</p>
      <p>Додамо, Rolls-Royсe Cullinan — <a href="https://nv.ua/ukr/project/almazniy-britanec-shcho-potribno-znati-pro-naydorozhchiy-pozashlyahovik-u-sviti-rolls-royse-cullinan-50029861.html">перший позашляховик від легендарного виробника автомобілів за всю його 115-річну історію</a>. Cullinan названий на честь найбільшого в світі алмазу. Камінь виявили в Південній Африці в 1905 році. Його маса становила 3106,75 карата (621,35 грама).</p>
      <hr/>
    </article>
  </body>
</html>