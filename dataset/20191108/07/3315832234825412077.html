<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/4a37b20ccac7f8ec/distribuiau-pe-internet-fotografii-si-video-cu-pornografie-infantila-dar-au-fost-depistati-si-risca-pedeapsa-cu-inchisoarea.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-08T07:22:30+00:00"/>
    <meta property="og:title" content="Distribuiau pe internet fotografii și video cu pornografie infantilă, dar au fost depistați și riscă pedeapsa cu închisoarea"/>
    <meta property="og:description" content="Procuratura pentru Combaterea Criminalității Organizate și Cauze Speciale anunță zădărnicirea distribuirii pe internet a peste 5.200 fișiere cu imagini fotografice și video, preluate din internet, care redau scene cu copii și abuzatorii lor implicați în scene reale cu caracter sexual, înregistrate în afara țării."/>
  </head>
  <body>
    <article>
      <h1>Distribuiau pe internet fotografii și video cu pornografie infantilă, dar au fost depistați și riscă pedeapsa cu închisoarea</h1>
      <address><time datetime="2019-11-08T07:22:30+00:00">08 Nov 2019, 07:22</time> by <a rel="author">Jurnal.md</a></address>
      <p>
        <b>Procuratura pentru Combaterea Criminalității Organizate și Cauze Speciale anunță zădărnicirea distribuirii pe internet a peste 5.200 fișiere cu imagini fotografice și video, preluate din internet, care redau scene cu copii și abuzatorii lor implicați în scene reale cu caracter sexual, înregistrate în afara țării.</b>
      </p>
      <p>Astfel, în perioada septembrie-octombrie curent, au avut loc șase percheziții pe cauze penale pornite în baza bănuielii rezonabile că ar fi fost comisă infracțiunea de deţinere  și distribuire de imagini cu copii implicaţi în activităţi sexuale.</p>
      <p>Sub conducerea procurorilor PCCOCS, perchezițiile au rezultat în obiecte ridicate de ofiţerii Centrului pentru combaterea crimelor informatice al Inspectoratului Național de Investigații, precum telefoane mobile, purtătoare de informații, blocuri de sistem, calculatoare portabile și tablete.</p>
      <p>La această etapă, obiectele ridicate sunt în fază de expertizare. Prin urmare, persoanele sunt cercetate în libertate, iar dacă vor fi găsite vinovate, riscă pedeapsa cu închisoarea pentru un termen de la 1 la 3 ani.</p>
    </article>
  </body>
</html>