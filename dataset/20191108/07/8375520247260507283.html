<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/vinnytsia/video/masshtabne-dtp-na-centralnomu-mostu-u-merezhu-viklali-video-638578.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T07:46:35+00:00"/>
    <meta property="og:title" content="Масштабне ДТП на Центральному мосту. У мережу виклали відео"/>
    <meta property="og:description" content="У Вінниці на Центральному мосту сталася дорожньо-транспортна пригода за участю 4 автомобілів"/>
  </head>
  <body>
    <article>
      <h1>Масштабне ДТП на Центральному мосту. У мережу виклали відео</h1>
      <address>
        <time datetime="2019-11-08T07:46:35+00:00">08 Nov 2019, 07:46</time>
      </address>
      <h4>У Вінниці на Центральному мосту сталася дорожньо-транспортна пригода за участю 4 автомобілів</h4>
      <p>Водій «Опеля» здійснив розворот посеред мосту, через що зіткнувся з іншим транспортним засобом. В результаті 4 автівки зазнали механічних пошкоджень. В мережі з'явився запис з реєстратора моменту зіткнення.</p>
      <p>Аварія сталася близько 08:15 ранку. До одного із мобільних додатків за номером телефону Ситуаційного центру надійшло повідомлення про автотрощу на Центральному мосту.</p>
      <p>Як стало відомо згодом, водій «Опеля», умисно порушуючи правила дорожнього руху, здійснив розворот посеред мосту, внаслідок чого зіткнувся із зустрічним автомобілем «Ауді». Останнього розвернуло на проїзній частині і він зіштовхнувся із ще двома автівками - позашляховиком «Ауді» та «Фордом».</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fsituational.centr%2Fvideos%2F414854985861698%2F&amp;show_text=0&amp;width=560" width="560" height="311" data-service="Facebook" scrolling="no"/>
      </figure>
      <p>Усі чотири транспортні засоби зазнали механічних пошкоджень. До місця аварії прибули патрульні поліцейські та карета швидкої медичної допомоги. Учасники ДТП відмовились від допомоги лікарів, однак пізніше один з них поскаржився на біль в нозі. Його було госпіталізовано із попереднім діагнозом - забій лівого колінного суглобу.</p>
      <p>Врешті, близько 10:00 год автомобілі забрали з проїжджої частини, рух громадського транспорту відновили. Дану справу було передано слідчому по ДТП.</p>
      <footer>Джерело: <a href="https://vinbazar.com/">Vinbazar</a></footer>
      <related>
        <a href="https://glavcom.ua/vinnytsia/news/u-vinnici-vprovadzhuyut-municipalno-privatne-partnerstvo-u-doshkilli-638537.html"/>
        <a href="https://glavcom.ua/vinnytsia/news/u-vinnici-direktora-zheo-oshtrafuvali-cherez-perepovneniy-smitnik-638503.html"/>
        <a href="https://glavcom.ua/kyiv/news/u-kijevi-avtomobil-taksi-znis-15-metriv-ogorozhi-i-perekinuvsya-foto-video-638553.html"/>
      </related>
    </article>
  </body>
</html>