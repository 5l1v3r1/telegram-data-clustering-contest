<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/nederlandse-gamer-marcostyle-is-alle-controle-kwijt-33058"/>
    <meta property="og:site_name" content="Apparata"/>
    <meta property="article:published_time" content="2019-11-08T07:40:00+00:00"/>
    <meta property="og:title" content="Nederlandse gamer MarcoStyle is alle controle kwijt"/>
    <meta property="og:description" content="Professionele cryptohackers slaan genadeloos toe en YouTube doet niets."/>
  </head>
  <body>
    <article>
      <h1>Nederlandse gamer MarcoStyle is alle controle kwijt</h1>
      <h2>Professionele cryptohackers slaan genadeloos toe en YouTube doet niets.</h2>
      <address><time datetime="2019-11-08T07:40:00+00:00">08 Nov 2019, 07:40</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>De Nederlandse gamer MacroStyle is een bekende streamer van het <a href="https://www.apparata.nl/nieuws/bekijk-hier-de-brute-eerste-gameplay-van-destiny-2-23041">spel Destiny 2</a>. Op Youtube heeft hij liefst 361.000 abonnees en ook op Twitch is hij erg populair. Aangezien je als influencer natuurlijk populair bent maar ook <a href="https://www.apparata.nl/nieuws/influencer-zo-wordt-je-het-en-dit-verdien-je-video-33037">goed kunt verdienen</a> leek hij goed bezig. Professionele cryptohackers hebben echter genadeloos toegeslagen met ingrijpende gevolgen. Vanaf 3 november meldt hij dat hij zowel op Twitter als op Youtube en Twitch last heeft van hackers.</p>
      <figure>
        <iframe data-src="https://twitter.com/MarcoStyleNL/status/1190981276452478977?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Inmiddels lijkt hij de controle over zijn Twitter-account terug te hebben, want daar meldt hij updates over de bizarre gebeurtenissen. Zijn account op Twitch is inmiddels afgeschermd en lijkt zelfs <a href="https://www.twitch.tv/marcostyle">geheel verdwenen</a>.</p>
      <p>Ook over zijn YouTube-account heeft hij geen controle. Hij meldde zelf dat hij het account voor zoâ€™n EUR 700 te koop had zien staan op een Russische website.</p>
      <figure>
        <iframe data-src="https://twitter.com/MarcoStyleNL/status/1191768596357234688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Uiteraard wil men weten wat er gebeurd is. Klaarblijkelijk heeft men de PC weten te kraken en via de Cookies toegang gekregen tot zijn Chrome-browser, waarna men in kon loggen op de accounts en de controle over kon nemen.</p>
      <figure>
        <iframe data-src="https://twitter.com/MarcoStyleNL/status/1192179230341251075?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De vraag is hoe professioneel de hacker is. Aan de ene kant lijkt hij door het aanpassen van allerlei details en teksten op het account nogal kinderlijk. Aan de andere kant is hij ook files aan het deleten en zendt hij via het Youtube-kanaal van de gamer een deel uit van een livestream van een conferentie van cryptomunt Ripple (XRP) met daaraan een scam gekoppeld. Deze uitzending lijkt in een herhaal-lus te zijn geplaatst.</p>
      <figure>
        <iframe data-src="https://twitter.com/MarcoStyleNL/status/1192544440558247936?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Hoewel de streamer zelf koel lijkt te blijven (getuige zijn soms snedige commentaren op Twitter) doet hij steeds dringender oproepen aan YouTube om in te grijpen. Het bedrijf neemt echter geen actie en dat leidt tot felle kritiek en een actie van MacroStyle. Hij roept andere gamers nu op om YouTube te benaderen en steun te vragen. Die oproep lijkt massaal <a href="https://twitter.com/GladdOnTwitch/status/1192562596907507714">te worden gedeeld</a>.</p>
      <p>Volgens de laatste update van de gamer zelf is men momenteel ook bezig om zijn eigen streams van zijn account te verwijderen.</p>
      <figure>
        <iframe data-src="https://twitter.com/MarcoStyleNL/status/1192592859687522306?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Afbeelding: logo MacroStyle</p>
    </article>
  </body>
</html>