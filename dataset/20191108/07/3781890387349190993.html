<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740606"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T07:45:00+00:00"/>
    <meta property="og:title" content="'เต้ย'แจงไม่เคยถ่ายปฏิทินช่อง รับหัวใจมีคนคุยใหม่แล้ว"/>
    <meta property="og:description" content="“เต้ย พงศกร” ปัดดราม่า ไม่เคยถ่ายปฏิทินช่องอยู่แล้ว ไม่คิดน้อยใจ ยืนยีนยังจงรักภักดีกับช่อง 3 รับสถานะหัวใจมีคนคุยใหม่แล้ว"/>
  </head>
  <body>
    <article>
      <h1>'เต้ย'แจงไม่เคยถ่ายปฏิทินช่อง รับหัวใจมีคนคุยใหม่แล้ว</h1>
      <address>
        <time datetime="2019-11-08T07:45:00+00:00">08 Nov 2019, 07:45</time>
      </address>
      <p>
        <b>“เต้ย พงศกร” ปัดดราม่า ไม่เคยถ่ายปฏิทินช่องอยู่แล้ว ไม่คิดน้อยใจ ยืนยีนยังจงรักภักดีกับช่อง 3 รับสถานะหัวใจมีคนคุยใหม่แล้ว</b>
      </p>
      <p>กลายเป็นเรื่องราวที่ถกเถียงขึ้นมาในโลกออนไลน์ทันที หลังจากชาวเน็ตจับสังเกตเห็นปฏิทินปีล่าสุดไร้เงาหนุ่ม <b>เต้ย-พงศกร เมตตาริกานนท์</b> ร่วมเฟรมกับเพื่อนๆคนอื่น ทำเอาแฟนคลับคนตั้งคำถามว่าเกิดอะไรขึ้น หรือเป็นเพราะหนุ่มเต้ยหมดสัญญากับช่องแล้วหรือเปล่า งานนี้ได้เจอเจ้าตัวในอีเว้นท์งานหนึ่ง หนุ่มเต้ยเลยได้ออกมาเคลียร์ประเด็นดังกล่าว พร้อมทั้งอัปเดตสถานะหัวใจล่าสุดด้วย</p>
      <figure>
        <img src="https://www.dailynews.co.th/admin/upload/20191108/news_VgsdOhgDae115440_533.jpg?v=201911090410?v=6775"/>
      </figure>
      <p>เต้ย เผยว่า <br/>“จริงๆผมไม่ได้ถ่ายมาหลายปีแล้ว ไม่เคยถ่ายตั้งแต่เข้าวงการมาเลย ไม่เคยถ่ายและก็ไม่คิดจะน้อยใจด้วย เราก็รักช่อง อยู่กับช่อง ช่องให้ที่ทำงานเราด้วย ผมก็ไม่เคยถามเหตุผลว่าทำไมไม่เอาฉันไปถ่าย กับพี่หน่อง ก็ไม่เคยคุยกันเรื่องนี้ ผมคิดว่าคนที่ไปถ่ายปฏิทินเขาต้องเหนื่อยกว่าเรา อีก ต้องไปไกล ไปถ่ายต่างจังหวัด เราไม่ได้ไปก็ไม่ได้เหนื่อยเหมือนเขา เรามองจุดนี้ กับช่องเป็นสัญญาใจ จริงๆ ผมเซ็นสัญญากับทางบรอดคาซท์ คือช่องเป็นที่สร้างให้เราเกิดมา ที่ผ่านมาก็มีช่องอื่นติดต่อมาเหมือนกัน มีเยอะเลยด้วย แต่เราก็ปฏิเสธไป เพราะเรายังจงรักภักดีกับช่อง ถามว่าอยากที่จะไปร่วมงานกับช่องอื่นบ้างมั้ย ผมว่าอันนั้นเป็นเรื่องของอนาคต แต่ตอนนี้ขอยืนยันว่าต้องเล่นกับช่อง 3”</p>
      <figure>
        <img src="https://www.dailynews.co.th/admin/upload/20191108/news_zxUMgUZcsK115255_533.jpg?v=201911090410?v=4346"/>
      </figure>
      <p>
        <b>
          <i>“ตอนนี้ก็มีคนคุย เป็นนอกวงการ คุยๆกันมาสักพักหนึ่งแล้ว ทำงานด้วยกันก็เลยเจอ เป็นคนนอกวงการ ถามว่าจะเปิดตัวไหมผมว่าไม่ดีกว่า เราอยู่แบบนี้แหละ อยู่แบบไม่เปิดและไม่ปิด ผมว่าเขาก็เข้าใจแหละ คงไม่น้อยใจ เวลาไปไหนมาไหนก็ไปปกติ ผมโชคดีมากๆ ที่ได้เจอแฟนคลับที่รักผมจริงๆ ได้กัลยาณมิตรที่รักตัวผมจริงๆ ไม่ได้รักแบบหวังผลอะไรบางอย่าง ตอนนี้ก็โอเค แฟนคลับเขาก็รู้นะว่าผมมีคนคุย ผมคิดว่าผมก็โตแล้ว วันหนึ่งมันถึงเวลาที่มันต้องเปิดก็ต้องเปิด มันอาจจะไม่ได้ถึงกับตั้งโต๊ะแถลงข่าว ผมไม่กลัวกระแสตกอย่าที่บอกไป ผมได้เพื่อน ได้แฟนคลับจริงๆ ไม่ได้รักแบบเต้ยห้ามมีแฟนนะ ก็ให้เวลาทำงานของมันไป”</i>
        </b>
      </p>
      <figure>
        <img src="https://www.dailynews.co.th/admin/upload/20191108/news_aUPkxCHLth115254_533.jpg?v=201911090410?v=6324"/>
      </figure>
      <p>ขอบคุณภาพประกอบจากอินสตาแกรม : @toey_pongsakorn<br/><br/> </p>
    </article>
  </body>
</html>