<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/rusija-z-lastno-spletno-enciklopedijo-wikipedija.html?RSS0e6e02aa369b545f08130ab7a6ec1702"/>
    <meta property="og:site_name" content="Računalniške novice"/>
    <meta property="article:published_time" content="2019-11-08T07:44:00+00:00"/>
    <meta property="og:title" content="Rusija z lastno spletno enciklopedijo Wikipedija!"/>
    <meta property="og:description" content="Rusija namerava v projekt oblikovanja lastne Wikipedije vložiti veliko trudi in predvsem denarja. Do leta 2022 naj bi namreč v ta projekt vložili kar 24 milijonov evrov."/>
  </head>
  <body>
    <article>
      <h1>Rusija z lastno spletno enciklopedijo Wikipedija!</h1>
      <address>
        <time datetime="2019-11-08T07:44:00+00:00">08 Nov 2019, 07:44</time>
      </address>
      <p>Wikipedija je odličen vir informiranja, saj je seznam člankov v vseh svetovnih jezikih iz dneva v dan večji, kakovostna vsebina pa očitno dovolj dobra, da jo lahko citirajo praktično vse diplomske naloge v Sloveniji in drugje po svetu. Ker pa je obstoj Wikipedije še vedno močno odvisen od prostovoljnih prispevkov in ni vedno povsem zanesljiv, je ruski predsednik Vadimir Putin predlagal oblikovanje ruske alternative priljubljene spletne enciklopedije. Ta naj bi bila zanesljivejša in bolj zaupanja vredna od tiste, ki jo imamom danes.</p>
      <p>Rusija namerava v projekt oblikovanja lastne Wikipedije vložiti veliko trudi in predvsem denarja. Do leta 2022 naj bi namreč v ta projekt vložili kar preračunanih 24 milijonov evrov. To naj bi bilo po prepričanju ruskih oblasti dovolj, da bodo ustvarili spletni portal, kjer bodo uporabnikom na voljo zaupanja vredne informacije, predstavljene na dober in sodoben način.</p>
      <p>Pri tem velja še omeniti, da naj bi ruski predsednik lastno spletno enciklopedijo predlagal tudi zaradi javno izraženega nezadovoljstva enega izmed rektorjev ruskih univerz. Težava naj bi bila namreč v tem, da naj bi ruska sodišča pričela za utemeljevanje kazni uporabljati Wikipedijo, kar za mnoge ni sprejemljivo. Rusija naj bi več informacij o nadvse zanimivem projektu razkrila v teku naslednjega leta, ko bo zanj postavljena osnovna infrastruktura.</p>
      <figure>
        <iframe src="https://www.youtube.com/embed/kBUhVim-4ws" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.nytimes.com/">Nytimes</a></footer>
    </article>
  </body>
</html>