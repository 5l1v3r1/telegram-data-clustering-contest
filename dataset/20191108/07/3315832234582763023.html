<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/0b006048ca770865/cahul-doi-tineri-prinsi-la-frontiera-cu-permisele-de-conducere-falsificate.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-08T07:43:22+00:00"/>
    <meta property="og:title" content="Cahul: Doi tineri, prinși la frontieră cu permisele de conducere falsificate"/>
    <meta property="og:description" content="Polițiștii de frontieră din punctul de trecere Cahul au depistat în fluxul de călători doi tineri care au prezentat la controlul trecerii frontierei de stat două permise de conducere cu semne vădite de falsificare. Ambii șoferi documentați, un conațional și un cetățean român, aveau intenția să iasă din Republica Moldova."/>
  </head>
  <body>
    <article>
      <h1>Cahul: Doi tineri, prinși la frontieră cu permisele de conducere falsificate</h1>
      <address><time datetime="2019-11-08T07:43:22+00:00">08 Nov 2019, 07:43</time> by <a rel="author">Jurnal.md</a></address>
      <p>
        <b>Polițiștii de frontieră din punctul de trecere Cahul au depistat în fluxul de călători doi tineri care au prezentat la controlul trecerii frontierei de stat două permise de conducere cu semne vădite de falsificare. Ambii șoferi documentați, un conațional și un cetățean român, aveau intenția să iasă din Republica Moldova.</b>
      </p>
      <p>Primul incident a avut loc acum 48 de ore, fiind cercetat pentru uz de fals în acte un cetățean moldovean de 27 de ani.</p>
      <p>În timpul verificării documentelor de călătorie și a celor pentru autovehiculul condus, un BMW 525 cu numere de înmatriculare moldovenești, polițiștii de frontieră au sesizat elemente de contrafacere în permisul de conducere, care ar fi fost eliberat de autoritățile din Federația Rusă.</p>
      <p>Primele cercetări amănunțite cu tehnica din dotare au confirmat neveridicitatea actului. Posesorul a declarat că îl obținuse pe căi legale la Moscova, fapt ce nu a pus la îndoială veridicitatea acestuia.</p>
      <p>În cel de-al doilea caz, cetățeanul României de 35 de ani s-a prezentat în punctul de trecere Cahul, la volanul unui Volkswagen Turan. Ca urmare a controlului asupra documentelor prezentate și în baza analizei de risc, polițiștii de frontieră au supus unor verificări adiționale permisul de conducere englez, la care s-au observat indici de falsificare.</p>
      <p>În rezultat, cu ajutorul dispozitivului special de control al actelor s-a constatat că documentul este falsificat. Mai mult că tânărul a recunoscut că prin intermediul unei persoane necunoscute a obținut permisul, pentru care a oferit o sumă de o mie de paunți englezești.</p>
      <p>Pe faptele date, polițiștii de frontieră din Direcția regională SUD continuă cercetările în vederea elucidării circumstanțelor infracțiunii, folosirea actelor oficiale false și identificării tuturor persoanelor implicate.</p>
      <p>Tinerilor le-a fost autorizată trecerea frontierei de stat, doar că în calitate de pasageri. Permisele de conducere falsificate au fost ridicate și transmise spre expertiză.</p>
    </article>
  </body>
</html>