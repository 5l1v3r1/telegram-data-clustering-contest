<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008366-harkovskie-gvardejcy-rasskazali-pochemu-srochka-vozmozhna-tolko-dlja-soznatelnyh-(foto)"/>
    <meta property="og:site_name" content="Главное™"/>
    <meta property="article:published_time" content="2019-11-08T07:58:00+00:00"/>
    <meta property="og:title" content="Харьковские гвардейцы рассказали, почему &quot;срочка&quot; возможна только для сознательных (фото)"/>
    <meta property="og:description" content="На Харківщині триває навчальний збір з молодиками 5 Слобожанської бригади НГУ. Протягом базового курсу підготовки хлопці проходять трансформацію від цивільних до військових, морально, фізично та ментально. Призовники осені 2019 року – це у своїй ..."/>
  </head>
  <body>
    <article>
      <h1>Харьковские гвардейцы рассказали, почему "срочка" возможна только для сознательных (фото)</h1>
      <address>
        <time datetime="2019-11-08T07:58:00+00:00">08 Nov 2019, 07:58</time>
      </address>
      <p>На Харківщині триває навчальний збір з молодиками 5 Слобожанської бригади НГУ. Протягом базового курсу підготовки хлопці проходять трансформацію від цивільних до військових, морально, фізично та ментально.</p>
      <p>Призовники осені 2019 року – це у своїй більшості хлопці 18 років. Вони самі свідомо обирали піти на строкову службу, аби вже в 20 років розпочинати кар’єру та будувати особисте життя. А що готує для них гвардія?</p>
      <p>Спочатку підготовка.</p>
      <p>
        <b>Формування базових військових навиків</b>
      </p>
      <p>Якщо ти хотів почати бігати зранку але чекав на якийсь особливий понеділок? Ми знаємо, як тобі допомогти.</p>
      <p>Зазвичай новобранці приходять на курс первинної військової підготовки з певною кількістю стереотипів, створених у їхній свідомості завдяки кінематографу та розповідям чоловіків з родини. Проте, сучасна Нацгвардія – це нове формування самосвідомих чоловіків та жінок, що розуміють для чого вони прийшли служити Батьківщині. Тому кожен гвардієць виховує у собі певні якості характеру та звички, для існування у військовій реальності. Це про дисципліну, зону комфорту та роботу у команді.</p>
      <blockquote>«Спершу було дуже тяжко підійматися о 6 ранку. Зараз я без будильника прокидаюся за 10 хвилин до команди «Підйом» та спершу приходжу «до себе». Потім не поспішаючи збираюся на шикування», – розповідає Марк Кобець.</blockquote>
      <p>
        <b>«Абетка» військової справи</b>
      </p>
      <related>
        <h4>Читайте также:</h4>
        <a href="https://glavnoe.ua/news/n357008364-v-harkove-gvardejskie-kinologi-i-ih-pitomcy-sobirali-pomosch-sirotam-iz-oos-(foto-video)"/>
      </related>
      <p>Базовий курс для новобранців – це так звана навчальна школа у армії. Тут навчають не лише «абетці», на кшталт жити за розкладом дня та слухатися командира. Постійні тренування з фізичної підготовки, військової тактики, володіння стрілецькою зброєю, тактична медицина, правильність припасування спорядження та психологічні тренінги для згуртованості колективу.</p>
      <p>Військова справа готує для молодиків виклики витривалістю, уважністю та зібраністю. А досвідчені командири і профільні інструктори допоможуть натренувати тіло та розум.</p>
      <blockquote>«Чесно скажу, я спочатку боявся, перед стрільбою з бойової зброї але це було марно. Я лише одного разу не потрапив у мішень, тому можу собою трошки пишатися. Я подолав страх, тому далі мені буде простіше», – зазначає новобранець Андрій Бондар.</blockquote>
      <p>
        <b>Людина – найвища цінність Національної гвардії України</b>
      </p>
      <related>
        <h4>Читайте также:</h4>
        <a href="https://glavnoe.ua/news/n357008206-test-drajv-professija-po-prizvaniju-vozmozhnost-dlja-gvardejcev-razvejat-gendernye-stereotipy"/>
      </related>
      <p>Найновіша техніка, озброєння та спородження не потрібно армії, якщо у неї не має людей.</p>
      <p>Про це завжди пам’ятають офіцери НГУ під час розподілу новобранців до бойових підрозділів після завершення базового курсу підготовки.</p>
      <p>Позиція гвардії – розвивати спеціалістів. Тому, аби хлопці, що стовідсотково вирішили не пов’язувати життя з армією, не витрачали кваліфікацію і не «випадали» з ринку праці під час служби можуть розвивати свої навички. Ще на збірному пункті у військкоматі у хлопців визначають їх спеціальність за отриманою освітою. Так, наприклад, водії різних категорій займають посади у автомобільній роті.</p>
      <blockquote>«Я закінчив технікум у Тернополі і працював до служби на агрофірмі водієм великогабаритної техніки. Це різні трактори, комбайни, спец техніка. Вони закріпили за мною місце і чекають на мене після завершення служби», – розповідає новобранець Андрій Андрійовський.</blockquote>
      <p>Молоді гвардійці тільки починають свій шлях у війську, але вже зараз мають велику мотивацію служити українському народові. Попереду у них найголовніше – військова присяга, після чого вони стануть справжніми військовослужбовцями.</p>
      <related>
        <h4>Читайте также:</h4>
        <a href="https://glavnoe.ua/news/n357008191-vinnickie-gvardejcy-na-90-obespecheny-novejshej-sovremennoj-tehnikoj-(video)"/>
      </related>
      <figure>
        <img src="https://img.glavnoe.ua/Image2018/2019/11/08/0004.jpg"/>
      </figure>
      <figure>
        <img src="https://img.glavnoe.ua/Image2018/2019/11/08/0005.jpg"/>
      </figure>
      <figure>
        <img src="https://img.glavnoe.ua/Image2018/2019/11/08/0006.jpg"/>
      </figure>
      <figure>
        <img src="https://img.glavnoe.ua/Image2018/2019/11/08/0008.jpg"/>
      </figure>
      <figure>
        <img src="https://img.glavnoe.ua/Image2018/2019/11/08/0009.jpg"/>
      </figure>
      <figure>
        <img src="https://img.glavnoe.ua/Image2018/2019/11/08/0010.jpg"/>
      </figure>
      <figure>
        <img src="https://img.glavnoe.ua/Image2018/2019/11/08/0011.jpg"/>
      </figure>
      <figure>
        <img src="https://img.glavnoe.ua/Image2018/2019/11/08/0012.jpg"/>
      </figure>
      <figure>
        <img src="https://img.glavnoe.ua/Image2018/2019/11/08/0013.jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357008146-gvardejcam-pogranichnikam-i-spasateljam-budut-platit-bolshe-na-10-15"/>
      </related>
      <figure>
        <img src="https://img.glavnoe.ua/Image2018/2019/11/08/0014.jpg"/>
      </figure>
      <figure>
        <img src="https://img.glavnoe.ua/Image2018/2019/11/08/015.jpg"/>
      </figure>
      <p>Діана Краснікова</p>
      <related>
        <h4>Читайте также:</h4>
        <a href="https://glavnoe.ua/news/n357008099-v-harkove-molodyh-gvardejcev-uchat-chuvstvovat-lokot-tovarischa-(foto)"/>
      </related>
    </article>
  </body>
</html>