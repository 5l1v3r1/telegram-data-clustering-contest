<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620475/%D9%86%D8%B2%D9%88%D9%84-%D9%82%DB%8C%D9%85%D8%AA-%D8%B3%DA%A9%D9%87-%D9%88-%D8%B7%D9%84%D8%A7"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T15:11:00+00:00"/>
    <meta property="og:title" content="نزول قیمت سکه و طلا"/>
    <meta property="og:description" content="طبق اعلام نایب رئیس اتحادیه طلا و جواهر تهران، علی رغم اینکه در روزهای ابتدایی هفته‌ای که گذشت افزایش قیمت سکه و طلا وجود داشته است، اما در روزهای پایانی هفته مجددا آن افزایش قیمت از بین رفته و به سطح قیمتی روزهای پایانی هفته پیش از آن بازگشته است."/>
  </head>
  <body>
    <article>
      <h1>نزول قیمت سکه و طلا</h1>
      <address>
        <time datetime="2019-11-08T15:11:00+00:00">08 Nov 2019, 15:11</time>
      </address>
      <p>
        <i>طبق اعلام نایب رئیس اتحادیه طلا و جواهر تهران، علی رغم اینکه در روزهای ابتدایی هفته‌ای که گذشت افزایش قیمت سکه و طلا وجود داشته است، اما در روزهای پایانی هفته مجددا آن افزایش قیمت از بین رفته و به سطح قیمتی روزهای پایانی هفته پیش از آن بازگشته است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمد کشتی آرای اظهار کرد: در مجموع از ابتدای هفته تا روزهای پایانی هفته، سیر قیمت‌ها صعودی بود به این معنا که قیمت سکه و طلا در حدود ۴٠ هزار تومان افزایش داشت.</p>
      <p>نایب رئیس اتحادیه طلا و جواهر تهران ادامه داد: اما در روز پایانی هفته (پنجشنبه) قیمت‌های جهانی کاهش یافت و باعث شد که قیمت سکه و طلا کاهش و سکه به زیر چهار میلیون تومان برسد. از ابتدای هفته تا اواسط هفته قیمت سکه حدود ۴٠ هزار تومان افزایش و در روزهای پایانی هفته این ۴٠ هزار تومان کاهش پیدا کرد و مجدد به سطح قیمت‌های هفته گذشته بازگشت.</p>
      <p>وی افزود: علاوه بر این با توجه به اتمام ماه صفر و آغاز مجدد مراسمات جشن، تقاضا مجدد افزایش یافت، اما تقاضا باعث نشد که قیمت سکه و طلا افزایش داشته باشد و به نظر می‌رسد که همین تداوم ثبات قیمت وجود داشته باشد.</p>
      <p>نایب رئیس اتحادیه طلا و جواهر تهران پیش‌بینی کرد: از سوی دیگر با توجه به روند کاهش قیمت جهانی طلا پیش‌بینی می‌شود که در روزهای آینده ثبات نسبی وجود داشته باشد؛ ضمن اینکه قیمت ارز نیز از سوی بانک مرکزی تحت کنترل است.</p>
    </article>
  </body>
</html>