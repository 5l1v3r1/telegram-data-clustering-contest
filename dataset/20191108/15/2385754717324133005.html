<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596422/estise-kompina-se-varos-tis-proin-tou-gia-na-kanei-diakopes-agia-napa"/>
    <meta property="og:site_name" content="SIGMALIVE"/>
    <meta property="article:published_time" content="2019-11-08T15:28:00+00:00"/>
    <meta property="og:title" content="Έστησε κομπίνα σε βάρος της πρώην του για να κάνει διακοπές Αγία Νάπα"/>
    <meta property="og:description" content="29χρονος έστησε μια απίστευτη απάτη σε βάρος της πρώην συντρόφου του, βάζοντας το διαμέρισμά της σε αγγελίες για ενοικίαση χωρίς να είναι ενήμερη, μόνο και..."/>
  </head>
  <body>
    <article>
      <h1>Έστησε κομπίνα σε βάρος της πρώην του για να κάνει διακοπές Αγία Νάπα</h1>
      <address><time datetime="2019-11-08T15:28:00+00:00">08 Nov 2019, 15:28</time> by <a rel="author">SigmaLive</a></address>
      <p>29χρονος έστησε μια απίστευτη απάτη σε βάρος της πρώην συντρόφου του, βάζοντας το διαμέρισμά της σε αγγελίες για ενοικίαση χωρίς να είναι ενήμερη, μόνο και μόνο για να αγοράσει εισιτήριο για να ταξιδέψει στην Αγία Νάπα.</p>
      <p>Σύμφωνα με τη Mirror, πρόκειται για τον Phillip Allman, ο οποίος οδηγήθηκε ενώπιον της δικαιοσύνης όταν έστησε απάτη με ενοικίαση διαμερίσματος, στο οποίο φιλοξενείτο από την πρώην σύντροφό του.</p>
      <p>Ο Allman είχε σχέση για έξι χρόνια με τη Lucy Sharp αλλά είχαν χωρίσει. Στη συνέχεια τον είχε δεχτεί προσωρινά στο διαμέρισμά της μέχρι να βρει χώρο διαμονής.</p>
      <p>Κατά τη διάρκεια της παραμονής του στο διαμέρισμα, άρχισε να το διαφημίζει για ενοικίαση στις £400, ενώ ζητούσε ντεπόζιτο £400.</p>
      <p>Πολλά από τα θύματά του κατέθεσαν στο δικαστήριο ότι ο 29χρονος τους έδειχνε τον χώρο και τους έλεγε ότι θα ήταν σύντομα διαθέσιμος. Τότε του μετέφεραν στον λογαριασμό του ποσό για το ενοίκιο και το ντεπόζιτο.  </p>
      <p>Κατά τη σύλληψή του ισχυρίστηκε ότι ένιωθε  συντριμμένος και χρειαζόταν τα λεφτά για να «ξεφύγει» στην Αγία Νάπα μαζί με ένα φίλο του.  </p>
      <figure>
        <img src="https://i2-prod.mirror.co.uk/incoming/article20835464.ece/ALTERNATES/s615/0_JS197971060.jpg"/>
      </figure>
    </article>
  </body>
</html>