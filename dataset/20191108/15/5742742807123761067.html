<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/facebook-zacne-vyzadovat-video-selfie-kovereni-uzivatelu-data-udajne-smaze-39376"/>
    <meta property="og:site_name" content="mobilenet.cz"/>
    <meta property="article:published_time" content="2019-11-08T15:30:00+00:00"/>
    <meta property="og:title" content="Facebook začne vyžadovat video selfie k ověření uživatelů. Data údajně smaže"/>
    <meta property="og:description" content="Modrou sociální síť využívá téměř 2,5 miliardy uživatelů po celém světě Na novinku přišla odbornice na reverzní inženýrství Jane Manchun Wong Facebook chce tímto způsobem bojovat s internetovými boty a falešnými profily"/>
  </head>
  <body>
    <article>
      <h1>Facebook začne vyžadovat video selfie k ověření uživatelů. Data údajně smaže</h1>
      <address><time datetime="2019-11-08T15:30:00+00:00">08 Nov 2019, 15:30</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Modrou sociální síť využívá téměř 2,5 miliardy uživatelů po celém světě <br/>   •  Na novinku přišla odbornice na reverzní inženýrství Jane Manchun Wong <br/>   •  Facebook chce tímto způsobem bojovat s internetovými boty a falešnými profily</b>
      </p>
      <p>Sociální síť <a href="https://mobilenet.cz/clanky/facebook-ma-nove-logo-chce-s-nim-odlisit-firmu-od-aplikace-39353">Facebook </a>začne v brzké době po uživatelích vyžadovat nový druh ověření, který má potvrdit, že jde o skutečné majitele facebookových profilů a nikoliv jen o internetové boty, kteří se za ně v mnoha případech vydávají.</p>
      <figure>
        <iframe data-src="https://twitter.com/wongmjane/status/1191697008605593600?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Modrou sociální síť využívá téměř 2,5 miliardy uživatelů po celém světě, mezi nimiž se najde také nespočet falešných účtů. Facebook se proto rozhodl s tímto problémem zatočit, a to poměrně kontroverzním způsobem, neboť po uživatelích v rámci ověření vyžaduje natočení krátkého videa, v němž mají otáčet hlavou, podobně jako například při nastavování rozpoznávání obličeje telefonem.</p>
      <related>
        <h4>Přečtěte si také</h4>
        <a href="https://mobilenet.cz/clanky/facebook-si-hraje-s-ohnem-prepisoval-hlasove-zpravy-svych-uzivatelu-38637"/>
      </related>
      <p>Nová funkce byla odhalena známou odbornicí na reverzní inženýrství <a href="https://twitter.com/wongmjane">Jane Manchun Wong</a>, která již v minulosti objevila několik nových funkcí u <a href="https://mobilenet.cz/clanky/facebook-planuje-po-letech-integrovat-sekci-zprav-zpet-primo-do-hlavni-aplikace-37653">Facebooku</a> i dalších sociálních sítích. Na svém twitterovém účtu zveřejnila GIF toho, jak ověření vypadá. Chvíli na to byla informace potvrzena samotnými zástupci Facebooku.</p>
      <p>Důvodem má být omezení výskytu falešných profilů, jak zástupci Facebooku potvrdili v rozhovoru pro <a href="https://venturebeat.com/2019/11/05/facebook-our-video-selfie-test-is-for-spotting-bots-doesnt-use-facial-recognition/">Venturebeat</a>. Rovněž uvedli, že nemá jít o standardní rozpoznávání obličeje v pravém slova smyslu a Facebooku jde spíše o ověření toho, zda je majitelem účtu živá osoba, což mají zjistit snímáním pohybu hlavy uživatele. „<i>Tato funkce má potvrdit, že osoba, která používá účet, je opravdová a není pouhým robotem,</i>“ uvedl mluvčí Facebooku. Rovněž bylo uvedeno, že Facebook tato data údajně po 30 dnech smaže.</p>
      <related>
        <h4>Přečtěte si také</h4>
        <a href="https://mobilenet.cz/clanky/skryvani-lajku-je-zvazovano-take-na-facebooku-38785"/>
      </related>
      <p>S historií <a href="https://mobilenet.cz/clanky/facebook-shani-pokusna-morcata-bude-jim-platit-za-sledovani-38113">pochybných praktik</a> či nezodpovědného nakládání s daty uživatelů může být však pro některé poměrně obtížné tomuto tvrzení uvěřit.</p>
      <h3>Stáhnout Facebook</h3>
      <p>   •  <a href="https://play.google.com/store/apps/details?id=com.facebook.katana">Google Play (zdarma)<br/></a>   •  <a href="https://itunes.apple.com/cz/app/facebook/id284882215?mt=8">App Store (zdarma)<br/></a>   •  <a href="http://appworld.blackberry.com/webstore/content/680/">BlackBerry World (zdarma)</a></p>
      <related>
        <h4>Související články</h4>
        <a href="https://mobilenet.cz/clanky/viralni-prispevek-s-nezletilou-divkou-k-prodeji-facebook-smazal-az-po-16-dnech-36585"/>
        <a href="https://mobilenet.cz/clanky/facebook-ma-nove-logo-chce-s-nim-odlisit-firmu-od-aplikace-39353"/>
        <a href="https://mobilenet.cz/clanky/facebook-take-pracuje-na-chytrych-brylich-chce-s-nimi-nahradit-smartphony-38961"/>
        <a href="https://mobilenet.cz/clanky/facebook-spousti-seznamku-najit-partnera-vam-pomuze-uz-pristi-rok-38849"/>
        <a href="https://mobilenet.cz/clanky/skryvani-lajku-je-zvazovano-take-na-facebooku-38785"/>
        <a href="https://mobilenet.cz/clanky/instagram-testuje-aplikaci-threads-pro-intimni-sdileni-s-blizkymi-38729"/>
      </related>
    </article>
  </body>
</html>