<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/iphone-11-pro-max-ne-stav-najkrashchim-kamerofonom-za-versiyeyu-dxomark_n169269"/>
    <meta property="og:site_name" content="Радіо Максимум"/>
    <meta property="article:published_time" content="2019-11-08T15:14:00+00:00"/>
    <meta property="og:title" content="iPhone 11 Pro Max не став найкращим камерофоном за версією DxOMark - Радіо Максимум"/>
    <meta property="og:description" content="Експерти лабораторії DxOMark протестували можливості основної камери флагманського смартфона Apple iPhone 11 Pro Max. У своєму звіті вони розповіли користувачам про переваги і недоліки гаджета при зйомці фотографій і записі відео."/>
  </head>
  <body>
    <article>
      <h1>iPhone 11 Pro Max не став найкращим камерофоном за версією DxOMark - Радіо Максимум</h1>
      <address><time datetime="2019-11-08T15:14:00+00:00">08 Nov 2019, 15:14</time> by <a rel="author">Лазур Назарій</a></address>
      <p>
        <b>Експерти лабораторії DxOMark протестували можливості основної камери флагманського смартфона Apple iPhone 11 Pro Max. У своєму звіті вони розповіли користувачам про переваги і недоліки гаджета при зйомці фотографій і записі відео.</b>
      </p>
      <p>
        <b>Нагадаємо вам ключові специфікації потрійної камери iPhone 11 Pro Max:</b>
      </p>
      <ul>
        <li>основна: 12 Мп, розмір сенсора 1 / 2,55 дюйма, еквівалент 26-мм об'єктива з діафрагмою f / 1.8, фазовий автофокус PDAF, оптична стабілізація;</li>
        <li>ультраширококутна: 12 Мп, еквівалент 13-мм об'єктива з діафрагмою f / 2.4;</li>
        <li>камера з телеоб'єктивом: 12-мегапіксельна, розмір сенсора 1 / 3.4 дюйма, еквівалент 52-мм об'єктива з діафрагмою f / 2.0, автофокус PDAF, оптична стабілізація;</li>
        <li>двотональний подвійний спалах;</li>
        <li>можливість запису відео з роздільною здатністю 4К на швидкості 60 кадрів в секунду.</li>
      </ul>
      <related>
        <h4>І ще:</h4>
        <a href="https://maximum.fm/ucheni-zlamali-iphone-ta-smart-kolonki-yim-znadobilas-lazerna-ukazka_n169089"/>
      </related>
      <figure>
        <img src="https://maximum.fm/uploads/640w_DIR/media_news/2019/11/5dc5695f27a8b976959044.jpg"/>
      </figure>
      <p>Для аналізу модуля рейтингу інженери порталу зняли понад 1600 фотографій і близько 2 годин відео як у контрольованих лабораторних умовах, так і в природних – в приміщенні і на вулиці, з використанням налаштувань камери "за замовчуванням".</p>
      <figure>
        <img src="https://maximum.fm/uploads/640w_DIR/media_news/2019/11/5dc5695ee5825397585562.jpg"/>
      </figure>
      <p>iPhone 11 Max Pro отримав одну з найвищих оцінок за експозицію, включаючи зйомку за умов з низькою освітленістю і дуже широкий динамічний діапазон, що дозволяє знімати як освітлені, так і затінені деталі у складних сценах з високою контрастністю. При зйомці в приміщенні iPhone 11 Pro Max також продемонстрував хорошу експозицію і якісну передачу кольору з мінімальними відмінностями від основних конкурентів.</p>
      <figure>
        <img src="https://maximum.fm/uploads/640w_DIR/media_news/2019/11/5dc5695ec4060820902614.jpg"/>
      </figure>
      <p>За передачу кольору iPhone 11 Pro Max отримав високу оцінку. Як і в моделях попередніх поколінь, зображення виходять з легким переходом у жовтий у допустимих межах.</p>
      <p>Не обійшлося і без недоліків: з погіршенням умов освітлення на знімках, зроблених в приміщенні, став помітний цифровий шум. Деякі помилки програмного забезпечення проявилися при застосуванні ефекту розмиття фону, який не до кінця впорався з відділенням заднього плану від об'єкта зйомки.</p>
      <figure>
        <img src="https://maximum.fm/uploads/640w_DIR/media_news/2019/11/5dc5695f0063b419993145.jpg"/>
      </figure>
      <p>При зйомці відео смартфон отримав найвищий бал від експертів. За замовчуванням відео записувалося з роздільною здатністю 1080p зі швидкістю 30 fps, але найкращих результатів, за заявою фахівців, можна домогтися в режимі 4К @ 60 fps.</p>
      <figure>
        <iframe src="https://www.youtube.com/embed/Pa7P6UhCPnM" width="640" height="360" data-service="Youtube" scrolling="no"/>
      </figure>
      <p>
        <b>До переваг камер смартфона при зйомці фотографій експерти DxOMark віднесли:</b>
      </p>
      <ul>
        <li>Висока якість деталізації майже в будь-яких умовах</li>
        <li>Точна експозиція і широкий динамічний діапазон у більшості ситуацій</li>
        <li>Швидкий і точний автофокус</li>
        <li>Живі і приємні кольори</li>
        <li>Дуже великий кут при ширококутній зйомці, з хорошою деталізацією та динамічним діапазоном, добре контрольовану колірну аберацію</li>
        <li>Хороша якість зуму на близьких і середніх дистанціях</li>
      </ul>
      <p>
        <b>Зазначені недоліки:</b>
      </p>
      <ul>
        <li>Цифровий шум на знімках, іноді при будь-яких умовах освітленості</li>
        <li>Втрата деталей при зйомці з зумом на довгих дистанціях</li>
        <li>Недостатня деталізація на знімках зі спалахом</li>
        <li>Недостатня деталізація і шум при ультраширококутній зйомці</li>
      </ul>
      <p>За підсумками тестування смартфон отримав найвищу оцінку за зйомку відео й одну з найвищих – за фотографії. Підсумковий вердикт DxOMark –<b> 117 балів і третє місце</b> у зведеному рейтингу камерофонів після Xiaomi CC9 Pro Premium Edition і лідера HUAWEI Mate 30 Pro.</p>
      <p>Джерело: <a href="https://www.dxomark.com/apple-iphone-11-pro-max-camera-review/">dxomark</a></p>
      <related>
        <h4>До теми</h4>
        <a href="https://maximum.fm/test-yakij-znak-zodiaku-pidhodit-tobi-dlya-romantichnih-stosunkiv_n168969"/>
        <a href="https://maximum.fm/yak-orenduvati-avto-v-yevropi-korisni-lajfhaki-ta-pidvodni-kameni_n169163"/>
        <a href="https://maximum.fm/najpopulyarnishi-virshi-ukrayinskih-poetiv-yaki-znayut-u-vsomu-sviti_n169157"/>
      </related>
    </article>
  </body>
</html>