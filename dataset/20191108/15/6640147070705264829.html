<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/diablo-4-gameplay-druido-incantatrice/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T15:28:00+00:00"/>
    <meta property="og:title" content="Diablo 4: nuovi gameplay con protagonisti il Druido e l’Incantatrice"/>
    <meta property="og:description" content="Il sito Gameinformer ha pubblicato due nuovi trailer di Gameplay di Diablo 4 che mostrano in azione l'Incantatrice e il Druido."/>
  </head>
  <body>
    <article>
      <h1>Diablo 4: nuovi gameplay con protagonisti il Druido e l’Incantatrice</h1>
      <address><time datetime="2019-11-08T15:28:00+00:00">08 Nov 2019, 15:28</time> by <a rel="author">Gianluca Saitto</a></address>
      <p>Durante quest’ultima settimana abbiamo sentito parlare molto di <b>Diablo 4</b>. Il gioco, che è stato annunciato ufficialmente durante la BlizzCon 2019, ha lasciato gli appassionati a bocca aperta dandogli esattamente quello che aspettavano da anni. Insieme ad un bellissimo trailer cinematico, sul palco sono stati mostrati anche degli spezzoni di Gameplay, ma è il sito Gameinformer ad andare più nel dettaglio riguardo il Gameplay del nuovo gioco Blizzard.</p>
      <p>Il primo video mostra<b> 10 minuti di gameplay con protagonista l’Incantatrice</b>, mentre il secondo mostra altri <b>venti minuti giocati con il Druido</b>. Questi due nuovi video vanno ad aggiungersi a quello mostrato una settimana fà dove vedevamo in azione il Barbaro; abbiamo quindi ora un video per tutte e tre le classi note fino a questo momento.</p>
      <figure>
        <iframe src="https://www.youtube.com/embed/qPTOEGU04X4" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/diablo-iv-60779.768x432.jpg"/>
        </figure>
        <figure>
          <img src="https://www.tomshw.it/images/images/2019/11/diablo-iv-59913.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/activision-altri-giochi-mobile-cod/">Activision produrrà altri giochi per mobile dopo COD Mobile</a></p>
      <p>Diablo 4 si prefigge il compito di proporre ai giocatori <b>una trama più cupa e sanguinosa</b> rispetto al terzo capitolo, dando inoltre la libertà di esplorare e forgiare il proprio percorso all’interno del mondo di gioco. Il gioco presenterà inoltre una visione più ampia e intensa del mondo di Sanctuary, con ben 100 villaggi da esplorare in un inferno desolato e in frantumi; privo di speranza e assediato dai demoni in ogni angolo.</p>
      <p>Non abbiamo ancora una data di lancio ufficiale di Diablo 4, ma sempre più dettagli stanno venendo rilasciati da parte di Blizzard, quindi vi consigliamo di seguirci per ulteriori aggiornamenti a riguardo. <b>Cosa ne pensate dei Gameplay di Diablo 4 che sono stati mostrati fin’ora?</b> Diteci la vostra nella sezione dedicata ai commenti.</p>
      <blockquote>C’è ancora molto da aspettare prima di giocare a Diablo 4. Nel frattempo potete recuperare Diablo 3 Eternal Collection su Amazon a <a href="https://toms.it/BMczC">questo indirizzo</a>.</blockquote>
    </article>
  </body>
</html>