<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740604"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T15:50:00+00:00"/>
    <meta property="og:title" content="รักไม่มีเพราะชีวิตอยู่ตัว 'โป๊ป' ยังไม่คิดเรื่องแต่งงาน"/>
    <meta property="og:description" content="โป๊ป-ธนวรรธน์ อัพเดทหัวใจยังไร้แฟน แฮปปี้ไม่เหงา บอกไม่ได้มองถึงการมีครอบครัวมีลูกในอนาคตเลย แม่ก็ไม่อยากอุ้มหลายด้วย"/>
  </head>
  <body>
    <article>
      <h1>รักไม่มีเพราะชีวิตอยู่ตัว 'โป๊ป' ยังไม่คิดเรื่องแต่งงาน</h1>
      <address>
        <time datetime="2019-11-08T15:50:00+00:00">08 Nov 2019, 15:50</time>
      </address>
      <p>
        <b>โป๊ป-ธนวรรธน์ อัพเดทหัวใจยังไร้แฟน แฮปปี้ไม่เหงา บอกไม่ได้มองถึงการมีครอบครัวมีลูกในอนาคตเลย แม่ก็ไม่อยากอุ้มหลายด้วย</b>
      </p>
      <p>ห่างหายจากงานอีเว้นท์ไปนานพอสมควร สำหรับพระเอกหนุ่มสุดฮอต<b> โป๊ป-ธนวรรธน์</b> งานนี้มีโอกาสเจอตัวหนุ่มโป๊ปเลยไม่พลาดต้องอัพเดทเรื่องหัวใจสักหน่อยเพราะเห็นช่วงนี้สดใสเหลือเกิน</p>
      <figure>
        <img src="https://www.dailynews.co.th/admin/upload/20191108/news_wKIKdftKhU115439_533.jpg?v=201911090812?v=7488"/>
      </figure>
      <p><b>โป๊ป</b> เผยว่า<b><i> </i></b>“ความรักไม่มีเลย รู้สึกว่าชีวิตอยู่ตัวแล้ว เรื่องความรักเลยเฉยๆไม่ได้อะไรมาก โสดแบบยิ้มได้(ยิ้ม)ถามว่าปลงอยู่ไหมก็ปลงจ๊ะ(หัวเราะ)แต่มันไม่เหงาเพราะเรามีอะไรทำเยอะในช่วงนี้เลยไม่ได้เหงาเลย จริงๆเรื่องการมีครอบครัวผมมองว่ามันเหมือนการทำตามๆกันนะในความรู้สึกผม เหมือนเป็นประเพณี เป็นวัฒนธรรมที่คนเห็นมาตลอดว่าอยากมีครอบครัวอบอุ่น แต่คนที่เขาอยู่คนเดียวแล้วมีความสุขมันก็มี แต่อาจจะเป็นส่วนน้อย ผมว่าความสุขมันไม่ได้ขึ้นอยู่ที่เราต้องมีแฟนหรือมีครอบครัว มันอยู่ที่เราพอใจในสถานการณ์นั้นของเราหรือเปล่า เรื่องตรงนี้ผมเลยไม่ได้คิดเลย ผมไม่คิดว่าจะต้องแต่งงานหรือมีครอบครัว ถ้าเจอก็ดีไม่เจอก็ไม่เป็นไร”</p>
      <figure>
        <img src="https://www.dailynews.co.th/admin/upload/20191108/news_ucGwSHFNEN115439_533.jpg?v=201911090812?v=5904"/>
      </figure>
      <p><b><i>“เรื่องครอบครัวแม่ผมก็ไม่อยากอุ้มหลานคือถ้ามีลูกหรือมีครอบครัวก็อย่าเอามาให้แม่เลี้ยงนะ(หัวเราะ)แม่ชอบอยู่เงียบๆไปวัดมากกว่า เขาก็ไม่ห่วงผมถ้าอนาคตต้องอยู่คนเดียว อย่างเรื่องคนตามถึงบ้านตอนนี้ก็ไม่มีอะไรเพราะเดี๋ยวผมก็จะย้ายบ้านแล้ว ตอนนี้สร้างบ้านใหม่ ตั้งใจจะย้ายอยู่แล้ว ส่วนที่ตรงนี้ก็คงจะเก็บไว้เฉยๆ ถ้าใครไปส่องก็ไม่เจอผมแล้ว และเขาก็คงไม่ตามไปบ้านใหม่ด้วย ที่คนมาส่องหน้าบ้านผมเอาจริงๆก็รู้สึกว่าเราไม่เป็นส่วนตัวแค่นั้นเอง แต่ก็ไม่ได้กลัวอะไรเขาไม่ได้มาร้ายหรอก ผมก็ไม่ได้ตามข่าวด้วย เราอยู่ของเราเงียบๆ ต้องขอบคุณแฟนคลับที่คอยเป็นห่วงด้วย เขาก็คอยให้กำลังใจไม่ว่าจะมีเรื่องอะไรดีหรือร้ายก็จะให้กำลังใจผม ทำให้ผมยิ้มได้และรู้สึกว่ายังมีคนที่รักเราอยู่ ตอนนี้ก็ไม่มีคนมาประชิดตัวแล้ว แต่ก็มีขับรถผ่านบ้านบ้างนิดหน่อย บอดี้การ์ดอะไรผมไม่มีนะ อยู่คนเดียว”</i></b><br/><br/>ขอขอบคุณภาพประกอบจากอินสตาแกรม @popezaap</p>
      <figure>
        <img src="https://www.dailynews.co.th/admin/upload/20191108/news_BGelaisSQm115439_533.jpg?v=201911090812?v=1635"/>
      </figure>
      <p> </p>
    </article>
  </body>
</html>