<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/rometta-maltempo-causa-una-frana-viabilita-ripristinata-in-mezzora.html"/>
    <meta property="og:site_name" content="Tempostretto"/>
    <meta property="article:published_time" content="2019-11-08T15:43:21+00:00"/>
    <meta property="og:title" content="Rometta, maltempo causa una frana. Viabilità ripristinata in mezz’ora"/>
    <meta property="og:description" content="Celeri e tempestivi gli interventi, che hanno permesso il rientro della criticità nel giro di mezz’ora."/>
  </head>
  <body>
    <article>
      <h1>Rometta, maltempo causa una frana. Viabilità ripristinata in mezz’ora</h1>
      <address><time datetime="2019-11-08T15:43:21+00:00">08 Nov 2019, 15:43</time> by <a rel="author" href="https://www.tempostretto.it/author/salvatore-di-trapani" target="_blank">Salvatore Di Trapani</a></address>
      <p>
        <i>Celeri e tempestivi gli interventi, che hanno permesso il rientro della criticità nel giro di mezz’ora.</i>
      </p>
      <p>Ha causato qualche disagio, il maltempo che il 7 novembre si è riversato sulla zona tirrenica. <b>Nel romettese</b> una frana ha temporaneamente bloccato la strada provinciale di Rometta – Rometta Marea, nei pressi di Sottocastello.</p>
      <p>Tempestivi gli interventi, che hanno visto la presenza sul posto dell’assessore <b>Pippo Saija</b>. Grazie alla collaborazione della ditta “Bombara Sostine Alessandro” è stato possibile sgomberare la strada nel giro di mezz’ora. Gli interventi hanno previsto la rimozione dei detriti e del terriccio, con l’ausilio di un escavatore.  La frana si è verificata intorno alle 15.30 mentre alle 16.00 è stato già possibile riaprire il tratto, consentendo il ripristino della viabilità.</p>
      <slideshow>
        <figure>
          <img src="https://www.tempostretto.it/wp-content/uploads/2019/11/73515825_2473540422892777_6515136110069284864_o.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/75348978_2473567129556773_1908737686009544704_n.jpg"/>
        </figure>
      </slideshow>
    </article>
  </body>
</html>