<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/8/7231406/"/>
    <meta property="og:site_name" content="Українська правда"/>
    <meta property="article:published_time" content="2019-11-08T15:52:40+00:00"/>
    <meta property="og:title" content="РПЦ образилася на Олександрійський патріархат, який визнав ПЦУ"/>
    <meta property="og:description" content="Патріарх Кирило припиняє поминання патріарха Олександрійського і всієї Африки, який визнав автокефальну Православну церкву України."/>
  </head>
  <body>
    <article>
      <h1>РПЦ образилася на Олександрійський патріархат, який визнав ПЦУ</h1>
      <address>
        <time datetime="2019-11-08T15:52:40+00:00">08 Nov 2019, 15:52</time>
      </address>
      <p>Патріарх Кирило припиняє поминання патріарха Олександрійського і всієї Африки, який визнав автокефальну Православну церкву України.</p>
      <p><b>Джерело:</b> <a href="https://www.interfax.ru/russia/683509">interfax.ru</a> з посиланням на Московський патріархат</p>
      <p><b>Пряма мова</b> заступника голови синодального Відділу зовнішніх церковних зв'язків протоієрея Миколи Балашова: "Російська православна церква глибоко засмучена інформацією про рішення Олександрійського патріарха Феодора визнати Єпіфанія Думенка в керівником "Православної церкви України" і поминанням його імені в диптихах Олександрійської церкви.</p>
      <p>Це означає, що поминання імені Олександрійського патріарха не зможе продовжуватися під час патріарших богослужінь у Російській православній церкві".</p>
      <p><b>Що було раніше:</b> 8 листопада <a href="https://www.pravda.com.ua/news/2019/11/8/7231387/">Євстратій Зоря</a> опублікував офіційне повідомлення про визнання Патріаршого і Синодального Томосу Вселенського Патріархату про автокефалію Української Церкви та включення імені Предстоятеля Православної Церкви України Блаженнійшого Митрополита Київського і всієї України Епіфанія до Диптиху для поминання.</p>
      <p>
        <b>Читайте також:</b>
        <i>
          <b> </b>
        </i>
        <a href="https://www.pravda.com.ua/articles/2019/01/6/7202999/">
          <i>
            <b>Автокефалія Православної Церкви України: як це було</b>
          </i>
        </a>
      </p>
      <related>
        <a href="https://www.eurointegration.com.ua/news/2019/11/8/7102823/"/>
        <a href="https://www.pravda.com.ua/news/2019/11/8/7231401/"/>
        <a href="https://www.pravda.com.ua/columns/2019/11/8/7231343/"/>
      </related>
    </article>
  </body>
</html>