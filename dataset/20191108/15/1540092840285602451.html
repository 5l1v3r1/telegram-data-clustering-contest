<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/196696/konsolas-h-dimioyrgia-sxolis-xenagon-sti-rodo-apotelei-isxyri-voylisi-kai-tha-ginei-praxi"/>
    <meta property="og:site_name" content="CNN.gr"/>
    <meta property="article:published_time" content="2019-11-08T15:14:25+00:00"/>
    <meta property="og:title" content="Κόνσολας: Η δημιουργία Σχολής Ξεναγών στη Ρόδο αποτελεί ισχυρή βούληση και θα γίνει πράξη"/>
    <meta property="og:description" content="Κόνσολας: Η δημιουργία Σχολής Ξεναγών στη Ρόδο αποτελεί ισχυρή βούληση και θα γίνει πράξη"/>
  </head>
  <body>
    <article>
      <h1>Κόνσολας: Η δημιουργία Σχολής Ξεναγών στη Ρόδο αποτελεί ισχυρή βούληση και θα γίνει πράξη</h1>
      <h2>Στην πρόθεση του Υπουργείου Τουρισμού να προχωρήσει στην ίδρυση Σχολής Ξεναγών στη Ρόδο - για την οποία επισήμανε ότι υπάρχει ισχυρή βούληση και θα γίνει πράξη - ανακοίνωσε ο Υφυπουργός Τουρισμού, Μάνος Κόνσολας, από το βήμα του συνεδρίου της Πανελλήνιας Ομοσπονδίας Ξεναγών.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 17:14 , 08 November 2019</p>
      <p>Τόνισε ότι <b>η δυναμική του ελληνικού τουρισμού οφείλεται σε ανθρώπους όπως οι ξεναγοί</b>, που με υψηλό επαγγελματισμό αποτελούν τους πρεσβευτές του πολιτισμού μας, το δίαυλο μέσα από τον οποίο περνάει η ιστορία και τα ιδιαίτερα χαρακτηριστικά της χώρας μας στους επισκέπτες της.</p>
      <p>Ο <b>Υφυπουργός Τουρισμού</b>, έκανε ειδική αναφορά στις παράνομες ξεναγήσεις από άτομα που δεν έχουν την επαρκή εκπαίδευση και κατάρτιση, τονίζοντας την αποφασιστικότητα του Υπουργείου να εντείνει τους ελέγχους, αφού οι πρακτικές αυτές έχουν αρνητικό αποτύπωμα στον τουρισμό μας.</p>
      <p>Έθεσε, ως στόχο, τον επαναπροσδιορισμό και κυρίως την ουσιαστική αναβάθμιση της τουριστικής εκπαίδευσης, αναφέροντας ότι βρίσκεται στο στάδιο της προετοιμασίας μια ολοκληρωμένη θεσμική πρωτοβουλία, ένα νομοσχέδιο-τομή για την τουριστική εκπαίδευση.</p>
      <blockquote>«Θα ήταν ίσως βολικό για μένα, σε πολιτικό επίπεδο, να παραπέμψω στις καλένδες προβλήματα που έρχονταν από το παρελθόν με το πρόσχημα ότι επίκειται η κατάθεση αυτού του νομοσχεδίου.Δεν είναι στη δική μου κουλτούρα να βάζω τα προβλήματα στο ράφι. Όπως γνωρίζετε η λειτουργία της Σχολής Ξεναγών Θεσσαλονίκης είχε προαναγγελθεί πολλές φορές. Η προηγούμενη πολιτική ηγεσία του Υπουργείου Τουρισμού, την είχε εξαγγείλει τουλάχιστον τρεις φορές τα 4 προηγούμενα χρόνια. Σε εμάς, δεν χρειάστηκαν ούτε 3 μήνες, αφού το Σεπτέμβριο υπέγραψα την απόφαση και την προκήρυξη για τη λειτουργία της Σχολής Ξεναγών Θεσσαλονίκης, ενώ στις 14 Οκτωβρίου υπέγραψα τη νέα προκήρυξη για την εισαγωγή 40 σπουδαστών στη Σχολή Ξεναγών Αθήνας του Υπουργείου Τουρισμού για την εκπαιδευτική περίοδο 2019-2020.  Για εμάς, η αναβάθμιση της εκπαίδευσης των ξεναγών είναι κομβικό ζήτημα», επισήμανε στην ομιλία του, ο Υφυπουργός Τουρισμού.</blockquote>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/196707/egklima-sti-rodo-omologise-46xronos-ti-dolofonia-toy-epixeirimatia">Έγκλημα στη Ρόδο: Ομολόγησε 46χρονος τη δολοφονία του επιχειρηματία</a>
        </li>
        <li>
          <a href="https://www.cnn.gr/news/politiki/story/196700/tet-a-tet-karaogloy-theoxari-sti-thessaloniki-gia-tin-toyristiki-atzenta">Τετ-α-τετ Καράογλου - Θεοχάρη στη Θεσσαλονίκη για την τουριστική ατζέντα</a>
        </li>
        <li>
          <a href="https://www.cnn.gr/news/politiki/story/196695/ypothesi-novartis-o-areios-pagos-epistrefei-sti-voyli-ti-dikografia-meta-tin-katathesi-pikrammenoy">Υπόθεση Novartis: Ο Άρειος Πάγος επιστρέφει στη Βουλή τη δικογραφία μετά την κατάθεση Πικραμμένου</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/71398/manos-konsolas">ΜΑΝΟΣ ΚΟΝΣΟΛΑΣ</a>
        </li>
        <li>
          <a href="https://www.cnn.gr/eidhseis/tag/81688/yfypoyrgos-toyrismoy">ΥΦΥΠΟΥΡΓΟΣ ΤΟΥΡΙΣΜΟΥ</a>
        </li>
        <li>
          <a href="https://www.cnn.gr/eidhseis/tag/1535/rodos">ΡΟΔΟΣ</a>
        </li>
        <li>
          <a href="https://www.cnn.gr/eidhseis/tag/17614/eidhseis">ΕΙΔΗΣΕΙΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/08/196697/snapshot/2573272.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/08/196689/snapshot/monastiraki.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/08/196699/snapshot/2746309.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/08/196698/snapshot/trapeza.jpg"/>
      </figure>
    </article>
  </body>
</html>