<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620482/%D9%84%D8%A7%D9%88%D8%B1%D9%88%D9%81-%D8%A7%D9%82%D8%AF%D8%A7%D9%85%D8%A7%D8%AA-%D8%A2%D9%85%D8%B1%DB%8C%DA%A9%D8%A7-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86-%D8%BA%DB%8C%D8%B1%D9%82%D8%A7%D8%A8%D9%84-%D9%82%D8%A8%D9%88%D9%84-%D8%A7%D8%B3%D8%AA-%D8%A8%D8%B1%D8%AC%D8%A7%D9%85-%D9%87%D9%86%D9%88%D8%B2-%D9%85%D8%B4%D8%B1%D9%88%D8%B9%DB%8C%D8%AA-%D8%AF%D8%A7%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T15:20:00+00:00"/>
    <meta property="og:title" content="لاوروف: اقدامات آمریکا علیه ایران غیرقابل قبول است/ برجام هنوز مشروعیت دارد"/>
    <meta property="og:description" content="وزیر امور خارجه روسیه اقدامات آمریکا علیه ایران را غیرقابل قبول خواند و بر مشروعیت توافق هسته‌ای ایران تاکید کرد."/>
  </head>
  <body>
    <article>
      <h1>لاوروف: اقدامات آمریکا علیه ایران غیرقابل قبول است/ برجام هنوز مشروعیت دارد</h1>
      <address>
        <time datetime="2019-11-08T15:20:00+00:00">08 Nov 2019, 15:20</time>
      </address>
      <p>
        <i>وزیر امور خارجه روسیه اقدامات آمریکا علیه ایران را غیرقابل قبول خواند و بر مشروعیت توافق هسته‌ای ایران تاکید کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> سرگئی لاوروف، وزیر امور خارجه روسیه ،امرزو طی سخنرانی در کنفرانس عدم اشاعه در مسکو، با «غیرقابول قبول» خواندن اقدامات آمریکا علیه ایران از جمله اعمال تحریم‌های یکجانبه بر جمهوری اسلامی، تاکید کرد که توافق هسته‌ای هنوز مشروعیت، قدرت و اهمیت خود را از دست نداده است.</p>
      <p>به گزارش پایگاه خبری العالم ، العالم به نقل از خبرگزاری روسی «ریانووستی» گزارش داده است که لاوروف ضمن اشاره به فوایدی که توافق هسته‌ای ایران تا کنون داشته، توضیح داد: [برجام] کمک کرد تا تمام سوالاتی که آژانس بین‌المللی انرژی اتمی از تهران داشت، برطرف شود، نظام شفافیت حداکثری برای برنامه هسته‌ای جمهوری اسلامی ایجاد کرد و بر حقوق قانونی این کشور جهت توسعه برنامه هسته‌ای صلح‌آمیز تحت نظارت آژانس تاکید کرد.</p>
      <p>وی علاوه بر این، اظهار کرد: ما مطمئن هستیم که به نفع تمام کشورهاست که برجام را حفظ کرده و شرایط مطلوبی برای اجرای مداوم و کامل آن را در گذر زمان فراهم کنند.</p>
    </article>
  </body>
</html>