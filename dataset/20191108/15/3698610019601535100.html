<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/derzhdep-ssha-virishiv-pribrati-posadu-yaku-ranishe-obiymav-volker-328952_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T15:16:00+00:00"/>
    <meta property="og:title" content="Держдеп США вирішив ліквідувати посаду Волкера"/>
    <meta property="og:description" content="Місце спецпредставника було створено пеціально під Волкера, воно була неоплачуване і він виліляв цій роботі тільки частину свого часу."/>
  </head>
  <body>
    <article>
      <h1>Держдеп США вирішив ліквідувати посаду Волкера</h1>
      <h2>Місце спецпредставника було створено пеціально під Волкера, воно була неоплачуване і він виліляв цій роботі тільки частину свого часу.</h2>
      <address>
        <time datetime="2019-11-08T15:16:00+00:00">08 Nov 2019, 15:16</time>
      </address>
      <p>Державний департамент США ліквідує <b><a href="https://dt.ua/WORLD/negativnu-dumku-trampa-pro-ukrayinu-formuye-dzhuliani-volker-328771_.html">посаду спеціального представника по Україні, яку раніше займав Курт Волкер</a>.</b> Тепер всі повноваження перейдуть інших чиновників Держдепартаменту, чиє портфоліо включає питання України, пише <a href="https://foreignpolicy.com/2019/11/07/state-scrap-special-envoy-ukraine-impeachment-investigation-giuliani-trump/">Foreign Policy</a>.</p>
      <p>Посада спецпредставника була створена пеціально під Волкера, вона була неоплачуваною і він присвячував цій роботі тільки частину свого часу.</p>
      <p>Таке рішення про скасування посади стало першим відчутним сигналом про те, що наслідки від процесу імпічменту залишать відчутний слід в американській політиці щодо України, яка зараз знаходиться в епіцентрі битви за президентство Дональда Трампа.</p>
      <p>Нинішні і колишні американські чиновники кажуть, що посада Волкера, швидше за все, буде скасовано в основному тому, що адміністрації США буде важко знайти когось на цю роль, враховуючи, наскільки загрозливою стала робота над напрямком політики по Україні.</p>
      <p>Ті, хто були причетні до неї, і дали свідчення Конгресу у справі про імпічмент, зіткнулися з тиском з боку юристів Держдепартаменту.</p>
      <p>Один з неназваних чиновників сказав, що Держдепартаменту буде "важко знайти хоч когось, хто погодиться доторкнутися до цієї роботи навіть триметрової палицею".</p>
      <p>"Ніхто в здоровому глузді не захоче цю роботу. Це чітка проблема, коли весь світ буде стежити за кожним твоїм рухом. А ще у тебе керівництво в Держдепартаменті, не демонструє бажання заступатися за своїх людей навіть у базових речах", - сказав колишній чиновник США.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу.</p>
      <p>В рамках процедури імпічменту Трампу перед законодавцями Палати представників Конгресу США вже дали свідчення близько 12 свідків.</p>
      <p>Інформатор підозрюєв <b><a href="https://dt.ua/POLITICS/informator-zapidozriv-trampa-v-sprobi-domogtisya-vtruchannya-ukrayini-u-vibori-2020-roku-324632_.html">Трампа у використанні свого становища для втручання в президентські вибори</a></b> 2020 року. У скарзі сказано, що президента США тиснув на президента України, наполягаючи на <b><a href="https://dt.ua/WORLD/tramp-pidtverdiv-scho-zgaduvav-baydena-v-rozmovi-z-zelenskim-324272_.html">розслідуванні щодо Джо Байдена</a></b>, ймовірного кандидата в президенти від Демократичної партії, і його сина Хантера. А <b><a href="https://dt.ua/WORLD/informator-zvinuvativ-otochennya-trampa-v-sprobah-zablokuvati-zapis-rozmovi-iz-zelenskim-324656_.html">оточення Трампа намагалося заблокувати стенограму розмови</a></b>, помістивши її до сховища інформації про таємні операції розвідки.</p>
      <p>Також повідомляється, що адвокат Трампа Рудольф <b><a href="https://dt.ua/POLITICS/dzhuliani-zv-yazuvavsya-z-bogdanom-bakanovym-i-mig-zustritisya-z-yermakom-v-madridi-informator-rozvidki-ssha-324642_.html">Джуліані в приватному порядку контактував з керівником Офісу президента Андрієм Богданом</a> </b>і тодішнім в.о. голови СБУ Іваном Бакановим, а також літав до Мадрида для зустрічі з помічником Зеленського Андрієм Єрмаком.</p>
      <p>25 вересня, в день зустрічі Володимира Зеленського з Дональдом Трампом у Нью-Йорку, Білий дім оприлюднив <b><a href="https://dt.ua/POLITICS/biliy-dim-opublikuvav-stenogramu-rozmovi-trampa-z-zelenskim-324534_.html">розшифровку їхньої липневої телефонної розмови</a>.</b></p>
      <p>У жовтні конгресмени допитали колишнього спецпредставника Держдепартаменту Курта Волкера, експосла США в Україні Марі Йованович, тимчасового повіреного Вільяма Тейлора, а також співробітника Ради безпеки Александра Віндмана. Їхні свідчення переконали демократів в обґрунтованості імпічменту.</p>
      <p>Докладніше читайте в статті Олександра Хари <b><a href="https://dt.ua/international/impichment-mayzhe-oficiyno-328209_.html">"Імпічмент. Майже офіційно"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>