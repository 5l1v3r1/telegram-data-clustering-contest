<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/08/parite-na-miliarderite-namaleli-s-8-5-triliona-prez-2018-g.428962"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T15:12:00+00:00"/>
    <meta property="og:title" content="Парите на милиардерите намалели с $8,5 трилиона през 2018 г."/>
    <meta property="og:description" content="Жените милиардерки с 46% повече за пет години | Dnes.bg"/>
  </head>
  <body>
    <article>
      <h1>Парите на милиардерите намалели с $8,5 трилиона през 2018 г.</h1>
      <h2>Жените милиардерки с 46% повече за пет години</h2>
      <address><time datetime="2019-11-08T15:12:00+00:00">08 Nov 2019, 15:12</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Общото състояние на милиардерите по света е намаляло през 2018 година с 8,5 трилиона долара след пет години неизменен растеж. Причина за това са силният долар и силните колебания на фондовите пазари, сочи проучване на швейцарската банка UBS и международната консултантска компания PricewaterhouseCoopers, цитирано от ТАСС.</p>
      <p>Според доклада, ситуацията в различните райони на света не е еднаква. В Азия е отчетено понижение на богатствата на милиардерите след пет години съществен растеж, през които състоянието им е нараснало четири пъти.</p>
      <p>В същото време в Северна и Южна Америка богатствата леко са се увеличили през изминалата година.</p>
      <p>Като цяло въпреки миналогодишната корекция в световен план общото състояние на милиардерите сега с над една трета (34,5 процента) надхвърля показателите отпреди пет години, установяват авторите на проучването.</p>
      <p>Американските милиардери, чиито делови интереси са в сектора на технологиите, миналата година са имали повече успех от предприемачите, работещи в други области на икономиката.</p>
      <p>За последните пет години броят на жените милиардерки се е увеличил с 46 процента. </p>
      <p>/БТА/</p>
    </article>
  </body>
</html>