<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/08/pankov-cilj-je-da-i-dalje-ostanemo-neresiva-enigma/"/>
    <meta property="og:site_name" content="Sportska centrala"/>
    <meta property="article:published_time" content="2019-11-08T15:50:33+00:00"/>
    <meta property="og:title" content="Pankov: Cilj je da i dalje ostanemo nerešiva enigma"/>
    <meta property="og:description" content="Posle ubedljivog poraza od Totenhema fudbaleri Crvene zvezde okreću se obavezama u Linglong Superligi Srbije. U nedelju od 14.30 časova crveno-beli će gostovati u Ivanjici, a Radovan Pankov ističe da je cilj da Zvezda ostane nerešiva enigma u nacionalnom šampionatu. – Utakmica koju smo odigrali u sredu protiv Totenhema se igra na potpuno drugačijem nivou. […]"/>
  </head>
  <body>
    <article>
      <h1>Pankov: Cilj je da i dalje ostanemo nerešiva enigma</h1>
      <address><time datetime="2019-11-08T15:50:33+00:00">08 Nov 2019, 15:50</time> by <a rel="author">Zile</a></address>
      <p>Posle ubedljivog poraza od Totenhema fudbaleri Crvene zvezde okreću se obavezama u Linglong Superligi Srbije.</p>
      <p>U nedelju od 14.30 časova crveno-beli će gostovati u Ivanjici, a Radovan Pankov ističe da je cilj da Zvezda ostane nerešiva enigma u nacionalnom šampionatu.</p>
      <p>– <b>Utakmica koju smo odigrali u sredu protiv Totenhema se igra na potpuno drugačijem nivou. Ekipe kao što su Bajern i Totenhem su pretedenti za osvajanje Lige šampiona. Izuzetno je teško igrati protiv takvih klubova, dok je napraviti dobar rezultat protiv njih fenomenalan uspeh. Utakmica sa Javorom je tu da pokažemo da smo i dalje nerešiva enigma za sve u nacionalnom prvenstvu. U Ivanjici moramo da odigramo tvrdo, koncentrisano i da upišemo nova tri boda. Ukoliko se ukaže prilika bilo bi lepo da napravimo još veću bodovnu razliku i da držimo na odstojanju sve ispod nas</b>, izjavio je Pankov za klupski sajt.</p>
      <p>Pankov je pohvalio Javor zbog nekoliko stvari.</p>
      <p>– <b>Očekujem tešku utakmicu, Javor je tvrda ekipa, igraju u specifičnom sistemu. Imam informacije da je teren u Ivanjici u dobrom stanju, da ga održavaju na pravi način i veoma mi je drago da to čujem. Mislim da neće biti ni malo laka utakmica, ali mi moramo sada da prebacimo fokus sa Lige šampiona na domaće prvenstvo. Verujem da su ispratili naše utakmice, naročito duel protiv Totenhema. Moramo da im pokažemo da dueli koje smo igrali u Ligi šampiona nisu bili pravi odnos snaga i da dokažemo još jednom da smo kvalitetna ekipa</b>, zaključio je defanzivac crveno-belih.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/08/mrkela-zasto-je-dinamo-sinonim-za-uspeh-pa-nije-isto-igrati-protiv-bajerna-totenhema-i-4-tima-serije-a/"/>
        <a href="https://www.sportskacentrala.com/2019/11/08/zvezda-na-iskusenju-stigla-milonska-ponuda-za-borjana-iz-emirata/"/>
        <a href="https://www.sportskacentrala.com/2019/11/07/zivadinovic-ostro-po-zvezdi-dokle-vise-foliranje-ovo-je-polukvalitet/"/>
        <a href="https://www.sportskacentrala.com/2019/11/07/poznato-je-koliko-ce-pavkov-odsustvovati/"/>
        <a href="https://www.sportskacentrala.com/2019/11/07/petrovic-zelimo-da-i-na-prolece-igramo-u-evropi/"/>
        <a href="https://www.sportskacentrala.com/2019/11/07/bez-povrede-za-boacija/"/>
        <a href="https://www.sportskacentrala.com/2019/11/07/stankovic-uveren-u-zvezdino-prolece-u-evropi/"/>
        <a href="https://www.sportskacentrala.com/2019/11/07/pavkov-nije-doziveo-prelom-pauza-izvesna/"/>
        <a href="https://www.sportskacentrala.com/2019/11/06/milojevic-ovo-je-nivo-vise-poketino-bilo-je-sjajno-iskustvo-igrati-ovde/"/>
      </related>
    </article>
  </body>
</html>