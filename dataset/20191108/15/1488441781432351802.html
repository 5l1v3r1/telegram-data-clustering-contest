<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/08/android-10-portera-face-unlock-3d-pixel-4-ed-iphone-11-samsung-galaxy-s10-5g-679820/"/>
    <meta property="og:site_name" content="AndroidWorld"/>
    <meta property="article:published_time" content="2019-11-08T15:14:21+00:00"/>
    <meta property="og:title" content="Android 10 porterà il Face Unlock 3D di Pixel 4 ed iPhone 11 su Samsung Galaxy S10 5G"/>
    <meta property="og:description" content="Forse non tutti sanno che la variante 5G di Galaxy S10 presenta frontalmente un secondo sensore di tipo diverso rispetto..."/>
  </head>
  <body>
    <article>
      <h1>Android 10 porterà il Face Unlock 3D di Pixel 4 ed iPhone 11 su Samsung Galaxy S10 5G</h1>
      <address><time datetime="2019-11-08T15:14:21+00:00">08 Nov 2019, 15:14</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Forse <i>non tutti sanno che</i> la <a href="https://www.androidworld.it/tag/samsung-galaxy-s10-5g/">variante 5G di Galaxy S10</a> presenta frontalmente un secondo sensore <b>di tipo diverso</b> rispetto a Galaxy S10+: si tratta infatti di un <b>sensore ToF</b> e sarà il protagonista di una delle prossime <b>novità</b> introdotte da <a href="https://www.androidworld.it/tag/android-10/">Android 10</a>.</p>
      <p>Stando infatti a quanto emerso da un utente <b>coreano</b> che ha già installato la versione <b>beta</b> di Android 10 sul suo Galaxy S10 5G, il nuovo <i><b>major update</b></i> introdurrebbe il <b>metodo di sblocco</b> dispositivo tramite <b>riconoscimento facciale in 3D</b>, ovvero la stessa modalità di sblocco integrata su diversi top di gamma come <a href="https://www.androidworld.it/tag/google-pixel-4/">Pixel 4</a>, <a href="https://www.mobileworld.it/recensioni/iphone-11/">iPhone 11</a> e <a href="https://www.androidworld.it/recensioni/huawei-mate-30-pro/">Mate 30 Pro</a>. L’utente ha verificato la novità relativa al <i><b>Face Unlock 3D</b></i> andando a <b>coprire</b> con il dito il sensore ToF e osservando il blocco del suo funzionamento.</p>
      <p>Al momento <b>non abbiamo la certezza</b> che la novità verrà implementata anche nella versione <b>stabile</b> di Android 10 per Galaxy S10 5G, ma non vediamo perché dovrebbe rimanere un’esclusiva degli utenti coreani.</p>
      <figure>
        <iframe data-src="https://twitter.com/MaxWinebach/status/1192620070779998208?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Via: <a href="https://www.sammobile.com/news/galaxy-s10-5g-reportedly-gets-3d-face-unlock-with-android-10/">SamMobile</a></p>
    </article>
  </body>
</html>