<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620474/%D8%A2%D8%B1%D8%A7%D9%85%D8%B4-%D9%86%D8%B3%D8%A8%DB%8C-%D8%AF%D8%B1-%D8%A8%D8%BA%D8%AF%D8%A7%D8%AF-%D9%87%D8%B4%D8%AF%D8%A7%D8%B1-%D9%81%D8%B1%D9%85%D8%A7%D9%86%D8%AF%D9%87-%D8%B9%D9%85%D9%84%DB%8C%D8%A7%D8%AA-%D8%A8%D8%BA%D8%AF%D8%A7%D8%AF-%D9%86%D8%B3%D8%A8%D8%AA-%D8%A8%D9%87-%D8%AE%D8%B1%D8%A7%D8%A8%DA%A9%D8%A7%D8%B1%D8%A7%D9%86-%D9%88-%D8%A7%D8%BA%D8%AA%D8%B4%D8%A7%D8%B4%E2%80%8C%DA%AF%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T15:10:00+00:00"/>
    <meta property="og:title" content="آرامش نسبی در بغداد/ هشدار فرمانده عملیات بغداد نسبت به خرابکاران و اغتشاش‌گران"/>
    <meta property="og:description" content="به دنبال اتخاذ تدابیر امنیتی در عراق و برقراری آرامش نسبی در بغداد و دیگر شهرها، فرمانده عملیات بغداد گفت که به همه نیروهای امنیتی اعلام شده از هرگونه اقدام خشونت‌آمیز علیه معترضان خودداری کنند."/>
  </head>
  <body>
    <article>
      <h1>آرامش نسبی در بغداد/ هشدار فرمانده عملیات بغداد نسبت به خرابکاران و اغتشاش‌گران</h1>
      <address>
        <time datetime="2019-11-08T15:10:00+00:00">08 Nov 2019, 15:10</time>
      </address>
      <p>
        <i>به دنبال اتخاذ تدابیر امنیتی در عراق و برقراری آرامش نسبی در بغداد و دیگر شهرها، فرمانده عملیات بغداد گفت که به همه نیروهای امنیتی اعلام شده از هرگونه اقدام خشونت‌آمیز علیه معترضان خودداری کنند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به رغم برخی تلاش‌ها برای به خشونت کشاندن اعتراضات مسالمت آمیز در عراق، گزارش‌ها حاکی از برقراری آرامش در پایتخت و بندرگاه "ام القصر" و شهر بصره است.</p>
      <p>در همین راستا، آیت‌الله سید علی سیستانی ، مرجع عالی قدر شیعیان امروز نسبت به برخی تلاش‌های داخلی و خارجی برای سوء استفاده از تظاهرات عراق هشدار داده و خواهان خویشتنداری نیروهای امنیتی در قبال معترضان و حفظ وجهه مسالمت‌آمیز اعتراضات عراق شد.</p>
      <p>همزمان قیس المحمداوی، فرمانده عملیات بغداد به سومریه نیوز گفت: برخی از خرابکاران با یونیفورم نیروهای واکنش سریع به نزدیکی مجتمع دولتی رسیدند تا وجهه نیروهای امنیتی را مخدوش کنند اما ما به تظاهرکنندگان توصیه می‌کنیم که به مقرهای دولتی نزدیک نشوند و به املاک خصوصی تعرض نکنند.</p>
      <p>المحمداوی گفت: ما دستور دادیم که به هیچ وجه در جریان تظاهرات تیراندازی و حتی شلیک هوایی صورت نگیرد و بسیاری از کسانی که دستورات را زیرپا گذاشته‌اند بازداشت کردیم.</p>
      <p>وی گفت که هیچ گونه کشتاری در السنک صورت نگرفته و تمامی اخبار منتشر شده در این باره درست نیست.</p>
      <p>از سوی دیگر وزارت دفاع عراق(پنتاگون) اعلام کرد که مارک اسپر، وزیر دفاع آمریکا موضوع تظاهرات را با عراقی‌ها بررسی کرد. اسپر ۲۳ اکتبر وارد بغداد شد.</p>
    </article>
  </body>
</html>