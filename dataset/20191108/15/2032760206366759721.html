<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89054"/>
    <meta property="og:site_name" content="Denník politika"/>
    <meta property="article:published_time" content="2019-11-08T15:35:01+00:00"/>
    <meta property="og:title" content="Foto: Dojčenská výživa môže obsahovať kúsky plastovej fólie, predávali ju aj na Slovensku"/>
    <meta property="og:description" content="8.11.2019 (Webnoviny.sk) – Úrad verejného zdravotníctva SR upozorňuje spotrebiteľov na dojčenskú výživu, ktorá môže obsahovať kúsky plastovej fólie. Ako ďalej agentúru SITA informovala Daša Račková z komunikačného referátu ÚVZ, informáciu o produkte obdržali prostredníctvom Rýchleho výstražného systému pre potraviny a krmivá (RASFF) z Maďarska."/>
  </head>
  <body>
    <article>
      <h1>Foto: Dojčenská výživa môže obsahovať kúsky plastovej fólie, predávali ju aj na Slovensku</h1>
      <address><time datetime="2019-11-08T15:35:01+00:00">08 Nov 2019, 15:35</time> by <a rel="author">Webnoviny</a></address>
      <p>8.11.2019 (Webnoviny.sk) – Úrad verejného zdravotníctva SR upozorňuje spotrebiteľov na dojčenskú výživu, ktorá môže obsahovať kúsky plastovej fólie. Ako ďalej agentúru SITA informovala Daša Račková z komunikačného referátu ÚVZ, informáciu o produkte obdržali prostredníctvom Rýchleho výstražného systému pre potraviny a krmivá (RASFF) z Maďarska.</p>
      <p>Konkrétne ide o dmBio Príkrm kuracie mäso pre dojčatá od ukončeného 4. mesiaca, 125 g (dmBio Hühnchenfleisch Zubereitung nach dem 4. Monat 125 g) balený v sklenených pohároch s uzáverom.</p>
      <p>Výrobcom produktu je Sunval Nahrungsmittel z Nemecka a predajcom dm-drogerie markt. „<i>Podľa následného oznámenia Maďarska bola dojčenská výživa distribuovaná aj na Slovensko. Možné ju bolo zakúpiť v obchodnom reťazci dm drogerie markt,</i>“ uviedol úrad. V tejto súvislosti odporúča spotrebiteľom, aby výrobok už nekupovali, nekonzumovali, prípadne vrátili späť do miesta predaja.</p>
      <footer>Zdroj: Webnoviny.sk – <a href="https://www.webnoviny.sk/foto-dojcenska-vyziva-moze-obsahovat-kusky-plastovej-folie-predavali-ju-aj-na-slovensku/"><u>Foto: Dojčenská výživa môže obsahovať kúsky plastovej fólie, predávali ju aj na Slovensku</u></a> © SITA Všetky práva vyhradené.</footer>
    </article>
  </body>
</html>