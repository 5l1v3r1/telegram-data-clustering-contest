<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817021.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T15:01:00+00:00"/>
    <meta property="og:title" content="شهرک صنعتی دانش بنیان بیخ گوش تهران"/>
    <meta property="og:description" content="مدیرعامل شرکت شهرک‌های صنعتی استان تهران از صدور مجوز تاسیس شهرک صنعتی دانش بنیان از سوی این سازمان در نیمه اول امسال خبر داد و گفت که عملیات اجرایی این شهرک در نیمه دوم امسال آغاز می‌شود."/>
  </head>
  <body>
    <article>
      <h1>شهرک صنعتی دانش بنیان بیخ گوش تهران</h1>
      <address>
        <time datetime="2019-11-08T15:01:00+00:00">08 Nov 2019, 15:01</time>
      </address>
      <p>مدیرعامل شرکت شهرک‌های صنعتی استان تهران از صدور مجوز تاسیس شهرک صنعتی دانش بنیان از سوی این سازمان در نیمه اول امسال خبر داد و گفت که عملیات اجرایی این شهرک در نیمه دوم امسال آغاز می‌شود.</p>
      <p>صابر پرنیان در گفت‌وگو با ایسنا، با بیان اینکه مجوز تغییر کاربری پروژه تاسیس شهرک صنعتی دانش بنیان هنوز صادر نشده، اظهار کرد: مساحت شهرک صنعتی دانش بنیان ۲۰۰ هکتار است که قرار است در شهرستان ری و با سرمایه بخش خصوص تاسیس شود.</p>
      <p>به گفته وی، شهرک صنعتی دانش بنیان اولین شهرک صنعتی "های‌تک" است که مجوز تاسیس آن منطبق بر اصول اقتصاد مقاومتی صادر شده است.</p>
      <p>مدیرعامل شرکت شهرک‌های صنعتی استان تهران با بیان اینکه موافقت اصولی و اولیه برای اجرای این پروژه از سوی  شرکت شهرک‌های صنعتی استان تهران صادر شده است، تصریح کرد: بعد از صدور مجوز تغییر کاربری، انجام کارهای اداری و واگذاری زمین از سوی منابع طبیعی، کار اجرایی پروژه شهرک صنعتی دانش بنیان آغاز می‌شود.</p>
      <p>وی در پایان اعلام کرد که عملیات اجرایی این پروژه احتمالا در نیمه دوم امسال آغاز خواهد شد.</p>
    </article>
  </body>
</html>