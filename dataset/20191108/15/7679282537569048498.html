<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-karnataka-script-new-t20-record-with-crushing-win-over-uttarakhand-in-syed-mushtaq-ali-trophy-2838993.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T15:05:07+00:00"/>
    <meta property="og:title" content="कर्नाटक ने उत्तराखंड को हराकर रचा इतिहास, बनाया नया भारतीय रिकॉर्ड"/>
    <meta property="og:description" content="कर्नाटक ने शुक्रवार को यहां सैयद मुश्ताक अली ट्राफी के ग्रुप ए मैच में उत्तराखंड को नौ विकेट से हराकर लगातार 15 वां टी20 मैच जीता और भारतीय रिकार्ड बनाया। सलामी बल्लेबाज रोहन कदम और देवदत्त पडीक्क्ल..."/>
  </head>
  <body>
    <article>
      <h1>कर्नाटक ने उत्तराखंड को हराकर रचा इतिहास, बनाया नया भारतीय रिकॉर्ड</h1>
      <address><time datetime="2019-11-08T15:05:07+00:00">08 Nov 2019, 15:05</time> by <a rel="author">लाइव हिन्दुस्तान टीम,नई दिल्ली</a></address>
      <p>कर्नाटक ने शुक्रवार को यहां सैयद मुश्ताक अली ट्राफी के ग्रुप ए मैच में उत्तराखंड को नौ विकेट से हराकर लगातार 15 वां टी20 मैच जीता और भारतीय रिकार्ड बनाया। सलामी बल्लेबाज रोहन कदम और देवदत्त पडीक्क्ल ने नाबाद अर्धशतकों की मदद से कर्नाटक ने 133 रन के लक्ष्य का पीछा करते हुए जीत हासिल की।</p>
      <p>कदम ने 55 गेंद में छह चौके और तीन छक्के से नाबाद 67 रन बनाये जबकि पडीक्क्ल ने नाबाद 53 रन बनाने के लिये 33 गेंदों का सामना किया। दोनों ने दूसरे विकेट के लिये नाबाद 108 रन बनाकर कर्नाटक को 15.4 ओवर में जीत दिलायी।</p>
      <p>
        <b>
          <a href="https://beta.livehindustan.com/cricket/story-eng-vs-nz-3rd-t20-fourth-umpire-of-match-was-former-porn-star-2838926.html">ENG-NZ: तीसरे टी20 में इस पूर्व पोर्न स्टार ने निभाई थी 4th अंपायर की भूमिका</a>
        </b>
      </p>
      <p>इससे पहले टॉस जीतकर बल्लेबाजी करते हुए उत्तराखंड की टीम छह विकेट पर 132 रन ही बना सकी, उसके लिये कप्तान तन्मय श्रीवास्तव 39 रन बनाकर शीर्ष स्कोरर रहे। इस जीत से कर्नाटक ने लगातार टी20 मैचों में जीत (15) का भारतीय रिकार्ड ही नहीं बनाया बल्कि वह विश्व स्तर की सूची में न्यूजीलैंड की ओटागो के साथ दूसरे स्थान पर पहुंच गयी। </p>
      <p>सियालकोट स्टालियंस ने 2006 से 2010 के बीच पाकिस्तान के राष्ट्रीय टी20 कप में लगातार 25 मैचों में जीत हासिल की। ग्रुप के अन्य मैचों में गोवा ने बड़ौदा को चार विकेट से जबकि आंध्र प्रदेश ने बिहार को 10 विकेट से हराया।</p>
      <p><b><a href="https://beta.livehindustan.com/cricket/story-rishabh-pant-who-struggling-with-bad-form-got-support-from-bcci-president-sourav-ganguly-here-is-what-he-says-2838894.html">खराब फॉर्म से जूझ रहे ऋषभ पंत को मिला BCCI अध्यक्ष गांगुली का समर्थन</a></b> </p>
    </article>
  </body>
</html>