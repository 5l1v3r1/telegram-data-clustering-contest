<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-lawyer-attempts-self-immolation-during-strike-in-jaunpur-2839004.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T15:10:06+00:00"/>
    <meta property="og:title" content="जौनपुर में हड़ताल के दौरान वकील ने किया आत्मदाह का प्रयास"/>
    <meta property="og:description" content="दिल्ली पुलिस द्वारा तीस हजारी कोर्ट के वकीलों की बर्बरता पूर्वक की गई पिटाई से नाराज जिले के अधिवक्ता आक्रोशित हो उठे हैं। बार कौसिंल आफ उत्तर प्रदेश के आह्वान पर शुक्रवार को दीवानी न्यायालय समेत कई..."/>
  </head>
  <body>
    <article>
      <h1>जौनपुर में हड़ताल के दौरान वकील ने किया आत्मदाह का प्रयास</h1>
      <address><time datetime="2019-11-08T15:10:06+00:00">08 Nov 2019, 15:10</time> by <a rel="author">हिन्दुस्तान टीम,जौनपुर</a></address>
      <p>दिल्ली पुलिस द्वारा तीस हजारी कोर्ट के वकीलों की बर्बरता पूर्वक की गई पिटाई से नाराज जिले के अधिवक्ता आक्रोशित हो उठे हैं। बार कौसिंल आफ उत्तर प्रदेश के आह्वान पर शुक्रवार को दीवानी न्यायालय समेत कई तहसीलों के अधिवक्ता न्यायिक कार्य से विरत रहे।</p>
      <p>आंबेडकर तिराहे पर दीवानी न्यायालय के अधिवक्ता विशाल कुमार यादव ने जूलुस के बीच से निकलकर खुद के ऊपर केरोसिन डालकर आग लगाने का प्रयास किया। उनका कहना था कि वह यहीं पर आत्मदाह कर लेगा।  इस दौरान साथी वकीलों ने काफी मशक्कत के बाद उसे बचा लिया। </p>
      <p>खेतासराय के मनेछा निवासी दीवानी अधिवक्ता विशाल यादव अम्बेडकर तिराहे पर अचानक गैलन भरे केरोसिन ऊपर उड़ेल लिया। जैसे ही माचिस निकाली साथी अधिवक्ताओं की नजर पड़ गई। साथियों ने उसे बचा लिया। अधिवक्ता का आरोप है कि पुलिस दुर्भावना से ग्रसित हो कर फर्जी तरीके से उनके विरुद्ध दलित उत्पीड़न का मुकदमा दर्ज कर प्रताड़ित कर रही है।</p>
    </article>
  </body>
</html>