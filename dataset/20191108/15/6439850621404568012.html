<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459523/%E0%A6%A8%E0%A6%BE%E0%A6%B0%E0%A7%80%E0%A6%95%E0%A7%87-%E0%A6%B8%E0%A7%81%E0%A6%AA%E0%A6%BE%E0%A6%B0%E0%A6%97%E0%A6%BE%E0%A6%B0%E0%A7%8D%E0%A6%B2-%E0%A6%B9%E0%A6%BF%E0%A6%B8%E0%A7%87%E0%A6%AC%E0%A7%87-%E0%A6%86%E0%A6%96%E0%A7%8D%E0%A6%AF%E0%A6%BE%E0%A7%9F%E0%A6%BF%E0%A6%A4-%E0%A6%95%E0%A6%B0%E0%A6%BE-%E0%A6%AF%E0%A6%BE%E0%A7%9F"/>
    <meta property="og:site_name" content="Daily Janakantha"/>
    <meta property="article:published_time" content="2019-11-08T15:49:00+00:00"/>
    <meta property="og:title" content="নারীকে সুপারগার্ল হিসেবে আখ্যায়িত করা যায় ॥ শিক্ষামন্ত্রী"/>
    <meta property="og:description" content="অনলাইন রিপোর্টার ॥ শিক্ষামন্ত্রী ডা. দীপু মনি বলেছেন, আমাদের জীবনে নারীর গল্প বাদ দিলে গল্প খুবই সামান্য। কিন্তু, গল্পে নারীকে তুলে ধরলে তা পরিপূর্ণতা পায়। তাই পুরুষের পাশাপাশি নারীদের সমান জায়গায় তুলে আনতে হবে।’ তিনি বলেন, অন্য সবকিছু বাদ দিয়ে শুধু তার সমাজে চলার বিষয়টিও যদি ..."/>
  </head>
  <body>
    <article>
      <h1>নারীকে সুপারগার্ল হিসেবে আখ্যায়িত করা যায় ॥ শিক্ষামন্ত্রী</h1>
      <address>
        <time datetime="2019-11-08T15:49:00+00:00">08 Nov 2019, 15:49</time>
      </address>
      <figure>
        <img src="http://www.dailyjanakantha.com/files/201911/1573231756_38.jpg"/>
      </figure>
      <p>অনলাইন রিপোর্টার ॥ শিক্ষামন্ত্রী ডা. দীপু মনি বলেছেন, আমাদের জীবনে নারীর গল্প বাদ দিলে গল্প খুবই সামান্য। কিন্তু, গল্পে নারীকে তুলে ধরলে তা পরিপূর্ণতা পায়। তাই পুরুষের পাশাপাশি নারীদের সমান জায়গায় তুলে আনতে হবে।’</p>
      <p>তিনি বলেন, অন্য সবকিছু বাদ দিয়ে শুধু তার সমাজে চলার বিষয়টিও যদি ধরা হয়, তবে একজন নারী যতগুলো বাধা অতিক্রম করে, তাতেই সেই নারীকে সুপারগার্ল হিসেবে আখ্যায়িত করা যায়।</p>
      <p>আজ শুক্রবার ঢাকা আন্তর্জাতিক সাহিত্য উৎসবে বাংলা একাডেমির নজরুল মঞ্চে ‘হার স্টোরি’ ফাউন্ডেশনের এক আয়োজনে একথা বলেন তিনি।</p>
      <p>মন্ত্রী বলেন, ‘শুধু আমাদের সমাজ নয়, সারাবিশ্বেই নারীদের গল্প চাপা পড়ে যায়’ মন্তব্য করে তিনি বলেন, ‘ইতিহাসে মাত্র কয়েকজনের কথাই আসে, সবারটা আসে না। আমাদের সেসব তুলে আনতে হবে।’</p>
      <p>কৃষিকাজ নিয়ে শিক্ষামন্ত্রী বলেন, কৃষির শতকরা ৬০ ভাগ কাজ করে নারীরা। তারপরও আমরা কৃষক বললে শুধু পুরুষদেরই বুঝি। নারীদের কাজেরও মূল্যায়ন করতে হবে। সমতা ও সাম্যের বোধ এক করে তাদের গল্প খুঁজে আনতে হবে।</p>
    </article>
  </body>
</html>