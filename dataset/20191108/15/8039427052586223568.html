<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949713"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T15:10:30+00:00"/>
    <meta property="og:title" content="సీజేఐని కలిసిన ఉత్తరప్రదేశ్ చీఫ్ సెక్రటరీ, డీజీపీ"/>
    <meta property="og:description" content="ADVT"/>
  </head>
  <body>
    <article>
      <h1>సీజేఐని కలిసిన ఉత్తరప్రదేశ్ చీఫ్ సెక్రటరీ, డీజీపీ</h1>
      <address>
        <time datetime="2019-11-08T15:10:30+00:00">08 Nov 2019, 15:10</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> అతి సున్నితమైన అయోధ్య భూవివాదంపై సుప్రీంకోర్టు కీలక తీర్పు ఇవ్వనున్న నేపథ్యంలో భారత ప్రధాన న్యాయమూర్తి (సీజేఐ) శుక్రవారం మధ్యాహ్నం ఉత్తరప్రదేశ్ చీఫ్ సెక్రటరీ రాజేంద్ర కుమార్ తివారీ, డీజీపీ ఓపీ సింగ్‌లతో సమావేశమై పరిస్థితిని సమీక్షించారు. భద్రతా సన్నద్ధతపై సీజేఐ వారిని అడిగి తెలుసుకున్నారు. అంతకుముందు, సీజేఐని కలుసుకునేందుకు రాజేంద్ర కుమార్, ఓపీ సింగ్, ఇతర ఉన్నతాధికారులు నేరుగా సుప్రీంకోర్టుకు వెళ్లారు. అనంతరం సీజేఐతో వారు సమావేశమయ్యాయి. ఈనెల 17న రంజన్ గొగోయ్ పదవీవిరమణ చేస్తున్నందున ఆ రోజు కానీ, దీనికంటే ముందు కానీ ఆయన తీర్పు వెలువరించేందుకు సిద్ధమవుతున్నారు.</p>
      <p> </p>
      <p>కాగా, అయోధ్యపై తీర్పు నేపథ్యంలో యూపీలో, ముఖ్యంగా అయోధ్యలో శాంతిభద్రతల పరిస్థితి, అందుకు తాము తీసుకుంటున్న ముందస్తు జాగ్రత్తల గురించి సీజేఐతో సమావేశంలో అధికారులు వివరించినట్టు తెలుస్తోంది. యూపీ ముఖ్యమంత్రి యోగి ఆదిత్యనాథ్ సైతం గురువారంనాడు రాష్ట్ర ఉన్నతాధికారులతో సమావేశమై భద్రతా సన్నద్ధతను సమీక్షించారు. కేంద్రం హోం మంత్రిత్వ శాఖ సైతం ఒక అడ్వైజరీలో అన్ని రాష్ట్రాలు, కేంద్ర పాలిత ప్రాంతాలు అప్రమత్తంగా ఉంచాలని సూచనలిచ్చింది. భారీగా కేంద్ర బలగాలను ఉత్తరప్రదేశ్‌కు తరలించింది.</p>
    </article>
  </body>
</html>