<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/pereymenuvannya-prospektu-zhukova-chinovnika-miskradi-oblili-zelenkoyu-novini-harkova-50052457.html"/>
    <meta property="og:site_name" content="НВ"/>
    <meta property="article:published_time" content="2019-11-08T15:13:00+00:00"/>
    <meta property="og:title" content="Суд підтвердив законність перейменування проспекту Жукова, чиновника міськради облили зеленкою"/>
    <meta property="og:description" content="У п’ятницю, 8 листопада, Апеляційний суд підтвердив незаконність повернення проспекту Григоренка у Харкові імені радянського маршала Жукова."/>
  </head>
  <body>
    <article>
      <h1>Суд підтвердив законність перейменування проспекту Жукова, чиновника міськради облили зеленкою</h1>
      <h2>У п’ятницю, 8 листопада, Апеляційний суд підтвердив незаконність повернення проспекту Григоренка у Харкові імені радянського маршала Жукова.</h2>
      <address>
        <time datetime="2019-11-08T15:13:00+00:00">08 Nov 2019, 15:13</time>
      </address>
      <p>Про це повідомляє <a href="https://interfax.com.ua/">Інтерфакс-Україна</a>.</p>
      <p>Проти перейменування проспекту в рамках закону про декоммунізвацію виступала Харківська міська рада.</p>
      <p>За словами депутата міськради Ігора Черняка, у зв’язку з процесуальними порушеннями Апеляційний суд скасував постанову суду першої інстанції про перейменування проспекту Жукова, після чого прийняв таке ж рішення.</p>
      <p>Також зазначається, що після закінчення засідання невідомі облили на вулиці зеленкою заступника директора юридичного департаменту Харківської міської ради Костянтина Прокоп'єва, який виступав за повернення проспекту імені Жукова.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/026/484/big/4773a2babdee99cd0d7954073e5a1bee.png?stamp=20191108171504&amp;q=85&amp;output=jpg&amp;bg=white"/>
        <figcaption>Фото: СолнцеЛикий Харьков‎/Facebook</figcaption>
      </figure>
      <p>«Троє невідомих напали на нього ззаду і облили обличчя зеленкою, яка потрапила йому в око. При цьому він встиг сфотографувати одного з нападників. На даний момент замдиректора департаменту доставили на обстеження до міської клінічної лікарні № 14», — заявили у прес-службі міськради.</p>
      <p>Нагадаємо, 19 червня міська рада Харкова ухвалила <a href="https://nv.ua/ukr/ukraine/events/prospekt-zhukova-v-harkovi-bude-50027721.html">повернення проспекту Петра Григоренка імені радянського маршала Георгія Жукова</a>.</p>
      <p>У свою чергу <a href="https://nv.ua/ukr/ukraine/events/harkiv-sud-skasuvav-povernennya-prospektu-grigorenka-imeni-zhukova-novini-ukrajini-50041938.html">Харківський окружний адміністративний суд скасував це рішення</a>, визнавши його незаконним.</p>
      <p>Після цього <a href="https://nv.ua/ukr/ukraine/politics/u-harkovi-oskarzhili-rishennya-pro-nezakonnist-prisvoyennya-prospektu-grigorenka-imeni-zhukova-novini-harkova-50049066.html">міськрада вирішила оскаржити незаконність повернення проспекту Григоренка імені Жукова</a>.</p>
    </article>
  </body>
</html>