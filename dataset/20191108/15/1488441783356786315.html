<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/08/pixel-4-no-patch-novembre-679835/"/>
    <meta property="og:site_name" content="AndroidWorld"/>
    <meta property="article:published_time" content="2019-11-08T15:27:50+00:00"/>
    <meta property="og:title" content="Niente patch di novembre sui Pixel 4?"/>
    <meta property="og:description" content="Pochi giorni fa abbiamo riportato il rilascio delle patch di sicurezza di novembre, ma ad oggi nessuno dei Pixel 4..."/>
  </head>
  <body>
    <article>
      <h1>Niente patch di novembre sui Pixel 4?</h1>
      <h2>Google se la sta prendendo insolitamente comoda...</h2>
      <address><time datetime="2019-11-08T15:27:50+00:00">08 Nov 2019, 15:27</time> by <a rel="author" href="https://www.androidworld.it/author/nik0/" target="_blank">Nicola Ligas</a></address>
      <p><a href="https://www.androidworld.it/2019/11/04/rilasciate-le-patch-sicurezza-novembre-la-famiglia-pixel-finito-supporto-ufficiale-primi-pixel-678250/">Pochi giorni fa</a> abbiamo riportato il rilascio delle patch di sicurezza di novembre, ma ad oggi nessuno dei <a href="https://www.androidworld.it/tag/google-pixel-4/">Pixel 4</a> in nostro possesso ha ancora ricevuto l’update. Si tratta di una cosa strana, perché di solito tra l’annuncio di Google e l’effettiva disponibilità dell’update passano al più poche ore, mentre in questo caso parliamo di giorni. A quanto pare non si tratta di un problema locale, ma generale, tanto che Google stesso <a href="https://support.google.com/pixelphone/thread/18630502?msgid=18842839">ha confermato</a> che il rollout è partito e che l’aggiornamento arriverà “<b><i>nelle prossime settimane</i></b>“.</p>
      <p>Si tratta di una tempistica quantomai lunga, soprattutto considerando che le patch di novembre portavano anche novità per la gestione del <b>display a 90Hz</b> e per la <b>fotocamera</b>, due punti cardine dei Pixel 4.</p>
      <p>In ogni caso, per adesso niente patch, e forse questo lento rollout è dovuto proprio alla natura delle correzioni di cui sopra: Google vorrà assicurarsi che sia tutto a posto, prima di procedere con un rilascio su più ampia scala. O almeno è questa l’unica ipotesi sensata che ci venga in mente.</p>
    </article>
  </body>
</html>