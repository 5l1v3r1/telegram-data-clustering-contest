<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/pozagal-ciprese-in-zivo-mejo"/>
    <meta property="og:site_name" content="Primorske novice"/>
    <meta property="article:published_time" content="2019-11-08T15:36:09+00:00"/>
    <meta property="og:title" content="Požagal ciprese in živo mejo"/>
    <meta property="og:description" content="Policiste so včeraj dopoldne obvestili o sumu kaznivega dejanja poškodovana tuje stvari v enem od naselij v občini Cerkno. Neznanec je požagal pet cipres in živo mejo v dolžini šestih metrov. Lastnikom je povzročil za približno 2000 evrov škode. O sumu kaznivega dejanja je policija obvestila tudi Državno tožilstvo v Novi Gorici. Idrijski policisti nadaljujejo z dodatnim zbiranjem obvestil vseh okoliščin navedenega kaznivega dejanja."/>
  </head>
  <body>
    <article>
      <h1>Požagal ciprese in živo mejo</h1>
      <address><time datetime="2019-11-08T15:36:09+00:00">08 Nov 2019, 15:36</time> by <a rel="author">Spletno uredništvo</a></address>
      <p>
        <b>Policiste so včeraj dopoldne obvestili o sumu kaznivega dejanja poškodovana tuje stvari v enem od naselij v občini Cerkno. Neznanec je požagal pet cipres in živo mejo v dolžini šestih metrov. Lastnikom je povzročil za približno 2000 evrov škode. O sumu kaznivega dejanja je policija obvestila tudi Državno tožilstvo v Novi Gorici. Idrijski policisti nadaljujejo z dodatnim zbiranjem obvestil vseh okoliščin navedenega kaznivega dejanja.</b>
      </p>
      <figure>
        <img src="https://static.primorske.si/foto/highres/gnweb/718950_cipresa.jpg"/>
        <figcaption>Fotografija je simbolična. Foto: Pixabay</figcaption>
      </figure>
      <p><b>NOVA GORICA</b> &gt; Včeraj, nekaj po 14. uri, so policisti obravnavali štiri državljane Romunije, stare 19, 22, 25 in 39 let, ki so zbirale prostovoljne prispevke brez dovoljenja upravne enote. Slednji so se na Bovškem prevažali v avtomobilu znamke audi A4, temnejše barve, bolgarskih registrskih številk.</p>
      <p>Prav tako je bilo v nadaljevanju postopka še ugotovljeno, da so bili vsi štirje v preteklem obdobju že večkrat obravnavani zaradi beračenja in zbiranja prostovoljnih prispevkov. Zaradi kršitve zakona o varstvu javnega reda in miru je bila dvema tujcema izrečena globa.</p>
      <p>Podoben primer so včeraj, dopoldne obravnavali tudi policisti v središču Nove Gorice. Tudi v navedenem primeru sta dva neznanca zbirala prostovoljne prispevke pod pretvezo, da zbirata denar za gluhoneme. Neznancev kljub intenzivnemu iskanju na Goriškem niso izsledili.</p>
      <h3>Pes ugriznil poštarja</h3>
      <p>Policiste so včeraj popoldne obvestili, da je na dvorišču dveh hiš na območju Godoviča med dostavljanjem pošte pes, ki je bil neprivezan in brez nadzorstva, v nogo ugriznil poštarja. Kasneje je poškodovanec poiskal zdravniško pomoč v idrijskem zdravstvenem domu. Glede omenjenega primera je bila obveščena tudi pristojna veterinarska služba. Policisti bodo v zvezi z omenjenim primerom zoper lastnike psa podali ustrezen ukrep.</p>
      <h3>Med obiranjem sadja padel z lestve</h3>
      <p>Včeraj ob 15.43 so policiste uslužbenci Regijskega centra za obveščanje obvestili, da je na območju naselja Oševljek pri obiranju sadja z lestve padel in se poškodoval 78-letni moški. Kasneje so poškodovanega moškega v Renčah prevzeli člani dežurne ekipe Helikopterske nujne medicinske pomoči z Brnika in ga z vojaškim helikopterjem odpeljali na nadaljnje zdravljenje v ljubljanski klinični center. Novogoriški policisti so tujo krivdo izključili in bodo o primeru s pisnim poročilom obvestili Okrožno državno tožilstvo v Novi Gorici.</p>
      <h3>Zažgal zabojnik</h3>
      <p>Včeraj ob 23.14 so policisti na cesti iz Kanala proti Ligu obravnavali požar zabojnika za mešane komunalne odpadke. Na kraju je bilo ugotovljeno, da je neznanec okoli 23. ure pristopil do zabojnika na nahajališču Pečno in povzročil požar. Po dejanju je s kraja odšel neznano kam. V požaru je zabojnik v celoti pogorel. Kasneje so požar pogasili gasilci PGD Kanal in JZ GRD GE Nova Gorica. S tem dejanjem je bila komunalnemu podjetju povzročena škoda v višini približno 300 evrov. Policisti bodo po zaključku preiskave navedenega primera na podlagi vseh ugotovljenih dejstev podali kazensko ovadbo na Državno tožilstvo v Novi Gorici.</p>
      <h3>Prometna nesreča na cesti Ajdovščina-Tevče</h3>
      <p>Policisti so včeraj okoli 21. ure obravnavali prometno nesrečo na cesti Ajdovščina-Tevče, kjer je 37-letni voznik avtomobila zapeljal z vozišča. V vozilu je bil tudi sopotnik. Nihče se ni poškodoval. Ajdovski policisti so povzročitelju prometne nesreče izdali plačilni nalog.</p>
      <h3>Strokovni pregled sta odločno odklonila</h3>
      <p>Policisti so danes ob 11.05 v Tolminu ustavili 43-letnega voznika osebnega vozila in mu v nadaljevanju postopka odredili hitri test zaradi suma vožnje pod vplivom prepovedanih drog. Rezultat je bil pozitiven, zato so mu policisti odredili strokovni pregled, vendar ga je voznik odločno odklonil. Vozniku je bila prepovedana nadaljnja vožnja in začasno odvzeto vozniško dovoljenje, zaradi kršitve prometne zakonodaje ga čaka še srečanje s sodnikom, saj bo zoper njega podan obdolžilni predlog na pristojno okrajno sodišče.</p>
      <p>Policisti so včeraj zvečer v Idriji ustavili 55-letnega voznika avtomobila in mu odredili preizkusa alkoholiziranosti z alkotestom, ki pa ga ni opravil zaradi zdravstvenih razlogov. Policisti so mu v nadaljevanju postopka odredili strokovni pregled v zdravstveni ustanovi, ki pa ga je voznik odločno odklonil.</p>
      <p>Slednjemu je bila prepovedana nadaljnja vožnja in začasno odvzeto vozniško dovoljenje, čaka pa ga še srečanje s sodnikom, saj bo zoper njega podan obdolžilni predlog na okrajno sodišče.</p>
    </article>
  </body>
</html>