<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/ministrul-de-interne-politia-romana-174266.html"/>
    <meta property="og:site_name" content="Auto Bild"/>
    <meta property="article:published_time" content="2019-11-08T15:00:02+00:00"/>
    <meta property="og:title" content="Ministrul de Interne, mesaj pentru Poliția Română: „Să nu îi trateze cu aroganță și superioritate”"/>
    <meta property="og:description" content="Ministrul de Interne, Marcel Vela, își dorește o schimbare de atitudine în rândul reprezentanților Poliției și Jandarmeriei."/>
  </head>
  <body>
    <article>
      <h6 class="kicker">Se vrea o rebrănduire a instituțiilor statului</h6>
      <h1>Ministrul de Interne, mesaj pentru Poliția Română: „Să nu îi trateze cu aroganță și superioritate”</h1>
      <address><time datetime="2019-11-08T15:00:02+00:00">08 Nov 2019, 15:00</time> by <a rel="author">AutoBild</a></address>
      <p>
        <b>Ministrul de Interne, Marcel Vela, își dorește o schimbare de atitudine în rândul reprezentanților Poliției și Jandarmeriei.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/politia-romana-mesaj-despre-folosirea-telefonului-la-volan-uite-ca-se-poate-172101.html">Poliția Română, mesaj despre folosirea telefonului la volan: „Uite că se poate!”</a>
      </p>
      <p>
        <a href="https://www.auto-bild.ro/stiri/politia-romana-scandal-170114.html">Poliția Română, în centrul unui nou scandal: Agentul agresează un șofer în vârstă</a>
      </p>
      <p>În cadrul unei videoconferințe avute cu prefecții din țară, ministrul de Interne Marcel Vela își exprimă dorința de a vedea o schimbare în rândul structurilor MAI: „Rog structurile de poliţie care au relaţii directe cu cetăţenii, de azi să îi trateze cu respect atunci când intră în contact cu ei, să fie civilizaţi, să le zâmbească şi să le spună oamenilor că suntem în slujba lor. Să nu îi trateze cu aroganţă şi superioritate”</p>
      <p>Vela dorește să „omogenizeze” patrulele de organe ale structurilor MAI și să faciliteze, astfel, buna colaborare dintre acestea. Totodată, a făcut apel și la o schimbare de atitudine a Poliției Rutiere, una care să prevină mai degrabă decât să pedepsească.</p>
      <p>„Rog Poliţia Rutieră să nu se mai ascundă pentru a prinde şoferi, pietoni, să fie la vedere, oamenii să ne vadă în teren prezenţi, să prevenim contravenţiile, nu să acţionăm după ce ele au avut loc şi, cel mai grav, dacă au avut loc, au avut şi consecinţe dramatice. Trebuie să rebranduim Poliţia, Jandarmeria, MAI, pentru că aşa cum am spus, îmi doresc din tot sufletul, în acest mandat, într-un guvern de tranziţie, ca să punem pe roate o nouă abordare, astfel încât românii să aprecieze o structură de elită, veche”, a mai declarat Marcel Vela, <a href="https://www.digi24.ro/stiri/actualitate/ministrul-de-interne-marcel-vela-rog-politia-rutiera-sa-nu-se-mai-ascunda-pentru-a-prinde-soferi-1212985?fbclid=IwAR3Ff4iL1nXHv0pV_pWuTpij8qFXztXWeenfoABptHlKqiJglbBIIcyy_zo">citat de Digi24</a>.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/consilier-psd-amendat-170571.html"/>
        <a href="https://www.auto-bild.ro/stiri/operator-112-sofer-baut-170450.html"/>
        <a href="https://www.auto-bild.ro/stiri/politia-romana-scandal-170114.html"/>
      </related>
    </article>
  </body>
</html>