<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/turkije-stuurt-is-strijders-naar-europa/"/>
    <meta property="og:site_name" content="SCEPTR"/>
    <meta property="article:published_time" content="2019-11-08T15:18:21+00:00"/>
    <meta property="og:title" content="Turkije stuurt IS-strijders naar Europa"/>
    <meta property="og:description" content="Turkije komt haar bedreigingen na. Erdogan start maandag met IS-strijders naar Europa terug te sturen, ook als ze geen EU-burger meer zijn."/>
  </head>
  <body>
    <article>
      <h1>Turkije stuurt IS-strijders naar Europa</h1>
      <address><time datetime="2019-11-08T15:18:21+00:00">08 Nov 2019, 15:18</time> by <a rel="author" href="https://sceptr.net/author/jonas-naeyaert/" target="_blank">Jonas Naeyaert</a></address>
      <p>
        <b>Na wekenlang dreigen jegens Europa, zal Turks president <a href="https://sceptr.net/tag/Recep-Erdogan">Recep Erdogan</a> (AKP) maandag alsnog starten met het terugsturen van Europese ‘foreign terrorist fighters’ of ‘Syriëstrijders’ naar hun Europese ‘landen van herkomst’. Dit zelfs al ze de Europese nationaliteit in kwestie niet meer hebben. Dat liet de Turkse minister van Buitenlandse Zaken <a href="https://sceptr.net/tag/Suleyman-Soylu">Süleyman Soylu</a> weten en rapporteert <a href="https://www.reuters.com/article/us-syria-security-turkey-islamic-state/turkey-says-will-begin-repatriation-of-islamic-state-prisoners-on-monday-anadolu-idUSKBN1XI1G3">onder meer Reuters</a>. Welke Europese landen er allemaal precies de dupe zullen worden, werd echter nog niet vermeld.</b>
      </p>
      <p>Turkije is al een hele poos bezig met haar ‘bondgenoten’ in de EU te <a href="https://sceptr.net/2019/10/erdogan-dreigt-ermee-36-miljoen-syriers-naar-europa-te-sturen/">bedreigen</a>. Dit nadat Ankara heel wat kritiek moest verduren wegens de nieuwste invasie in <a href="https://sceptr.net/2019/10/erdogan-dreigt-ermee-36-miljoen-syriers-naar-europa-te-sturen/">noordoostelijk Syrië jegens de Koerden binnen de SDF-milities</a>. Men zou gevangen IS-terroristen, die aldaar in Koerdische kampen zaten, terugsturen naar Europa en ook nog eens <a href="https://sceptr.net/2019/10/erdogan-dreigt-ermee-36-miljoen-syriers-naar-europa-te-sturen/">de vluchteling-‘sluizen’</a> openzetten. Want Turkije is <i>“geen hotel voor IS’ers”</i>, dixit de Turkse minister van Buitenlandse Zaken <a href="https://sceptr.net/tag/Suleyman-Soylu">Süleyman Soylu</a> (AKP) <a href="https://sceptr.net/2019/11/ontsnapte-is-vrouw-gevat-in-turkije-ondanks-streng-bewaakte-grens/">eerder deze maand</a>. Soylu voegde er toen aan toe dat Turkije alle buitenlandse IS’ers naar hun ‘landen van herkomst’ zou terugsturen, zelfs al heeft men de nationaliteit van die IS’ers in kwestie ingetrokken.</p>
      <h3>Turkije start maandag het terugsturen van IS-strijders, zelfs al hebben ze onze of andere Europese nationaliteit niet meer</h3>
      <p>En Turkije gaat woord houden, zo blijkt. Dit vanaf maandag. <i>“We zeggen hen (de Europese landen, red.): ‘We gaan deze mensen (de IS-strijders- terugsturen naar jullie’ en we gaan maandag van start gaan”</i>, zo citeerde het Turkse staatspersagentschap Anadolu Soylu.</p>
      <p>De vraag is nu wat er zal gebeurden met de IS-strijders wier Europese nationaliteit is afgepakt. Veelal hebben deze jihadisten nog een Marokkaanse nationaliteit (en voorheen een dubbele nationaliteit), maar Marokko is ook bijzonder weigerachtig om <a href="https://sceptr.net/2019/11/jihadist-verzet-zich-tegen-uitzetting-naar-marokko/">hun jihadistische staatsburgers op te nemen.</a> De Turkse regering rept ook met geen woord over de Marokkaanse verantwoordelijkheid.</p>
      <p>Eerder deze week werd duidelijk dat <a href="https://sceptr.net/tag/Fatima-Benmezian">Fatima Benmezian</a> (24) – de IS-vrouw <a href="https://sceptr.net/2019/10/is-vrouwen-en-kinderen-ontsnapt-uit-kamp-in-noord-syrie/">die vorige maand ontsnapte uit het Ain Issa-kamp</a>, een Koerdisch gevangenkamp dat werd ontruimd na gevechten met de Turkse strijdkrachten – werd gevat binnen in Turkije. Dit ondanks beweringen van de Belgische regering dat de Turks-Syrische grens <i>“streng bewaakt”</i> zou zijn en IS-strijders zeker niet terug <a href="https://sceptr.net/2019/11/ontsnapte-is-vrouw-gevat-in-turkije-ondanks-streng-bewaakte-grens/">in Europa zouden geraken.</a></p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/ontsnapte-is-vrouw-gevat-in-turkije-ondanks-streng-bewaakte-grens/"/>
        <a href="https://sceptr.net/2019/11/jihadist-verzet-zich-tegen-uitzetting-naar-marokko/"/>
        <a href="https://sceptr.net/2019/11/turkije-zal-is-leden-terugsturen-naar-europa/"/>
      </related>
    </article>
  </body>
</html>