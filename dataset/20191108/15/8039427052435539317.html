<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949719"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T15:20:44+00:00"/>
    <meta property="og:title" content="శాసన సభ్యులకు అందుబాటులో బ్యాంక్‌"/>
    <meta property="og:description" content="ADVT"/>
  </head>
  <body>
    <article>
      <h1>శాసన సభ్యులకు అందుబాటులో బ్యాంక్‌</h1>
      <address>
        <time datetime="2019-11-08T15:20:44+00:00">08 Nov 2019, 15:20</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> తెలంగాణ శాసన సభ ప్రాంగణంలో నూతనంగా ఆధునీకరించిన ఎస్‌బిఐ బ్యాంకును స్పీకర్‌ పోచారం శ్రీనివాస్‌రెడ్డి ప్రారంభించారు. ఈసందర్భంగా స్పీకర్‌ మాట్లాడుతూ శాసన సభ్యులు తమ నగదు లావాదేవీలను నిర్వహించుకునేందుకు అసెంబ్లీ ప్రాంగణంలోని ఈబ్రాంచీ ఎంతో అనువుగా ఉంటుందన్నారు. అంతే కాకుండా శాసన సభ సమావేశాలు నిర్వహించుకునే సమయాల్లో ఎవరైనా ఎమ్మెల్యేలకు నగదు అవసరమైతే ఇబ్బంది రాకుండా శాసన సభ ప్రాంగణంలోనే ఎస్‌బిఐ బ్రాంచి అందుబాటులోకి రావడం సంతోషకరమన్నారు. తన బ్యాంకు ఖాతా కూడా ఈశాఖలోనే ఉందని స్పీకర్‌ అన్నారు. ఎలాంటి ఫిర్యాదులు లేకుండా ఇక్కడి సిబ్బంది తమ కస్టమర్లకు నాణ్యమైన సేవలు అందిస్తున్నారని కితాబు ఇచ్చారు. ఈ సందర్భంగా హుజూర్‌ నగర్‌ శాసన సభ్యుడు శానంపూడి సైదిరెడ్డికి కాత్తబ్యాంకు ఖాతా పుస్తకాన్ని కూడా స్పీకర్‌ అందజేశారు. ఈ కార్యక్రమంలో శాసన మండలి ఛైర్మన్‌ గుత్తాసుఖేందర్‌రెడ్డి, శాసన సభావ్యవహారాల మంత్రి వేముల ప్రశాంత్‌రెడ్డి, రాష్ట్రఆర్ధికశాఖ మంత్రి హరీశ్‌రావు, ఎమ్మెల్యేలు ఇతర ఉన్నతాధికారులు పాల్గొన్నారు.</p>
    </article>
  </body>
</html>