<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/08/oaed-55489-theseis-se-14-programmata-gia-anergous/"/>
    <meta property="og:site_name" content="neolaia.gr"/>
    <meta property="article:published_time" content="2019-11-08T15:45:06+00:00"/>
    <meta property="og:title" content="ΟΑΕΔ: 55.489 θέσεις εργασίας σε 14 προγράμματα για ανέργους"/>
    <meta property="og:description" content="Δεκατέσσερα (14) προγράμματα συνολικά του ΟΑΕΔ παραμένουν ανοικτά για να υποβάλουν αίτηση ενδιαφέροντος οι επιχειρήσεις του ιδιωτικού τομέα, οι αυτοαπασχολούμενοι, αλλά και οι άνεργοι της χώρας, που θέλουν να ξεκινήσουν τη δική τους επιχειρηματική δραστηριότητα."/>
  </head>
  <body>
    <article>
      <h1>ΟΑΕΔ: 55.489 θέσεις εργασίας σε 14 προγράμματα για ανέργους</h1>
      <h2>ΟΑΕΔ: Δείτε αναλυτικά!</h2>
      <address><time datetime="2019-11-08T15:45:06+00:00">08 Nov 2019, 15:45</time> by <a rel="author">neolaia.gr Team</a></address>
      <p>Δεκατέσσερα (14) προγράμματα συνολικά του <a href="https://www.neolaia.gr/tag/%ce%bf%ce%b1%ce%b5%ce%b4/"><b>ΟΑΕΔ</b></a> παραμένουν ανοικτά για να υποβάλουν αίτηση ενδιαφέροντος οι επιχειρήσεις του ιδιωτικού τομέα, οι αυτοαπασχολούμενοι, αλλά και οι άνεργοι της χώρας, που θέλουν να ξεκινήσουν τη δική τους επιχειρηματική δραστηριότητα.</p>
      <p>
        <b>ΟΑΕΔ – 55.489 θέσεις εργασίας σε 14 προγράμματα </b>
      </p>
      <p>Συνολικά, 55.489 θέσεις των προγραμμάτων παραμένουν αδιάθετες, οι ενδιαφερόμενοι και ενδιαφερόμενες άρα μπορούν να επωφεληθούν άμεσα με την ένταξή τους στις εν λόγω δράσεις.</p>
      <p>Μεταξύ των κυριότερων προγραμμάτων, που παραμένουν ανοιχτά και συνεχίζουν να προσφέρουν σημαντικές ενισχύσεις για την αύξηση της απασχόλησης στον Ιδιωτικό Τομέα, <b>είναι τα εξής:</b></p>
      <p>1. Πρόγραμμα επιχορήγησης επιχειρήσεων για την απασχόληση ανέργων,ηλικίας έως 39 ετών, αποφοίτων τριτοβάθμιας εκπαίδευσης σε κλάδους έξυπνης εξειδίκευσης και παραγωγικής δραστηριότητας με<b> 5.187 κενές θέσεις</b></p>
      <p>2. Πρόγραμμα επιχορήγησης επιχειρήσεων για την πρόσληψη ανέργων νέων ηλικίας 18 έως 29 ετών, με έμφαση στους πτυχιούχους ανωτάτων εκπαιδευτικών ιδρυμάτων πανεπιστημιακού και τεχνολογικού τομέα με <b>2.129 κενές θέσεις</b></p>
      <p>3. Πρόγραμμα επιχορήγησης επιχειρήσεων με προσωπικό έως 20 θέσεων πλήρους απασχόλησης για την πρόσληψη ανέργων ηλικίας άνω των 45 ετών, με <b>4.024 κενές</b> θέσεις</p>
      <p>4. Πρόγραμμα προώθησης στην αυτοπασχόληση μέσω της οικονομικής ενίσχυσης επιχειρηματικών πρωτοβουλιών ανέργων ηλικίας 18 έως 66 ετών με <b>1.445 κενές θέσεις</b>.</p>
      <p>Ο Διοικητής ΟΑΕΔ, Σπύρος Πρωτοψάλτης, δήλωσε ότι <i>«μέσα από τα ανοικτά προγράμματα του ΟΑΕΔ, τα οποία δυστυχώς δεν γνωστοποιήθηκαν και δεν δημοσιοποιήθηκαν επαρκώς στο προηγούμενο χρονικό διάστημα, προσφέρονται σημαντικές ευκαιρίες ενίσχυσης της απασχόλησης τόσο στους εργοδότες όσο και στους ανέργους».</i></p>
      <p>Δείτε αναλυτικά παρακάτω τους πίνακες:</p>
      <p>
        <b>
          <a href="https://neolaia.gr/wp-content/uploads/2019/11/oaed487-1.doc">14 προγράμματα του ΟΑΕΔ που «τρέχουν»</a>
        </b>
      </p>
      <h3>Δείτε ακόμα: <a href="https://www.neolaia.gr/2019/11/08/oaed-kinofelis-ergasia-2019-pote-i-prokiriksi-gia-to-neo-programma/">ΟΑΕΔ Κοινωφελής Εργασία 2019: Πότε βγαίνει η προκήρυξη για το νέο πρόγραμμα 35.000 ανέργων</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/09/agnwsta-ofeli-pou-exei-mia-aggalia-stin-ygeia-mas/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/09/apisteuto-rekor-guinness-kritikos-katerripse/"/>
        <a href="https://neolaia.gr/2019/11/09/epixeirisi-tis-antitromokratikis-stin-attiki/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/09/kipello-ellados-basket-ta-mats-twn-proimitelikwn/"/>
        <a href="https://neolaia.gr/neo/athlitika-fitness"/>
        <a href="https://neolaia.gr/2019/11/09/eukoles-syntages-mprizola-me-ntomatinia-kai-mpalsamiko/"/>
        <a href="https://neolaia.gr/neo/mageiriki-menw-spiti"/>
      </related>
    </article>
  </body>
</html>