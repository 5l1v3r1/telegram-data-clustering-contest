<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/habbl-zrobiv-rozdrobleniy-znimok-dalekoyi-galaktiki-328951_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T15:12:00+00:00"/>
    <meta property="og:title" content="&quot;Хаббл&quot; зробив &quot;роздроблений&quot; знімок далекої галактики"/>
    <meta property="og:description" content="Через ефект гравітаційного лінзування одна галактика перетворилася на кілька."/>
  </head>
  <body>
    <article>
      <h1>"Хаббл" зробив "роздроблений" знімок далекої галактики</h1>
      <h2>Через ефект гравітаційного лінзування одна галактика перетворилася на кілька.</h2>
      <address>
        <time datetime="2019-11-08T15:12:00+00:00">08 Nov 2019, 15:12</time>
      </address>
      <p>Вчені за допомогою телескопа <b><a href="https://dt.ua/TECHNOLOGIES/habbl-zrobiv-znimok-komandi-zirok-328424_.html">"Хаббл"</a> </b>отримали незвичайний знімок далекої галактики. Завдяки ефекти гравітаційного лінзування галактика виявилася "розбита" на десяток зображень, повідомляє <a href="https://www.nasa.gov/feature/goddard/2019/hubble-captures-a-dozen-galaxy-doppelgangers">NASA.</a></p>
      <p>Гравітаційне лінзування означає, що галактичний кластер, який розташовується на передньому плані, настільки масивний, що його гравітація "деформує" структуру простору-часу, викривляючи і посилюючи світло від далекої галактики, що знаходиться позаду. В результаті галактика не тільки "розтягується", але і з'являється кілька її зображень.</p>
      <p>На знімку можна помітити близько 12 зображень галактики, розподілених по чотирьом основним дугам. Галактика, яка називається Sunburst Arc, розташовується на відстані 11 мільярдів світлових років від Землі.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p><a href="https://dt.ua/TECHNOLOGIES/u-sviy-yuviley-habbl-zrobiv-znimok-zoryanogo-feyerverku-171001_.html"><b>Телескоп "Хаббл"</b></a> був виведений на орбіту 24 квітня 1990 року екіпажем корабля багаторазового використання "Діскавері" і з тих пір передав на Землю мільйони унікальних знімків, які значно розширили уявлення вчених про будову і походження Всесвіту. За чверть століття апарат провів 1,2 мільйона цільових спостережень за 38 тисячами космічних об'єктів, на підставі яких було підготовлено близько 13 тисяч наукових праць. За словами експертів, "це робить його одним з найбільш ефективних наукових інструментів в історії".</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>