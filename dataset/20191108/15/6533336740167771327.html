<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/california-paradiso-barboni-ndash-stato-simbolo-sogno-218494.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-08T15:45:00+00:00"/>
    <meta property="og:title" content="Il lato oscuro della california – nello stato simbolo del sogno americano vivono il 50% dei..."/>
    <meta property="og:description" content="CALIFORNIA, PARADISO DEI BARBONI – NELLO STATO SIMBOLO DEL SOGNO AMERICANO VIVONO IL 50% DEI SENZATETTO DEGLI USA: A SAN FRANCISCO E LOS ANGELES È SCATTATA L’EMERGENZA PER QUESTE PERSONE CHE HANNO PROBLEMI MENTALI, SONO ALCOLISTI O EX CARCERATI – TRUMP PUNTA IL DITO, CRESCE IL MALCONTENTO PER GLI &quot;INVASORI&quot; E C'E' CHI INVOCA IL RIPRISTINO DELLE LEGGI CONTRO IL VAGABONDAGGIO - VIDEO"/>
  </head>
  <body>
    <article>
      <h1>Il lato oscuro della california – nello stato simbolo del sogno americano vivono il 50% dei...</h1>
      <address>
        <time datetime="2019-11-08T15:45:00+00:00">08 Nov 2019, 15:45</time>
      </address>
      <p>
        <b><b>CALIFORNIA, PARADISO DEI BARBONI – NELLO STATO SIMBOLO DEL SOGNO AMERICANO VIVONO IL 50% DEI SENZATETTO DEGLI USA: A SAN FRANCISCO E LOS ANGELES È SCATTATA L’EMERGENZA PER QUESTE PERSONE CHE HANNO PROBLEMI MENTALI, SONO ALCOLISTI O EX CARCERATI – TRUMP PUNTA IL DITO, CRESCE IL MALCONTENTO PER GLI </b>"INVASORI"<b> E C'E' CHI INVOCA IL RIPRISTINO DELLE LEGGI CONTRO IL VAGABONDAGGIO </b>- VIDEO</b>
      </p>
      <hr/>
      <figure>
        <iframe src="https://www.youtube.com/embed/9D9pZEjSxXQ" width="560" height="315" data-service="Youtube" scrolling="no"/>
      </figure>
      <p>
        <b>Federico Rampini per <a href="http://WWW.REPUBBLICA.IT/">“la Repubblica”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254919/1235631.htm">
          <img src="https://cdn-static.dagospia.com/img/foto/11-2019/senzatetto-a-los-angeles-1235631.jpg"/>
        </a>
        <figcaption>senzatetto a los angeles</figcaption>
      </figure>
      <p>«C' è una situazione terribile a Los Angeles e San Francisco, queste città diventano un inferno. E' ora di mettere ordine». E' stato Donald Trump ad attirare l' attenzione nazionale sull' altra "calamità" che colpisce la California: dopo gli incendi, gli homeless.</p>
      <figure>
        <a href="https://www.dagospia.com/mediagallery/Dago_fotogallery-254919/787284.htm">
          <img src="https://cdn-static.dagospia.com/img/foto/04-2016/senzatetto-di-los-angeles-8-787284.jpg"/>
        </a>
        <figcaption>senzatetto di los angeles 8</figcaption>
      </figure>
      <p>Il record spetta alla contea di Los Angeles: sessantamila senzatetto. La La Land, la terra che ha venduto al mondo intero le immagini del Sogno Americano, a pochi isolati dalle ville delle celebrity di Hollywood vede allargarsi di mese in mese le tendopoli. I torpedoni che portano in visita turisti da tutto il mondo, li espongono a uno spettacolo sconcertante: vicino a luoghi mitici come The Hall of Fame, il Sunset Boulevard, un esercito di derelitti bivacca all' aperto.</p>
      <figure>
        <a href="https://www.dagospia.com/mediagallery/Dago_fotogallery-254919/1235629.htm">
          <img src="https://cdn-static.dagospia.com/img/foto/11-2019/il-sindaco-di-los-angeles-eric-garcetti-a-sinistra-e-il-governatore-della-califo-1235629.jpg"/>
        </a>
        <figcaption>il sindaco di los angeles eric garcetti (a sinistra) e il governatore della california gavin newsom</figcaption>
      </figure>
      <p>E' legittimo il sospetto che il presidente voglia distogliere l' attenzione dai suoi problemi, che cerchi ogni pretesto per attaccare la California ultra-progressista. Ma dalla sinistra che governa questo Stato si levano voci altrettanto drammatiche. «Viviamo una tragedia - dice l' assessore alla Sanità di Los Angeles, Mark Ridley Thomas - è impensabile e disumano fare finta di niente». Reagisce a questo dato: 1.047 morti fra gli homeless di Los Angeles in un solo anno, una mortalità raddoppiata negli ultimi cinque anni.</p>
      <figure>
        <a href="https://www.dagospia.com/mediagallery/Dago_fotogallery-254919/1235628.htm">
          <img src="https://cdn-static.dagospia.com/img/foto/11-2019/il-centro-di-los-angeles-ricchezza-e-poverta-1235628.jpg"/>
        </a>
        <figcaption>il centro di los angeles ricchezza e poverta'</figcaption>
      </figure>
      <p>Tra overdose, suicidi, omicidi, malattie da povertà, la longevità media di questi emarginati è scesa a 51 anni: roba da Paesi sottosviluppati. Peter Lynn, che dirige l' agenzia comunale per i senzatetto, parla di «emergenza umanitaria e morale».</p>
      <figure>
        <a href="https://www.dagospia.com/mediagallery/Dago_fotogallery-254919/1235630.htm">
          <img src="https://cdn-static.dagospia.com/img/foto/11-2019/la-senzatetto-glen-fox-che-vive-in-una-tenda-vicino-alla-harbor-freeway-di-los-a-1235630.jpg"/>
        </a>
        <figcaption>la senzatetto glen fox, che vive in una tenda vicino alla harbor freeway di los angeles</figcaption>
      </figure>
      <p>Il sospetto che Trump strumentalizzi la situazione contro lo Stato che è il più ricco bacino di voti democratici, non toglie nulla alla gravità. Certo è sempre esistito un volto oscuro della California, la letteratura noir da Raymond Chandler a Don Winslow ci ha raccontato una Los Angeles squallida e violenta; le baraccopoli sono il paesaggio di John Steinbeck in "Furore": ma allora c' era la Grande Depressione. Los Angeles oggi trasuda opulenza, selve di gru segnalano il boom immobiliare, la speculazione avanza perfino su Skid Row che fu il primo insediamento storico dei senzatetto. Un veterano del giornalismo locale, Thomas Curwen del Los Angeles Times, "batte" i marciapiedi di questa città da una vita e conferma la gravità.</p>
      <figure>
        <a href="https://www.dagospia.com/mediagallery/Dago_fotogallery-254919/787282.htm">
          <img src="https://cdn-static.dagospia.com/img/foto/04-2016/senzatetto-di-los-angeles-6-787282.jpg"/>
        </a>
        <figcaption>senzatetto di los angeles 6</figcaption>
      </figure>
      <p>«Trent' anni fa - dice - riapparirono baraccopoli e accampamenti, Tent City e Justiceville, poi spesso vennero rasi al suolo d' autorità. Oggi sono ovunque, tra Broadway Place e la 39esima Strada, a Hollywood e Bel-Air».</p>
      <figure>
        <a href="https://www.dagospia.com/mediagallery/Dago_fotogallery-254919/1232744.htm">
          <img src="https://cdn-static.dagospia.com/img/foto/11-2019/donald-trump-1232744.jpg"/>
        </a>
        <figcaption>donald trump</figcaption>
      </figure>
      <p>E' sempre Trump a puntare il dito su un altro aspetto di questa emergenza: con l' invio di una task force federale e la denuncia di diverse città californiane per "violazioni di leggi sanitarie". Coglie la crescente insofferenza di una parte della popolazione verso gli "invasori" che occupano i marciapiedi, si ubriacano o si drogano all' aperto, usano strade e giardini pubblici come latrine, lasciano feci e siringhe usate.</p>
      <figure>
        <a href="https://www.dagospia.com/mediagallery/Dago_fotogallery-254919/787285.htm">
          <img src="https://cdn-static.dagospia.com/img/foto/04-2016/senzatetto-di-los-angeles-9-787285.jpg"/>
        </a>
        <figcaption>senzatetto di los angeles 9</figcaption>
      </figure>
      <p>C' è stata un' epidemia di tifo perfino nella sede del municipio, il City Hall di Los Angeles. Il sindaco Eric Garcetti ha dovuto stanziare 27 milioni di dollari per "igiene dei marciapiedi", un eufemismo che indica la raccolta di feci umane.</p>
      <p>Charles Kesler che dirige una rivista locale colta e raffinata, la Claremont Review of Books, invoca il ripristino delle leggi contro il vagabondaggio. Modello Idaho: dove è stato reintrodotto l' arresto per chi rifiuta il ricovero nei centri d' accoglienza.</p>
      <figure>
        <a href="https://www.dagospia.com/mediagallery/Dago_fotogallery-254919/787283.htm">
          <img src="https://cdn-static.dagospia.com/img/foto/04-2016/senzatetto-di-los-angeles-7-787283.jpg"/>
        </a>
        <figcaption>senzatetto di los angeles 7</figcaption>
      </figure>
      <p>Una svolta nell' opinione pubblica locale risale al 2017, quando un senzatetto di Bel-Air diede il via a un incendio che si diffuse a West Los Angeles. Da allora, ogni tanto è riemersa la tentazione di una "caccia all' untore", o al piromane, nelle tendopoli (anche se gli ultimi incendi sono stati appiccati dai cavi della utility elettrica).</p>
      <p>Altro segnale d' insofferenza: la rivolta del quartiere di Venice contro un progetto di alloggi popolari in mezzo alle ville con vista sul Pacifico. Non è facile definire le cause di questa emergenza. La percentuale di californiani sotto la soglia ufficiale della povertà è ai minimi storici, eppure il numero di homeless è cresciuto del 20% in tre anni. La California rappresenta il 12% della popolazione degli Stati Uniti ma ospita il 50% dei senzatetto.</p>
      <figure>
        <a href="https://www.dagospia.com/mediagallery/Dago_fotogallery-254919/787280.htm">
          <img src="https://cdn-static.dagospia.com/img/foto/04-2016/senzatetto-di-los-angeles-4-787280.jpg"/>
        </a>
        <figcaption>senzatetto di los angeles 4</figcaption>
      </figure>
      <p>Pete White, fondatore della ong L.A. Can, attiva da anni nell' assistenza ai senzatetto, vuole sfatare un mito: «E' falsa la leggenda secondo cui vengono qui dal resto degli Stati Uniti, perché abbiamo un bel clima e leggi più tolleranti sul vagabondaggio. La maggioranza degli homeless di Los Angeles hanno sempre vissuto qui; una parte di loro aveva casa e una vita abbastanza normale, nello stesso quartiere dove oggi sono accampati».</p>
      <figure>
        <a href="https://www.dagospia.com/mediagallery/Dago_fotogallery-254919/787279.htm">
          <img src="https://cdn-static.dagospia.com/img/foto/04-2016/senzatetto-di-los-angeles-3-787279.jpg"/>
        </a>
        <figcaption>senzatetto di los angeles 3</figcaption>
      </figure>
      <p>Tra le spiegazioni: 28% soffre di malattie mentali ed è abbandonato dal sistema sanitario; il 20% ha problemi di alcolismo o tossicodipendenze. Poi ci sono gli ex-carcerati: la California ebbe leggi durissime sulla recidiva che fecero esplodere la popolazione dei suoi penitenziari; di recente ha depenalizzato molti crimini e liberato detenuti, che sono per strada. Non aiuta il fatto che i centri di accoglienza vietano droghe, alcol, e animali domestici.</p>
      <figure>
        <a href="https://www.dagospia.com/mediagallery/Dago_fotogallery-254919/787275.htm">
          <img src="https://cdn-static.dagospia.com/img/foto/04-2016/senzatetto-di-los-angeles-19-787275.jpg"/>
        </a>
        <figcaption>senzatetto di los angeles 19</figcaption>
      </figure>
      <p>Infine c' è una parte di questo popolo dei marciapiedi che è vittima proprio dell' opulenza. Emblematica la storia di Marquesha Babers, una ragazza "sopravvissuta" dopo essere stata accolta dai religiosi della Union Rescue Mission: «Andavo a scuola tutte le mattine dopo aver dormito in un rifugio. Come me ne conosco tanti: homeless che vengono da famiglie normali, gente che ha un lavoro a tempo pieno ma deve dormire in una tenda o in automobile. Questa città ha degli affitti così alti che il salario minimo legale non basta a pagare il canone». Le case qui costano il triplo della media nazionale (600.000 contro 200.000 dollari).</p>
      <figure>
        <a href="https://www.dagospia.com/mediagallery/Dago_fotogallery-254919/787276.htm">
          <img src="https://cdn-static.dagospia.com/img/foto/04-2016/senzatetto-di-los-angeles-20-787276.jpg"/>
        </a>
        <figcaption>senzatetto di los angeles 20</figcaption>
      </figure>
      <p>Per intervenire su questa fascia di "lavoratori-poveri" è nato il progetto tecnologico di Brenda Wievel alla University of Southern California: usare Big Data per segnalare i casi a rischio, prevenire anziché curare, intervenire con assistenza pubblica prima che le famiglie a basso reddito scivolino nell' indigenza irreversibile e nel degrado.</p>
      <figure>
        <a href="https://www.dagospia.com/mediagallery/Dago_fotogallery-254919/787269.htm">
          <img src="https://cdn-static.dagospia.com/img/foto/04-2016/senzatetto-di-los-angeles-13-787269.jpg"/>
        </a>
        <figcaption>senzatetto di los angeles 13</figcaption>
      </figure>
      <p>La tragedia torna a incrociare la politica nazionale: la californiana Apple ha appena annunciato che stanzierà 2,5 miliardi per costruire alloggi popolari. Scatenando la reazione durissima del candidato democratico Bernie Sanders: «Non risolveremo il problema con la beneficenza di multinazionali che evadono le tasse».</p>
      <figure>
        <a href="https://www.dagospia.com/mediagallery/Dago_fotogallery-254919/787267.htm">
          <img src="https://cdn-static.dagospia.com/img/foto/04-2016/senzatetto-di-los-angeles-11-787267.jpg"/>
        </a>
        <figcaption>senzatetto di los angeles 11</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254919/787281.htm">
          <img src="https://cdn-static.dagospia.com/img/foto/04-2016/senzatetto-di-los-angeles-5-787281.jpg"/>
        </a>
        <figcaption>senzatetto di los angeles 5</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254919/787278.htm">
          <img src="https://cdn-static.dagospia.com/img/foto/04-2016/senzatetto-di-los-angeles-22-787278.jpg"/>
        </a>
        <figcaption>senzatetto di los angeles 22</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254919/714635.htm">
          <img src="https://cdn-static.dagospia.com/img/foto/09-2015/senzatetto-su-una-panchina-di-los-angeles-714635.jpg"/>
        </a>
        <figcaption>senzatetto su una panchina di los angeles</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254919/1152716.htm">
          <img src="https://cdn-static.dagospia.com/img/foto/04-2019/senzatetto-in-california-2-1152716.jpg"/>
        </a>
        <figcaption>senzatetto in california 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254919/787272.htm">
          <img src="https://cdn-static.dagospia.com/img/foto/04-2016/senzatetto-di-los-angeles-16-787272.jpg"/>
        </a>
        <figcaption>senzatetto di los angeles 16</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254919/787277.htm">
          <img src="https://cdn-static.dagospia.com/img/foto/04-2016/senzatetto-di-los-angeles-21-787277.jpg"/>
        </a>
        <figcaption>senzatetto di los angeles 21</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254919/1152715.htm">
          <img src="https://cdn-static.dagospia.com/img/foto/04-2019/senzatetto-in-california-1-1152715.jpg"/>
        </a>
        <figcaption>senzatetto in california 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254919/787286.htm">
          <img src="https://cdn-static.dagospia.com/img/foto/04-2016/senzatetto-di-los-angeles-787286.jpg"/>
        </a>
        <figcaption>senzatetto di los angeles</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254919/787274.htm">
          <img src="https://cdn-static.dagospia.com/img/foto/04-2016/senzatetto-di-los-angeles-18-787274.jpg"/>
        </a>
        <figcaption>senzatetto di los angeles 18</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254919/787282.htm">
          <img src="https://cdn-static.dagospia.com/img/foto/04-2016/senzatetto-di-los-angeles-6-787282.jpg"/>
        </a>
        <figcaption>senzatetto di los angeles 6</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254919/787265.htm">
          <img src="https://cdn-static.dagospia.com/img/foto/04-2016/los-angeles-787265.jpg"/>
        </a>
        <figcaption>los angeles</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254919/787273.htm">
          <img src="https://cdn-static.dagospia.com/img/foto/04-2016/senzatetto-di-los-angeles-17-787273.jpg"/>
        </a>
        <figcaption>senzatetto di los angeles 17</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254919/787271.htm">
          <img src="https://cdn-static.dagospia.com/img/foto/04-2016/senzatetto-di-los-angeles-15-787271.jpg"/>
        </a>
        <figcaption>senzatetto di los angeles 15</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254919/787270.htm">
          <img src="https://cdn-static.dagospia.com/img/foto/04-2016/senzatetto-di-los-angeles-14-787270.jpg"/>
        </a>
        <figcaption>senzatetto di los angeles 14</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254919/787268.htm">
          <img src="https://cdn-static.dagospia.com/img/foto/04-2016/senzatetto-di-los-angeles-12-787268.jpg"/>
        </a>
        <figcaption>senzatetto di los angeles 12</figcaption>
      </figure>
    </article>
  </body>
</html>