<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/na-hmelnichchini-oshtrafuvali-likarku-yaka-stavila-diagnozi-bez-oglyad-10964289.html"/>
    <meta property="og:site_name" content="Всім"/>
    <meta property="article:published_time" content="2019-11-08T15:56:00+00:00"/>
    <meta property="og:title" content="На Хмельниччині оштрафували лікарку, яка ставила діагнози без огляду хворого"/>
    <meta property="og:description" content="По документах медик клала пацієнтів у стаціонар і виписувала їм препарати.  Насправді ж своїх пацієнтів вона “в очі не бачила”. А діагноз був фальшивим."/>
  </head>
  <body>
    <article>
      <h1>На Хмельниччині оштрафували лікарку, яка ставила діагнози без огляду хворого</h1>
      <address><time datetime="2019-11-08T15:56:00+00:00">08 Nov 2019, 15:56</time> by <a rel="author" href="https://vsim.ua/authors/stas" target="_blank">Стас Скрипкарь</a></address>
      <ul>
        <li>По документах медик клала пацієнтів у стаціонар і виписувала їм препарати. </li>
        <li>Насправді ж своїх пацієнтів вона “в очі не бачила”. А діагноз був фальшивим.</li>
      </ul>
      <p>Без аналізів та огляду - так лікувала своїх пацієнтів сімейний лікар КП “Центр первинної медико-санітарної допомоги” Волочиської міської ради. Жінка ставила діагнози заочно, без присутності пацієнтів. По паперах вона клала, нібито, хворих у стаціонар і виписувала їм медикаментозний курс лікування. </p>
      <p>Так вчиняла неодноразово. Спочатку в офіційних документах правоохоронці знайшли запис щодо перебування на амбулаторному лікуванні хворого з діагнозом “гостра респіраторна вірусна інфекція” та проведенням лікування згідно з призначеннями. Згодом копи виявили ще один випадок. Цього разу в стаціонарі вже був пацієнт з діагнозом “гострий міозит шийного відділу хребта”. В лікарні дані особи перебували лише документально. </p>
      <p>Поліцейські кваліфікували дії лікаря-екстрасенса за ч. 1 ст. 366 КК України (складання та видача службовою особою завідома неправдивих офіційних документів). Медик свою провину визнала. А суд призначив їй штраф в сумі 4250 гривень. Про це повідомили у прес-службі Волочиського районного суду.</p>
      <p>Попри порушення закону, жінку не позбавили права займатися лікарською діяльністю.</p>
      <p>
        <b>Слідкуйте за оновленнями на нашому сайті та у<a href="https://vsim.ua/goto/aHR0cHMlM0ElMkYlMkZ3d3cuZmFjZWJvb2suY29tJTJGdnNpbS51YQ=="> Facebook</a>,<a href="https://vsim.ua/goto/aHR0cHMlM0ElMkYlMkZ0ZWxlZ3JhbS5tZSUyRnZzaW11YV9ib3Q="> Telegram</a>,<a href="https://vsim.ua/goto/aHR0cHMlM0ElMkYlMkZ3d3cuaW5zdGFncmFtLmNvbSUyRnZzaW1fa2ElMkY=">  Instagram</a> та<a href="https://vsim.ua/goto/aHR0cHMlM0ElMkYlMkZ3d3cueW91dHViZS5jb20lMkZ1c2VyJTJGdnNpbXVhMSUyRg=="> YouTube</a>. </b>
      </p>
    </article>
  </body>
</html>