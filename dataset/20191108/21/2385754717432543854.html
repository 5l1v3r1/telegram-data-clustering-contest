<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/596474/deka-xronia-fylaki-ston-listi-pou-kynigise-o-kolasinats"/>
    <meta property="og:site_name" content="SIGMALIVE"/>
    <meta property="article:published_time" content="2019-11-08T21:59:00+00:00"/>
    <meta property="og:title" content="Δέκα χρόνια φυλακή στον ληστή που κυνήγησε ο Κολάσινατς!"/>
    <meta property="og:description" content="Ο δράστης της απόπειρας ληστείας των Μεσούτ Οζίλ και Σεάντ Κολάσινατς ομολόγησε την ενοχή του και καταδικάστηκε σε δεκαετή κάθειρξη από δικαστήριο του..."/>
  </head>
  <body>
    <article>
      <h1>Δέκα χρόνια φυλακή στον ληστή που κυνήγησε ο Κολάσινατς!</h1>
      <address><time datetime="2019-11-08T21:59:00+00:00">08 Nov 2019, 21:59</time> by <a rel="author">SigmaliveSportime</a></address>
      <p>Ο δράστης της απόπειρας ληστείας των Μεσούτ Οζίλ και Σεάντ Κολάσινατς ομολόγησε την ενοχή του και καταδικάστηκε σε δεκαετή κάθειρξη από δικαστήριο του Λονδίνου.<br/> <br/>Σε 10 χρόνια ποινή φυλάκισης καταδίκασε δικαστήριο του Λονδίνου τον δράστη της απόπειρας ληστείας του Μεσούτ Οζίλ και του Σεάντ Κολάσινατς, που έγινε viral όταν κυκλοφόρησε ένα βίντεο που έδειχνε τον Βόσνιο αμυντικό της Άρσεναλ να βγαίνει από το πολυτελές τζιπ στο οποίο επέβαινε και κυνηγάει τους δύο οπλισμένους με μαχαίρι δράστες.<br/> <br/>Ο 30χρονος Άσλεϊ Σμιθ, ο οποίος παραδέχθηκε την ενοχή του για την απόπειρα ληστείας και την οπλοκατοχή, βρισκόταν σε άδεια από την φυλακή, όπου εξέτιε ποινή 42 μηνών, με τις αρχές να τον χαρακτηρίζουν ως σεσημασμένο δράστη ανάλογων πράξεων.   <br/> </p>
    </article>
  </body>
</html>