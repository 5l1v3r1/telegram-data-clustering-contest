<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/uzivatele-ios-132-si-stezuji-na-agresivni-ukoncovani-aplikaci-na-pozadi-39326"/>
    <meta property="og:site_name" content="mobilenet.cz"/>
    <meta property="article:published_time" content="2019-11-08T21:00:00+00:00"/>
    <meta property="og:title" content="Aktualizace na iOS 13.2.2 má vyřešit problém s agresivním ukončováním aplikací"/>
    <meta property="og:description" content="S příchodem iOS 13.2.2 by měl být problém odstraněn Aktualizační balíček má velikost přibližně 100 MB"/>
  </head>
  <body>
    <article>
      <h1>Aktualizace na iOS 13.2.2 má vyřešit problém s agresivním ukončováním aplikací</h1>
      <address><time datetime="2019-11-08T21:00:00+00:00">08 Nov 2019, 21:00</time> by <a rel="author">Ondřej Pohl, Ioannis Papadopoulos</a></address>
      <p>
        <b>   •  S příchodem iOS 13.2.2 by měl být problém odstraněn <br/>   •  Aktualizační balíček má velikost přibližně 100 MB</b>
      </p>
      <h3>Aktualizováno 8. 11. 2019</h3>
      <p>Apple dnes vydal aktualizaci na iOS 13.2.2, která by měla konečně vyřešit problém s příliš agresivním vypínáním aplikací běžících na pozadí. Aktualizační balíček o velikosti přibližně 100 MB dále vylepšuje příjem mobilního signálu či fungování mobilních dat.</p>
      <figure>
        <iframe data-src="https://twitter.com/MacRumors/status/1192503258352218112?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Původní informace z 1. 11. 2019</h3>
      <p>Pracovat v několika aplikacích najednou (tzv. multitasking) dnes patří mezi základní dovednost operačních systémů, potažmo chytrých telefonů. Ze zkušenosti ale dobře víme, že to ne vždy funguje podle očekávání. Telefony mají omezené množství operační paměti a také se snaží šetřit cennou energii, a tak proces na pozadí běží jen zdánlivě a operační systém ho ukončil.</p>
      <related>
        <h4>Přečtěte si také</h4>
        <a href="https://mobilenet.cz/clanky/nezabijejte-nase-aplikace-glosa-37047"/>
      </related>
      <p>Server <a href="https://www.macrumors.com/2019/10/31/ios-13-2-safari-refreshing-poor-ram-management/">macrumors.com</a> nyní sesbíral celou řadu stížností uživatelů iOS 13.2, kde se toto řešení stalo prakticky pravidlem. YouTube i po krátkém přepnutí zapomene, co a kde jste sledovali, podobně se chová i prohlížeč Safari a další aplikace. Když spustíte aplikaci fotoaparátu, která je kvůli svým pokročilým schopnostem patrně velmi náročná, znamená to jistojisté ukončení aplikací na pozadí a takto bychom mohli pokračovat dále.</p>
      <related>
        <h4>Přečtěte si také</h4>
        <a href="https://mobilenet.cz/clanky/apple-vypustil-finalni-ios-132-s-podporou-deep-fusion-a-zaplavou-novych-emoji-39297"/>
      </related>
      <p>Prozatím se čeká na vyjádření Applu, jestli se jedná o chybu, která bude napravena v příštích aktualizacích, anebo jde o nové pojetí multitaskingu na mobilních zařízeních.</p>
      <related>
        <h4>Související články</h4>
        <a href="https://mobilenet.cz/clanky/jake-novinky-prinasi-ios-132-beta-2-smajliky-ale-i-nastaveni-soukromi-39145"/>
        <a href="https://mobilenet.cz/clanky/ios-131-prinese-lonskym-iphonum-funkci-omezeni-vykonu-39001"/>
        <a href="https://mobilenet.cz/clanky/apple-dnes-vyda-nejnovejsi-ios-13-dostane-se-i-na-vas-iphone-38976"/>
        <a href="https://mobilenet.cz/clanky/novy-ios-13-dorazi-13-zari-aktualizace-na-verzi-131-koncem-zari-38913"/>
        <a href="https://mobilenet.cz/clanky/ios-1241-a-watchos-531-prinaseji-drobne-bezpecnostni-opravy-38728"/>
        <a href="https://mobilenet.cz/clanky/9-z-10-iphonu-a-ipadu-vyuziva-nejnovejsi-ios-12-za-mesic-dorazi-dalsi-verze-38591"/>
      </related>
    </article>
  </body>
</html>