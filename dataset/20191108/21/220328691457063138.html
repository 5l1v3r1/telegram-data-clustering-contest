<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/yasno-e-kolko-sa-zagubili-nay-bogatite-v-kitay-406237.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T21:35:52+00:00"/>
    <meta property="og:title" content="Ясно е колко са загубили най-богатите в Китай"/>
    <meta property="og:description" content="Състоянието на милиардерите по света за първи път от 2015-а спада"/>
  </head>
  <body>
    <article>
      <h1>Ясно е колко са загубили най-богатите в Китай</h1>
      <address><time datetime="2019-11-08T21:35:52+00:00">08 Nov 2019, 21:35</time> by <a rel="author">Пламен Вълков</a></address>
      <p>Богатството на милиардерите по света намалява през миналата година за първи път от 2015-та, сочи съвместен доклад на Обединената банка на Швейцария (UBS) и Прайсуотърхаускупър (PwC).</p>
      <p>Състоянието на най-богатите хора в света е намаляло с 4.3% в световен мащаб до 8,5 трилиона долара за миналата година.</p>
      <p>Това се държи на геополитическия хаос и на волатилните пазари на акци, се посочва в доклада.</p>
      <p>Най-големи са загубите на богатите в Китай, включително в Хонконг, и на тези в Азиатско-тихоокеанския регион. Частното богатство в Хонконг е намаляло с 4 на сто през 2018- до почти 319,8 милиарда долара, като продължаващите антиправителствени протести и икономическата рецесия правят прогнозите доста мрачни и за тази година. Някои от богаташите в мегаполиса вече започнаха да изнасят състоянието си, опасявайки се от задълбочаване на протестите.</p>
      <p>Частните банки, в това число и най-голямата банка, оперираща с парите на богатите - Обединената банка на Швейцария, вече усещат негативния ефект от търговското напрежение между Китай и Съединените щати и от световната политическа несигурност. През миналата година клиентите на банката са се въздържали от търговия и вземане на кредити, предпочитайки да трупат пари в брой.</p>
      <p>Нетните активи на най-богатите в Китай са намалели с 12,8% в доларово изражение на фона на спадналите борсови пазари, по-слабата местна валута (поевитняването на юана) и забавянето на икономическия растеж. В резултат на това десетки китайци отпаднаха от списъка с милиардерите. Въпреки това Китай продължава да се сдобива с нов милиардер на всеки 2 - 2,5 дни.</p>
      <p>В световен мащаб броят на милиардерите намалява навсякъде освен в Северна и Южна Америка. В Съединените щати е имало 749 милиардера в края на 2018-та година.</p>
      <p>Докато възстановяването на фондовия пазар от резкия спад в края на 2018-а година помогна на богатите мениджъри да увеличат активите си, най-богатите фамилии в света остават загрижени относно глобалните въпроси - от търговското напрежение и Брекзит, до популизма и изменението на климата. В резултат на това те продължават да пазят повече пари в брой.</p>
      <p>"Най-вероятно богатството на милиардери ще се увеличи отново тази година", посочи Саймън Смайлс, главен инвестиционен директор на UBS за свръхбогати клиенти, добавяйки обаче, че увеличението вероятно ще бъде по-сдържано, отколкото може да се предполага от широкомащабното възходящо движение на финансовите пазари.</p>
    </article>
  </body>
</html>