<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/8/653519/"/>
    <meta property="og:site_name" content="Економічна правда"/>
    <meta property="article:published_time" content="2019-11-08T21:00:00+00:00"/>
    <meta property="og:title" content="Компанія Коломойського почала поставки мазуту для &quot;Центренерго&quot;"/>
    <meta property="og:description" content="“Укртатнафта” стала переможцем тендеру державного “Центренерго” на поставку малозольного низькосірчистого мазуту"/>
  </head>
  <body>
    <article>
      <h1>Компанія Коломойського почала поставки мазуту для "Центренерго"</h1>
      <address>
        <time datetime="2019-11-08T21:00:00+00:00">08 Nov 2019, 21:00</time>
      </address>
      <p>"Укртатнафта" стала переможцем тендеру державного "Центренерго" на поставку малозольного низькосірчистого мазуту.</p>
      <p>Про це повідомляє <a href="https://www.ukrtatnafta.com/news.php?id=542">прес-служба</a> компанії.</p>
      <p>Загальний обсяг поставок в рамках відповідного контракту становить 2 тисячі тонн.</p>
      <p>Наразі  "Укртатнафта" вже відвантажила замовнику 1,15 тис. тонн продукту.</p>
      <p>"Мазут, що виробляє "Укртатнафта", відповідає сучасним європейським стандартам і оновленій нормі техрегламенту щодо вмісту сірки - не більше 1%", - наголошується в повідомленні.</p>
      <p>За даними видання <a href="http://enkorr.com.ua/a/news/Ukrtatnafta_nachala_postavki_mazuta_Tsentrenergo/238996">enkorr</a>, востаннє мазут виробництва Кременчуцького НПЗ "Укртатнафти" поставлявся на теплоелектростанції "Центренерго" залізницею в 2010 році.</p>
      <p>У 2018-2019 роках основним джерелом постачання ресурсу для "Центренерго" був Шебелинський ГПЗ державної "Укргазвидобування".</p>
      <p>
        <b>
          <i>Нагадуємо:</i>
        </b>
      </p>
      <p>
        <i>У <a href="https://www.epravda.com.ua/publications/2019/07/17/649736/">липні ЕП повідомила</a>, що екс-директор ТОВ "ДРФЦ" Віталій Бєляков з початку липня став новим неофіційним куратором вугільної галузі, змінивши у цій власника Віталія Кропачова.</i>
      </p>
      <p>
        <i>Ініціатором заміни смотрящих став Ігор Коломойський, а підприємства групи "Приват" почали співпрацю з державним "Центренерго", купуючи у нього дешеву електроенергію і продаючи йому дороге вугілля.</i>
      </p>
      <p>Економічна правда</p>
    </article>
  </body>
</html>