<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/stirea-saptamanii-pietele-financiare-treisprezece-bancheri-au-trimisi-inchisoare-scandalul-bancii-italiene-monte-paschi-au-vandut-produse-toxice-celei-vechi-banci-lume-provocand-pierderi-sute-18558381"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-08T21:10:25+00:00"/>
    <meta property="og:title" content="Ştirea săptămânii pe pieţele financiare: Treisprezece bancheri au fost trimişi în închisoare în scandalul băncii italiene Monte Paschi pentru că au vândut produse toxice celei mai vechi bănci din lume, provocând pierderi de sute de milioane de euro"/>
    <meta property="og:description" content="Treisprezece bancheri de la Monte dei Paschi di Siena, Nomura şi Deutsche Bank au fost condamnaţi la închisoare vineri, după ce au fost găsiţi vinovaţi că ar fi ascuns pierderi de sute de milioane de euro la Monte dei Paschi, folosind contracte derivative complexe între 2008 şi 2012, scrie Financial Times."/>
  </head>
  <body>
    <article>
      <h1>Ştirea săptămânii pe pieţele financiare: Treisprezece bancheri au fost trimişi în închisoare în scandalul băncii italiene Monte Paschi pentru că au vândut produse toxice celei mai vechi bănci din lume, provocând pierderi de sute de milioane de euro</h1>
      <address><time datetime="2019-11-08T21:10:25+00:00">08 Nov 2019, 21:10</time> by <a rel="author" href="https://www.zf.ro/autor/stefan-stan" target="_blank">Ştefan Stan</a></address>
      <p>Treisprezece bancheri de la Monte dei Paschi di Siena, Nomura şi Deutsche Bank au fost condamnaţi la închisoare vineri, după ce au fost găsiţi vinovaţi că ar fi ascuns pierderi de sute de milioane de euro la Monte dei Paschi, folosind contracte derivative complexe între 2008 şi 2012, scrie Financial Times.</p>
      <p>Sentinţele, printre cele mai dure din istorie date unor bancheri găsiţi vinovaţi de delicte financiare, vin pe fondul unui caz care a zguduit Italia şi care marchează ascensiunea populismului în peninsulă. </p>
      <p>Verdictul a fost livrat într-un tribunal din era fascistă, arhi-plin, făcut celebru de cazurile împotriva şefilor mafiei şi fostului premier Silvio Berlusconi. Sentinţa urmăreşte să finalizeze cel mai mare scandal financiar din Italia, o poveste de management defectuos şi fraudă, care a dus în 2017 la naţionalizarea Monte Paschi. banca din Siena este cea mai veche bancă din lume, fondată în 1472. </p>
      <p>Judecătorul a livrat o sentinţă de 7 ani în închisoare pentru Giuseppe Mussari şi Antonio Vigni, foşti manageri ai Monte dei Paschi, de 5 ani pentru foştii manageri al Deusche Michele Faissola, Michele Foresti şi Dario Schiraldi, în timp ce Sadeq Sayeed şi raffaele Ricci, foşti bancheri de la Nomura, au primit sentinţe între 3 şi 5 ani de închisoare. </p>
    </article>
  </body>
</html>