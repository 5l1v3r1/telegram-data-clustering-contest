<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638866/%D8%A7%D9%82%D8%AF%D8%A7%D9%85-%D8%A8%D8%B1%D8%AC%D8%A7%D9%85%DB%8C-%D8%A7%DB%8C%D8%B1%D8%A7%D9%86-%D9%86%D9%82%D8%B6-%D9%85%D9%86%D8%B9-%DA%AF%D8%B3%D8%AA%D8%B1%D8%B4-%D8%AA%D8%B3%D9%84%DB%8C%D8%AD%D8%A7%D8%AA-%D9%87%D8%B3%D8%AA%D9%87%E2%80%8C%D8%A7%DB%8C-%D9%86%DB%8C%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T21:51:00+00:00"/>
    <meta property="og:title" content="اقدام برجامی ایران نقض منع گسترش تسلیحات هسته‌ای نیست"/>
    <meta property="og:description" content="معاون اداره عدم اشاعه و کنترل تسلیحات در وزارت خارجه روسیه اعلام کرد اقدام اخیر ایران به کاهش تعهداتش در چارچوب برجام، نقض نظام منع گسترش تسلیحات نیست"/>
  </head>
  <body>
    <article>
      <h1>
        <a href="https://www.bultannews.com/fa/news/638866/%D8%A7%D9%82%D8%AF%D8%A7%D9%85-%D8%A8%D8%B1%D8%AC%D8%A7%D9%85%DB%8C-%D8%A7%DB%8C%D8%B1%D8%A7%D9%86-%D9%86%D9%82%D8%B6-%D9%85%D9%86%D8%B9-%DA%AF%D8%B3%D8%AA%D8%B1%D8%B4-%D8%AA%D8%B3%D9%84%DB%8C%D8%AD%D8%A7%D8%AA-%D9%87%D8%B3%D8%AA%D9%87%E2%80%8C%D8%A7%DB%8C-%D9%86%DB%8C%D8%B3%D8%AA">اقدام برجامی ایران نقض منع گسترش تسلیحات هسته‌ای نیست</a>
      </h1>
      <h2>معاون اداره عدم اشاعه و کنترل تسلیحات در وزارت خارجه روسیه اعلام کرد اقدام اخیر ایران به کاهش تعهداتش در چارچوب برجام، نقض نظام منع گسترش تسلیحات نیست</h2>
      <address><time datetime="2019-11-08T21:51:00+00:00">08 Nov 2019, 21:51</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، اولگ روژکف، معاون اداره عدم اشاعه و کنترل تسلیحات در وزارت خارجه روسیه امروز جمعه اعلام کرد اقدام اخیر ایران به کاهش تعهداتش در چارچوب برجام و غنی سازی اورانیوم در تأسیسات فردو، نقض نظام منع گسترش تسلیحات نیست.</p>
      <p>روژکف گفت: آنچه ایران انجام می‌دهد در چارچوب کاهش تعهداتش در قبال برنامه جامع اقدام مشترک (برجام) است. باید یادآوری کرد تعهدات ایران در این برنامه، بیشتر از حجم و دامنه تعهدات ایران در چارچوب توافقنامه منع گسترش تسلیحات هسته‌ای و توافقنامه تضمین‌های آژانس انرژی هسته‌ای و نیز پروتکل‌های داوطلبانه مندرج در این تضمین هاست.</p>
      <p>وی افزود: همه کار‌هایی که ایران انجام می‌دهد تحت کنترل آژانس انرژی هسته‌ای است و بازرسان در تأسیساتی که فعالیت سانتریفوژ‌ها ازسرگرفته و گاز به آن‌ها تزریق خواهد شد، باقی خواهد ماند به همین سبب، همه چیز تحت کنترل است و می‌توان درباره آن اطمینان حاصل کرد.</p>
    </article>
  </body>
</html>