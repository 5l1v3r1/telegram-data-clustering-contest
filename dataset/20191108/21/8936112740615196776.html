<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/premier-league-sead-kolasinac-i-mesut-oezil-zaatakowani-10-lat-wiezienia-dla-napastnika,984089.html"/>
    <meta property="og:site_name" content="TVN24"/>
    <meta property="article:published_time" content="2019-11-08T21:45:00+00:00"/>
    <meta property="og:title" content="Zaatakował piłkarzy Arsenalu. Długo nie wyjdzie z więzienia"/>
    <meta property="og:description" content="Pod koniec lipca piłkarze Arsenalu Mesut Oezil i Sead Kolasinac zostali zaatakowani na ulicy w Londynie. Teraz jeden z dwóch napastników poznał wyrok - skazany został na 10 lat więzienia."/>
  </head>
  <body>
    <article>
      <h1>Zaatakował piłkarzy Arsenalu. Długo nie wyjdzie z więzienia</h1>
      <address>
        <time datetime="2019-11-08T21:45:00+00:00">08 Nov 2019, 21:45</time>
      </address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/52d2752b150f9c35ccb6869cbf074e48/3e1b5538-ec57-4d82-b5c4-66c5be18ce99.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/b0a59b71-ad83-4072-97f9-de0b724a5a29-480p.mp4" autoplay="" loop=""/>
          <figcaption>Policja udostępniła nowe nagranie z próby napaści na Oezila...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/23aa010d-4fde-4307-93ff-7f53f5ba3d05-480p.mp4"/>
          <figcaption>Arsenal Londyn - Vitoria Guimaraes</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/ad54bcda-0ec2-4168-ace3-708b3c862ee9-480p.mp4"/>
          <figcaption>Manchester United - Arsenal</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/77c5031d-a110-4463-83f5-6b17fd1ba2a9-480p.mp4" autoplay="" loop=""/>
          <figcaption>Arsenal gotowy na inaugurację Ligi Europy</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/45205d5b-b89e-49d7-9885-f5895b23fa67-480p.mp4"/>
          <figcaption>Arsenal - Tottenham w 4. kolejce Premier League</figcaption>
        </figure>
        <figcaption>Sead Kolasinać i Mesut Oezil mieli wiele szczęścia Foto: Getty Images | Video: Eurosport</figcaption>
      </slideshow>
      <h3>Pod koniec lipca piłkarze Arsenalu Mesut Oezil i Sead Kolasinac zostali zaatakowani na ulicy w Londynie. Teraz jeden z dwóch napastników poznał wyrok - skazany został na 10 lat więzienia.</h3>
      <related>
        <a href="https://eurosport.tvn24.pl/pilka-nozna,105/sad-oskarzyl-dwoch-mezczyzn-ktorzy-zaatakowali-pilkarzy-arsenalu,972305.html"/>
      </related>
      <p>Do zdarzenia doszło 25 lipca w północno-zachodnim Londynie. Bośniak Kolasinac stał przy samochodzie Niemca Oezila. Wtedy do piłkarzy podjechało na skuterze dwóch zamaskowanych mężczyzn.</p>
      <h3>Kolasinac przegonił atakujących</h3>
      <p>Kierowca jednośladu wyciągnął nóż. Zażądał od zawodników oddania luksusowej biżuterii i zegarków za ok. 200 tysięcy funtów. Jego współpasażer też wyciągnął ostry przedmiot.</p>
      <p>Kolasinac, który był bliski zranienia, nie przestraszył się i  przegonił atakujących. Napastnicy z niczym uciekli po kilkunastu sekundach od początku zdarzenia.</p>
      <h3>Drugi musi poczekać na wyrok</h3>
      <p>Obaj po pewnym czasie zostali zatrzymani i przyznali się do winy.</p>
      <p>W piątek ten bardziej agresywny, a więc Ashley Smith, usłyszał wyrok. Sędzia Ian Bourne opisał go jako człowieka, który od dawna jest znany organom ścigania i ma bogatą kartotekę kryminalną. W 2017 roku został skazany na 42 miesiące więzienia za włamanie, ale w styczniu tego roku opuścił zakład karny.</p>
      <p>Teraz dostał karę o wiele większą, bo 10 lat więzienia. Sędzia w uzasadnieniu podkreślił, że Smith miał  "wiodącą rolę w bardzo poważnej próbie rabunku", którą dokonał razem z 26-letnim Jordanem Northoverem.</p>
      <p>Jego kompan na razie nie dowiedział się, jaka spotka go kara. Wyrok ma poznać w innym terminie.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/03fde60f-6065-4ed0-9764-e5697bfc0aa4.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Policja udostępniła nowe nagranie z próby napaści na Oezila i Kolasinaca<cite>Wideo: Eurosport</cite></figcaption>
      </figure>
      <p>Autor: Srogi / Źródło: eurosport.pl</p>
    </article>
  </body>
</html>