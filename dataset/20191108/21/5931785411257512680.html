<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/08/konacno-fenerbahce-lucic-dobar-slavila-i-barsa/"/>
    <meta property="og:site_name" content="Sportska centrala"/>
    <meta property="article:published_time" content="2019-11-08T21:00:11+00:00"/>
    <meta property="og:title" content="Konačno Fenerbahče, Lučić dobar, slavila i Barsa"/>
    <meta property="og:description" content="Odigrane su još dve utakmice sedmog kola Evrolige. Fenerbahče je upisao drugi trijumf u elitnom takmičenju u ovoj sezoni. Izabranici Željka Obradovića savladali su Bajern u Minhenu, zahvaljujući sjajnoj igri u poslednjem kvartalu. Kod pobednika je prednjačio bivši igrač Bajerna Derik Vilijams sa 19 poena. Melih Mahmutoglu je ubacio 14, Kostas Slukas 13, a Nando […]"/>
  </head>
  <body>
    <article>
      <h1>Konačno Fenerbahče, Lučić dobar, slavila i Barsa</h1>
      <address><time datetime="2019-11-08T21:00:11+00:00">08 Nov 2019, 21:00</time> by <a rel="author">Milos</a></address>
      <p>Odigrane su još dve utakmice sedmog kola Evrolige.</p>
      <p>Fenerbahče je upisao drugi trijumf u elitnom takmičenju u ovoj sezoni. Izabranici Željka Obradovića savladali su Bajern u Minhenu, zahvaljujući sjajnoj igri u poslednjem kvartalu.</p>
      <p>Kod pobednika je prednjačio bivši igrač Bajerna Derik Vilijams sa 19 poena. Melih Mahmutoglu je ubacio 14, Kostas Slukas 13, a Nando De Kolo 12 koševa. Nikola Kalinić je uz 10 poena imao i pet asistencija.</p>
      <p>U ekipi Bajerna, koja sada ima skor 3:4, najzapaženiji je bio Greg Monro sa 19 poena i sedam uhvaćenih lopti. Vladimir Lučić imao je odličan učinak od 14 koševa i sedam skokova, a Peteri Koponen je ubacio 11 poena.</p>
      <p>Barselona je savladala Žalgiris u Kaunasu i sada ima učinak od šest pobeda i jednog neuspeha.</p>
      <p>Kori Higins sa 27 poena i Nikola Mirotić, koji je ubacio 24 predvodili su Katalonce.</p>
      <p>Kod Žalgirisa, koji je upisao četvrti poraz, Zek Ledaj je postigao 16, dok su Marujis Grigonis i Tomas Volkap su dodali po 14.</p>
      <p><b>Fenerbahče – Bajern 90:82</b> (18:15, 22:24, 21:23, 29:20)<br/><b>Žalgiris – Barselona 86:93</b> (20:23, 20:24, 21:19, 25:27)</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/08/pao-siguran-tejlor-srusio-cska/"/>
        <a href="https://www.sportskacentrala.com/2019/11/08/micic-o-atamanovim-kritikama-ne-shvatam-to-licno-ulogu-u-timu-sam-zasluzio/"/>
        <a href="https://www.sportskacentrala.com/2019/11/08/nebo-i-zemlja-barselona-ima-najveci-budzet-u-evroligi-zvezda-najmanji/"/>
        <a href="https://www.sportskacentrala.com/2019/11/08/gist-uskoro-medju-odabranima/"/>
        <a href="https://www.sportskacentrala.com/2019/11/07/briljantni-micic-odlicni-milutinov-i-micov/"/>
        <a href="https://www.sportskacentrala.com/2019/11/07/previse-oscilacija-i-nervoze-zvezda-potonula-u-cetvrtoj-cetvrtini/"/>
        <a href="https://www.sportskacentrala.com/2019/11/04/krstic-kandidat-za-evroligin-tim-decenije-video/"/>
        <a href="https://www.sportskacentrala.com/2019/11/03/partizanu-cilj-evroliga-roster-i-dalje-nije-zatvoren/"/>
        <a href="https://www.sportskacentrala.com/2019/11/02/gruzijac-mvp-sestog-kola-evrolige/"/>
      </related>
    </article>
  </body>
</html>