<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/paisvalencia/Convoquen-manifestacio-Valencia-denunciar-autodeterminacio_0_2340366075.html"/>
    <meta property="og:site_name" content="Ara.cat"/>
    <meta property="article:published_time" content="2019-11-08T21:07:00+00:00"/>
    <meta property="og:title" content="Centenars de persones es manifesten a València contra &quot;la repressió&quot; i pel &quot;dret a l'autodeterminació&quot;"/>
    <meta property="og:description" content="Endavant, Arran, SEPC, COS i ERPV han participat en una protesta davant la seu del govern espanyol"/>
  </head>
  <body>
    <article>
      <h1>Centenars de persones es manifesten a València contra "la repressió" i pel "dret a l'autodeterminació"</h1>
      <h2>Endavant, Arran, SEPC, COS i ERPV han participat en una protesta davant la seu del govern espanyol</h2>
      <address>
        <time datetime="2019-11-08T21:07:00+00:00">08 Nov 2019, 21:07</time>
      </address>
      <p>Organitzacions polítiques i juvenils com Endavant i Arran, de treballadors com la Coordinadora Obrera Sindical (COS), universitàries com el Sindicat d'Estudiants dels Països Catalans i el Bloc d'Estudiants Agermanats partits com Esquerra Republicana del País Valencià han participat aquesta tarda a València una concentració per denunciar "la repressió" i defensar "els drets socials i polítics".</p>
      <figure>
        <iframe data-src="https://twitter.com/ArranVlc/status/1192887808123441153?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La protesta, que s'ha convocat amb el lema "Li diuen democràcia i no ho és", s'ha iniciat davant la de Delegació del govern espanyol a València amb l'objectiu de defensar "el dret a l'autodeterminació, a la protesta, al propi cos i a una vida digna" i ha recorregut el centre de la ciutat fins la plaça de l'Ajuntament.</p>
      <p>Les entitats convocants, més de 70, han emès un comunicat on han denunciat "l'onada de repressió i agressions feixistes viscudes els darrers dies no només a Catalunya sinó també a ciutats com València o Alacant, sumades a la persecució política de l'independentisme, la limitació del dret a la protesta o la connivència de l'aparell judicial amb el masclisme en el cas de la sentència de la violació múltiple a Manresa".</p>
      <figure>
        <iframe data-src="https://twitter.com/esquerrapv/status/1192875931641229313?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La d'avui és la quarta manifestació realitzada a València després de la publicació de la condemna del Tribunal Suprem als líders independentistes i dels aldarulls viscuts a Catalunya durant les protestes contra la resolució del Suprem.</p>
    </article>
  </body>
</html>