<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/aligation-against-cpim-wayanad-district-secretry-452.html"/>
    <meta property="og:site_name" content="DoolNews"/>
    <meta property="article:published_time" content="2019-11-08T21:20:00+00:00"/>
    <meta property="og:title" content="'യുവതിയെ നിരന്തരം വിളിച്ച് ശല്യം ചെയ്തു'; മരണത്തില്‍ പങ്കുണ്ടെന്ന് സംശയം; സി.പി.ഐ.എം വയനാട് ജില്ലാ സെക്രട്ടറിക്കെതിരെ പരാതി"/>
    <meta property="og:description" content="KERALA NEWS Kerala കല്‍പ്പറ്റ: യുവതിയുടെ മരണത്തില്‍ സി.പി.ഐ.എം വയനാട് ജില്ല സെക്രട്ടറിയുടെ പങ്ക് അന്വേഷിക്കണമെന്ന്  ഭര്‍ത്താവിന്റെ പരാതി. കഴിഞ്ഞ മാസം 21 ന് മരിച്ച നിലയില"/>
  </head>
  <body>
    <article>
      <h1>'യുവതിയെ നിരന്തരം വിളിച്ച് ശല്യം ചെയ്തു'; മരണത്തില്‍ പങ്കുണ്ടെന്ന് സംശയം; സി.പി.ഐ.എം വയനാട് ജില്ലാ സെക്രട്ടറിക്കെതിരെ പരാതി</h1>
      <address><time datetime="2019-11-08T21:20:00+00:00">08 Nov 2019, 21:20</time> by <a rel="author">ന്യൂസ് ഡെസ്‌ക്</a></address>
      <p>കല്‍പ്പറ്റ: യുവതിയുടെ മരണത്തില്‍ സി.പി.ഐ.എം വയനാട് ജില്ല സെക്രട്ടറിയുടെ പങ്ക് അന്വേഷിക്കണമെന്ന്  ഭര്‍ത്താവിന്റെ പരാതി. കഴിഞ്ഞ മാസം 21 ന് മരിച്ച നിലയില്‍ കണ്ടെത്തിയ യുവതിയുടെ ഭര്‍ത്താവാണ് വയനാട് ജില്ലാ പൊലീസ് മേധാവിക്ക് പരാതി നല്‍കിയിരിക്കുന്നത്.</p>
      <p>കഴിഞ്ഞ മാസം ഇരുപത്തിയൊന്നിന് വൈത്തിരി പൂക്കോടുള്ള വാടക വീട്ടില്‍ യുവതിയെ ആത്മഹത്യ ചെയ്ത നിലയില്‍ കണ്ടെത്തുകയായിരുന്നു. സംഭവത്തില്‍ ദുരൂഹതയുണ്ടെന്നും ജില്ലാ സെക്രട്ടറി അടക്കുമുള്ള അഞ്ചുപേരുടെ പങ്ക് അന്വേഷിക്കണമെന്നുമാണ് പരാതി.</p>
      <related>
        <a href="https://www.doolnews.com/dk-shivakumar-will-be-cm-predicts-congress-mla-thanveer-sait.html?utm_source=doolnews&amp;utm_medium=related"/>
      </related>
      <p>സി.പി.ഐ.എം ജില്ലാ സെക്രട്ടറിയായ പി ഗഗാറിന്‍ ഭാര്യയെ നിരന്തരം വിളിച്ച് ശല്യം ചെയ്യാറുണ്ടായിരുന്നെന്നും മരണം സംഭവിച്ച സ്ഥലം പരിശോധിച്ചാല്‍ കൊലപാതകമാണെന്ന് സംശയം തോന്നുമെന്നും പരാതിയില്‍ പറയുന്നുണ്ട്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ഇയാള്‍ യുവതിയുടെ സിം കാര്‍ഡ് ഊരിയെടുത്തെന്നും തന്നെ ഭീഷണിപ്പെടുത്തിയിരുന്നതായും ഭാര്യ പറഞ്ഞിരുന്നതായി ഭര്‍ത്താവിന്റെ പരാതിയില്‍ ഉണ്ട്. ഗാഗാറിനും ഭാര്യയും ഒരുമിച്ച് തൃശൂര്‍, കോഴിക്കോട് എന്നിവിടങ്ങളില്‍പോയിട്ടുണ്ടെന്നും പരാതിയില്‍ പറയുന്നുണ്ട്.</p>
      <related>
        <a href="https://www.doolnews.com/i-don-t-trust-amit-shah-and-company-says-uddhav-thackeray923.html?utm_source=doolnews&amp;utm_medium=related"/>
      </related>
      <p>പോസ്റ്റ് മോര്‍ട്ട്ം റിപ്പോര്‍ട്ട് തനിക്ക് തരാന്‍ പൊലീസ് തയ്യാറായില്ലെന്നും സ്വാധീനം ഉപയോഗിച്ച് കേസ് അട്ടിമറിക്കാന്‍ ഗഗാറിന്‍ ശ്രമിക്കുന്നുണ്ടെന്നും അഇയാല്‍ പരാതിയില്‍ പറയുന്നുണ്ട്.</p>
      <p>എന്നാല് ആരോപണം കെട്ടിചമച്ചതാണെന്നും അന്വേഷണത്തെ നേരിടാന്‍ പാര്‍ട്ടി തയ്യറാണെന്നും സി.പി.െഎ.എം ജില്ലാ കമ്മറ്റി പ്രസ്താവനയിറക്കി.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>അതേസമയം യുവാവിന്റെ പരാതിയില്‍ ഡി.വൈ.എസ്.പി തലത്തില്‍ മൊഴി രേഖപ്പെടുത്തിയതായി പൊലീസ് വ്യക്തമാക്കി.</p>
      <p>DoolNews Video</p>
      <figure>
        <iframe src="https://www.youtube.com/embed/SZPbgwH5Fzo" width="527" height="309" data-service="Youtube" scrolling="no"/>
      </figure>
    </article>
  </body>
</html>