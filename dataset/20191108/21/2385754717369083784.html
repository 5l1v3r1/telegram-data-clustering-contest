<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/596472/pros-neo-politiko-adieksodo-odigoun-oi-ekloges-stin-ispania"/>
    <meta property="og:site_name" content="SIGMALIVE"/>
    <meta property="article:published_time" content="2019-11-08T21:37:00+00:00"/>
    <meta property="og:title" content="Προς νέο πολιτικό αδιέξοδο οδηγούν οι εκλογές στην Ισπανία"/>
    <meta property="og:description" content="Ούτε η αριστερά ούτε η δεξιά θα εξασφαλίσει την πλειοψηφία, στις βουλευτικές εκλογές της Κυριακής στην Ισπανία, σύμφωνα με τις εκτιμήσεις της εφημερίδας El..."/>
  </head>
  <body>
    <article>
      <h1>Προς νέο πολιτικό αδιέξοδο οδηγούν οι εκλογές στην Ισπανία</h1>
      <address><time datetime="2019-11-08T21:37:00+00:00">08 Nov 2019, 21:37</time> by <a rel="author">SigmaLive</a></address>
      <p>Ούτε η αριστερά ούτε η δεξιά θα εξασφαλίσει την πλειοψηφία, στις βουλευτικές εκλογές της Κυριακής στην Ισπανία, σύμφωνα με τις εκτιμήσεις της εφημερίδας El Pais που βασίζεται σε άλλες δημοσκοπήσεις.</p>
      <p>Η δημοσκόπηση των δημοσκοπήσεων επιβεβαιώνει τις έρευνες εβδομάδων που καταδείκνυαν ότι η εκλογική αναμέτρηση δεν θα καταφέρει να άρει το αδιέξοδο που οδήγησε για μία ακόμη φορά τους ψηφοφόρους στις κάλπες, για δεύτερη φορά αυτόν τον χρόνο, και για τέταρτη φορά τα τελευταία τέσσερα χρόνια.</p>
      <p>Αντιθέτως, καταδεικνύεται η ανάδειξη ενός πολύ πιο περίπλοκου πολιτικού σκηνικού, με πιθανότητα 60% ούτε η αριστερά ούτε η δεξιά να συγκεντρώσουν τις 176 έδρες που χρειάζονται για να εξασφαλίσουν την πλειοψηφία στο κοινοβούλιο των 350 εδρών.</p>
      <p>Το Σοσιαλιστικό Κόμμα (PSOE), υπό την ηγεσία του Πέδρο Σάντσεθ, θα επικρατήσει κερδίζοντας 117 έδρες (καταγράφοντας πτώση από τις 123 έδρες που είχε κερδίσει στις εκλογές του Απριλίου).</p>
      <p>Ο βασικός του αντίπαλος, το συντηρητικό Λαϊκό Κόμμα (PP) θα συγκεντρώσει 92 έδρες, καταγράφοντας σημαντικά κέρδη από τις 66 έδρες που είχε κερδίσει τις προηγούμενες εκλογές.</p>
      <p>Το ακροδεξιό Vox θα μπορούσε να δει τις έδρες του σχεδόν να διπλασιάζονται από τις 24 στις 46, επικρατώντας των αριστερών Podemos και των κεντροδεξιών Ciudadanos και να αναδειχθεί στην τρίτη μεγαλύτερη πολιτική δύναμη.</p>
      <p>Η δημοσκόπηση των δημοσκοπήσεων της El Pais βασίζεται στις δημοσκοπήσεις που δημοσιεύτηκαν έως τη Δευτέρα.</p>
      <p>Πηγή: ΑΠΕ-ΜΠΕ- Reuters</p>
    </article>
  </body>
</html>