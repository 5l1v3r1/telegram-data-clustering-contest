<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/08/nekrolog-na-stalin-kostium-na-dimitrov-manifestirashtata-ideologiia.429021"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T21:10:00+00:00"/>
    <meta property="og:title" content="Некролог на Сталин, костюм на Димитров... Манифестиращата идеология"/>
    <meta property="og:description" content="В Музея на София откриха интересна изложба за 10 ноември | Dnes.bg"/>
  </head>
  <body>
    <article>
      <h1>Некролог на Сталин, костюм на Димитров... Манифестиращата идеология</h1>
      <h2>В Музея на София откриха интересна изложба за 10 ноември</h2>
      <address><time datetime="2019-11-08T21:10:00+00:00">08 Nov 2019, 21:10</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251635-middle.jpg"/>
        </figure>
        <p>Снимка: Димитър Кьосемарлиев, Dnes.bg</p>
        <p>1<a href="https://www.dnes.bg/sofia/2019/11/08/nekrolog-na-stalin-kostium-na-dimitrov-manifestirashtata-ideologiia.429021,image2#photo">2</a><a href="https://www.dnes.bg/sofia/2019/11/08/nekrolog-na-stalin-kostium-na-dimitrov-manifestirashtata-ideologiia.429021,image3#photo">3</a><a href="https://www.dnes.bg/sofia/2019/11/08/nekrolog-na-stalin-kostium-na-dimitrov-manifestirashtata-ideologiia.429021,image4#photo">4</a><a href="https://www.dnes.bg/sofia/2019/11/08/nekrolog-na-stalin-kostium-na-dimitrov-manifestirashtata-ideologiia.429021,image5#photo">5</a><a href="https://www.dnes.bg/sofia/2019/11/08/nekrolog-na-stalin-kostium-na-dimitrov-manifestirashtata-ideologiia.429021,image6#photo">6</a><a href="https://www.dnes.bg/sofia/2019/11/08/nekrolog-na-stalin-kostium-na-dimitrov-manifestirashtata-ideologiia.429021,image7#photo">7</a><a href="https://www.dnes.bg/sofia/2019/11/08/nekrolog-na-stalin-kostium-na-dimitrov-manifestirashtata-ideologiia.429021,image8#photo">8</a><a href="https://www.dnes.bg/sofia/2019/11/08/nekrolog-na-stalin-kostium-na-dimitrov-manifestirashtata-ideologiia.429021,image9#photo">9</a><a href="https://www.dnes.bg/sofia/2019/11/08/nekrolog-na-stalin-kostium-na-dimitrov-manifestirashtata-ideologiia.429021,image10#photo">10</a><a href="https://www.dnes.bg/sofia/2019/11/08/nekrolog-na-stalin-kostium-na-dimitrov-manifestirashtata-ideologiia.429021,image11#photo">11</a><a href="https://www.dnes.bg/sofia/2019/11/08/nekrolog-na-stalin-kostium-na-dimitrov-manifestirashtata-ideologiia.429021,image12#photo">12</a></p>
        <p>Изложбата "Манифестиращата идеология 1944 – 1989" бе официално открита в Историческия музей на София в сградата на Централната баня.</p>
        <p>Основният фокус на експозицията е своеобразна историческа ретроспекция на годините на социализма. Това се случва на база материалното и документалното наследство, съхранено във фонда на музея.</p>
        <p>Конкретният повод за реализирането и представянето на изложбата е настъпването на 30-годишнината от събитията на 10 ноември 1989 г., които поставят началото на демократичните промени у нас.</p>
        <p>Историческите процеси и събития от периода 1944 – 1989 г. са обяснени чрез кураторски текстове и допълнени с оригинална литература от периода. Експонатите и документалните кадри служат за визуално илюстриране на епохата.</p>
        <p>Част от темите, засегнати в експозицията, са господстващата идеология и действащият пропаганден апарат; икономиката; науката, изкуството и културата, подчинени на марксистко-ленинската теория; възпитателните организации за подрастващите и други.</p>
        <p>Паралелно с изложбата Регионалният исторически музей – София обявява и кампания за набиране на още знакови предмети от епохата на социализма.</p>
        <p>Изложбата се реализира от Регионалния исторически музей – София със съдействието на: Националния исторически музей, Института за етнология и фолклористика с етнографски музей – БАН, Музея на социалистическото изкуство и Българската национална филмотека и ще продължи до 31 януари 2020 година.</p>
      </anchor>
    </article>
  </body>
</html>