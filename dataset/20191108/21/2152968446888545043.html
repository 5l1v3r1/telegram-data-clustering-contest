<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/08/roditelite-harchat-100-lv-mesechno-za-zdraveto-na-malkite-si-deca.429043"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T21:46:00+00:00"/>
    <meta property="og:title" content="Родителите харчат 100 лв. месечно за здравето на малките си деца"/>
    <meta property="og:description" content="Половината от парите са за лекарства | Dnes.bg"/>
  </head>
  <body>
    <article>
      <h1>Родителите харчат 100 лв. месечно за здравето на малките си деца</h1>
      <h2>Половината от парите са за лекарства</h2>
      <address><time datetime="2019-11-08T21:46:00+00:00">08 Nov 2019, 21:46</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Родителите харчат между 80 и 100 лева месечно за здравни грижи на деца до шестгодишна възраст.</p>
      <p>Данните са от социологически сондаж, който все още не е завършен напълно, коментира в Русе проф. Владимир Пилософ - председател на Българската педиатрична асоциация.</p>
      <p>Социологическото проучване е поръчано от асоциацията и е извършено чрез шест фокусни групи в три града в страната - София, Кюстендил и Видин. В тях са участвали около 50 души, предаде БТА.</p>
      <p>Проф. Пилософ обясни, че половината от разхода е за лекарства. Друга част е за козметични продукти като памперси, например.</p>
      <p>По думите му това доказва, че родителите харчат непрекъснато пари за своите малки деца. Според него е нужно да се увеличат държавните средства за детско здравеопазване.</p>
      <p>Предстои резултатите от проучването да бъдат окончателно завършени, след което ще бъдат и публикувани.</p>
      <p>Проф. Пилософ участва в 15-то издание на двудневната Русенска педиатрична конференция "Горещи точки в педиатрията", в която ще се включат около 300 педиатри от страната.</p>
    </article>
  </body>
</html>