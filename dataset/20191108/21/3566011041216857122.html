<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545698.html/%D8%B7%D8%B1%D8%AD-%D9%87%D8%A7%DB%8C-%DA%AF%D8%B1%D8%AF%D8%B4%DA%AF%D8%B1%DB%8C-%D8%A7%D9%82%D8%AA%D8%B5%D8%A7%D8%AF-%D8%AE%D9%84%D8%AE%D8%A7%D9%84-%D8%B1%D8%A7-%D9%85%D8%AA%D8%AD%D9%88%D9%84-%D9%85%DB%8C-%DA%A9%D9%86%D8%AF--%D8%B5%D9%86%D8%B9%D8%AA-%D8%AE%D9%84%D8%AE%D8%A7%D9%84--%D9%85%D8%B3%DB%8C%D8%B1-%D8%AA%D9%88%D8%B3%D8%B9%D9%87-%D8%AE%D9%88%D8%AF-%D8%B1%D8%A7-%D9%BE%DB%8C%D8%AF%D8%A7-%DA%A9%D8%B1%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T21:23:00+00:00"/>
    <meta property="og:title" content="طرح های گردشگری،اقتصاد خلخال را متحول می کند/ صنعت خلخال، مسیر توسعه خود را پیدا کرده است"/>
    <meta property="og:description" content="استاندار اردبیل در جریان بازدید از طرح های صنعتی و گردشگری شهرستان خلخال گفت: در سایه همدلی مسوولان استان و شهرستان، طرح های اقتصادی و گردشگری مهم و تاثیر گذاری در خلخال آغاز و در حال اجرا است."/>
  </head>
  <body>
    <article>
      <h1>طرح های گردشگری،اقتصاد خلخال را متحول می کند/ صنعت خلخال، مسیر توسعه خود را پیدا کرده است</h1>
      <h2>استاندار اردبیل:</h2>
      <address>
        <time datetime="2019-11-08T21:23:00+00:00">08 Nov 2019, 21:23</time>
      </address>
      <p>استاندار اردبیل در جریان بازدید از طرح های صنعتی و گردشگری شهرستان خلخال گفت: در سایه همدلی مسوولان استان و شهرستان، طرح های اقتصادی و گردشگری مهم و تاثیر گذاری در خلخال آغاز و در حال اجرا است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="http://sabalanema.ir/">سبلان‌ما</a>، اکبر بهنام جو استاندار اردبیل بعد از ظهر امروز در جریان بازدید از طرح های صنعتی و گردشگری شهرستان خلخال گفت: در سایه همدلی مسوولان استان و شهرستان، طرح های اقتصادی و گردشگری مهم و تاثیر گذاری در خلخال آغاز و در حال اجرا است.</p>
      <p>بهنام جو با بیان اینکه سرمایه گذاری گردشگری در این شهرستان در حال انجام است به کارهای انجام گرفته در این زمینه اشاره کرد و گفت: احداث کلبه گردشگری در ازناو و احداث هتل چهار ستاره از جمله پروژه های گردشگری ازناو است.   وی با بیان اینکه پل معلق ازناو نیز به دلیل طولانی ترین و عریض ترین پل منطقه بودن تاثیر بسیار بالایی در جذب گردشگران خواهد داشت، گفت: به دلیل اجرای چندین پروژه گردشگری حضور ۵۰۰ هزار گردشگر در خلخال در سال آینده پیش بینی می شود.   استاندار  اردبیل در ادامه سخنان خود از تلاش برای اجرای زیرساخت ها از جمله جاده های دسترسی در مناطق گردشگری خلخال خبرداد و گفت: طرح مطالعاتی اندبیل نیز  توسط سرمایه گذار برای اجرای طرح گردشگری در زمستان در حال انجام است.   استاندار اردبیل گفت: تلاش می شود این منطقه به صورت چهار فصل مورد بهره برداری گردشگری قرار گیرد.    خلخال مسیر توسعه خود را پیدا کرده است   وی در بخش دیگری از سفر خود از کارنجات خلخال نیز بازدید کرد و گفت: شهرستان خلخال مسیر توسعه خود را پیدا کرده و با شتاب در بخش صنعت نیز به پیش می رود.   وی انجام مقدمات اجرای واحد فروسیلیس خلخال با هزار و ۲۰۰ میلیارد تومان را از جمله اقدامات حوزه صنعت خلخال عنوان کرد و گفت: ۵۰ میلیارد تومان از این اعتبار از محل تسهیلات سفر تامین خواهد شد.   استاندار اردبیل به مشکلات صنعتی هشتجین نیز اشاره کرد و  گفت: مشکلات راه اندازی ناحیه صنعتی هشتجین هم  حل شده و سرمایه گذار بومی منطقه این ناحیه را فعال می کند. وی افزود: در بحث صنعت، کارخانه نئوپان از دیگر واحدهایی است که ۸۰ میلیارد تومان از محل سفر تسهیلات به این واحد اختصاص یافته است.   استاندار اردبیل گفت: سرمایه گذار کارخانه نئوپان خلخال مقدمات دریافت تسهیلات از بانک صنعت و معدن را نیز انجام داده و فاز بعدی این واحد در سال آینده افتتاح می شود.   انتهای پیام/</p>
    </article>
  </body>
</html>