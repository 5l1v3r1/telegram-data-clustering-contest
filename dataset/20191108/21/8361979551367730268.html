<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/eks-prezident-braziliji-viyshov-na-svobodu-50052528.html"/>
    <meta property="og:site_name" content="НВ"/>
    <meta property="article:published_time" content="2019-11-08T21:17:00+00:00"/>
    <meta property="og:title" content="Екс-президент Бразилії Лула да Сілва вийшов з в’язниці"/>
    <meta property="og:description" content="У п’ятницю, 8 листопада, колишній президент Бразилії Лула да Сілва, засуджений за звинуваченням в корупції і відмиванні грошей, вийшов на свободу."/>
  </head>
  <body>
    <article>
      <h1>Екс-президент Бразилії Лула да Сілва вийшов з в’язниці</h1>
      <h2>У п’ятницю, 8 листопада, колишній президент Бразилії Лула да Сілва, засуджений за звинуваченням в корупції і відмиванні грошей, вийшов на свободу.</h2>
      <address>
        <time datetime="2019-11-08T21:17:00+00:00">08 Nov 2019, 21:17</time>
      </address>
      <p>Про це повідомляє <a href="https://www.france24.com/en/20191108-brazilian-judge-orders-release-of-former-president-luiz-inacio-lula-da-silva-from-prison">France24.</a></p>
      <p>74-річний екс-президент вийшов з офісу поліції міста Куритиба на півдні країни після півтора року тюремного ув'язнення. На виході його відразу ж оточила юрба прихильників.</p>
      <p>Звільнення да Сілва стало можливим у зв'язку з рішенням Верховного суду, яким скасовується зобов'язання засуджених перебувати під вартою до остаточного розгляду апеляцій по справі.</p>
      <p>Очікується, що після рішення суду на волю вийдуть десятки засуджених в гучних справах про корупцію.</p>
      <p>У 2018 році екс-президент Бразилії Лула да Сілва був засуджений до 12 років в'язниці за звинуваченням у корупції та відмиванні грошей. Потім Верховний суд скоротив термін до 8 років і 10 місяців.</p>
      <p>У лютому 2019 року його <a href="https://nv.ua/ukr/world/countries/eks-prezident-braziliji-otrimav-drugiy-termin-uv-yaznennya-za-korupciyu-50005031.html">було засуджено до 13 років позбавлення волі</a> в іншій справі про корупцію, і йому все ще загрожує півдюжини судових розглядів.</p>
    </article>
  </body>
</html>