<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/napadnik-dinamo-besyedin-doviklikaniy-u-zbirnu-ukrayini-329025_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T21:18:00+00:00"/>
    <meta property="og:title" content="Нападник &quot;Динамо&quot; Бесєдін довикликаний у збірну України"/>
    <meta property="og:description" content="Футболіст поповнить лави національної команди країни."/>
  </head>
  <body>
    <article>
      <h1>Нападник "Динамо" Бесєдін довикликаний у збірну України</h1>
      <h2>Футболіст поповнить лави національної команди країни.</h2>
      <address>
        <time datetime="2019-11-08T21:18:00+00:00">08 Nov 2019, 21:18</time>
      </address>
      <p>Нападник <b><a href="https://dt.ua/SPORT/dinamo-povtorno-zigralo-vnichiyu-z-kopengagenom-u-lizi-yevropi-328862_.html">київського "Динамо"</a></b> Артем Бесєдін був довикликаний у розташування національної збірної України, повідомляє офіційний сайт Української асоціації футболу.</p>
      <p>У нинішньому сезоні в складі віце-чемпіона України форвард відзначився шістьма голами і результативною передачею в 16 матчах у всіх турнірах.</p>
      <p>Відзначимо, що останній раз в збірну Бесєдін викликався в червні. Збір національної команди розпочнеться 11 листопада в Києві.</p>
      <p>Нагадаємо, в жовтні підопічні Андрія Шевченка у відборі на Євро-2020 обіграли в Харкові Литву (2:0), а в Києві виявилися сильнішими за Португалію (2:1), гарантувавши вихід у фінальну частину чемпіонату Європи.</p>
      <p>Заключний матч кваліфікації Україна проведе 17 листопада в Белграді проти команди Сербії.</p>
      <p>За три дні до цього українці в товариському матчі в Запоріжжі зустрінуться з Естонією.</p>
      <p>Раніше повідомлялося про те, що <b><a href="https://dt.ua/SPORT/ukrayina-pidnyalasya-na-tri-poziciyi-v-onovlenomu-reytingu-fifa-327194_.html">Україна піднялася на три позиції в оновленому рейтингу ФІФА</a></b>.</p>
      <footer>За матеріалами: <a href="https://dt.ua/go/aHR0cDovL2ZmdS5vcmcudWE=">ФФУ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>