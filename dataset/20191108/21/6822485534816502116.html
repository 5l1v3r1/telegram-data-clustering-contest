<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817077.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T21:15:00+00:00"/>
    <meta property="og:title" content="برای تامین سوخت مناطق زلزله زده مشکلی نیست"/>
    <meta property="og:description" content="سخنگوی شرکت ملی پخش فرآورده‌های نفتی ایران گفت: سوخت مناطق زلزله زده استان آذربایجان شرقی به طور کامل تامین می‌شود و هیچ مشکلی در این راستا وجود ندارد."/>
  </head>
  <body>
    <article>
      <h1>برای تامین سوخت مناطق زلزله زده مشکلی نیست</h1>
      <address>
        <time datetime="2019-11-08T21:15:00+00:00">08 Nov 2019, 21:15</time>
      </address>
      <p>سخنگوی شرکت ملی پخش فرآورده‌های نفتی ایران گفت: سوخت مناطق زلزله زده استان آذربایجان شرقی به طور کامل تامین می‌شود و هیچ مشکلی در این راستا وجود ندارد.</p>
      <p>فاطمه کاهی در گفت‌وگو با ایسنا، در خصوص آخرین وضعیت سوخت‌رسانی به مناطق زلزله زده استان آذربایجان شرقی اظهار کرد: سوخت کافی در منطقه وجود دارد و هیچ کمبودی به لحاظ تامین سوخت مورد نیاز جایگاه‌ها و مردم وجود ندارد.</p>
      <p>وی با بیان اینکه  هیچ کدام از تاسیسات و جایگاه‌های مناطق زلزله‌زده دچار آسیب نشده است، تصریح کرد: در حال حاضر وضعیت سوخت‌رسانی در جایگاه در شرایط نرمال است و هیچ مشکلی در این خصوص نیز وجود ندارد.</p>
      <p>به دنبال زلزله ۵.۹ ریشتری بامداد امروز در آذربایجان شرقی بیش از ۴۰ پس لرزه در این استان رخ داده که طبق اطلاعات منتشر شده در مرکز ژئوفیزیک دانشگاه تهران تا ساعت ۹ و ۴ دقیقه صبح امروز حدود ۴۰ پس لرزه با شدت ۲.۵ تا ۴ ریشتر در منطقه ترکمنچای آذربایجان شرقی به وقوع پیوسته است.</p>
      <p>همچنین دو لرزه با بزرگای ۲.۵ و ۲.۹ در سراب رخ داده و گردکشانه آذربایجان غربی نیز ساعت ۲.۳۷ لرزه‌ای به بزرگای ۴.۸ داشته است.</p>
    </article>
  </body>
</html>