<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/08/yuksek-mahkemenin-karar-na-kars-n-hapiste-tutulan-lula-icin-destek-nobeti"/>
    <meta property="og:site_name" content="euronews"/>
    <meta property="article:published_time" content="2019-11-08T21:58:07+00:00"/>
    <meta property="og:title" content="Brezilya: Lula Yüksek Mahkeme'nin kararı sonrası serbest bırakıldı"/>
    <meta property="og:description" content="Brezilya'da Yüksek Mahkeme'nin perşembe günü oylanan kararı sonrası cezaevindeki eski Devlet Başkanı Luiz Inacio Lula da Silva serbest bırakıldı"/>
  </head>
  <body>
    <article>
      <h1>Brezilya: Lula Yüksek Mahkeme'nin kararı sonrası serbest bırakıldı</h1>
      <address><time datetime="2019-11-08T21:58:07+00:00">08 Nov 2019, 21:58</time> by <a rel="author">Gizem Sade</a></address>
      <p>Brezilya'da Yüksek Mahkeme'nin perşembe günü oylanan kararı sonrası cezaevindeki eski Devlet Başkanı Luiz Inacio Lula da Silva serbest bırakıldı.</p>
      <p>Nisan 2018'den bu yana hakkındaki yolsuzluk suçlamaları nedeniyle cezaevinde tutulan solcu lider Lula da Silva cuma günü özgürlüğüne kavuştu.</p>
      <p>Perşembe günü yapılan oylamada yüksek mahkeme, mahkumların ilk temyiz başvuruları reddedildikten sonra mecburi olarak tutukluluğu şartına son verdi. Mahkeme, kişinin yüksek mahkemelere başvurduğu tüm temyiz yollarının tükenmesinin ardından cezaevine koyulabileceği yönündeki kararı, 5'e karşı 6 yargıcın onayıyla kabul etti.</p>
      <p>Mahkemenin kararının Lula da Silva'nın yanı sıra 5 bin kadar mahkumun serbest bırakılmasının önündeki engeli kaldırması bekleniyordu.</p>
      <p>Destekçileri Lula'nın serbest bırakılması için cezaevi önünde nöbet tutmaya başlamıştı. Lula de Silva'nın beraat emrinin derhal verilmesi gerektiğini savunan avukatı Cristiano Zanin, "Eski Başkan Lula'nın bir saat bile hapiste kalmasının hukuki hiçbir dayanağı yok" açıklaması yapmıştı.</p>
      <ul>
        <li>
          <a href="https://tr.euronews.com/2018/08/04/brezilya-isci-partisi-nin-baskan-aday-cezaevindeki-lula-da-silva">Brezilya: İşçi Partisi'nin başkan adayı cezaevindeki Lula da Silva</a>
        </li>
        <li>
          <a href="https://tr.euronews.com/2018/07/08/brezilya-eski-lider-lula-da-silva-davasinda-yargiclarin-savasi">Brezilya: Lula da Silva davasında yargıçların savaşı</a>
        </li>
        <li>
          <a href="https://tr.euronews.com/2018/09/01/brezilya-nin-hapisteki-eski-lideri-lula-ya-secim-yasagi">Brezilya'nın hapisteki eski lideri Lula'ya seçim yasağı</a>
        </li>
      </ul>
      <p>2003-2010 yılları arasında Brezilya'yı yöneten 74 yaşındaki Lula ülkenin işçi sınıfını temsil eden ilk devlet başkanıydı.</p>
      <p>Lula geçen yıl Brezilya'da yapılan devlet başkanı seçiminin favorileri arasında gösteriliyordu ancak seçimde aday olması engellenmiş ve adının büyük bir yolsuzluk soruşturmasında geçmesinin ardından cezaevine gönderilmişti. Lula da Silva, hakkındaki suçlamaları reddediyor ve hepsinin siyasi amaç taşıdığını savunuyordu.</p>
    </article>
  </body>
</html>