<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949777"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T21:37:40+00:00"/>
    <meta property="og:title" content="‘తాగితే తందానా’ కాన్సెఫ్ట్ ఇదే అంటున్న దర్శకుడు"/>
    <meta property="og:description" content="ADVT"/>
  </head>
  <body>
    <article>
      <h1>‘తాగితే తందానా’ కాన్సెఫ్ట్ ఇదే అంటున్న దర్శకుడు</h1>
      <address>
        <time datetime="2019-11-08T21:37:40+00:00">08 Nov 2019, 21:37</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>ఆదిత్, సప్తగిరి, మధునందన్ ముఖ్యపాత్రధారులుగా రైట్ టర్న్ ఫిలిమ్స్ పతాకంపై శ్రీనాథ్ బాదినేని దర్శకత్వంలో వి. మహేష్, వినోద్ జంగపల్లి సంయుక్తంగా నిర్మిస్తోన్న ఔట్ అండ్ ఔట్ ఎంటర్‌టైనర్ చిత్రం ‘తాగితే తందానా’. సిమ్రాన్ గుప్తా, రియా హీరోయిన్స్‌గా నటించారు. ఇక ఈ చిత్రం ఒక పాట, ప్యాచ్ వర్క్ మినహా షూటింగ్ పూర్తిచేసుకొని ప్రస్తుతం పోస్ట్ ప్రొడక్షన్ కార్యక్రమాలను నిర్విఘ్నంగా జరుపుకుంటుంది. కాగా ఈ చిత్రం ఫస్ట్ లుక్, బ్యానర్ లోగో లాంచ్ కార్యక్రమం నవంబర్ 7న హైదరాబాద్ ప్రసాద్ లాబ్స్‌లో జరిగింది.</p>
      <p> </p>
      <p><b>ఈ కార్యక్రమంలో చిత్ర దర్శకుడు శ్రీనాథ్ మాట్లాడుతూ..</b> ‘‘ముందుగా మా టీమ్ అందరికీ కంగ్రాట్స్. బెస్ట్ ప్రొడక్ట్‌తో అసోసియేట్ అయ్యాం. బేసిగ్గా నేను రైటర్‌ని. కొత్త డైరెక్టర్‌ని అయినా.. ఆర్టిస్టులు, టెక్నీషియన్స్ అందరూ కూడా మంచి సపోర్ట్ చేశారు. మా కథకి యాప్ట్ టైటిల్ ఇది. తాగి తందనాలు ఆడితే ఎలాంటి అనర్థాలు జరుగుతాయో ఈ చిత్రంలో చూపించబోతున్నాం. ముగ్గురు కుర్రాళ్లు తాగి ఆ మత్తులో ఒక సమస్యలో ఇరుక్కుంటారు. దాని నుంచి ఎలా బయటపడ్డారనేది కాన్సెప్ట్. చాలా ఫన్నీగా ఉంటుంది. ఒకపాట, ప్యాచ్ వర్క్ మినహా సినిమా అంతా పూర్తయింది. ప్రజంట్ పోస్ట్ ప్రొడక్షన్ వర్క్ జరుగుతుంది..’’ అన్నారు.</p>
      <p> </p>
      <p>లైన్ ప్రొడ్యూసర్ అనిల్ మాట్లాడుతూ.. ‘‘సినిమా ఇండస్ట్రీలోకి కొత్తగా ఎంటర్ అవుతున్నాం. మొదట ఇక్కడికి రావాలంటే చాలా భయపడ్డాం. కానీ మాకు ప్రతి ఒక్కరు సహకరించారు. ముఖ్యంగా మా ఆర్టిస్టులు, టెక్నీషియన్స్ సపోర్ట్ మర్చిపోలేనిది. తాగిన మత్తులో చేసిన తప్పులకు తూటాల నడుమున తందనాలు ఆడిన ముగ్గురి కథ ఇది. అవుట్ అండ్ అవుట్ ఎంటర్‌టైనర్ ఫిలిం. దర్శకుడు శ్రీనాథ్ సూపర్బ్‌గా తెరకెక్కించాడు. అతని కెరియర్‌లో బెస్ట్ ఫిలింగా నిలుస్తుంది’’ అన్నారు.</p>
      <p> </p>
      <p>నిర్మాతల్లో ఒకరైన వినోద్ జంగపల్లి మాట్లాడుతూ.. ‘‘పక్కా ప్లానింగ్‌తో అనుకున్న టైములో సినిమా పూర్తిచేశాం. దానికి మా నటీనటులు, సాంకేతిక నిపుణులే కారణం. ఆదిత్, సప్తగిరి, మధునందన్ ముగ్గురు కూడా మమ్మల్ని ఎంకరేజ్ చేస్తూ మంచి సపోర్ట్ అందించారు. వారికి మా ధన్యవాదాలు. మా ఫ్రెండ్ శ్రీనాథ్‌కి బెంచ్ మార్కులా ఈ చిత్రం నిలుస్తుంది. అన్ని కార్యక్రమాలు పూర్తిచేసి త్వరలో ఈ చిత్రాన్ని రిలీజ్ చేస్తాం..’’ అన్నారు.</p>
    </article>
  </body>
</html>