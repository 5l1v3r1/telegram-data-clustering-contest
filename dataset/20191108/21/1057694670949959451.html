<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/media/article/2027594/the-voice-echo-lipothimisi-gia-ton-saki-rouva.html"/>
    <meta property="og:site_name" content="News.gr"/>
    <meta property="article:published_time" content="2019-11-08T21:32:06+00:00"/>
    <meta property="og:title" content="The Voice: «Έχω λιποθυμήσει για τον Σάκη Ρουβά»"/>
    <meta property="og:description" content="Τι αποκάλυψε νεαρή διαγωνιζόμενη για τον Έλληνα σταρ"/>
  </head>
  <body>
    <article>
      <h1>The Voice: «Έχω λιποθυμήσει για τον Σάκη Ρουβά»</h1>
      <address>
        <time datetime="2019-11-08T21:32:06+00:00">08 Nov 2019, 21:32</time>
      </address>
      <h3>Τι αποκάλυψε νεαρή διαγωνιζόμενη για τον Έλληνα σταρ</h3>
      <p>Στη σκηνή του <a href="https://www.news.gr/tag/the-voice"><b>The Voice</b></a> ανέβηκε η Εβίτα Βαλέρη με στόχο να κερδίσει τους coaches και να τους κάνει να γυρίσουν τις καρέκλες τους, ερμηνεύοντας την επιτυχία «Άδωνις» που γνωρίσαμε με τη φωνή της Άλκηστις Πρωτοψάλτη.</p>
      <p>Σε πολύ λίγο χρόνο, από την έναρξη του τραγουδιού, ο <a href="https://www.news.gr/tag/sakhs-royvas"><b>Σάκης Ρουβάς</b></a> ήταν ο πρώτος που πάτησε το κουμπί για να δείξει πως «θέλει» την Εβίτα στην ομάδα του. Λίγο μετά, όμως, στο παιχνίδι της διεκδίκησης μπήκε και η <a href="https://www.news.gr/tag/elena-paparizoy"><b>Έλενα Παπαρίζου</b></a> γυρνώντας επίσης την καρέκλα της.</p>
      <p>Η αδυναμία ωστόσο της νεαρής διαγωνιζόμενης του The Voice στον Έλληνα σταρ ήταν κάτι περισσότερο από εμφανής με αποτέλεσμα να μοιραστεί με τους τηλεθεατές την πρώτη τους «συνάντηση» στην οποία και… λιποθύμησε!</p>
      <p>«Ο Σάκης με έχει κάνει ήδη μια φορά να λιποθυμήσω» πρόδωσε προς του coaches η Εβίτα, συμπληρώνοντας πως «θα μπορούσε να το κάνει και σήμερα».</p>
      <p>«Το σκηνικό συνέβη το 1997 στην γιορτή των αγγέλων στη Θεσσαλονίκη, είχες κατέβει σαν άγγελος από ένα ελικόπτερο και είχε γίνει χαμός. Ήμασταν πιτσιρίκια κάτω και έτρεχα την μάνα μου, Ρουβίτσα η μάνα Ρουβίτσα και η κόρη, να με ανεβάσει στη σκηνή. Τραγουδάει ο Σάκης «τώρα που με έχεις μες στην αγκαλιά σου»…» σημείωσε η Εβίτα για να την διακόψει ο Σάκης Ρουβάς ανεβαίνοντας στη σκηνή και τραγουδώντας μαζί της την ίδια επιτυχία.</p>
      <p>Αξίζει, όμως, να σημειωθεί πως η Εβίτα την… τελευταία στιγμή «την έφερε» στον Σάκη επιλέγοντας την ομάδα της Έλενας Παπαρίζου και προδίδοντας στο backstage room πως θα ήθελε ιδανικά να πάει στην ομάδα της Ελεονώρας Ζουγανέλη.</p>
      <figure>
        <iframe src="https://www.youtube.com/embed/wfUENkGcueY" width="780" height="520" data-service="Youtube" scrolling="no"/>
      </figure>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/media/article/2024803/mouzourakis-kathe-chrono-sizitousame-me-ton-kosti-maravegia-na-stamatisoume-apo-to-the-voice.html"/>
        <a href="https://www.news.gr/media/article/2018204/tiletheasi-to-the-voice-sarose-stin-prime-time.html"/>
        <a href="https://www.news.gr/media/article/2017942/the-voice-o-stelios-rokkos-ekane-ekplixi-stous-krites-ke-anevike-sti-skini.html"/>
      </related>
    </article>
  </body>
</html>