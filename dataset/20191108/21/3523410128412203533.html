<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638858/%D9%85%D8%B5%D8%B1%D9%81-%D8%A7%DB%8C%D9%86-%D8%AE%D9%88%D8%B1%D8%A7%DA%A9%DB%8C%E2%80%8C%D9%87%D8%A7-%D9%BE%DB%8C%D8%B4-%D8%A7%D8%B2-%D8%AE%D9%88%D8%A7%D8%A8-%D8%AF%D9%86%D8%AF%D8%A7%D9%86%D9%87%D8%A7%DB%8C%D8%AA%D8%A7%D9%86-%D8%B1%D8%A7-%D9%85%D8%AD%DA%A9%D9%85-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T21:30:00+00:00"/>
    <meta property="og:title" content="مصرف این خوراکی‌ها پیش از خواب دندانهایتان را محکم می‌کند"/>
    <meta property="og:description" content="اگر به سلامت دندانهایتان اهمیت می‌دهید این مواد غذایی را در وعده شبانه خود قرار دهید."/>
  </head>
  <body>
    <article>
      <h1>
        <a href="https://www.bultannews.com/fa/news/638858/%D9%85%D8%B5%D8%B1%D9%81-%D8%A7%DB%8C%D9%86-%D8%AE%D9%88%D8%B1%D8%A7%DA%A9%DB%8C%E2%80%8C%D9%87%D8%A7-%D9%BE%DB%8C%D8%B4-%D8%A7%D8%B2-%D8%AE%D9%88%D8%A7%D8%A8-%D8%AF%D9%86%D8%AF%D8%A7%D9%86%D9%87%D8%A7%DB%8C%D8%AA%D8%A7%D9%86-%D8%B1%D8%A7-%D9%85%D8%AD%DA%A9%D9%85-%D9%85%DB%8C%E2%80%8C%DA%A9%D9%86%D8%AF">مصرف این خوراکی‌ها پیش از خواب دندانهایتان را محکم می‌کند</a>
      </h1>
      <h2>اگر به سلامت دندانهایتان اهمیت می‌دهید این مواد غذایی را در وعده شبانه خود قرار دهید.</h2>
      <address><time datetime="2019-11-08T21:30:00+00:00">08 Nov 2019, 21:30</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، یکی از اولین چیز‌هایی که سلامت رژیم غذایی را تعیین می‌کند، برنامه غذایی است که در آن به سلامت دهان و دندان اهمیت می‌دهد. برای بهبود رژیم غذایی خود می‌توانید از مواد غذایی که در فهرست زیر آمده است استفاده کنید.</p>
      <p>
        <b>پنیر</b>
      </p>
      <p>مطالعه‌ای که در مجله آکادمی دندانپزشکی عمومی آمریکا منتشر شد نشان می‌دهد که خوردن پنیر باعث افزایش pH در دهان افراد و کاهش خطر پوسیدگی دندانمی شود و از طرفی باعث افزایش بزاق دهان می‌شود. پنیر همچنین حاوی کلسیم و پروتئین است، مواد مغذی که مینای دندان را تقویت می‌کند.</p>
      <p>
        <b>ماست</b>
      </p>
      <p>ماست سرشار از کلسیم و پروتئین است که باعث می‌شود انتخاب خوبی برای استحکام و سلامتی دندان‌های شما باشد. پروبیوتیک‌ها یا باکتری‌های مفید موجود در ماست نیز به نفع لثه‌های شما هستند. اگر تصمیم دارید که ماست بیشتری به رژیم غذایی خود اضافه کنید، یک نوع ساده و بدون قند اضافه شده را انتخاب کنید.</p>
      <p>
        <b>سبزیجات</b>
      </p>
      <p>سبزیجات برگ دار به طور معمول سرشار از ویتامین‌ها و مواد معدنی هستند در حالی که کالری کمی دارند. سبزیجاتی مانند کلم و اسفناج باعث تقویت سلامت دهان و دندان می‌شوند. آن‌ها کلسیم بالایی دارند که مینای دندان را می‌سازد. این سبزیجات همچنین حاوی اسید فولیک هستند که فواید زیادی برای سلامتی از جمله درمان بیماری لثه در زنان باردار دارد.</p>
      <p>
        <b>سیب</b>
      </p>
      <p>میوه‌هایی مانند سیب ممکن است شیرین باشند، اما از نظر فیبر و آب نیز سرشار هستند. خوردن یک سیب باعث ترشح بیشتر بزاق در دهان شما می‌شود و باعث از بین رفتن باکتری‌ها و ذرات غذایی می‌گردد. بافت فیبری این میوه باعث تحریک لثه‌ها می‌شود. خوردن سیب مانند مسواک زدن دندانهایتان با خمیردندان حاوی فلوراید نیست، اما تا زمانی که فرصتی برای مسواک زدن نداشته باشید می‌تواند باکتری‌های موجود در دهان را از بین ببرد.</p>
      <p>
        <b>هویج</b>
      </p>
      <p>هویج‌ها سرشار از فیبر است و خوردن آن تولید بزاق دهان شما را افزایش می‌دهد که این خود باعث کاهش خطر ابتلا به حفره دندانی می‌شود. هویج همچنین منبع خوبی برای ویتامین A است</p>
      <p>
        <b>کرفس</b>
      </p>
      <p>کرفس هم مانندهویج و سیب، مانند مسواک عمل می‌کند و ذرات مواد غذایی و باکتری‌ها را از دندان‌های شما دور می‌کند. این سبزی همچنین منبع خوبی از ویتامین‌های A و C است که آنتی اکسیدان‌های قوی هستند که باعث تقویت سلامتی لثه می‌شود.</p>
      <p>
        <b>بادام</b>
      </p>
      <p>بادام در ضمن داشتن قند کم منبع خوبی از کلسیم و پروتئین هستند که سلامت دندان‌های شما را تضمین می‌کنند.</p>
    </article>
  </body>
</html>