<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/france/kavani-e-gotov-za-pyrvi-mach-za-pszh-ot-avgust-nasam--1404499.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T21:45:00+00:00"/>
    <meta property="og:title" content="Кавани е готов за първи мач за ПСЖ от август насам"/>
    <meta property="og:description" content="Единсон Кавани е на път да изиграе първия си мач като титуляр за Пари Сен Жермен от август насам срещу Брест в събота, след като се възстанови от травма на бедрото Това заяви наставникът на парижани Томас Тухел"/>
  </head>
  <body>
    <article>
      <h1>Кавани е готов за първи мач за ПСЖ от август насам</h1>
      <address><time datetime="2019-11-08T21:45:00+00:00">08 Nov 2019, 21:45</time> by <a rel="author">Sportlive.bg</a></address>
      <p>Единсон Кавани е на път да изиграе първия си мач като титуляр за <a href="https://www.sportlive.bg/tags/9955"><b>Пари Сен Жермен</b></a> от август насам срещу Брест в събота, след като се възстанови от травма на бедрото. Това заяви наставникът на парижани Томас Тухел.</p>
      <p>"Той трябва да играе утре, защото се нуждае от игрови минути“. Кавани отсъства от редиците на френския шампион заради проблемите в бедрото и отличната форма на Мауро Икарди. Той се появи като резерва в последните два мача на ПСЖ от <a href="https://www.sportlive.bg/worldfootball/france"><b>Лига 1</b></a> срещу Марсилия и Дижон, както и през седмицата в Шампионската лига срещу Брюж. Тухел добави, че уругваецът, който е голмайстор на ПСЖ за всички времена със 195 гола, е „разочарован“, че вече не е първи избор в атаката на отбора, но „е в добро психологическо състояние“.</p>
      <p>Германският специалист сподели, че не е сигурен дали намиращият се в отлична форма Икарди ще вземе участие в срещата, след като получи удар в левия крак при успеха над Брюж с 1:0. Именно той отбеляза победния гол срещу белгийците. Аржентинецът открадна шоуто в последните седмици с осем попадения в последните си седем двубоя във всички турнири. „Не знам още за Мауро, той изпитваше сериозна болка след края на мача. Ще видим дали той ще е готов за събота“.</p>
      <p>
        <b>А защо в ПСЖ се ядосаха сериозно на Зинедин Зидан - <a href="https://www.sportlive.bg/worldfootball/france/V-PSZh-se-razgneviha-na-komentarite-na-Zidan-za-Mbape-1403934.html">вижте в този материал</a>.</b>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/france/L'Equipe-PSZh-ne-e-predlozhil-nov-dogovor-na-Mbape-qsna-e-i-prichinata-1404412.html"/>
        <a href="https://www.sportlive.bg/worldfootball/england/Anglijski-grand-shte-konkurira-Real-za-Mbape-dava-mu-po-golqma-zaplata-ot-tazi-na-Mesi-1404448.html"/>
        <a href="https://www.sportlive.bg/worldfootball/france/Nejmar-se-nadqva-da-se-zavyrne-v-igra-na-Santqgo-Bernabeu-1404240.html"/>
        <a href="https://www.sportlive.bg/worldfootball/france/V-PSZh-se-razgneviha-na-komentarite-na-Zidan-za-Mbape-1403934.html"/>
      </related>
    </article>
  </body>
</html>