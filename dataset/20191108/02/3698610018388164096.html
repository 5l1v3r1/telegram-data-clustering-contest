<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/british-amerikan-tobakko-ukrayina-vidnovlyuye-virobnictvo-v-prilukah-328884_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T02:21:00+00:00"/>
    <meta property="og:title" content="&quot;Бритіш Американ Тобакко Україна&quot; відновлює виробництво в Прилуках"/>
    <meta property="og:description" content="Результат зустрічі промисловців з президентом виявився сприятливим"/>
  </head>
  <body>
    <article>
      <h1>"Бритіш Американ Тобакко Україна" відновлює виробництво в Прилуках</h1>
      <h2>Результат зустрічі промисловців з президентом виявився сприятливим</h2>
      <address>
        <time datetime="2019-11-08T02:21:00+00:00">08 Nov 2019, 02:21</time>
      </address>
      <p>ВПрацівники тютюнового заводу "В. А. Т.-Прилуки", що майже втратили роботу, можуть зітхнути спокійніше: "Бритіш Американ Тобакко Україна", одна з найбільших <a href="https://dt.ua/ECONOMICS/mizhnarodni-tyutyunovi-kompaniyi-i-distrib-yutor-tedis-ukrayina-oskarzhat-rishennya-amku-v-sudi-325958_.html"><b>тютюнових компаній</b></a> в Україні 8 листопада вирішила відновити виробництво.</p>
      <p>Це сталося після зустрічі 7 листопада з президентом Володимиром Зеленським і міністрами - компанія заявила про відновлення виробництва на заводі "В. А. Т.-Прилуки" (Чернігівська обл.), починаючи з 8 листопада 2019 року.</p>
      <p>"Сьогодні ми провели зустріч з Президентом України Володимиром Зеленським та міністрами уряду. Я хочу подякувати всім учасникам наради за конструктивний і позитивний діалог. Ми почули слова підтримки і запевнення про швидке вирішення проблеми, яка заподіяла шкоду нашій індустрії та економіці країни в цілому. Тому, незважаючи на деяку невизначеність з долею закону №1049, але покладаючись на гарантії президента, ми плануємо поступово відновити виробництво в Прилуках, починаючи вже з 8 листопада 2019 року", - йдеться в оприлюдненій заяві компанії.</p>
      <p>Як повідомлялося, "Бритіш Американ Тобакко Україна" 11 жовтня 2019 року зупинила виробництво на заводі "В.А.Т.-Прилуки". Своє рішення компанія пояснила прийняттям Верховною Радою законопроекту №1049 з нормою про держрегулювання торговельної націнки на сигарети. Потім компанія звернулася до Державної фіскальної служби (ДФС) з метою відкликання 25 млн акцизних марок і повернення сплачених за них 505 млн грн.</p>
      <p>"JTI Україна", велика тютюнова компанія, 22 жовтня заявила про відмову викуповувати замовлені 16 млн акцизних марок на 350 млн грн через скорочення виробництва через "тютюнові правки" в тому ж законопроекті.</p>
      <p>Європейська бізнес асоціація 23 жовтня звернулася до президента України з проханням не підписувати закон №1049, який містить норму про регулювання цін на ринку тютюнової продукції, так як це може мати значний негативний вплив на бізнес, економіку України і її інвестиційну привабливість.</p>
      <p>На початку жовтня тютюнові виробники "Філіп Морріс", "Джей Ті Інтернешнл Компанії", "Бритіш Американ Тобакко" і "Імперіал Тобакко" заявили, що розглядають можливість скорочення виробництва і подальшого закриття фабрик на території України через прийняття Верховною Радою законопроекту №1049 з нормою про держрегулювання торговельної націнки на сигарети.</p>
      <p>Прийнятий 4 жовтня у другому читанні законопроект №1049 про введення єдиного рахунку для сплати податків і зборів, єдиного внеску на загальнообов'язкове державне соціальне страхування встановлює фіксовану маржу для оптових і роздрібних торговців тютюновими виробами на рівні 7% і 13% від максимальної роздрібної ціни за пачку.</p>
      <p> </p>
      <p>Раніше повідомлялося, що надходження від тютюнових акцизів до держбюджету в 2018 році склали 43,6 млрд грн, що на 9,3% більше, ніж у 2017 році.</p>
      <p>У 2008-2018 роках середня ставка акцизу на пачку сигарет в Україні зросло майже в 30 разів, завдяки чому надходження до Держбюджету зросли з 3,5 млрд грн до 43,6 млрд грн в 2018 році при зменшенні кількості курців в Україні з 10 мільйонів до 6,5 мільйона, за даними Державної служби статистики.</p>
      <p><b><a href="https://dt.ua/ECONOMICS/rinok-sigaret-v-ukrayini-u-2017-roci-skorotivsya-na-8-268833_.html">Ринок сигарет в Україні у 2017 році скоротився на 8%.</a></b> Тільки в четвертому кварталі ринок сигарет зменшився майже на 4%.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>