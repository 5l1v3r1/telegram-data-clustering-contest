<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/8/7231329/"/>
    <meta property="og:site_name" content="Українська правда"/>
    <meta property="article:published_time" content="2019-11-08T02:35:28+00:00"/>
    <meta property="og:title" content="Бундестаг провалив голосування щодо Північного потоку-2"/>
    <meta property="og:description" content="Німецький законодавчий орган Бундестаг не зміг проголосувати за поправки, які б дозволили газопроводу Північний потік-2 обійти газову директиву Європейського Союзу. Законодавцям не вистачило кворуму. "/>
  </head>
  <body>
    <article>
      <h1>Бундестаг провалив голосування щодо Північного потоку-2</h1>
      <address>
        <time datetime="2019-11-08T02:35:28+00:00">08 Nov 2019, 02:35</time>
      </address>
      <p>Німецький законодавчий орган Бундестаг не зміг проголосувати за поправки, які б дозволили газопроводу Північний потік-2 обійти газову директиву Європейського Союзу. Законодавцям не вистачило кворуму. </p>
      <p><b>Джерело:</b> "<a href="https://www.ukrinform.ua/rubric-world/2814136-bundestag-ne-zmig-progolosuvati-za-zahist-nord-stream-2-vid-sankcij-cerez-vidsutnist-kvorumu.html">Укрінформ</a>" </p>
      <p><b>Деталі:</b> Для кворуму необхідно було 355 голосів, проте зібрати змогли лише 133. </p>
      <p>Через це головуючий закрив засідання. Наступне відбудеться 8 листопада о 9 ранку.</p>
      <p>Така ситуація виникла після наполягань фракції "Альтернатива для Німеччини" на поіменному голосуванні. Хоча до цього керуючі вважали, що кворуму достатньо. І на підставі того, що "за" висловились християнські демократи, соціал-демократи та вільні демократи, а АдН разом із зеленими – "проти", схилився до того, що рішення можна вважати прийнятим.</p>
      <p><b>Чому це важливо:</b> У результаті впровадження газової директиви ЄС "Газпром" не зможе володіти газопроводом і одночасно продавати газ, який надходить по цій трубі. Бундестаг може проголосувати за те, щоб вивести Північний потік-2 з-під дії директиви, що буде явним порушенням цього документу. Тобто німецькі законодавці можуть дозволити "Газпрому" залишитись монополістом.</p>
      <p>
        <b>Нагадаємо:</b>
      </p>
      <ul>
        <li>Україна <a href="https://www.pravda.com.ua/news/2019/11/8/7231323/">закликала</a> Бундестаг Німеччини не підтримувати поправки, які дадуть можливість газопроводу Північний потік-2 обійти газову директиву Європейського Союзу.</li>
        <li>6 листопада стало відомо, що німецька правляча коаліція розробила новий закон, який має захистити споруджуваний газопровід <a href="https://www.pravda.com.ua/news/2019/11/6/7231135/">Північний потік-2</a> від посилених правил оновленої газової директиви ЄС.  </li>
        <li>Минулого тижня Данія <a href="https://www.eurointegration.com.ua/news/2019/10/30/7102448/">дала свою згоду</a> на прокладення газового маршруту Північний потік-2. Євродепутат зазначив, що тепер можна лише намагатися затримувати реалізацію цього проєкту.</li>
      </ul>
      <footer>Ольга Гетьманець, УП</footer>
      <related>
        <a href="https://www.pravda.com.ua/news/2019/11/8/7231323/"/>
        <a href="https://www.eurointegration.com.ua/news/2019/11/7/7102749/"/>
        <a href="https://www.pravda.com.ua/news/2019/11/6/7231135/"/>
      </related>
    </article>
  </body>
</html>