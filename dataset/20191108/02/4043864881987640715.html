<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/8/7231328/"/>
    <meta property="og:site_name" content="Українська правда"/>
    <meta property="article:published_time" content="2019-11-08T02:12:44+00:00"/>
    <meta property="og:title" content="Стало відомо ім’я загиблого на Донбасі військового"/>
    <meta property="og:description" content="7 листопада від ворожого обстрілу загинув боєць інженерного відділення 92-ї окремої механізованої бригиди імені Івана Сірка 23-річний Герман Бродніков."/>
  </head>
  <body>
    <article>
      <h1>Стало відомо ім’я загиблого на Донбасі військового</h1>
      <address>
        <time datetime="2019-11-08T02:12:44+00:00">08 Nov 2019, 02:12</time>
      </address>
      <p>7 листопада від ворожого обстрілу загинув боєць інженерного відділення 92-ї окремої механізованої бригиди імені Івана Сірка 23-річний Герман Бродніков.</p>
      <p><b>Джерело:</b> <a href="https://www.facebook.com/92OMBr/photos/a.158778591414291/457246431567504/?type=3&amp;theater">пост</a> 92-ї бригади у Facebook</p>
      <p><b>Деталі:</b> Бродніков разом із іншими військовими виконували завдання по забезпеченню лісом-кругляком свій підрозділ. Коли українські військові вивантажували деревину, бойовики здійснили два постріли із протитанкової керованої ракети. </p>
      <figure>
        <img src="https://img.pravda.com/images/doc/7/1/71f29f9-herman.jpg"/>
        <figcaption>7 листопада від ворожого обстрілу загинув боєць інженерного відділення 92-ї окремої механізованої бригиди імені Івана Сірка 23-річний Герман Бродніков.<cite>92 ОМБ імені Івана Сірка</cite></figcaption>
      </figure>
      <p>Військовослужбовець загинув на місці.</p>
      <p>До лав бригади хлопець прийшов ще в 2016 році.</p>
      <p>Крім цього,троє армійців отримали поранення різного ступеня тяжкості. Один з них перебуває у важкому стані.</p>
      <p>
        <b>Нагадаємо:</b>
      </p>
      <ul>
        <li>За повідомлення штабу ООС, впродовж поточної доби збройні формування Російської Федерації та її найманці 15 разів порушили режим припинення вогню на Донбасі: <a href="https://www.pravda.com.ua/news/2019/11/7/7231302/">один військовий загинув</a>, ще четверо отримали поранення.</li>
      </ul>
      <footer>Ольга Гетьманець, УП</footer>
      <related>
        <a href="https://www.pravda.com.ua/news/2019/11/8/7231332/"/>
        <a href="https://www.pravda.com.ua/news/2019/11/8/7231331/"/>
        <a href="https://www.pravda.com.ua/news/2019/11/7/7231315/"/>
      </related>
    </article>
  </body>
</html>