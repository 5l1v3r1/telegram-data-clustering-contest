<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740572"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T02:30:00+00:00"/>
    <meta property="og:title" content="&quot;กอริลล่าไอเดีย&quot; รุกตลาดออนไลน์ครบวงจร"/>
    <meta property="og:description" content="กอริลล่าไอเดีย ผนึกทีมงานรุ่นใหม่ไฟแรง ครีเอทีฟไอเดีย โซลูชั่น ตอบโจทย์ความต้องการลูกค้าทุกระดับ รุกตลาดออนไลน์ และโซเชียลมีเดีย ครบวงจร ต่อยอดและเพิ่มมูลค่าแบรนด์ธุรกิจของลูกค้าในระยะยาว"/>
  </head>
  <body>
    <article>
      <h1>"กอริลล่าไอเดีย" รุกตลาดออนไลน์ครบวงจร</h1>
      <address>
        <time datetime="2019-11-08T02:30:00+00:00">08 Nov 2019, 02:30</time>
      </address>
      <p>
        <b>กอริลล่าไอเดีย ผนึกทีมงานรุ่นใหม่ไฟแรง ครีเอทีฟไอเดีย โซลูชั่น ตอบโจทย์ความต้องการลูกค้าทุกระดับ รุกตลาดออนไลน์ และโซเชียลมีเดีย ครบวงจร ต่อยอดและเพิ่มมูลค่าแบรนด์ธุรกิจของลูกค้าในระยะยาว</b>
      </p>
      <p>               <br/><b>นายพิศาล ตันกูล กรรมการผู้จัดการบริษัท กอริลล่าไอเดีย จำกัด เอเจนซี่โฆษณาคนรุ่นใหม่ ที่ขับเคลื่อนด้วยแนวคิด </b><b>“การตลาดออนไลน์รูปแบบใหม่ คิดนอกกรอบอย่างสร้างสรรค์ ด้วยมันสมองของกอริลล่า” </b>เปิดเผยว่า บริษัท กอริลล่าไอเดีย จำกัด ก่อตั้งขึ้นเมื่อ 6 ปีก่อน ซึ่งเป็นช่วงที่กระแสการตลาดบนสื่อออนไลน์กำลังเป็นที่ต้องการ ด้วยแนวคิดที่เปรียบเสมือนมันสมองของกอริลล่าที่ยิ่งอยู่ร่วมกับผู้อื่นในสังคมมากเท่าไรก็ยิ่งทำให้สมองมีขนาดใหญ่เท่านั้น สื่อถึงคนรุ่นใหม่ไฟแรงที่มาพร้อมหัวคิดทันสมัยทุกคนของบริษัท และไม่เคยอยู่แค่ในกรอบ คิดวิเคราะห์กลยุทธ์ วางแผนทำการตลาดบนโลกออนไลน์ สร้างสรรค์ผลงานและได้รับความไว้วางใจจากลูกค้ามากกว่า 100 แบรนด์ โดยมีบริการหลักที่เป็นจุดแข็งได้แก่ <b>คอนเทนต์มาร์เก็ตติ้ง (</b><b>Content Marketing)</b> เทคนิคด้านการตลาดในการสร้างและแจกจ่ายคอนเทนต์ให้แก่กลุ่มเป้าหมายหรือผู้บริโภค เพื่อให้ผู้บริโภครู้สึกประทับใจจนสามารถจดจำแบรนด์สินค้าได้ นำไปสู่การขายสินค้าได้ในที่สุด</p>
      <figure>
        <img src="https://www.dailynews.co.th/admin/upload/20191108/news_wrVhkgdzgZ085015_533.jpg?v=20191109071?v=4630"/>
      </figure>
      <p>หลักในการทำคอนเทนต์มาร์เก็ตติ้งของกอริลล่า คือ ผลิตคอนเทนท์ที่มีคุณภาพ สร้างคุณค่าแก่ผู้ชมและตรงตามเป้าหมายที่แบรนด์ต้องการ อีกรูปแบบคือ <b>อินฟลูเอนเซอร์และไมโครอินฟลูเอนเซอร์ (</b><b>Influencer &amp; Micro Influencer)</b> บริการจัดทำคลิปเพื่อใช้ในการโปรโมทแบรนด์หรือสินค้าในเชิงบวก เพื่อทำให้เกิดกระแสการบอกต่อในโลกออนไลน์จนขยายเป็นวงกว้าง ซึ่งบริษัทฯ มีอินฟลูเอนเซอร์ทุกประเภทในทุกกลุ่มเป้าหมาย รวมไปถึงการใช้ไมโครอินฟลูเอนเซอร์ ที่มีอิทธิพลในการโน้มน้าวใจผู้บริโภคได้มากกว่าการตลาดแบบเก่า เพราะมีความจริงใจ เป็นธรรมชาติ เข้าถึงกลุ่มเป้าหมายได้ง่ายขึ้น<br/> </p>
      <figure>
        <img src="https://www.dailynews.co.th/admin/upload/20191108/news_wonhhGUTqd085016_533.jpg?v=20191109071?v=8629"/>
      </figure>
      <p>“<br/>กอริลล่าไอเดีย เน้นการสร้างแบรนด์ให้เป็นที่รู้จักในวงกว้าง ผ่านการทำการตลาดออนไลน์รูปแบบต่าง ๆ โดยจะเน้นการใช้คอนเทนท์เป็นตัวสร้างแรงผลักดันให้ผู้บริโภค และสร้างการรับรู้ผ่านทางอินฟลูเอนเซอร์และไมโครอินฟลูเอนเซอร์ที่มีความสามารถ มีความคิดสร้างสรรค์และชื่อเสียง ซึ่งเราจะเลือกให้เหมาะสมกับความต้องการของแต่ละแบรนด์ เมื่อแบรนด์หรือสินค้าเป็นที่รู้จัก ผู้บริโภคก็จะเลือกใช้สินค้าหรือบริการเอง เป็นการเปลี่ยนจากผู้อ่าน เป็นผู้ติดตาม กลายเป็นลูกค้า และจะส่งผลกลับมาเป็นยอดขายให้กับแบรนด์ในที่สุด ผมมั่นใจแนวคิดนี้จะตอบโจทย์ความต้องการของกลุ่มลูกค้าในทุกระดับแน่นอนครับ”  <b>นายพิศาล กล่าว</b><br/><br/><b>นอกจากนี้ กอริลล่าไอเดีย ยังมีบริการให้คำปรึกษาด้านการตลาดออนไลน์แบบครบวงจรในทุกขั้นตอน ตั้งแต่เริ่มต้นธุรกิจจนถึงขั้นตอนขายสู่การสร้างแบรนด์ให้เป็นที่รู้จัก ที่สามารถวัดผลได้ในระยะเวลาอันรวดเร็ว และนำไปต่อยอดเพิ่มมูลค่าได้ในระยะยาวด้วยทีมงานมืออาชีพ สำหรับผู้ที่สนใจ </b><b>‘เพิ่มเสน่ห์ธุรกิจ...ด้วยแนวคิดกอริลล่า’ ติดต่อสอบถามเพิ่มเติมได้ที่ 094-321-0708, 099-424-5153 หรือ Line : @gorillaideas หรือ  </b><a href="https://gorillaideas.com/"><b>https://gorillaideas.com/</b></a><br/> </p>
    </article>
  </body>
</html>