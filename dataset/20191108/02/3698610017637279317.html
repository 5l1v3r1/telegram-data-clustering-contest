<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/do-80-okupovanih-teritoriy-bude-ohopleno-ukrayinskim-telemovlennyam-borodyanskiy-328885_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T02:31:00+00:00"/>
    <meta property="og:title" content="До 80% окупованих територій буде охоплено українським телемовленням – Бородянський"/>
    <meta property="og:description" content="Попереднє тестування сигналу продемонструвало саме таку цифру охоплення."/>
  </head>
  <body>
    <article>
      <h1>До 80% окупованих територій буде охоплено українським телемовленням – Бородянський</h1>
      <h2>Попереднє тестування сигналу продемонструвало саме таку цифру охоплення.</h2>
      <address>
        <time datetime="2019-11-08T02:31:00+00:00">08 Nov 2019, 02:31</time>
      </address>
      <p>На окупованій російсько-терористичними військами території вже через три місяці з'являться сигнали українських <a href="https://dt.ua/POLITICS/sluga-narodu-vimagatime-poyasnen-u-deputata-shevchenka-schodo-vistup-na-rosiyskomu-telekanali-327135_.html"><b>телеканалів</b></a>, заявив міністр культури, молоді і спорту України Володимир Бородянський в ефірі програми "Право на владу" на телеканалі "1+1", передає <a href="https://tsn.ua/ato/borodyanskiy-poobicyav-ohopiti-ukrayinskim-telemovlennyam-do-80-okupovanih-teritoriy-1439769.html">ТСН</a>.</p>
      <p>За словами Бородянського, тестування сигналу вже провели – з'ясувалося, що він може охопити до 80% окупованих територій, на яких стане доступно українське телемовлення. Втім, механізм реалізації мовлення на окуповані території міністр вирішив за краще зберегти у таємниці.</p>
      <p>Однак Бородянський розповів, що буде створено ще один <a href="https://dt.ua/UKRAINE/v-ukrayini-zapustyat-derzhavniy-rosiyskomovniy-kanal-borodyanskiy-327933_.html"><b>державний інформаційно-розважальний телеканал</b></a>, який передбачається зробити на базі UATV. Він буде вести мовлення на двох мовах – українською та російською.</p>
      <p>Нагадаємо, раніше Україна <a href="https://dt.ua/UKRAINE/ukrayina-otrimala-zi-ssha-peredavachi-dlya-movlennya-na-okupovanih-teritoriyah-323540_.html"><b>отримала від США 11 новеньких цифрових передавачів DVB-T2</b></a> для збільшення і покращення українського цифрового сигналу на кордоні з і на окупованих територіях. Державний бюджет зекономлено на 30 млн грн. Реалізація проекту повинна забезпечити килимове покриття українським цифровим сигналом на лінії розмежування в Донецькій і Луганській областях, а також в Херсонській області на кордоні з Кримом.</p>
      <footer>За матеріалами: <a href="https://dt.ua/go/aHR0cDovL3Rzbi51YS8=">ТСН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>