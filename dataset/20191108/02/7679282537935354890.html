<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-cbse-practice-exams-cbse-gave-this-important-instruction-to-schools-for-practical-examination-2838060.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T02:42:58+00:00"/>
    <meta property="og:title" content="CBSE practicle exams: सीबीएसई ने प्रैक्टिकल परीक्षा के लिए स्कूलों को दिया यह अहम निर्देश"/>
    <meta property="og:description" content="केंद्रीय माध्यमिक शिक्षा बोर्ड (सीबीएसई) 15 फरवरी को होने वाली बोर्ड की थ्योरी परीक्षा से पहले एक जनवरी से सात फरवरी के बीच होने वाली प्रयोगात्मक परीक्षा (प्रैक्टिकल) में पारदर्शिता को लेकर परिपत्र..."/>
  </head>
  <body>
    <article>
      <h1>CBSE practicle exams: सीबीएसई ने प्रैक्टिकल परीक्षा के लिए स्कूलों को दिया यह अहम निर्देश</h1>
      <address><time datetime="2019-11-08T02:42:58+00:00">08 Nov 2019, 02:42</time> by <a rel="author">प्रमुख संवाददाता**,नई दिल्ली |</a></address>
      <p>केंद्रीय माध्यमिक शिक्षा बोर्ड (सीबीएसई) 15 फरवरी को होने वाली बोर्ड की थ्योरी परीक्षा से पहले एक जनवरी से सात फरवरी के बीच होने वाली प्रयोगात्मक परीक्षा (प्रैक्टिकल) में पारदर्शिता को लेकर परिपत्र जारी किया है।</p>
      <p>ऐसा पहली बार है कि स्कूलों को निर्देश दिया गया है कि वह प्रयोगात्मक परीक्षा की परीक्षक के साथ फोटो सीबीएसई के लिंक पर डाले। बोर्ड ने कहा है कि यह चित्र समूह में, स्पष्ट फोटो, तिथि और निर्धारित समय की जानकारी बोर्ड द्वारा भेजे गए एप लिंक से अपलोड करेंगे। सीबीएसई के परीक्षा नियंत्रक डॉ. संयम भारद्वाज ने इसे बोर्ड परीक्षाओं में पारदर्शिता को लेकर उठाए महत्वपूर्ण कदमों में से एक बताया है।</p>
      <p>उन्होंने कहा कि आने वाले समय में बेहतर परीक्षा संपन्न कराने के लिए और कदम उठाए जा सकते हैं।</p>
      <p>hdjयोगात्मक परीक्षा के बाद अंक अपलोड करना होगा बोर्ड ने स्कूलों में आयोजित होने वाली प्रयोगात्मक परीक्षा के ठीक बाद दिए गए अंक को बोर्ड के लिंक पर अपलोड करने का निर्देश दिया है। बोर्ड ने स्पष्ट किया है कि अंक अपलोड करते समय, स्कूल यह सुनिश्चित करेंगे कि सही अंक अपलोड किए जाएं, क्योंकि अंक अपलोड किए जाने के बाद अंक में कोई सुधार नहीं होगा। स्कूलों को अंक देते और अपलोड करते समय प्रयोगात्मक और प्रोजेक्ट के लिए आवंटित अधिकतम अंक को ध्यान में रखना चाहिए।<br/> </p>
      <h3> </h3>
      <h3> </h3>
      <h3> </h3>
    </article>
  </body>
</html>