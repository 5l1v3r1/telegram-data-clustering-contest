<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/maykl-blumbrg-vliza-v-nadprevarata-za-beliya-dom_news708044.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T02:18:00+00:00"/>
    <meta property="og:title" content="Майкъл Блумбърг влиза в надпреварата за Белия дом"/>
    <meta property="og:description" content="Очаква се той да подаде документи в щата Алабама до петък"/>
  </head>
  <body>
    <article>
      <h1>Майкъл Блумбърг влиза в надпреварата за Белия дом</h1>
      <h2>Очаква се той да подаде документи в щата Алабама до петък</h2>
      <address>
        <time datetime="2019-11-08T02:18:00+00:00">08 Nov 2019, 02:18</time>
      </address>
      <p>https://blitz.bg/svyat/maykl-blumbrg-vliza-v-nadprevarata-za-beliya-dom_news708044.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573172236-3.jpg"/>
      </figure>
      <p><b>Бившият кмет на Ню Йорк Майкъл Блумбърг влиза в надпреварата за Белия дом, предаде CNN. Той възнамерява да се бори за номинацията на демократите за участие в президентските избори през 2020 година. </b><br/><br/>Очаква се той да подаде документи в щата Алабама до петък.<br/><br/>Припомняме, че участието на Блумбърг във вота бе свързано с много спекулации.<br/><br/>През март, Блумбърг обяви, че няма да се кандидатира за президент на изборите през 2020 г.<br/><br/>В статия за "Блумбърг" американският милиардер отбелязва, че може да победи президента Доналд Тръмп на вота, но не е сигурен, че ще спечели битката за номинация на Демократическата партия, тъй като има голяма конкуренция.<br/><br/>Вместо това той обеща през следващите две години да настоява за промяна в политиката, включително по-стриктен контрол над притежанието на оръжия, борба с климатичните промени, подобряване на условията в държавните училища, борба с пристрастяването и укрепване на местните общности.<br/><br/>Решението бе неочаквано, тъй като Блумбърг открито обмисляше да се кандидатира за президент на САЩ и имаше признаци, че подготвя кампанията си.<br/><br/>78-годишният основател на медийната и финансова компания "Блумбърг" похарчи 100 милиона долара дарения в подкрепа на Демократическата партия на междините избори през 2018 г. Той наскоро се регистрира като демократ.<br/><br/>Сред фаворитите за номинацията на демократите са бившият вицепрезидент Джо Байдън и сенаторите Бърни Сандърс и Елизабет Уорън.</p>
    </article>
  </body>
</html>