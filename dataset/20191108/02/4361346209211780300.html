<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/notar-mary-jogtalanul-tiltottak-le-harom-evre/186128"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T02:00:00+00:00"/>
    <meta property="og:title" content="Nótár Mary: Jogtalanul tiltottak le három évre"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Nótár Mary: Jogtalanul tiltottak le három évre</mark>
      </h1>
      <address><time datetime="2019-11-08T02:00:00+00:00">08 Nov 2019, 02:00</time> by <a rel="author">K. K.</a></address>
      <p>
        <b>Három év hallgatás után hamarosan újra visszatér Nótár Mary. A mulatós zenész hosszú évek óta perben áll egykori menedzsmentjével, akiről most kiderült: jogtalanul hallgattatta el az énekesnőt az interneten. </b>
        <b>Három év hallgatás után hamarosan újra visszatér Nótár Mary. A mulatós zenész hosszú évek óta perben áll egykori menedzsmentjével, akiről most kiderült: jogtalanul hallgattatta el az énekesnőt az interneten.</b>
      </p>
      <p>A Nótár Mary-rajongók szomo­rúan vették tudomásul, hogy kedvencük új dalait, videoklipjeit harmadik éve nem láthatják az internetes videomegosztó csatornán, a YouTube-on. Ennek az az oka, hogy Mary pontosan ennyi ideje pereskedik egykori menedzsmentjével, akik mindig letiltották a feltöltött új dalokat. A mulatós zene koronázatlan királynője immár 17 éve szórakoztatja a közönséget, s nagyjából három havonta rukkolt elő vadiúj nótával az interneten. Nagy slágerei, mint a Csók csók puszi vagy a Szoszi van, 13–14 milliós letöltésnél tartanak.</p>
      <p>A Bors megtudta, hogy most előrelépés történt az ügyben.</p>
      <p>– A napokban pozitív fejlemények történtek ügyfelem és a Skyforce néhai tulajdonosa közötti vitában. A Szerzői Jogi Szakértő Testület által adott szakvélemény kimondja: a jogosultan kívül 3. személy kötelmi alap hiányában a szerzôi mûvek felhasználását, nem korlátozhatja vagy akadályozhatja meg – magyarázza lapunknak Nótár Mary jogi képviselője, dr. Szilágyi Roland, majd hozzátette, ezzel ugyan a pernek még koránt sincs vége, de legalább kiderült, hogy az énekesnőt sem egykori menedzsere, sem más nem tudja megfosztani a közönségétől.</p>
      <figure>
        <img src="http://media.borsonline.hu/cikk/20/191691/big-lead/650x360/2017039_notar-mary-2681-hb.jpg"/>
        <figcaption>Mary reméli, hogy hamarosan feltöltheti azt a 14 új dalát, amelyet az elmúlt években írt</figcaption>
      </figure>
      <p>– Jelenleg 14 dalom lóg a levegőben, amit nem tudtam megjelentetni. A Raj csaj, és a Hé, Mr. Gigolo című számomat pedig négy nap után letiltották, pedig pár óra alatt több mint félmillióan tekintették meg. Átlagosan egy videóklipemet 9–10 millióan nézik meg, de van olyan, amelyik a 24-et is elérte. Úgyhogy az utóbbi idő nemcsak lelkileg, hanem anyagilag is rendkívül megterhelő volt, hatalmas veszteség, ugyanis ezáltal több millió forinttal rövidítettek meg – vallja be lapunknak az énekesnő, aki egyébként mindvégig hitt, s kitartott az igaza mellett.</p>
      <p>– A szakvélemény után nagyon megkönnyebbültem, mert hatalmas gyötrelem volt lelkileg az elmúlt néhány év. Nehéz időszakon vagyok túl, de tudtam, hogy a karrierem elég erős ahhoz, hogy ne törjön derékba. Reményeim szerint hamarosan a YouTube-ra is felkerülnek az új dalaim, de addig is a bíróságon fogok harcolni az igazamért!<br/>Mint ismeretes, Nótár Mary és Lakatos Róbert között 2016 szeptemberében robbant ki a vita, amikor is az énekesnő váratlanul bejelentette, hogy kilenc év után egyoldalúan felbontja a szerződését a menedzsmentjével arra hivatkozva, hogy önállóan szeretné tovább egyengetni a szakmai karrierjét. Mary állítása szerint ezt követően az exmenedzsere bezárta egy szobába, és korlátozta a személyes szabadságában, amiért beperelte a Sky­force tulajdonosait. A jogvita jelenleg is tart.</p>
      <p>A Bors megkereste a másik felet, a Skyforce producerét, menedzserét, tulajdonosát, Száva Ritát.</p>
      <p>– Mi nem kaptunk erről semmilyen dokumentumot, azt azonban tudjuk, hogy Marynek minden kérelmét elutasították eddig a bíróságon. Többek között ezt is. Szerintem csak hírverést akar magának csinálni, máskülönben miért három évvel az ügy kirobbanása után hozakodna elő ezzel a „szakvéleménnyel”. Inkább jobban jár, ha megvárja a per végét. Persze, ha rendezte felénk a tartozását – jelenti ki lapunknak a Skyforce tulajdonosa, aki 80 milliót követel az énekesnőtől.</p>
    </article>
  </body>
</html>