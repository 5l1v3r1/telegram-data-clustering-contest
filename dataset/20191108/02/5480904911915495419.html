<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/statistici-zverejni-trzby-ve-sluzbach-za-3-ctvrtleti/1818548?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-08T02:14:00+00:00"/>
    <meta property="og:title" content="Statistici zveřejní tržby ve službách za 3. čtvrtletí"/>
    <meta property="og:description" content="Praha - Český statistický úřad (ČSÚ) dnes zveřejní údaje o tržbách poskytovatelů služeb za třetí čtvrtletí letošního roku. Ve druhém čtvrtletí tržby ve službách meziročně stouply o 0,9 procenta. Ve srovnání s letošním prvním čtvrtletím zůstaly na stejné úrovni."/>
  </head>
  <body>
    <article>
      <h1>Statistici zveřejní tržby ve službách za 3. čtvrtletí</h1>
      <address><time datetime="2019-11-08T02:14:00+00:00">08 Nov 2019, 02:14</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Český statistický úřad (ČSÚ) dnes zveřejní údaje o tržbách poskytovatelů služeb za třetí čtvrtletí letošního roku. Ve druhém čtvrtletí tržby ve službách meziročně stouply o 0,9 procenta. Ve srovnání s letošním prvním čtvrtletím zůstaly na stejné úrovni.</p>
      <p>K růstu ve druhém čtvrtletí podle statistiků nejvíce pomohl vývoj v informačních a komunikačních činnostech, u nichž tržby stouply o 7,1 procenta. Vzrostly i tržby u administrativních a kancelářských činností nebo například činností souvisejících se stavbami a úpravou krajiny, pronájmy a operativním leasingem.</p>
      <p>Poprvé od třetího čtvrtletí 2016 však podle ČSÚ klesly tržby v dopravě a skladování. Nejvýraznější meziroční pokles tržeb zaznamenaly cestovní agentury a agentury práce.</p>
    </article>
  </body>
</html>