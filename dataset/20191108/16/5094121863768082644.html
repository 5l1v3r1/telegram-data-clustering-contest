<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/musel-vyjet-mimo-silnici-aby-zabranil-stretu-hledaji-svedky-nehody-v-lipuvce-20191108.html"/>
    <meta property="og:site_name" content="Deník.cz"/>
    <meta property="article:published_time" content="2019-11-08T16:39:00+00:00"/>
    <meta property="og:title" content="Musel vyjet mimo silnici, aby zabránil střetu. Hledají svědky nehody v Lipůvce"/>
    <meta property="og:description" content="Ve čtvrtek před sedmou hodinou ráno došlo v Lipůvce k dopravní nehodě. Na silnici I/43 ve směru od Svitav v Jihomoravském kraji v místě, kde se snižuje počet jízdních pruhů, přejížděl řidič s osobním autem značky Hyundai z levého pruhu do průběžného. Při tomto manévru podle všeho ohrozil řidiče v dodávce ford, který jel v pravém průběžném pruhu."/>
  </head>
  <body>
    <article>
      <h1>Musel vyjet mimo silnici, aby zabránil střetu. Hledají svědky nehody v Lipůvce</h1>
      <address><time datetime="2019-11-08T16:39:00+00:00">08 Nov 2019, 16:39</time> by <a rel="author">Jan Charvát</a></address>
      <p>„Řidič fordu, aby zabránil střetu vozidel, sjel mimo silnici, kde narazil do svislého dopravního značení,“ informovala o nehodě policejní mluvčí Lenka Koryťáková.</p>
      <figure>
        <img src="https://g.denik.cz/67/79/blansko-samet-posledni-sidlo-stb_denik-150-3x2.jpg"/>
      </figure>
      <aside>
        <a href="https://blanensky.denik.cz/zpravy_region/vyslech-stb-na-pasovem-oddeleni-v-blanenske-bezrucove-nyni-tam-sidli-policie-20191108.html">Výslech StB? Na pasovém oddělení v blanenské Bezručově. Nyní tam sídlí policie Přečíst článek ›</a>
      </aside>
      <p>Policisté žádají případné svědky této dopravní nehody, aby jakékoli informace, které by pomohly objasnit tuto událost, volali na bezplatnou telefonní linku 158. „Nebo na telefonní čísla dopravního inspektorátu 974 631 268 a 602 195 569,“ upřesnila Koryťáková.</p>
    </article>
  </body>
</html>