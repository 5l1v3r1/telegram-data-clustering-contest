<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620495/%D8%A7%D8%AE%D8%B7%D8%A7%D8%B1%DB%8C%D9%87-%D9%87%D9%88%D8%A7%D8%B4%D9%86%D8%A7%D8%B3%DB%8C-%D8%AF%D8%B1%D8%A8%D8%A7%D8%B1%D9%87-%D8%A7%D8%AD%D8%AA%D9%85%D8%A7%D9%84-%D8%A2%D8%A8%DA%AF%D8%B1%D9%81%D8%AA%DA%AF%DB%8C-%D9%85%D8%B9%D8%A7%D8%A8%D8%B1-%D8%AF%D8%B1-%D8%AC%D9%86%D9%88%D8%A8-%DA%A9%D8%B4%D9%88%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T16:58:00+00:00"/>
    <meta property="og:title" content="اخطاریه هواشناسی درباره احتمال آبگرفتگی معابر در جنوب کشور"/>
    <meta property="og:description" content="سازمان هواشناسی ضمن پیش‌بینی رگبار شدید باران و رعد و برق در جنوب کشور نسبت به احتمال آبگرفتگی معابر عمومی و طغیان رودخانه‌های فصلی هشدار داد."/>
  </head>
  <body>
    <article>
      <h1>اخطاریه هواشناسی درباره احتمال آبگرفتگی معابر در جنوب کشور</h1>
      <address>
        <time datetime="2019-11-08T16:58:00+00:00">08 Nov 2019, 16:58</time>
      </address>
      <p>
        <i>سازمان هواشناسی ضمن پیش‌بینی رگبار شدید باران و رعد و برق در جنوب کشور نسبت به احتمال آبگرفتگی معابر عمومی و طغیان رودخانه‌های فصلی هشدار داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در اخطاریه سازمان هواشناسی آمده است: از فردا (۱۸ آبان ماه) رگبار شدید باران در برخی نقاط همراه با رعد و برق، تندبادهای لحظه‌ای، احتمال تگرگ و مواج شدن دریا در نیمه جنوبی کرمان، شرق و جنوب فارس، هرمزگان و سواحل آن، شرق خلیج فارس و جزایر آن و تنگه هرمز رخ می‌دهد و بارش بین ۴۰ تا ۶۰ میلیمتر پیش‌بینی می‌شود.</p>
      <p>پس فردا (۱۹ آبان ماه) همین شرایط در غرب هرمزگان و سواحل آن، شرق خلیج فارس و جزایر آن و تنگه هرمز روی می‌دهد و بارش بین ۲۰ تا ۳۰ میلیمتر خواهد بود.</p>
      <p>بر اثر این شرایط جوی آبگرفتگی معابر عمومی، جاری شدن روان‌آب، احتمال طغیان رودخانه‌های فصلی، متلاطم شدن دریا همراه با بارندگی شدید و اختلال در تردد دریایی پیش‌بینی و به مردم توصیه می‌شود هنگام تردد احتیاط کنند و در حاشیه مسیل‌ها توقف نکنند همچنین از تردد شناورهای سبک و قایق‌های تفریحی کوچک اجتناب کنند و سایر اقدامات پیشگیرانه را انجام دهند.</p>
    </article>
  </body>
</html>