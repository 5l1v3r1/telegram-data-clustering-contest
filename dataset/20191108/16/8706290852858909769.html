<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/683078/nea-prosfygi-sto-ste-gia-tin-ependysi-sto-elliniko"/>
    <meta property="og:site_name" content="enikos.gr"/>
    <meta property="article:published_time" content="2019-11-08T16:00:00+00:00"/>
    <meta property="og:title" content="Νέα προσφυγή στο ΣτΕ για την επένδυση στο Ελληνικό"/>
    <meta property="og:description" content="Στο Συμβούλιο της Επικρατείας (ΣτΕ) προσφεύγουν τρία Σωματεία του υπουργείου Πολιτισμού..."/>
  </head>
  <body>
    <article>
      <h1>Νέα προσφυγή στο ΣτΕ για την επένδυση στο Ελληνικό</h1>
      <address>
        <time datetime="2019-11-08T16:00:00+00:00">08 Nov 2019, 16:00</time>
      </address>
      <p>Στο Συμβούλιο της Επικρατείας (ΣτΕ) προσφεύγουν τρία Σωματεία του υπουργείου Πολιτισμού.</p>
      <p>Με σημερινή κοινή ανακοίνωσή τους, ο Ενιαίος Σύλλογος Υπαλλήλων Υπουργείου Πολιτισμού Αττικής, Στερεάς και Νήσων, η Πανελλήνια Ένωση Συντηρητών Αρχαιοτήτων (ΠΕΣΑ) και ο Σύλλογος Ελλήνων Αρχαιολόγων(ΣΕΑ), ενημερώνουν ότι κατέθεσαν στο Συμβούλιο της Επικρατείας (ΣτΕ), «αίτηση ακύρωσης και αίτηση αναστολής κατά του πέμπτου άρθρου της Πράξης Νομοθετικού Περιεχομένου (Α΄145/30.9.2019) και κατά της ερειδόμενης σε αυτήν Κοινής Υπουργικής Απόφασης έγκρισης πολεοδομικών μελετών του <a href="http://www.enikonomia.gr/timeliness/220458,anoigei-o-dromos-gia-tin-ependysi-sto-elliniko.html">Ελληνικού</a> (Β' 3687/3.10.2019)». Η κατάθεση της προσφυγής έγινε, σύμφωνα με τους συλλόγους, την 1η Νοεμβρίου, από κοινού με εκπροσώπους της Ευρείας Επιτροπής Υπεράσπισης του Ελληνικού.</p>
      <p>«Οι Σύλλογοι, οδηγηθήκαμε σε αυτήν την κίνηση, καθώς, μεταξύ των κοινόχρηστων χώρων, παράνομα συγκαταλέχθηκε με την παραπάνω ΚΥΑ και το ακρωτήρι του Αγίου Κοσμά, τμήμα του ομώνυμου οριοθετημένου αρχαιολογικού χώρου όπου έχουν πραγματοποιηθεί συστηματικές ανασκαφικές έρευνες, με ρητή πρόβλεψη στο ΠΔ έγκρισης του Σχεδίου Ολοκληρωμένης Ανάπτυξης (ΣΟΑ) να διαμορφωθεί σε επισκέψιμο αρχαιολογικό χώρο», αναφέρουν, μεταξύ άλλων οι σύλλογοι, συμπληρώνοντας: «Με την αγνόηση και παράκαμψη του αρχαιολογικού χαρακτήρα του χώρου, ωστόσο, του επιφυλάσσεται κοινή μοίρα με τους κοινόχρηστους χώρους, με αποτέλεσμα την παραχώρηση της διοίκησης, διαχείρισης και χρήσης του επ' αόριστον σε ιδιωτική εταιρεία, αντί του μόνου αρμόδιου Ελληνικού Δημοσίου, σύμφωνα με το άρθρο 7 του αρχαιολογικού νόμου».</p>
      <p>Πηγή: ΑΠΕ- ΜΠΕ</p>
      <related>
        <h4>σχετικά άρθρα</h4>
        <a href="http://www.enikos.gr/economy/680606/nea-posa-stis-kyries-syntaxeis-oi-pente-katigories-asfalismenon-p%0A%20%20%20%20%0A"/>
        <a href="http://www.enikos.gr/economy/679599/anavlithike-apo-to-ste-i-ekdikasi-tis-prosfygis-ton-stratiotikon-%0A%20%20%20%20%0A"/>
        <a href="http://www.enikos.gr/economy/679451/vroutsis-afxiseis-gia-260000-epikourikes-syntaxeis%0A%20%20%20%20%0A"/>
        <a href="http://www.enikos.gr/economy/679021/ste-apo-pote-ischyoun-oi-apofaseis-gia-to-asfalistiko-dimosiefthi%0A%20%20%20%20%0A"/>
        <a href="http://www.enikos.gr/economy/678254/senario-epistrofis-anadromikon-se-eos-72-doseis-epistimonikes-oma%0A%20%20%20%20%0A"/>
        <a href="http://www.enikos.gr/economy/677780/vomva-apo-to-ste-gia-ta-dasika-afthaireta%0A%20%20%20%20%0A"/>
        <a href="http://www.enikos.gr/economy/677587/anadromika-se-25-ekat-syntaxiouchous-posa-kai-pos-tha-ta-lavoun-m%0A%20%20%20%20%0A"/>
        <a href="http://www.enikos.gr/economy/677471/stournaras-i-prosfati-apofasi-tou-ste-periorizei-ti-dapani-gia-an%0A%20%20%20%20%0A"/>
        <a href="http://www.enikos.gr/economy/677444/elliniko-exasfalismena-ta-2-dis-evro-gia-tin-proti-pentaetia-ti-a%0A%20%20%20%20%0A"/>
      </related>
    </article>
  </body>
</html>