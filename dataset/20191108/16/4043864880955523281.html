<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/8/7231407/"/>
    <meta property="og:site_name" content="Українська правда"/>
    <meta property="article:published_time" content="2019-11-08T16:26:55+00:00"/>
    <meta property="og:title" content="Дубневич вийшов із СІЗО"/>
    <meta property="og:description" content="Підозрюваний у багатомільйонному розкраданні народний депутат Ярослав Дубневич після внесення за нього застави залишив слідчий ізолятор."/>
  </head>
  <body>
    <article>
      <h1>Дубневич вийшов із СІЗО</h1>
      <address>
        <time datetime="2019-11-08T16:26:55+00:00">08 Nov 2019, 16:26</time>
      </address>
      <p>Підозрюваний у багатомільйонному розкраданні народний депутат Ярослав Дубневич після внесення за нього застави залишив слідчий ізолятор.</p>
      <p><b>Джерело:</b> його адвокат Станіслав Пелюк у коментарі "Українській правді"</p>
      <p><b>Деталі: </b>За словами юриста, це сталося близько 17:00 у п’ятницю.</p>
      <p>Він повідомив, що гроші на заставу частково зібрав сам нардеп, а решту допомогли заплатити родичі і знайомі. Хто і яку частку давав, адвокат не уточнив.</p>
      <p>Пелюк додав, що замість необхідних 90 було внесено 100 мільйонів гривень застави, оскільки таку суму визначив перший суд. І тепер адвокат збирається забрати зайві 10 млн назад. Для цього він у понеділок, 11 листопада, подасть до Вищого антикорсуду відповідні документи.</p>
      <p><b>Що було раніше:</b> за <a href="https://www.pravda.com.ua/news/2019/11/8/7231364/">Дубневича </a>ще до оголошення рішення Вищого антикорупційного суду внесли 100 мільйонів гривень застави.</p>
      <p>7 листопада Апеляційна палата Вищого антикорупційного суду визначила для Дубневича запобіжний захід у вигляді <a href="https://www.pravda.com.ua/news/2019/11/7/7231319/">тримання під вартою</a> з альтернативою застави 90 мільйонів гривень.</p>
      <p>
        <i>
          <b>Читайте також: <a href="https://www.pravda.com.ua/articles/2019/10/31/7230608/">Поїзд зрушив. Як Дубневич став першим доторканним депутатом нової Ради</a></b>
        </i>
      </p>
      <p>
        <b>Передісторія:</b>
      </p>
      <ul>
        <li>31 жовтня Верховна Рада зняла з Ярослава Дубневича недоторканність і <a href="https://www.pravda.com.ua/news/2019/10/31/7230583/">дозволила арешт </a>нардепа. Того ж дня Дубневичу <a href="https://www.pravda.com.ua/news/2019/10/31/7230587/">вручили підозру.</a></li>
        <li>2 листопада  Вищий Антикорупційний суд обрав нардепу Ярославу Дубневичу, якого <a href="https://www.pravda.com.ua/news/2019/10/17/7229311/">підозрюють </a>у розкраданні понад 93 мільйонів гривень на схемі із закупівлями в "Укрзалізниці", <a href="https://www.pravda.com.ua/news/2019/11/2/7230823/">запобіжний захід</a> у вигляді застави у розмірі 100 мільйонів гривень </li>
        <li>Дубневич після суду заявив, що не знає, як зможе <a href="https://www.pravda.com.ua/news/2019/11/2/7230825/">знайти</a> таку суму.</li>
        <li>4 листопада подав <a href="https://www.pravda.com.ua/news/2019/11/4/7230925/">апеляцію </a>на рішення суду.</li>
      </ul>
      <footer>Євген Кізілов, УП</footer>
      <related>
        <a href="https://www.pravda.com.ua/news/2019/11/8/7231399/"/>
        <a href="https://www.pravda.com.ua/news/2019/11/8/7231364/"/>
        <a href="https://www.pravda.com.ua/news/2019/11/8/7231357/"/>
      </related>
    </article>
  </body>
</html>