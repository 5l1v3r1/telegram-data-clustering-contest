<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/utok-na-strom-svobody-lipu-k-vyroci-republiky-nekdo-urezal-20191108.html"/>
    <meta property="og:site_name" content="Deník.cz"/>
    <meta property="article:published_time" content="2019-11-08T16:38:00+00:00"/>
    <meta property="og:title" content="Útok na strom svobody. Lípu k výročí republiky někdo uřezal"/>
    <meta property="og:description" content="Lípa vysazená v bruntálském městském parku ke stému výročí vzniku samostatné republiky dlouho nevydržela. Někdo ji záměrně zničil a ukradl i pamětní tabulku. K naprosto nepochopitelnému skutku došlo jen pár dní poté, co si lidé letos u lípy připomněli sto první výroční založení Československa.  "/>
  </head>
  <body>
    <article>
      <h1>Útok na strom svobody. Lípu k výročí republiky někdo uřezal</h1>
      <address><time datetime="2019-11-08T16:38:00+00:00">08 Nov 2019, 16:38</time> by <a rel="author">Dalibor Otáhal</a></address>
      <p>V loňském roce byla lípa vysazena jako desítky dalších po celé republice. Šlo o Legionářský strom svobody, kterou zde vysadili zástupci jednoty Československé obce legionářské Bruntál společně s Klubem Za starý Bruntál a s Moravskoslezskými táborníky. Letos k této lípě organizátoři akce přidali v pátek 25. října pamětní tabulku s popisem a položili květiny a věnec. Protože Bruntál nemá místo, které by připomínalo vznik Československa, počítalo se s tím, že tak poslouží každoročně právě tato lípa.</p>
      <p>Za pět dní na to byla lípa uříznutá. Tomu, kdo to udělal, muselo být jasné, jak významný strom řeže. Spokojil se s tím, že strom uřezal a nechal jej na místě, co však zmizelo je pamětní tabule. Lidé, kteří lípu vysazovali a pro něž měl strom symbolický význam, podali trestní oznámení na policii a prosí všechny případné svědky, aby své poznatky nahlásili na Policii ČR.</p>
      <p>V parku, u východu směrem k Švermově ulici se rozhodli místo stromu dát novou tabulku: „Na tomto místě rostla lípa, kterou vysadili u příležitosti oslavy vzniku samostatného Československa dne 28. 10. 2018 Československá obec legionářská Bruntál, Klub Za starý Bruntál a Moravskoslezští táborníci. Skutečnost, že tento „strom svobody“ již nadále neroste je známkou toho, že láska a dobro u nás ještě zdaleka nezvítězily.“ </p>
      <figure>
        <img src="https://g.denik.cz/75/65/krnov-nemocnice-virus-18_denik-150-3x2.jpg"/>
      </figure>
      <aside>
        <a href="https://bruntalsky.denik.cz/zpravy_region/cviceni-simulovalo-pacienta-s-nakazlivym-virem-v-krnovske-nemocnici-20191107.html">Cvičení simulovalo pacienta s nakažlivým virem v krnovské nemocnici Přečíst článek ›</a>
      </aside>
    </article>
  </body>
</html>