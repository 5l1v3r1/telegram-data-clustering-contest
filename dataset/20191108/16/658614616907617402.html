<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175663/jongen-langer-vast-voor-wapen-en-drugsbezit"/>
    <meta property="og:site_name" content="omroep flevoland"/>
    <meta property="article:published_time" content="2019-11-08T16:04:00+00:00"/>
    <meta property="og:title" content="Jongen langer vast voor wapen- en drugsbezit"/>
    <meta property="og:description" content="Een 18-jarige Emmeloorder die afgelopen weekend werd opgepakt voor wapen- en drugsbezit mag twee weken langer worden vastgehouden. Dat heeft de rechter-commissaris bepaald."/>
  </head>
  <body>
    <article>
      <h1>Jongen langer vast voor wapen- en drugsbezit</h1>
      <address>
        <time datetime="2019-11-08T16:04:00+00:00">08 Nov 2019, 16:04</time>
      </address>
      <p>
        <b>Een 18-jarige Emmeloorder die afgelopen weekend werd opgepakt voor wapen- en drugsbezit mag twee weken langer worden vastgehouden. Dat heeft de rechter-commissaris bepaald.</b>
      </p>
      <p>Agenten spraken de jongen zondag aan omdat hij met een mes op straat zou hebben gelopen. Toen zij hem wilden aanhouden, ontstond een worsteling waarbij de jongen pakjes hard- en softdrugs verloor.</p>
      <p>De verdachte bleek nog meer drugs en ook een boksbeugel bij zich te hebben. Bij nader onderzoek werden ook nog een mes en een pistool gevonden.</p>
      <p>Het Openbaar Ministerie verdenkt de jongen van wederspannigheid, wapenbezit en het aanwezig hebben van diverse middelen van lijst 1 van de opiumwet.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>