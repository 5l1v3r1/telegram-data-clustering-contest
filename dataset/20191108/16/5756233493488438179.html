<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620492/%D8%AA%D8%B1%D8%A7%D9%81%DB%8C%DA%A9-%D8%B3%D9%86%DA%AF%DB%8C%D9%86-%D8%AF%D8%B1-%DA%86%D8%A7%D9%84%D9%88%D8%B3-%D9%88-%D9%87%D8%B1%D8%A7%D8%B2-%D9%85%D8%AD%D9%88%D8%B1%D9%87%D8%A7%DB%8C-%D9%85%D9%88%D8%A7%D8%B5%D9%84%D8%A7%D8%AA%DB%8C-%D8%A7%D8%B3%D8%AA%D8%A7%D9%86%E2%80%8C%D9%87%D8%A7%DB%8C-%D8%B2%D9%84%D8%B2%D9%84%D9%87%E2%80%8C%D8%B2%D8%AF%D9%87-%D8%A8%D8%A7%D8%B2-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-08T16:29:00+00:00"/>
    <meta property="og:title" content="ترافیک سنگین در چالوس و هراز/ محورهای مواصلاتی استان‌های زلزله‌زده باز است"/>
    <meta property="og:description" content="رییس مرکز اطلاعات و کنترل ترافیک پلیس راهور ناجا گفت: تاکنون گزارشی از بسته شدن محورهای مواصلاتی اصلی استان‌های زلزله‌زده نداشته‌ایم و تمامی محورها باز هستند و امکان تردد وجود دارد."/>
  </head>
  <body>
    <article>
      <h1>ترافیک سنگین در چالوس و هراز/ محورهای مواصلاتی استان‌های زلزله‌زده باز است</h1>
      <address>
        <time datetime="2019-11-08T16:29:00+00:00">08 Nov 2019, 16:29</time>
      </address>
      <p>
        <i>رییس مرکز اطلاعات و کنترل ترافیک پلیس راهور ناجا گفت: تاکنون گزارشی از بسته شدن محورهای مواصلاتی اصلی استان‌های زلزله‌زده نداشته‌ایم و تمامی محورها باز هستند و امکان تردد وجود دارد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سرهنگ نادر رحمانی با اشاره به وقوع زلزله به بزرگی ۵.۹ ریشتر در حوالی «ترک» از توابع استان آذربایجان شرقی که ساعت ۲:۱۷دقیقه بامداد امروز (۱۷ آبان)، اظهار کرد: خوشبختانه تاکنون گزارشی از بسته شدن محورهای مواصلاتی اصلی استان‌های زلزله‌زده نداشته‌ایم و تمامی محورها باز هستند و امکان تردد وجود دارد و پلیس راهور اقدامات مقتضی برای تسهیل رفت‌ و آمد به این مناطق را انجام می‌دهد تا گره‌ ترافیکی به وجود نیاید.</p>
      <p>وی در خصوص وضعیت ترافیکی سایر محورهای مواصلاتی کشور اظهار کرد: در محور شمال به جنوب محور کرج - چالوس در محدوده پل زنگوله و مرزن آباد همچنین محدوده هزارچم ترافیک سنگین گزارش شده است. در محور هراز نیز محدوده تونل شماره یک، تونل تکاور و پارک جنگلی آمل ترافیک سنگین گزارش مشاهده می‌شود.</p>
      <p>رییس مرکز اطلاعات و کنترل ترافیک پلیس راهور ناجا ادامه داد: ترافیک در محور رشت - قزوین و رودبار - منجیل نیمه‌سنگین و سنگین است همچنین ترافیک آزادراه قزوین - کرج و کرج - تهران نیز سنگین تا نیمه سنگین گزارش شده است.</p>
      <p>وی به محدودیت‌های ترافیکی اعمال شده در محورهای کرج به چالوس و رودهن به آمل اشاره کرد و گفت: این محدودیت‌ها از ساعت ۱۳ روز جاری اعمال شده است و ادامه خواهد داشت.</p>
      <p>رحمانی در خصوص مداخلات جوی در محورهای مواصلاتی اظهار کرد: در اکثر محورهای استان فارس شاهد بارش باران هستیم.</p>
      <p>وی در پایان از مردم خواست پیش از آغاز سفر از طریق شماره گیری ٨٨٢۵۵۵۵۵ طی ساعات شبانه روز از آخرین وضعیت جوی و ترافیکی راه‌های کشور مطلع شوند.</p>
    </article>
  </body>
</html>