<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/thriler-frikis-sti-thessaloniki-allodapoi-apigagan-kai-viasan-aniliko-sta-kinita-toys-vrethikan-oi-aselgeis-praxeis/"/>
    <meta property="og:site_name" content="europost.gr"/>
    <meta property="article:published_time" content="2019-11-08T16:15:36+00:00"/>
    <meta property="og:title" content="Θρίλερ φρίκης στη Θεσσαλονίκη: Αλλοδαποί απήγαγαν και βίασαν ανήλικο! Στα κινητά τους βρέθηκαν οι ασελγείς πράξεις!"/>
    <meta property="og:description" content="ια ασελγείς πράξεις σε βάρος ανήλικου ομοεθνή τους συνελήφθησαν δυο αλλοδαποί από αστυνομικούς της Ασφάλειας Θεσσαλονίκης. Οι συλληφθέντες κρατούσαν τον ανήλικο παρά τη θέλησή του σε διαμέρισμα, απαιτώντας και αποκομίζοντας εκβιαστικά χρηματικό ποσό από συγγενείς του"/>
  </head>
  <body>
    <article>
      <h1>Θρίλερ φρίκης στη Θεσσαλονίκη: Αλλοδαποί απήγαγαν και βίασαν ανήλικο! Στα κινητά τους βρέθηκαν οι ασελγείς πράξεις!</h1>
      <address>
        <time datetime="2019-11-08T16:15:36+00:00">08 Nov 2019, 16:15</time>
      </address>
      <p>ια ασελγείς πράξεις σε βάρος ανήλικου ομοεθνή τους συνελήφθησαν δυο αλλοδαποί από αστυνομικούς της Ασφάλειας Θεσσαλονίκης.</p>
      <p>Οι συλληφθέντες κρατούσαν τον ανήλικο παρά τη θέλησή του σε διαμέρισμα, απαιτώντας και αποκομίζοντας εκβιαστικά χρηματικό ποσό από συγγενείς του προκειμένου να τον αφήσουν ελεύθερο.</p>
      <p>Στην κατοχή τους οι αστυνομικοί της Υποδιεύθυνσης Προστασίας Ανηλίκων της Ασφάλειας Θεσσαλονίκης βρήκαν και κατάσχεσαν κινητό τηλέφωνο που περιείχε πορνογραφικό υλικό με τον νεαρό, με το οποίο τον εκβίαζαν ότι θα το δημοσιοποιήσουν σε περίπτωση που αποκάλυπτε τις σε βάρος του πράξεις.</p>
      <p>Πρόκειται για έναν 24χρονο και έναν 28χρονο, σε βάρος των οποίων σχηματίσθηκε δικογραφία για πορνογραφία ανηλίκων σε βαθμό κακουργήματος, βιασμό, αρπαγή ανηλίκων, παράνομη κατακράτηση και παράβαση του Νόμου περί αλλοδαπών.</p>
      <p>Σύμφωνα με την καταγγελία ανήλικου αλλοδαπού, την 02-11-2019 οι δύο δράστες, αφού τον οδήγησαν σε κατάστημα στην περιοχή της Μενεμένης, όπου εργαζόταν ο 24χρονος και με τη χρήση σωματική βίας τον ανάγκασαν να επικοινωνήσει με συγγενικό του πρόσωπο, προκειμένου να τους καταβάλει χρηματικό ποσό για να τον απελευθερώσουν.</p>
      <p>Στον ίδιο χώρο, με τη χρήση σωματικής και ψυχολογικής βίας τον εξανάγκασαν να αφαιρέσει τα ρούχα του και ο 24χρονος τον βιντεοσκόπησε με κινητό τηλέφωνο, απειλώντας ότι θα δημοσιοποιήσει το πορνογραφικό υλικό σε περίπτωση που αποκάλυπτε όσα ενήργησαν σε βάρος του.</p>
      <p>Ακολούθως, τον ακινητοποίησαν και ο 24χρονος ασέλγησε σε βάρος του ενώ ο 28χρονος κατόπτευε τον χώρο προκειμένου να μην γίνουν αντιληπτοί.</p>
      <p>Στη συνέχεια οι δράστες μετέφεραν τον ανήλικο σε οικία στην ίδια περιοχή, όπου τον κρατούσαν παρά τη θέλησή του, μέχρι και το απόγευμα της 03-11-2019, οπότε και τον απελευθέρωσαν αφού παρέλαβαν χρηματικό ποσό από συγγενή του.</p>
      <p>Αστυνομικοί της Υποδιεύθυνσης Προστασίας Ανηλίκων εντόπισαν και συνέλαβαν τους δύο αλλοδαπούς απογευματινές ώρες χθες ενώ στην κατοχή του 24χρονου βρέθηκε και κατασχέθηκε το κινητό τηλέφωνο με το πορνογραφικό υλικό.</p>
      <p>Οι συλληφθέντες θα οδηγηθούν στον Εισαγγελέα.</p>
      <h3>Σχετικά</h3>
    </article>
  </body>
</html>