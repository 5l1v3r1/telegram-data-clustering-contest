<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/na-mikolajivshchini-chinovniki-privlasnili-3-mln-vidileni-na-remont-dorig-638757.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T16:46:04+00:00"/>
    <meta property="og:title" content="На Миколаївщині чиновники привласнили 3 млн, виділені на ремонт доріг"/>
    <meta property="og:description" content="В актах виконаних робіт посадовці «затвердили» завідомо неправдиві дані про кількість задіяної на об’єктах техніки та робітників"/>
  </head>
  <body>
    <article>
      <h1>На Миколаївщині чиновники привласнили 3 млн, виділені на ремонт доріг</h1>
      <address>
        <time datetime="2019-11-08T16:46:04+00:00">08 Nov 2019, 16:46</time>
      </address>
      <h4>В актах виконаних робіт посадовці «затвердили» завідомо неправдиві дані про кількість задіяної на об’єктах техніки та робітників</h4>
      <p>СБУ викрила посадовців Служби автомобільних доріг Миколаївщини і місцевого облавтодору на привласненні майже 3 мільйонів гривень, виділених на ремонт у регіоні шляхів загального користування.</p>
      <p>Про це 8 листопада повідомляє пресцентр СБУ.</p>
      <p>«Оперативники та слідчі спецслужби встановили, що у поточному році чиновники уклали угоди з комерційними структурами на здійснення дорожніх робіт на суму 12 мільйонів гривень. В актах виконаних робіт посадовці «затвердили» завідомо неправдиві дані про кількість задіяної на об’єктах техніки та робітників. Це дозволило зловмисникам привласнити майже 3 мільйони гривень державних коштів», - говориться у повідомленні.</p>
      <p>Зазначається, що під час слідчих дій в адміністративних приміщеннях Служби автомобільних доріг, Миколаївського облавтодору, в офісах комерційних структур та за місцями проживання фігурантів справи правоохоронці вилучили документацію, яка підтверджує проведення оборудки.</p>
      <p>У межах кримінального провадження, розпочатого за ст. 191 Кримінального кодексу України, триває досудове слідство для притягнення до відповідальності всіх осіб, причетних до привласнення державних коштів. </p>
      <p>Нагадаємо, співробітники Служби безпеки України<a href="https://glavcom.ua/news/na-bukovini-sbu-zatrimala-mitnika-yakiy-zaroblyav-na-jevroblyahah-638132.html"> блокували у Чернівецькій області масштабний механізм незаконного оформлення автомобілів з іноземною реєстрацією</a>, який завдав державі збитки мінімум на 3 мільйони гривень.</p>
      <related>
        <a href="https://glavcom.ua/kyiv/news/sbu-pidozryuje-chinovnikiv-klichka-u-mahinaciyah-pid-chas-budivnictva-velikoji-okruzhnoji-dorogi-638700.html"/>
        <a href="https://glavcom.ua/news/zelenskiy-zvilniv-troh-zastupnikiv-golovi-sbu-638646.html"/>
        <a href="https://glavcom.ua/news/sbu-zatrimala-ekskerivnika-derzhavnogo-pidprijemstva-za-pidozroyu-u-kontrabandi-v-rosiyu-komplektuyuchih-dlya-viyskovih-korabliv-638389.html"/>
      </related>
    </article>
  </body>
</html>