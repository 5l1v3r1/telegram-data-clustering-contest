<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980814146.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T16:30:00+00:00"/>
    <meta property="og:title" content="نظرات برگزیده مخاطبین الف:‌کسانی که آینده ای ندارند مدام از گذشته درخشان حرف می زنند/ چرا رفتار عده ای را به آذری‌ها نسبت می‌دهید؟/ یک سیاستمدار نباید اینقدر بی تحمل باشد"/>
    <meta property="og:description" content="«"/>
  </head>
  <body>
    <article>
      <h1>نظرات برگزیده مخاطبین الف:‌کسانی که آینده ای ندارند مدام از گذشته درخشان حرف می زنند/ چرا رفتار عده ای را به آذری‌ها نسبت می‌دهید؟/ یک سیاستمدار نباید اینقدر بی تحمل باشد</h1>
      <address>
        <time datetime="2019-11-08T16:30:00+00:00">08 Nov 2019, 16:30</time>
      </address>
      <p>بینندگان «الف» هر روز با ارائه نظرات خود در تکمیل و تعمیق محتوای ارائه شده مشارکت می کنند. بسیاری از این نظرات گویای دقت و توجه مخاطبان و داوری عمومی آن ها نسبت به وقایع روز است. گزیده‌ای از نظرات مخاطبین «الف» را ذیل مطالب پر بحث هفته به انتخاب تحریریه «الف» بخوانید.</p>
      <p><b>«<a href="https://www.alef.ir/news/3980808085.html">کوروش؛ آسوده بخواب، مذهبی‌ها بیدارند</a>» </b>عنوان یادداشتی بود که در الف منتشر شد. تعدادی از نظرات مخاطبین الف درباره این یادداشت را می‌خوانید:</p>
      <p>
        <b>* بعضی وقت ها می بینی کارخود دشمنه. هرکسی می دونه انسان حریص علی ما منع است . با ممنوع کردنش بیخود حساسیت ایجاد می کنند. کاش هر اقدامی یک تبصره فرهنگی داشت</b>
      </p>
      <p>* از کورش فقط دو سندکوتاه وجوددارد.کورش مثل هرشخصیت دیگری زمانی ارزشمنداست که واقعی باشد.من به عنوان معلم تاریخ گزافه گویی های سلطنت طلبان بی سواددرحق کورش رابزرگترین جفادرحق اومی دانم عاقبت جایگاه کورش رابه یک نقش آفرین قصه های کوچه بازاری تنزل می دهند.</p>
      <p>
        <b>*فقط روز کوروش سابقه تاریخی نداره؟ راهپیمایی اربعین چی؟ سابقه تاریخی داره؟ آیا امام خمینی راهپیمایی اربعین می رفت؟ از میان این همه مراجع تقلید دوران معاصر یا قدیم کدام راهپیمایی اربعین میرفتن؟ اگر روز کورش سابقه ده ساله داره، راهپیمایی اربعین هم سابقه ۵ ساله داره</b>
      </p>
      <p>*(در پاسخ به کامنت بالا)توصیه به راهپیمایی اربعین از امام معصوم رسیده یعنی بیش از 1200 سال پیش! نگیم همه مراجع، اکثر آقایون این مسیرو رفتند. عکسهایی هم بعضا وجود دارد. بلکه یکی از مسیرهای موازی مسیر معروف کنونی، راهی هست بنام علما. یعنی علما از این مسیر میرفتند.</p>
      <p>
        <b>*کسانی که اینده ای نداشته باشند مدام از گذشته درخشان حرف می زنند. سلطنت شاهان جز نکبت و بدبختی چیزی برای مردم نداشته. کاش اینها که کوروش کوروش می کنند کمی تاریخ می خواندند</b>
      </p>
      <p>*راجع به کوروش و گذشته اش حرف و حدیث بسیار است ولی چرا چند سالی است که جوانان ایرانی آنرا پر آب و تاب کرده و دیگران از آن استفاده می کنند .دلیل حساصیت [ حساسیت] است که به چند دلیل قابل توجیه است 1- جوان ایرانی بیکار است و دنبال مستمسک می گردد در صورتیکه از طرف قلبش به آن ایمان ندارد .2-مستی و پول های باد آورده و ژن های خوب که باعث می شود از این موقعیت خودی نشان داده شود .3- افراد بیما ر که منتظرند در جایی شلوغی بر پا شود و آنها عقده های خود را خالی کنند .4- بیگانگان که خود آتش بیار معرکه هستند و دنبال بهانه می گردند .5- باید از این برنامه حساسیت را بر داشت و رهایشان کرد تا یکسال هر چه می خواهند بتازانند و خودشان خسته می شوند .</p>
      <p>
        <b>*یکم هم در مورد شعارهای نژادپرستانه و تنفر آمیز که در این سالها باب شده بنویسید. که چگونه افراد معتقد به منشور کوروش که ادعای برابری و مساوات دارند نوبت به شعارهای نژادپرستانه میشود سرتاپا دفاع میکنند و به طرز مشمئز کننده ای حتی نمیگذارند افشا گری صورت گیرد؟؟ آیا اونهایی که از بیرون ایران و در تلویزیونهای خارجی از این اعمال نژادپرستانه دفاع میکنند جرات فقط و فقط یک شعار بیرون ایران و در کشورهای غربی دارند که مردم را تشویق به تنفر و کینه میکنند؟ و یا آنها رو به وضعیت افتضاحی پرت خواهند کرد</b>
      </p>
      <p>*بعضی علما گفته اند منظور ذوالقرنین درقرآن کورش است. مرحوم علامه طباطبائی در تفسیر المیزان می گوید، نام ذوالقرنین بر کوروش با توجه به خصوصیات ذکر شده بیشتر تطبیق دارد. هیچ تضادی بین اسلام وگذشته تاریخی ایران وجود ندارد. اصولا هویت یک ملت بسته به تاریخ گذشته آن است وباید آنرا پاسداشت. ما باید به کورش افتخار کنیم زیرا منشور حقوق بشری آن افتخار بشریت است.ولیکن متاسفانه  عده ای متعصب از هر دوطرف باعث ایجاد اختلاف در کشور میشوند. همانطوریکه سالگرد مراسم مذهبی را باید گرامی بداریم. وبه آن احترام بگذاریم ،باید مراسم ملی خود را هم گرامی بداریم و دولت ها ازآن حمایت کنند.لیکن متاسفانه برخوردهای غیر منطقی با مردم وبویژه جوانان دربرخی سالها در پاسارگاد،گاهلا موجب افزایش اختلافات شده است.</p>
      <p>
        <b>*مردم ما از وطنشون دفاع کردند یقینا اگه مسلمان هم نبودند از کشورشون دفاع میکردند یعنی میفرمایی رییس علی دلواری میرزا کوچک خان جنگلی و دیگران برای اسلام از کشور دفاع کردند دین مسئله شخصی است و هر کسی از وطنش دفاع میکند و ربطی به دین ندارد</b>
      </p>
      <p>*هر کی دوست دارد برود راه پیمایی اربعین هر کی هم دوست دارد می رود سر قبر کوروش. متاسفانه مقامات همه موضوعات را امنیتی کرده اند به طوریکه ملت همگی باید باب طبع آنها لباس بپوشند و زندگی کنند.</p>
      <p>
        <b>***</b>
      </p>
      <p><b>«<a href="https://www.alef.ir/news/3980812016.html">تماشاگران آذری از فتوت اجداد خود، سردار و سالار ملی خبر دارند؟» </a></b>عنوان یادداشتی بود که در الف و بدلیل اتفاقات بازی تراکتورسازی و استقلال تهران منتشر شد. تعدادی از نظرات مخاطبین الف درباره این یادداشت را می‌خوانید:</p>
      <p>
        <b>*حاکمان ما وقتی جوانان را از تاریخ وتمدن کهن ایرانی اجدادشان دور میکنند اینها بدام مزدوران ضد کشور می افتند وبا دادن هویت غیرواقعی به مردم اذری انها را از مام میهن جدا کرده وبسمت دشمنان اجدادشان میبرند وبی تفاوتی مقامات کشوری ومحلی بسیار خطرناک است دشمن اصلی همینجا لانه کرده ودر پشت مرزهای ماست دیگر چه شعاری باید بدهند ویا چه عملی باید بکنند که عمق فتنه را بفهمید واز خواب بیدار شوید</b>
      </p>
      <p>*(در پاسخ به کامنت بالا)چه ربطی داشت که حاکمان از کهن دور کردن؟ می شود بگویید کجا دور کردن؟ آن وقت این چه ربطی به این داشت که بخواهند این چیزها را بگویند برای آن نسل کش ها؟ هر چند چند نفر لیدر دارند و از احساسات تماشاگران استفاده می کنند و جووگیر می شوند. در ضمن شما صد سال یا ۵۰ سال پیش بروید این چیزها وجود داشته ولی چیزی که مهم است این عده ای قلیل را نباید به آنها فرصت جولان داد و در بعضی فیلم ها عده ای اعتراض کردن و علیه این ها شعار سر می دادن</p>
      <p>
        <b>*اینها که دنبال تجزیه واستقلال هستند یک مشت جوان جو زده هستن ...</b>
      </p>
      <p>*چرا این رفتار را به آذریها نسبت میدهید مگر همه در ورزشگاه این شعار را دادند؟ مگر ورزشگاه چند نفر جا دارد؟ مگر خریدن بلیط کل ورزشگاه برای یک دستگاه جاسوسی چقدر هزینه دارد؟ شما چه میدانید این شاید حتی نقشه ای کلان برای ایجاد دشمنی بین ایران و ترکیه باشد. ترکیه بزرگترین شریک تجاری ایران در منطقه است و حتما کسانی هستند که از این اختلافات سود میبرند.</p>
      <p>
        <b>* به دلیل کوتاهی نهادهای فرهنگی و آموزشی و در نگاه تخصصی تر ، به دلیل کوتاهی نهادهای امنیتی، اندیشه پان ترکیسم در آذربایجان نفوذ کرده است. در این خصوص باید مسئولین سیاسی و امنیتی پاسخگو باشند. که متاسفانه در ایران پاسخگویی مسئولین معنا و مفهومی ندارد.</b>
      </p>
      <p>*این رفتار کاملا نژادپرستانه و فاشیستی بود ، باور کنید اگر در اروپا اتفاق می افتاد جریمه بسیار سنگینی باید تراکتور پرداخت میکرد حتی بعید نبود تیم تعلیق شود حالا ما منتظر تصمیم قاطع ارگانهای ذیربط هستیم با توجه به اینکه از طرف باشگاه عذر خواهی رسمی صورت نگرفته و کاش لااقل مردم تبریز یک بیانه ای صادر میکردند و نمایندگان آنها هم تا حالا موضع در خوری اتخاذ نکرده اند انشا اله که تفرقه و فتنه در این مملکت افول کند.</p>
      <p>
        <b>***</b>
      </p>
      <p>در واکنش به<b><a href="https://www.alef.ir/news/3980813143.html"> توهین علی مطهری به یک دانشجو</a></b>یادداشتی در الف  با عنوان «<b><a href="https://www.alef.ir/news/3980814107.html">ادب مرد به ز دولت اوست؟</a>»</b>منتشر شد. تعدادی از نظرات مخاطبین الف درباره این یادداشت را می‌خوانید:</p>
      <p>
        <b>*اگر با پسر هم شوخی کرده باشه به نظرتون این شوخی مبتذل در محیطی که خانمها هم حضور دارند لایق یه آدم محترم هست چه برسه به یه نماینده مجلس اصلا قابل توجیه نیست</b>
      </p>
      <p>*با یه پسر شوخی کرده . البته باید فیلم کامل را دید تا بشود اظهار نظر کرد..</p>
      <p>
        <b>*هیچ چیز نمیتونه بی تقوایی و بی تربیتی رو توجیه کنه. با هیچ آبی و هیچ صابونی بی‌نزاکتی داعیه‌دار ناهمگون نمایندگی ملت ایران پاک و شسته نمیشه. چقدر خوبه اگه آدم قراره دفاع کنه از معروف دفاع کنه ، نه از منکر</b>
      </p>
      <p><b>*</b>آقای مطهری که ادعا می کنند این حرف را در جواب یک پسر داده اند. اما: 1. در فیلم که صدای یک خانم می آید که درباره قرص به آقای مطهری صحبت می کند. 2. پاسخ در موضوع قرص بارداری ، حتی با هدف شوخی ، منطقا در پاسخ به یک آقا داده نمی شود. چون قرص بارداری ربطی به یک پسر ندارد که بخواهی با آن به کسی تیکه بندازی. 3.حتی اگر حالات 1 و 2 هم نبود ، و شخصی به شما توهین هم کرده بود ، رفتار شما نشاندهنده این است که با یک آدم معمولی که در جواب فحش ، فحش می دهد فرقی ندارید. ...!</p>
      <p>
        <b>*این عادت دیرینه‌ی برخی است که بجای عذر خواهی و ندامت و خجالت ، از موضع طلبکاری با ملت سخن میگویند</b>
      </p>
      <p>*این شوخی ولو اینکه مخاطب شما پسر باشه، در شان شما و خاندان حضرتعالی نیست. از پیشگاه ملت و بویژه استاد شهید مطهری عذرخواهی کن</p>
      <p>
        <b>*اصل حرف شما رکیک بوده است چه به پسر زده اید چه به دختر، هر جای دنیا مسئولی با شهروند عادی و یا با دانشجویی این گونه موهن صحبت کند بلافاصله مجبور به استعفا خواهد شد.</b>
      </p>
      <p>*وقتی کسی که مثل مطهری ادعای فرهنگ و ادب و علم دانش  داره با یک خانم شبیه افراد لمپن لات .. رفتار می کنه چطور انتظار داریم مردم در خیابان به خواهر و مادر همدیگه فحش ناموسی نثار نکنن ؟؟ چطور انتظار داریم وضعیت ورزشگاهها اینطور نباشه ؟؟</p>
      <p>
        <b>*کاری به مواضع آقای مطهری و درستی یا نادرستی حرف آن خانم ندارم . ولی واقعا" یک سیاستمدار باید اینقدر بی تحمل باشد که چنین جوابی بدهد ؟</b>
      </p>
      <p>*دختره بی ادبی کرد. مطهری بدتر جواب داد شرم آور بود. مساله اینه که از سیاسی مشهوری مثل مطهری انتظار نیست اینقدر بی اعصاب و احیانا تندخو باشه بار اولش نیست که</p>
      <p>
        <b>*اين نوع جوابگويي كلا در شان يك انسان معمولي هم نيست ولي يك جانبه نگاه نكنيم اين چه رسمي است كه در مناظرات وسخنراني ها ومراسم سالهاي متماديست كه معلوم نيست مسئول نظم جلسات كيست ومستمعين هر حركتي را مجاز مي دانند</b>
      </p>
      <p>*حتی اگه مقصر اون دختره باشه  این آقا نبایستی همچین حرف خیلی زشتی را می گفت . به نظرم بایستی به شدت با ایشون برخورد قضایی بشه . این آقا صلاحیت هیچ گونه مسئولیت اجرایی و دانشگاهی را نداره .</p>
      <p>
        <b>*گویا بهترین دفاع تا الان این بوده که مخاطب یک پسر بوده! باز هم حرفی زشت زده است. می‌گویند با پسره شوخی داشته، شوخیش رو باید در مقابل آن همه دختر و پسر بیان کنه؟ می‌گویند توهین کرده! خوب به همه سیاستمدارها توهین میشه، باید اونم چاله میدونی جواب بده؟ در هر دموکراسی معمولی یک چنین سیاستمداری با چنین حرف سخیفی که نامتناسب با فرهنگ عمومی اون جامعه است زمین می‌خوره، اما خوب تو ایران داستان چیز دیگست.</b>
      </p>
      <p>*وقتی نماینده ملت به یک کارمند می گوید .. می خوری و یا نماینده دیگر به زنی تعرض می کند بعد می گوید خودش خواست و یا ... خوب شما انتظار دارید ایشان در جواب یک شنونده که می گوید قرصهایت را خوردی یا همراهت است بگوید بله متشکرم از تذکرتان ، خوب او اینجور برداشت می کند که وی او را یک دیوانه فرض کرده که با روزی چند تا قرص اعصاب و روان به حیات خود ادامه می دهد . اما مشکل بالاتر از این حرفهاست ملت گستاخ شده اند و همدیگر را با الفاظ بد خطاب می کنند .</p>
      <p>
        <b>*دانش آموز پسر با کنایه شوخی کرده ایشان هم با شوخی پاسخ داده (که بهتر بود اینگونه شوخی نمی کرد) خیلی سخت نگیرید. سعی کنید در میدانهای حریت، به دنبال منافع شخصی نبودن، دفاع از حقوق مردم، پایبندی به اصول، پایبندی به جمهوریت و اسلام، سلامت و... از جبهه مقابلتان ایراد پیدا کنید.</b>
      </p>
      <p>*(در پاسخ به کامنت بالا)حریت ؟؟؟ تو الان حریت داری که داری کارش رو ماست مالی میکنی .اولاکه شوخی نبود برو فیلم رو ببین دوما مطهری ید طولایی در توهین داره سوما نه تنها توهین کرده بلکه توهینش هم جنسی بود .توی جلسه ی عده ای خانم حضور دارن چال میدون که نیست</p>
    </article>
  </body>
</html>