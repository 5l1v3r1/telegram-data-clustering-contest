<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740716"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T16:59:00+00:00"/>
    <meta property="og:title" content="จันทบุรีชวนเที่ยวงาน&quot;ชื่น ชม ชิม อาหารถิ่นจันทบูร&quot;"/>
    <meta property="og:description" content="งาน ชื่น ชม ชิม อาหารถิ่นจันทบูร ประชาชน นักท่องเที่ยว ร่วมแต่งกายชุดไทยร่วมงาน ชิม ช็อป อาหารท้องถิ่น พร้อมชมการแสดงศิลปวัฒนธรรมท่ามกลางอากาศที่เย็นสบาย"/>
  </head>
  <body>
    <article>
      <h1>จันทบุรีชวนเที่ยวงาน"ชื่น ชม ชิม อาหารถิ่นจันทบูร"</h1>
      <address>
        <time datetime="2019-11-08T16:59:00+00:00">08 Nov 2019, 16:59</time>
      </address>
      <p>
        <b>งาน ชื่น ชม ชิม อาหารถิ่นจันทบูร ประชาชน นักท่องเที่ยว ร่วมแต่งกายชุดไทยร่วมงาน ชิม ช็อป อาหารท้องถิ่น พร้อมชมการแสดงศิลปวัฒนธรรมท่ามกลางอากาศที่เย็นสบาย</b>
      </p>
      <p>เมื่อเร็วๆนี้  ที่ หอจดหมายเหตุแห่งชาติ จันทบุรีได้จัดให้มีงาน ชื่น ชม ชิม อาหารถิ่นจันทบูร สมัยที่ 2 โดยนายวิทูรัช ศรีนาม ผู้ว่าราชการจังหวัดจันทบุรี นำหัวหน้าส่วนราชการ ประชาชน นักท่องเที่ยว แต่งกายชุดไทยย้อนยุคร่วมงานชมการแสดงและเลือกซื้ออาหารพื้นเมืองรับประทานกันอย่างคึกคักท่ามกลางอากาศที่เย็นสบาย ซึ่งจังหวัดจันทบุรี ร่วมกับการท่องเที่ยวแห่งประเทศไทย (ททท.) สมาคมส่งเสริมการท่องเที่ยวจันทบุรี /หอจดหมายเหตุแห่งชาติจันทบุรีและภาคีเครือข่ายภาครัฐและเอกชนร่วมกันจัดขึ้นเพื่อเป็นการโชว์อาหารถิ่นของดีเมืองจันท์ กระจายรายได้จากการท่องเที่ยวสู่ชุมชนโดยนำเสนอ อัตลักษณ์ท้องถิ่นด้านวิถีการกินและอาหารถิ่นที่มีการสืบทอดจากอดีตสู่ปัจจุบัน รวบรวมอาหารถิ่นจันทบุรีนานาชนิด อาทิ อาหารทะเล อาหารท้องถิ่น อาหารอาหารชุมชนเมืองจันท์กว่า 40 ร้าน การแสดงดนตรีและลีลาศย้อนยุค เทิดพระเกียรติ และการแสดงชุด “ระบำแก้วจันทราศรีสุนันทาลัย” นิทรรศการ“ฟิลม์กระจก มรดกโลก คุณค่าแห่งการสืบสาน” ซึ่งทางหอจดหมายเหตุแห่งชาติได้รับการประกาศจาก UNESCO ขึ้นทะเบียนเป็นมรดกความทรงจำแห่งโลก UNESCO OF THE WORLD เชิญชวนแต่งชุดไทยเพื่อถ่ายภาพ ณ มุมชักภาพย้อนยุค งานมีไปถึง 10 พฤศจิกายน ณ บริเวณหอจดหมายเหตุแห่งชาติ จ.จันทบุรี</p>
      <figure>
        <img src="https://www.dailynews.co.th/admin/upload/20191109/news_FEaCtJzaZr001124_533.jpg?v=20191109033?v=3107"/>
      </figure>
      <figure>
        <img src="https://www.dailynews.co.th/admin/upload/20191109/news_UmxSRLFkJn001125_533.jpg?v=20191109033?v=8883"/>
      </figure>
      <figure>
        <img src="https://www.dailynews.co.th/admin/upload/20191109/news_ZGFBuydpIS001125_533.jpg?v=20191109033?v=7456"/>
      </figure>
      <figure>
        <img src="https://www.dailynews.co.th/admin/upload/20191109/news_orgMIrFvgC001126_533.jpg?v=20191109033?v=9074"/>
      </figure>
      <figure>
        <img src="https://www.dailynews.co.th/admin/upload/20191109/news_QmCuOEzTrF001145_533.jpg?v=20191109033?v=2154"/>
      </figure>
    </article>
  </body>
</html>