<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/world/voreia-agglia-plimmyres-kai-ekkenoseis-perioxon-mia-nekri/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T16:00:49+00:00"/>
    <meta property="og:title" content="Βόρεια Αγγλία : Πλημμύρες και εκκενώσεις περιοχών – Μια νεκρή"/>
    <meta property="og:description" content="Η αστυνομία ανακοίνωσε ότι η σορός της γυναίκας βρέθηκε κοντά στις όχθες του ποταμού Ντέργουεντ, κοντά στην πόλη Ντάρλεϊ Ντέιλ στο Ντέρμπισάιρ."/>
  </head>
  <body>
    <article>
      <h1>Βόρεια Αγγλία : Πλημμύρες και εκκενώσεις περιοχών – Μια νεκρή</h1>
      <h2>Η αστυνομία ανακοίνωσε ότι η σορός της γυναίκας βρέθηκε κοντά στις όχθες του ποταμού Ντέργουεντ, κοντά στην πόλη Ντάρλεϊ Ντέιλ στο Ντέρμπισάιρ.</h2>
      <address><time datetime="2019-11-08T16:00:49+00:00">08 Nov 2019, 16:00</time> by <a rel="author">ΤοΒΗΜΑ Team</a></address>
      <p>Μια γυναίκα βρέθηκε νεκρή σήμερα, αφού σφοδρές <a href="https://www.in.gr/tags/%ce%ba%ce%b1%cf%84%ce%b1%ce%b9%ce%b3%ce%af%ce%b4%ce%b5%cf%82/">καταιγίδες</a> είχαν ως αποτέλεσμα να πέσει η βροχή ενός μήνα σε διάστημα μικρότερο των 24 ωρών σε τμήματα της κεντρικής και βόρειας Αγγλίας.</p>
      <p>Η αστυνομία ανακοίνωσε ότι η <a href="https://www.in.gr/tags/%cf%83%ce%bf%cf%81%cf%8c%cf%82/">σορός</a> της γυναίκας βρέθηκε κοντά στις όχθες του ποταμού Ντέργουεντ, κοντά στην πόλη Ντάρλεϊ Ντέιλ στο Ντέρμπισάιρ.</p>
      <p><a href="https://www.in.gr/2019/11/08/economy/aade-liksiprothesmes-ofeiles-ypsous-59-dis-eyro-entaxthikan-sti-rythmisi-ton-120-doseon/">ΑΑΔΕ : Ληξιπρόθεσμες οφειλές ύψους 5,9 δισ ευρώ εντάχθηκαν στη ρύθμιση των 120 δόσεων <br/></a>«Η γυναίκα φαίνεται πως παρασύρθηκε από τα λασπόνερα στο Ρόουσλι και η σορός της… βρέθηκε στο Ντάρλεϊ Ντέιλ» έγινε γνωστό σε μια ανακοίνωση της αστυνομίας.</p>
      <figure>
        <img src="https://www.in.gr/wp-content/uploads/2019/11/6-600x393.jpeg"/>
      </figure>
      <figure>
        <iframe data-src="https://twitter.com/tictoc/status/1192815210555461636?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Δεκάδες άνθρωποι εγκλωβισμένοι</h3>
      <p>Δεκάδες άνθρωποι παγιδεύτηκαν σε ένα εμπορικό κέντρο στην πόλη Σέφιλντ τη νύχτα, αφού εγκλωβίστηκαν από τους χείμαρρους λάσπης και άλλοι 100 διασώθηκαν από ένα κοντινό εμπορικό κέντρο από πυροσβέστες, που κατάφεραν να τους προσεγγίσουν με φουσκωτά σκάφη.</p>
      <figure>
        <img src="https://www.in.gr/wp-content/uploads/2019/11/5-600x349.jpeg"/>
      </figure>
      <figure>
        <img src="https://www.in.gr/wp-content/uploads/2019/11/4-600x350.jpeg"/>
      </figure>
      <p>Η μεγαλύτερη ανησυχία των αρχών αφορά έξι περιοχές κοντά στον ποταμό Ντον, στην πόλη Ντονκάστερ, όπου η στάθμη των υδάτων ανήλθε σε επικίνδυνα επίπεδα ρεκόρ.</p>
      <h4>Προειδοποιήσεις από τις Αρχές</h4>
      <p>Οι αρχές εξέδωσαν αρχικά προειδοποιήσεις προς τους κατοίκους προκειμένου να εγκαταλείψουν αμέσως τις εστίες τους, αργότερα, ωστόσο, τους συνέστησαν να παραμείνουν απλά σε επιφυλακή.</p>
      <p>Συνολικά, εκδόθηκαν τουλάχιστον 150 προειδοποιήσεις σε όλη τη χώρα όπου η Υπηρεσία Περιβάλλοντος προειδοποίησε για το ενδεχόμενο πλημμυρών.</p>
      <figure>
        <img src="https://www.in.gr/wp-content/uploads/2019/11/2-2-600x374.jpeg"/>
      </figure>
      <p>«Συνιστάται στους κατοίκους των περιοχών αυτών να εγκαταλείψουν αμέσως τα σπίτια τους», ανέφερε το δημοτικό συμβούλιο του Ντόνκαστερ. «Συνιστούμε στον κόσμο να αναζητήσει καταφύγιο σε οικογένεια και φίλους. Έχουν δημιουργηθεί προσωρινά κέντρα φιλοξενίας».</p>
      <figure>
        <iframe data-src="https://twitter.com/HeidiBooth90/status/1192770139780988929?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Οι σοβαρότερες πλημμύρες σημειώθηκαν στην κεντρική και βόρεια Αγγλία, ενώ έχουν εκδοθεί τουλάχιστον άλλες 100 προειδοποιήσεις σε όλη τη χώρα όπου η Υπηρεσία Περιβάλλοντος προειδοποίησε για το ενδεχόμενο πλημμυρών.</p>
      <figure>
        <img src="https://www.in.gr/wp-content/uploads/2019/11/3-1-600x428.jpeg"/>
      </figure>
      <p>Η κατακλυσμιαία βροχή προκάλεσε επίσης πολλά προβλήματα στις μετακινήσεις με ορισμένες σιδηροδρομικές εταιρίες να εκδίδουν σύσταση προς τους επιβάτες «Μην ταξιδεύετε» σε περιοχές γύρω από το Σέφιλντ και άλλες περιοχές, ενώ πολλοί δρόμοι έκλεισαν.</p>
      <p>«Φρικτό να βλέπουμε αυτές τις φοβερές πλημμύρες σε όλον τον Βορρά της Αγγλίας», έγραψε ο πρωθυπουργός <a href="https://www.in.gr/tags/%ce%bc%cf%80%cf%8c%cf%81%ce%b9%cf%82-%cf%84%ce%b6%cf%8c%ce%bd%cf%83%ce%bf%ce%bd/">Μπόρις Τζόνσον</a> στο Twitter.</p>
      <figure>
        <iframe data-src="https://twitter.com/BorisJohnson/status/1192707066743459840?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>«Ένα ευχαριστώ στο προσωπικό έκτακτης ανάγκης και στους εθελοντές που βοηθούν τις οικογένειες αυτές τις δύσκολες ώρες».</p>
      <p>
        <a href="https://www.tovima.gr/2019/11/08/society/xristougenniatikos-gia-ta-dora-kai-epidomata-apo-to-eirinodikeio/">Χριστουγεννιάτικος μποναμάς για τα δώρα και επιδόματα από το Ειρηνοδικείο</a>
      </p>
    </article>
  </body>
</html>