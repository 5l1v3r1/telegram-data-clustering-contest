<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/drugi/trikratniyat-svetoven-shampion-ruzhdi-ruzhdi-vtreshchi-s-tova-izkazvane_442733.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-08T16:01:00+00:00"/>
    <meta property="og:title" content="Tрикратният световен шампион Ружди Ружди втрещи с това изкaзване"/>
    <meta property="og:description" content="Гюлетласкачът е доволен от победата, но разочарован от резултата си"/>
  </head>
  <body>
    <article>
      <h1>Tрикратният световен шампион Ружди Ружди втрещи с това изкaзване</h1>
      <h2>Гюлетласкачът е доволен от победата, но разочарован от резултата си</h2>
      <address>
        <time datetime="2019-11-08T16:01:00+00:00">08 Nov 2019, 16:01</time>
      </address>
      <figure>
        <img src="https://static.blitz.bg/documents/thumbnails/sport/780/201911/15732095472.jpg"/>
        <figcaption>Getty Images/Guliver</figcaption>
      </figure>
      <p>Гюлетласкачът Ружди Ружди завоюва трета поредна световна титла в дисциплината, побеждавайки на първенството по лека атлетика за хора с увреждания в Дубай с резултат 12.25 метра.</p>
      <p>Героят обаче втрещи всички с изненадващото си изказване, че не е доволен от представянето си. Ружди е амбициран да запише още по-силен резултат на параолимпийските игри в Токио 2020 и на следващото европейско първенство.</p>
      <p>"Състезанието мина трудно за мен. Видно можех да се представя и по-добре и да имам по-силен резултат. Аз обаче имам рана, която може би ми попречи, за да се справя още по-добре. Слаб ми е резултатът и, честно казано, не мога да се радвам. Можеше да бъде по-добре", коментира пред bTV Ружди Ружди. </p>
      <p>"Никога не съм се отказвал, въпреки раната, която имам. Продължаваме. Близките и треньорът са плътно до мен и ми помагат в трудните моменти. Имах притеснения, че може и да не спечеля световната титла. Тренировките ми бяха много променливи – понякога се представях много добре, в друг случай – много зле. Не се отказах, исках да спечеля. Преди състезанието не мислех, че мога да стана световен шампион за трети път. Според времето и как се развие надпреварата, тогава вече имам ясни цели. Никога не съм казвал, че отивам за първо място или да спечеля. Просто отивам да се състезавам по най-добрия начин", продължи Ружди.</p>
      <p>"Веднага след като спечелих, си помислих, че можех да бъда още по-добър. Хубавото е, че станах вече трикратен световен шампион, това ме радва. Много съм щастлив. За това нещо дойдох в Дубай. Хубаво е, че спечелих, обаче като резултат – не съм удовлетворен... Догодина, живот и здраве, очаквам най-голямото състезание – Параолимпиадата, а и европейското първенство. Там ще гледам да се представя по най-добрия начин", добави героят.<br/> </p>
    </article>
  </body>
</html>