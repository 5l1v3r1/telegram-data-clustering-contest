<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/08/suprun-prograla-dubinskomu-v-sudi/"/>
    <meta property="og:site_name" content="Рубрика"/>
    <meta property="article:published_time" content="2019-11-08T16:15:03+00:00"/>
    <meta property="og:title" content="Супрун програла Дубінському в суді"/>
    <meta property="og:description" content="Суд вирішив відмовити ексглаві Міністерства охорони здоров’я Уляні Супрун у задоволенні позову до народного депутата від Слуги народу Олександра Дубінського. Про це сама Супрун повідомила у Facebook. За словами ексміністра, обґрунтування такого рішення стане відомо наступного тижня. «Але вже зараз зрозуміло, що суддя просто побоялася задовольнити наш позов, попри те, що нинішній народний депутат дозволяв […]"/>
  </head>
  <body>
    <article>
      <h1>Супрун програла Дубінському в суді</h1>
      <address><time datetime="2019-11-08T16:15:03+00:00">08 Nov 2019, 16:15</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/09/Suprun-620x420.jpg"/>
      </figure>
      <p>
        <b>
          <b>Суд вирішив відмовити ексглаві Міністерства охорони здоров’я Уляні Супрун у задоволенні позову до народного депутата від Слуги народу Олександра Дубінського.</b>
        </b>
      </p>
      <p>Про це сама Супрун повідомила у <a href="https://www.facebook.com/ulanasuprun/posts/2484204755197410">Facebook.</a></p>
      <p>За словами ексміністра, обґрунтування такого рішення стане відомо наступного тижня.</p>
      <p>«Але вже зараз зрозуміло, що суддя просто побоялася задовольнити наш позов, попри те, що нинішній народний депутат дозволяв собі поширювати брехню», — написала вона.</p>
      <related>
        <h4>Читайте також</h4>
        <a href="https://rubryka.com/2019/10/17/suprun-napysala-post-pro-gemoroj-ta-prykripyla-fotografiyu-dubinskogo/"/>
      </related>
      <p>Супрун додала, що «доки Дубінський не отримав мандат, суддя задовольняла клопотання, приймала докази та демонструвала бажання розбиратися у справі», однак «щойно Дубінський став народним депутатом, суддя втратила інтерес до справи».</p>
      <p>Нагадаємо, що <a href="https://rubryka.com/2019/05/07/brehlyvyj-kontekst-ta-fejkovi-dokumenty-suprun-podala-pozov-na-veduchogo-z-1-1/">Уляна Супрун подала до ведучого програми “Гроші” на “1+1” Олександра Дубінського позов про захист честі, гідності й репутації.</a></p>
      <p>Раніше <a href="https://rubryka.com/2019/10/12/suprun-zayavyla-shho-uryad-zgortaye-reformu-ohorony-zdorov-ya/">Супрун заявила, що уряд згортає реформу охорони здоров’я.</a></p>
      <p>Екс-глава МОЗ звернулася до Офісу Президента України та Володимира Зеленського.</p>
      <p>“У вівторок на вашій нараді з міністрами і прем’єром поцікавтесь, чому кадри з “абсолютно прогнилих систем” призначають виконуючими обов’язками державних секретарів у міністерство, від ефективної та прозорої роботи якого залежать життя мільйонів українців”, – наполягає Супрун.</p>
      <p>У свою чергу<a href="https://rubryka.com/2019/10/12/goncharuk-vidpoviv-na-zvynuvachennya-suprun-shhodo-zgortannya-reform-u-moz/"> Гончарук відповів, що це відверта брехня.</a></p>
      <p>При цьому <a href="https://rubryka.com/2019/10/07/skaletska-garantuye-shho-medreforma-tryvatyme/">Скалецька гарантує, що медреформа триватиме.</a></p>
    </article>
  </body>
</html>