<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/en-psychro-dolofonia-sti-rodo-ti-kryvetai-piso-apo-ti-dolofonia-toy-44chronoy-epicheirimatia-sta-cheria-tis-el-as-43chronos-poy-feretai-os-drastis/"/>
    <meta property="og:site_name" content="europost.gr"/>
    <meta property="article:published_time" content="2019-11-08T16:30:58+00:00"/>
    <meta property="og:title" content="Εν ψυχρώ δολοφονία στη Ρόδο: Τι κρύβεται πίσω από τη δολοφονία του 44χρονου επιχειρηματία?… Στα χέρια της ΕΛ.ΑΣ 43χρονος που φέρεται ως δράστης"/>
    <meta property="og:description" content="Στα χέρια των αστυνομικών της Ασφάλειας Ρόδου βρίσκεται ο 43χρονος Σ.Σ. που φέρεται ως βασικός ύποπτος για την εν ψυχρώ δολοφονία ενός 44χρονου επιχειρηματία ο οποίος βρέθηκε τα ξημερώματα νεκρός μέσα στο αυτοκίνητό του στην"/>
  </head>
  <body>
    <article>
      <h1>Εν ψυχρώ δολοφονία στη Ρόδο: Τι κρύβεται πίσω από τη δολοφονία του 44χρονου επιχειρηματία?… Στα χέρια της ΕΛ.ΑΣ 43χρονος που φέρεται ως δράστης</h1>
      <address>
        <time datetime="2019-11-08T16:30:58+00:00">08 Nov 2019, 16:30</time>
      </address>
      <p>Στα χέρια των αστυνομικών της Ασφάλειας Ρόδου βρίσκεται ο 43χρονος Σ.Σ. που φέρεται ως βασικός ύποπτος για την εν ψυχρώ δολοφονία ενός 44χρονου επιχειρηματία ο οποίος βρέθηκε τα ξημερώματα νεκρός μέσα στο αυτοκίνητό του στην περιοχή του Έμπωνα.</p>
      <p>Στα ίχνη του οδήγησε η καταγγελία της συζύγου του θύματος που ανέφερε ότι ο Ι.Μ. από έφυγε από το σπίτι τους στην Κρητηνία το βράδυ της Πέμπτης για να συναντηθεί με τον φερόμενο ως δράστη και να διευθετήσουν τις οικονομικές διαφορές που είχαν, άγνωστο μέχρι στιγμής με τι αντικείμενο. Όμως, οι ώρες περνούσαν και ο 44χρονος δεν επέστρεφε κι έτσι η γυναίκα επικοινώνησε με τον αστυνομικό σταθμό Σαλάκου εκφράζοντας φόβους ότι του έχει συμβεί κάτι κακό.</p>
      <p>Πράγματι, ο άτυχος επιχειρηματίας βρέθηκε τα ξημερώματα από τους αστυνομικούς νεκρός μέσα στο αυτοκίνητό του με τραύματα από σφαίρες, σε μια απόμερη δασική περιοχή κοντά στο κτήμα του που βρίσκεται ανάμεσα στις περιοχές Σιάννα και Κρητηνία. Στο σημείο έφτασαν άνδρες της Ασφάλειας Ρόδου και ιατροδικαστής, ο οποίος επιβεβαίωσε ότι ο 44χρονος έπεσε θύμα δολοφονικής ενέργειας.</p>
      <p>Αμέσως αναζητήθηκε ο 43χρονος Σ.Σ. κάτοικος του Έμπωνα με τον οποίο το θύμα είχε το ραντεβού που οδήγησε στον θάνατό του και συνελήφθη βάσει της μαρτυρίας της συζύγου του 44χρονου. Οι ακριβείς συνθήκες κάτω από τις οποίες έγινε το φονικό αλλά και τα κίνητρά του ερευνώνται.</p>
      <h3>Σχετικά</h3>
    </article>
  </body>
</html>