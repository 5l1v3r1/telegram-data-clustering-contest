<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/08/roberto-maroni-appello-conferma-condanna/"/>
    <meta property="og:site_name" content="Il Post"/>
    <meta property="article:published_time" content="2019-11-08T16:01:25+00:00"/>
    <meta property="og:title" content="La Corte di Appello di Milano ha confermato una precedente condanna a un anno per Roberto Maroni"/>
    <meta property="og:description" content="La Corte di Appello di Milano ha confermato la condanna a un anno nei confronti di Roberto Maroni, ex ministro ed ex presidente della Lombardia accusato di aver fatto assumere una sua ex collaboratrice a Eupolis, una società controllata dalla regione che si occupa di formazione. Così come era successo nel processo di"/>
  </head>
  <body>
    <article>
      <h1>La Corte di Appello di Milano ha confermato una precedente condanna a un anno per Roberto Maroni</h1>
      <address>
        <time datetime="2019-11-08T16:01:25+00:00">08 Nov 2019, 16:01</time>
      </address>
      <p>La Corte di Appello di Milano <a href="https://www.ilpost.it/2018/06/18/maroni-condanna-eupolis/">ha confermato</a> la condanna a un anno nei confronti di Roberto Maroni, ex ministro ed ex presidente della Lombardia accusato di aver fatto assumere una sua ex collaboratrice a Eupolis, una società controllata dalla regione che si occupa di formazione. Così come era successo nel <a href="https://www.ilpost.it/2018/06/18/maroni-condanna-eupolis/">processo di primo grado</a>, poi, Maroni è stato assolto dall’accusa di aver commesso un reato chiedendo che la società Expo 2015 pagasse un viaggio in Giappone a un’altra sua collaboratrice. La Corte di Appello ha confermato anche le condanne nei confronti di Andrea Gibelli, allora segretario generale della regione (10 mesi e 20 giorni), e dell’ex capo della segreteria di Maroni Giacomo Ciriello (1 anno).</p>
    </article>
  </body>
</html>