<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76375-K-plastovym-priborom-ludia-davaju-vytlacenu-Gretu-so-slovami-How-Dare-You-Nazvali-to-Greta-shaming"/>
    <meta property="og:site_name" content="REFRESHER"/>
    <meta property="article:published_time" content="2019-11-08T16:22:00+00:00"/>
    <meta property="og:title" content="K plastovým príborom ľudia dávajú vytlačenú Gretu so slovami How Dare You! Nazvali to Greta shaming"/>
    <meta property="og:description" content="Blíži sa nový hit na sociálnych sieťach?"/>
  </head>
  <body>
    <article>
      <h1>K plastovým príborom ľudia dávajú vytlačenú Gretu so slovami How Dare You! Nazvali to Greta shaming</h1>
      <address><time datetime="2019-11-08T16:22:00+00:00">08 Nov 2019, 16:22</time> by <a rel="author">Vladimír Mičuda</a></address>
      <p>
        <b>Blíži sa nový hit na sociálnych sieťach?</b>
      </p>
      <p>16-ročná aktivistka Greta Thunberg je dnes už pomerne známa osoba a len málokto o nej nič nepočul. Za posledný rok sa jej totiž podarilo rozprúdiť debaty o tom, kam ako ľudstvo smerujeme a čo musíme spraviť, aby sme nezničili planétu. Mnohé jej činy a vyjadrenia sa stali virálnymi, o čom svedčí aj fakt, že má mnoho podporovateľov, no aj takých, ktorí ju príliš nemusia.</p>
      <p>V Izraeli vymysleli celkom úsmevný trik, ako ľudom pripomenúť, aby sa nesprávali bezohľadne k našej planéte. Vytlačili si podobizeň aktivistky a<b> fotografiu položili k jednorazovým príborom</b> či iným neekologickým veciam.</p>
      <related>
        <a href="https://refresher.sk/76225-Stretnutie-s-Donaldom-Trumpom-by-bola-strata-casu-tvrdi-Greta-Thunberg-Nema-v-plane-vysvetlit-mu-o-com-je-klimaticka-kriza"/>
      </related>
      <p>Výzva to síce nie je, no v krajine sa stala takáto srandička celkom populárnou. Začala s tým  jedna jeruzalemská spoločnosť, ktorá chcela takýmto spôsobom upozorniť svojich zamestnancov, aby prehodnotili svoje návyky. </p>
      <p>Výraz<a href="https://refresher.sk/69572-Greta-Thunberg-so-slzami-v-ociach-kritizovala-lidrov-v-OSN-Ukradli-ste-mi-moje-detstvo-a-sny"> How Dare You</a> tak trochu zľudovel po vášnivom prejave Švédky počas nedávneho klimatického summitu. No a vznikli aj desiatky meme obrázkov, ako zazerá na amerického prezidenta Donalda Trumpa. Ten ju na verejnosti niekoľkokrát verejne zosmiešňoval. Ona sa zas pred pár dňami vyjadrila, že sa s ním neplánuje stretnúť, vraj by to nemalo<a href="https://refresher.sk/76225-Stretnutie-s-Donaldom-Trumpom-by-bola-strata-casu-tvrdi-Greta-Thunberg-Nema-v-plane-vysvetlit-mu-o-com-je-klimaticka-kriza"> žiadny zmysel</a>. Teraz sa však aktivistka prihovára cez trefný odkaz na papieri, čo by mohlo mať efekt. Minimálne už len to, že sa ľudia zamyslia.</p>
      <figure>
        <iframe data-src="https://twitter.com/AllisonKSommer/status/1191815732562145281?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/AllisonKSommer/status/1191817342537359360?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/AllisonKSommer/status/1192150698194063360?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/AllisonKSommer/status/1192022837801959424?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/66805-Australske-mesto-zakazalo-vypustanie-balonikov-kvoli-zlemu-vplyvu-na-zivotne-prostredie"/>
        <a href="https://refresher.sk/43650-EKOTOPFILMENVIROFILM-je-najstarsim-festivalom-o-trvalo-udrzatelnom-rozvoji-na-svete-ktory-zacina-svoj-dalsi-rocnik-v-BA-a-BB"/>
        <a href="https://refresher.sk/63352-Statna-sprava-by-mohla-prestat-pouzivat-plastove-pribory-a-PET-flase-Mala-by-sa-radsej-pit-voda-z-vodovodu"/>
        <a href="https://refresher.sk/40376-Irsko-je-prvni-zemi-ktera-zakazala-investice-do-fosilnich-paliv-Pridaji-se-v-budoucnu-dalsi-zeme"/>
        <a href="https://refresher.sk/76343-O-klitorise-sa-hovori-ze-jeho-jedinou-ulohou-je-zensky-orgazmus-Najnovsia-studia-vsak-tvrdi-ze-ma-este-jednu-dolezitu-funkciu"/>
        <a href="https://refresher.sk/76379-V-zralokovi-nasli-ludsku-ruku-Turista-ignoroval-zakaz-plavania"/>
        <a href="https://refresher.sk/76381-V-Malackach-sa-muzi-mlatili-lopatami-a-krompacmi-Zaznam-zobrazuje-hromadny-utok-agresorov"/>
        <a href="https://refresher.sk/76376-Student-z-Hongkongu-pocas-protestov-zomrel-na-nasledky-padu-z-budovy-Demonstranti-vinia-policiu"/>
      </related>
    </article>
  </body>
</html>