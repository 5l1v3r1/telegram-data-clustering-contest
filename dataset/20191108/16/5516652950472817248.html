<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425439/to-mera25-anamenei-tis-ameses-energeies-ths-kybernhshs-gia-thn-stegash-twn-prosfygwn-sth-lero"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-08T16:15:02+00:00"/>
    <meta property="og:title" content="To MέΡΑ25 αναμένει τις άμεσες ενέργειες της Κυβέρνησης για την στέγαση των προσφύγων στη Λέρο"/>
    <meta property="og:description" content="Σε ανακοίνωση που εξέδωσε το ΜέΡΑ25 για το ΚΥΤ Λέρου αναφέρει τα εξής:"/>
  </head>
  <body>
    <article>
      <h1>To MέΡΑ25 αναμένει τις άμεσες ενέργειες της Κυβέρνησης για την στέγαση των προσφύγων στη Λέρο</h1>
      <address>
        <time datetime="2019-11-08T16:15:02+00:00">08 Nov 2019, 16:15</time>
      </address>
      <p>
        <b>Σε ανακοίνωση που εξέδωσε το ΜέΡΑ25 για το ΚΥΤ Λέρου αναφέρει τα εξής:</b>
      </p>
      <p>Με αφορμή την επίκαιρη ερώτηση που έθεσε η βουλευτής Β’ Πειραιά και Γραμματέας της ΚΟ του ΜέΡΑ25 Φωτεινή Μπακαδήμα προς το Υπουργείο Προστασίας του Πολίτη για τις απάνθρωπες και ντροπιαστικές εικόνες που ήρθαν στο φως της δημοσιότητας για το ΚΥΤ Λέρου που έχει στηθεί στο Ψυχιατρικό Θεραπευτήριο του νησιού, η κυρία Μπακαδήμα σχολίασε και τα μπάρμπεκιου και τις γιορτές που στήνουν Έλληνες που θέλουν να εξασκήσουν, όπως δήλωσε ο βουλευτής της Νέας Δημοκρατίας Κώστας Κυρανάκης, «το δικαίωμά τους στην κατανάλωση χοιρινού» έξω από κέντρα όπου η Κυβέρνηση στοιβάζει ανθρώπους που περιμένουν την κοινωνική πρόνοια ώστε να σιτιστούν.</p>
      <p>Ο Αναπληρωτής Υπουργός Προστασίας του Πολίτη κύριος Κώστας Κουμουτσάκος απάντησε στη "γραφική" όπως χαρακτήρισε αυτή αναφορά λέγοντας: "Προσυπογράφω, συμφωνώ και τονίζω τη θέση της κυρίας Μπακογιάννη. Ούτε με σουβλάκια, ούτε με μπύρες, ούτε με κοψίδια ασκείται μεταναστευτική πολιτική."</p>
      <p>H κυρία Μπακαδήμα και το ΜέΡΑ25 συμφωνούν με τη δήλωση του Αναπληρωτή Υπουργού και αναμένουν τις ενέργειες της Κυβέρνησης για την άμεση αντιμετώπιση όχι μόνο της στέγαση των προσφύγων που «φιλοξενούνται» στο νησί, αλλά και τις όποιες γραφικότητες εκφράζονται για ένα τόσο σοβαρό, ανθρωπιστικό θέμα όπως το μεταναστευτικό.</p>
    </article>
  </body>
</html>