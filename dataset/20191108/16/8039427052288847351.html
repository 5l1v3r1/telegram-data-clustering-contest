<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949732"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T16:10:05+00:00"/>
    <meta property="og:title" content="ఏపీలో ఉల్లిగడ్డ అక్రమ నిల్వలపై విజిలెన్స్‌ దాడులు"/>
    <meta property="og:description" content="ADVT"/>
  </head>
  <body>
    <article>
      <h1>ఏపీలో ఉల్లిగడ్డ అక్రమ నిల్వలపై విజిలెన్స్‌ దాడులు</h1>
      <address>
        <time datetime="2019-11-08T16:10:05+00:00">08 Nov 2019, 16:10</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అమరావతి:</b> ఒకపక్క భారీ వర్షాలకు ఉల్లి పంట నష్టాలపాలు కావడంతో రైతులు విలవిలలాడుతున్నారు. దెబ్బతిన్న పంటకు సరైన ధర రాకపోవడంతో చాలా మంది రైతులు తాము తీసుకు వచ్చిన ఉల్లిగడ్డను రోడ్లపైనే పడేసి వెళ్తున్నారు. మరోపక్క పెద్దయెత్తున ఉల్లిగడ్డ వర్షాలకుతడిసిపోవడంతో పంట నష్టం వచ్చింది. కానీ ఇప్పటికే గతకొంత కాలంగా ఉల్లిని పెద్దమొత్తంలో గోదాముల్లోనిల్వచేసిన కొందరు వ్యాపారులు ఇప్పుడు బయటకు తీసి ఎక్కువ ధరకు అమ్ముకుంటున్నారు. ముఖ్యంగా నాణ్యమైన ఉల్లిగడ్డ క్వింటాల్‌కు 5700 నుంచి 6000 రూపాయలు పలుకుతోంది. ఇదే రకం ఉల్లిగడ్డ మూడు నెలలక్రితం క్వింటాల్‌కు 1000రూపాయల నుంచి 1700 రూపాయలు పలికింది. ముందు జాగ్రత్తగా గోదాముల్లో దాచిన వ్యాపారులు ఇప్పుడిప్పుడే బయటకు తీస్తుండడంతో తాజాగా శుక్రవారం రాష్ట్రవ్యాప్తంగా వివిద మార్కెట్‌లు, గోదాముల్లో విజిలెన్స్‌అండ్‌ఎన్‌ఫోర్స్‌మెంట్‌ అధికారులు దాడులు నిర్వహించారు. ఒక్కఏపీలోనే 47 చోట్ల తనిఖీలు చేసినట్టుఅధికారులు తెలిపారు. మరో 10 చోట్ల తనిఖీల్లో 26 లక్షల విలువైన 603 క్వింటాళ్ల ఉల్లిని అధికారులు స్వాధీనం చేసుకున్నారు.</p>
      <p> </p>
      <p> చాలా మార్కెట్‌లలో ఉల్లిగడ్డ దిగుమతి చేసుకుంటున్న వ్యాపారులు మార్కెట్‌ఫీజులు సరిగ్గాచెల్లించకుండా, నిబంధనలకనుగుణంగా పన్నులు చె ల్లించకుండా పెద్దమొత్తంలో ఉల్గిగడ్డ గోదాముల్లోనిల్వచేసినట్టు అధికారులు గుర్తించారు. మహారాష్ట్ర, కర్నాటక, ఏపీలోని పలు ప్రాంతాల్లో వర్షాలకు పంటపాడైపోవడంతో మార్కెట్‌లోకి తడిసిన ఉల్లినే సరఫరా చేస్తున్నారు. ఇదే పరిస్థితి తెలంగాణలోనే కొనసాగుతోంది. మార్కెట్‌కు వస్తున్నఉల్లిగడ్డలో దాదాపు 90శాతం ఉల్లిగడ్డ తడిసినదే వస్తున్నట్టు వ్యాపారులు తెలిపారు. ఇలాంటి పరిస్థితిని కొందరు వ్యాపారులు తమకు అనుకూలంగా మార్చుకుంటున్నారు. ధరలు పెంచి అమ్ముతున్నారు. రిటైల్‌ మార్కెట్‌లో కిలో ఉల్లిగడ్డ నాణ్యతను బట్టి 50 రూపాయల నుంచి 80 రూపాయల వరకు పలుకుతోంది. ఏపీ, తెలంగాణ రెండు రాష్ర్టాల్లోనూ ఉల్లిగడ్డ ధరలు అగ్గిమండుతోంది. ఈ నేపధ్యంలో ఎన్‌ఫోర్స్‌మెంట్‌అధికారులు పెద్దయెత్తున తనిఖీలు చేపట్టడంతో మార్కెట్‌ నుంచి మాయమైన ఉల్లిగడ్డ మెల్ల మెల్లగా బయటకు వస్తోంది.</p>
    </article>
  </body>
</html>