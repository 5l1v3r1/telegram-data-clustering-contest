<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817083.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T16:28:00+00:00"/>
    <meta property="og:title" content="پخش فصل جدید «نقد سینما» با اجرای بهروز افخمی"/>
    <meta property="og:description" content="برنامه «نقد سینما» با اجرای بهروز افخمی از این هفته جمعه‌ها ساعت ۲۲ از شبکه پنج سیما به صورت زنده پخش خواهد شد."/>
  </head>
  <body>
    <article>
      <h1>پخش فصل جدید «نقد سینما» با اجرای بهروز افخمی</h1>
      <address>
        <time datetime="2019-11-08T16:28:00+00:00">08 Nov 2019, 16:28</time>
      </address>
      <p>برنامه «نقد سینما» با اجرای بهروز افخمی از این هفته جمعه‌ها ساعت ۲۲ از شبکه پنج سیما به صورت زنده پخش خواهد شد.</p>
      <p>به گزارش ایسنا به نقل از روابط عمومی شبکه پنج سیما، یوسف بچاری ـ تهیه‌کننده «نقد سینما» ـ در توضیح ساختار این برنامه گفت: این برنامه با رویکرد آثار سینمایی به بررسی فیلم‌های روز سینمای ایران می‌پردازد و قرار است از جمعه این هفته (۱۷ آبان ماه) پخش فصل جدید خود را آغاز کند.</p>
      <p>وی ادامه داد: مجری اصلی این برنامه بهروز افخمی است و در کنار او جمعی از منتقدان سینما و کارشناسان حوزه‌های مختلف علوم انسانی حضور خواهند داشت که به بررسی سینمای روز ایران و موضوعات مرتبط با سینما در ایران جهان خواهند پرداخت.</p>
      <p>بچاری با اشاره به بخش های این برنامه سینمایی اضافه کرد: نقد و بررسی سینمای ایران، اخبار سینمایی، پرونده موضوعی هفته، گفتگو با عوامل فیلم ـ پشت صحنه و سینما از نگاه تماشاگران از بخش های این برنامه است. سردبیری برنامه «نقد سینما» بر عهده محمدرضا رضاپور است.</p>
      <p>برنامه «نقد سینما» این هفته به نقد و بررسی فیلم سینمایی «منطقه پرواز ممنوع» با حضور کارگردان و تهیه‌کننده این فیلم اختصاص دارد.</p>
      <p>«نقد سینما» کاری از گروه اجتماعی شبکه پنج سیما جمعه شب ها به صورت زنده از ساعت ۲۲ بر روی آنتن می رود.</p>
    </article>
  </body>
</html>