<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/rolls-royce-cullinan-black-badge-oficialne-lorde-vadere-vas-vuz-je-pripraven"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-08T16:00:00+00:00"/>
    <meta property="og:title" content="Rolls Royce Cullinan Black Badge oficiálně: Lorde Vadere, Váš vůz je připraven"/>
    <meta property="og:description" content="Silnější a ostřejší verze obřího SUV byla vyvinuta podle receptu svých předchůdců. Změn bylo překvapivě dost."/>
  </head>
  <body>
    <article>
      <h1>Rolls Royce Cullinan Black Badge oficiálně: Lorde Vadere, Váš vůz je připraven</h1>
      <h2>Silnější a ostřejší verze obřího SUV byla vyvinuta podle receptu svých předchůdců. Změn bylo překvapivě dost.</h2>
      <address><time datetime="2019-11-08T16:00:00+00:00">08 Nov 2019, 16:00</time> by <a rel="author">Vladimír Kadera</a></address>
      <p><a href="https://www.autorevue.cz/rolls-royce-cullinan-oficialne-je-o-dost-vetsi-nez-bentley-bentayga">Rolls Royce Cullinan</a> oficiálně vstoupil do klubu Black Badge. Speciální edice luxusních britských automobilů se vyznačuje hlavně černou barvou, dodatečnými detaily a mnohdy i vyšším výkonem. V případě Cullinanu se výkon zvýšil o 37 koní na výsledných 447 kW (608 koní) a 850 N.m točivého momentu.</p>
      <related>
        <a href="https://www.autorevue.cz/rolls-royce-dawn-black-badge-temna-edice-a-vyssi-vykon-nyni-i-pro-kabriolet"/>
      </related>
      <p>Novinkou je i speciální tlačítko „Low“, které trochu přitvrdí zvuk výfuku. Odezva na plyn je ostřejší a nástup brzdné síly razantnější. Osmistupňová automatická převodovka má nyní možnost agresivnějšího módu s bystřejšími reakcemi. Již tradičně jde tedy tato edice proti proudu <a href="https://www.autorevue.cz/na-prodej-je-rolls-royce-phantom-z-roku-1931-nesetrilo-se-na-nem-zlatem">klasických rollsů</a>.</p>
      <related>
        <a href="https://www.autorevue.cz/bentley-flying-spur-nyni-i-v-edici-blackline-priplatek-za-sportovni-paket-ani-nepoznate"/>
      </related>
      <p>Stejná úprava čekala v minulosti i modely Dawn, Wraith a Ghost a všechny měly úspěch. Hlavní barvou je samozřejmě černá, které sekundují žluté doplňky (volitelné) a na Rolls-Royce velmi nezvyklé červeně lakované třmeny. Vnitřek hraje na stejnou barevnou notu a přidává karbonové doplňky.</p>
      <p>Za speciální edici chce automobilka v přepočtu 7.475.000 Kč. Vůz je již možné objednávat a také osobně specifikovat.</p>
      <related>
        <h4>Určitě si přečtěte</h4>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.auto.cz/le-mans-66-je-skvely-film-oceni-ho-vsak-predevsim-autari-recenze-132028"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
      </related>
    </article>
  </body>
</html>