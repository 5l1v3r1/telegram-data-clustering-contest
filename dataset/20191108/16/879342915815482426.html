<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/08/novyna/ekonomika/vaks-pryznachyv-zasidannya-obyednanij-spravi-pro-vtratu-zerna"/>
    <meta property="og:site_name" content="Слово і Діло"/>
    <meta property="article:published_time" content="2019-11-08T16:40:02+00:00"/>
    <meta property="og:title" content="ВАКС призначив засідання в об'єднаній справі про втрату зерна"/>
    <meta property="og:description" content="Антикорупційний суд призначив підготовче засідання у справі нанесення збитків дослідному господарству."/>
  </head>
  <body>
    <article>
      <h1>ВАКС призначив засідання в об'єднаній справі про втрату зерна</h1>
      <address>
        <time datetime="2019-11-08T16:40:02+00:00">08 Nov 2019, 16:40</time>
      </address>
      <p>
        <b>Вищий антикорупційний суд призначив на 14 листопада підготовче засідання в об'єднаній справі про нанесення збитків державному підприємству «Дослідне господарство «Червоний землероб» Кіровоградської державної сільськогосподарської дослідної станції УААН у вигляді втрати зерна.</b>
      </p>
      <p>Таке рішення суд ухвалив 4 листопада, повідомляє «Слово і Діло».</p>
      <p>У справі обвинувачують ексдиректора «Червоного землероба» Людмилу Реву, Максима Замрикота, Сергія Молодика, Олександра Стеценка, Володимира і Наталію Лисенків, а також Віктора Кравченка.</p>
      <p>За версією слідства, Рева в змові з керівниками двох приватних компаній організували злочинну схему, через яку ДП ДГ «Червоний землероб» впродовж липня-листопада 2015 року втратило зерна на суму понад 23 млн грн. За задумом зловмисників, збіжжя, що належало ДП, передали на відповідальне зберігання одній приватній компанії. Інша приватна фірма, своєю чергою, мала його продати під виглядом зерна власного виробництва й у такий спосіб легалізувати майно, отримане злочинним шляхом. Що й було зроблено.</p>
      <p>Згодом, за даними слідства, за схожою схемою впродовж листопада-грудня 2015 року зловмисники незаконно заволоділи зерном ДП ще на суму понад 25 млн грн. Тоді до реалізації корупційної схеми залучили ще й заступника директора держпідприємства та фізичну особу-підприємця.</p>
      <p>Нагадаємо, <a href="https://www.slovoidilo.ua/2019/11/07/novyna/ekonomika/vaks-pryznachyv-zasidannya-spravi-yuzhno-ukrayinskoyi-aes">ВАКС призначив засідання у справі Южно-Української АЕС</a>. Раніше <a href="https://www.slovoidilo.ua/2019/11/06/novyna/pravo/vaks-rozhlyadatyme-spravu-advokata-shaxraya">суд призначив засідання у справі адвоката-шахрая</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/05/novyna/polityka/spravu-eksposadovcya-volynskoyi-oda-peredaly-vaks"/>
        <a href="https://www.slovoidilo.ua/2019/11/05/novyna/ekonomika/verxovnyj-sud-peredav-vaks-spravu-derzhinvestproektu"/>
        <a href="https://www.slovoidilo.ua/2019/11/05/novyna/pravo/verxovnyj-sud-ne-peredav-vaks-spravu-suddi-holyashkina"/>
      </related>
    </article>
  </body>
</html>