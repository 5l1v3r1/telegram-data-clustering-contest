<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39631/%D8%A7%D9%88%D9%84%DB%8C%D9%86-%D9%86%DB%8C%D8%B1%D9%88%DA%AF%D8%A7%D9%87-%D8%A8%D8%B1%D9%82-%D8%A2%D8%A8%DB%8C-%D8%A8%D8%A7-%D8%B1%D9%88%D8%B4-%D8%B3%D8%B1%D9%85%D8%A7%DB%8C%D9%87-%DA%AF%D8%B0%D8%A7%D8%B1%DB%8C-boo-%D8%A8%D9%87-%D8%A8%D9%87%D8%B1%D9%87-%D8%A8%D8%B1%D8%AF%D8%A7%D8%B1%DB%8C-%D8%B1%D8%B3%DB%8C%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-08T16:33:00+00:00"/>
    <meta property="og:title" content="اولین نیروگاه برق آبی با روش سرمایه گذاری B.O.O به بهره برداری رسید"/>
    <meta property="og:description" content="مدیرعامل شرکت مادرتخصصی مدیریت منابع آب ایران در مراسم بهره برداری از اولین نیروگاه برق آبی با روش سرمایه‌گذاری B.O.O گفت: در حال حاضر نیروگاه های برق آبی بیشترین توجیه را برای سرمایه گذاری دارد."/>
  </head>
  <body>
    <article>
      <h1>اولین نیروگاه برق آبی با روش سرمایه گذاری B.O.O به بهره برداری رسید</h1>
      <address><time datetime="2019-11-08T16:33:00+00:00">08 Nov 2019, 16:33</time> by <a rel="author">پایگاه خبری صنعت برق - برق نیوز BarghNews</a></address>
      <p><i>مدیرعامل شرکت مادرتخصصی مدیریت منابع آب ایران در مراسم بهره برداری از اولین نیروگاه برق آبی با روش سرمایه‌گذاری B.O.O گفت: در حال حاضر نیروگاه های برق آبی بیشترین توجیه را برای سرمایه گذاری دارد. </i>به گزارش <a href="http://www.barghnews.com/">برق نیوز</a>، بهره‌برداری از اولین نیروگاه برق آبی با روش سرمایه‌گذاری B.O.O توسط بخش خصوصی آغاز شد.   در آئین بهره برداری از نیروگاه‌های برق‌آبی مسیر خط انتقال آب شرب ساری و زیست محیطی سد شهیدرجایی  حاج رسولی‌ها مدیر عامل شرکت مدیریت منابع آب ایران بااشاره به اهمیت نیروگاه‌های برق‌آبی به ظرفیت‌های نیروگاه‌های برق‌آبی در استان مازندران اشاره کرد و گفت: باید از این ظرفیت‌ها به نحو مطلوب استفاده کرد. وی با اشاره به شروع خوب شرکت آب منطقه‌ای مازندران در احداث این نیروگاه‌ها و ضرورت بهره گیری از تجربه و توان بخش خصوصی برای پیشبرد این هدف گفت: تلاش کردیم مشکلات قانونی پیش رو سرمایه گذاران در این بخش را برطرف کنیم و فرایند آن را تسهیل بخشیم به گونه‌ای که هرماه به جای بحث تخصیص، یک مجوز گذر حجمی آب صادر می‌کنیم. حاج رسولی‌ها افزود: در بین نیروگاه‌های تجدیدپذیر نیروگاه‌های برق‌آبی باتوجه به نرخ تضمینی تعیین شده از توجیه بسیار بالایی برخوردار هستند لذا از همه سرمایه گذاران دعوت می‌کنیم در این کار مهم مشارکت نمایند. ایشان یکی از بحث‌های مهم استان مازندران را بحث احداث سد‌ها دانست و گفت: باید تلاش کنیم مطالعات طرح‌های سدسازی تکمیل و اجرای آن‌ها شروع شود و طرح‌های نیمه تمام نیز تکمیل شودد. حاج رسولی‌ها بااشاره به عقب ماندگی استان در بحث توسعه منابع آب، احداث سد زارم رود را برای بخش مرکزی و شرق استان ضروری برشمرد و گفت: برای ادامه‌ی مدول دوم تصفیه خانه نیازمندیم سد زارم رود هرچه سریعتر اجرایی گردد. مدیر آب کشور موضوع مهندسی رودخانه را یکی از دغدغه‌های آب کشور دانست و تصریح کرد: باتوجه به رخداد سیل؛ امروز فهم مشترکی برای اقدامات مهندسی رودخانه ایجاد شده و باید ضمن تامین اعتبار مورد نیاز مسائل رودخانه را نیز حل و فصل کنیم. وی در پایان باتوجه به نگرانی مردم و نمایندگان استان مازندران در بحث انتقال آب تاکید کرد: وزارت نیرو بر انجام کار کارشناسی تاکید دارد و اطمینان می‌دهد تا زمانی که مطالعات طرح تکمیل نشود و مباحث کارشناسی آن روشن نگردد قطعا هیچ اقدام عملی را شروع نخواهد کرد.</p>
    </article>
  </body>
</html>