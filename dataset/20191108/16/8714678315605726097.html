<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/medier/2019/11/alt-for-norge-legges-pa-is/"/>
    <meta property="og:site_name" content="Kampanje"/>
    <meta property="article:published_time" content="2019-11-08T16:40:00+00:00"/>
    <meta property="og:title" content="TVNorge dropper nye «Alt for Norge»-sesonger"/>
    <meta property="og:description" content="Etter ti sesonger er det foreløpig punktum for TVNorge-programmet «Alt for Norge»."/>
  </head>
  <body>
    <article>
      <h1>TVNorge dropper nye «Alt for Norge»-sesonger</h1>
      <address><time datetime="2019-11-08T16:40:00+00:00">08 Nov 2019, 16:40</time> by <a rel="author" href="https://kampanje.com/users/knut-kristian-hauger-/" target="_blank">Knut Kristian Hauger</a></address>
      <p>
        <b>Etter ti sesonger er det foreløpig punktum for TVNorge-programmet «Alt for Norge».</b>
      </p>
      <p>Det amerikansk-eide tv-konsernet Discovery har besluttet å gå i tenkeboksen med realityserien «Alt for Norge». Det bekrefter Discovery overfor VG.</p>
      <p>- Det stemmer at vi har valgt å ikke gå for en ny sesong av «Alt for Norge» i 2020, skriver Eivind Landsverk, nordisk programdirektør i Discovery Networks, til <a href="https://www.vg.no/rampelys/tv/i/2GgwWv/alt-for-norge-legges-paa-is?utm_source=email">VG</a> i en e-post.</p>
      <p>«Alt for Norge» har vært et av TVNorges sterkeste realitykonsepter og et program kanalen selv har vært med å utvikle. Programmet er inne i sin tiende sesong, men leggges nå på is.</p>
      <p>- I en tid der medielandskapet endres så hurtig, ser vi oss derimot nødt til å ta noen harde valg, og vi har derfor valgt å «fryse» «Alt for Norge» for å se på muligheter for å videreutvikle programkonseptet, skriver Landsverk til VG.</p>
      <p>Realityserien vant Gullruten både i 2011, 2012 og 2018 og produseres av tv-produksjonsselskapet Monster som tidligere i dag besluttet å slå sammen sine selskaper. </p>
      <p>
        <b>Les også: <a href="https://kampanje.com/link/30065d5b6de84a519897a2ac8268e483.aspx">Nent-eide Monster slår sammen selskaper og tilbyr ansatte sluttpakker</a></b>
      </p>
      <p>Denne høsten har Discovery slitt på tv-markedet med sin flaggskipkanal, TVNorge. Kanalen hadde sist måned en markedsandel på 6,4 prosent av seerne. Også i september var Discovery den største taperen. </p>
      <p>Les også: D<a href="https://kampanje.com/link/3d2292238a8c4367be41efe07a6647ad.aspx">iscovery taper høstjakten i TV-markedet - mister igjen flest seere</a></p>
    </article>
  </body>
</html>