<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/08/amerikal-diplomattan-trumpin-suriyeden-cekilme-kararini-siddetle-elestiren-rapor"/>
    <meta property="og:site_name" content="euronews"/>
    <meta property="article:published_time" content="2019-11-08T16:52:29+00:00"/>
    <meta property="og:title" content="ABD'li diplomattan Suriye’den çekilme kararını eleştiren sert rapor"/>
    <meta property="og:description" content="Amerika Birleşik Devletleri’nin (ABD) Suriye’nin kuzeyindeki üst düzet diplomatı William Roebuck, Başkan Donald Trump’ın Suriye’den çekilme kararını sert şekilde eleştiren bir rapor yazdı."/>
  </head>
  <body>
    <article>
      <h1>ABD'li diplomattan Suriye’den çekilme kararını eleştiren sert rapor</h1>
      <address><time datetime="2019-11-08T16:52:29+00:00">08 Nov 2019, 16:52</time> by <a rel="author">Euronews </a></address>
      <p>Amerika Birleşik Devletleri’nin (ABD) Suriye’nin kuzeyindeki üst düzey diplomatı William Roebuck, Başkan Donald Trump’ın Suriye’den çekilme kararını sert şekilde eleştiren bir rapor yazdı. Amerikalı diplomat, Suriye Demokratik Güçleri’ne işaret ederek (SDG) bu kararın bölgedeki ABD ile ittifak halindeki güçlere saldırının önünü açtığını savundu.</p>
      <p>ABD'nin Suriye'deki üst düzey görevlisi William Roebuck yazdığı kurumiçi değerlendirme raporunda ABD birliklerinin Suriye’den çekilmesi kararını eleştirdi. Roebuck değerlendirmede Başkan Trump’ın Türkiye’nin saldırısını durdurmak veya Kürtleri korumak için yeterince çaba göstermediğini iddia etti.</p>
      <p>İlk olarak New York Times gazetesinin duyurduğu iç yazışmayla ilgili Amerikan ajansı AP’ye konuşan ABD’li iki yetkiliden birisi değerlendirme hakkında “uzun ve sert” yorumu yaptı. William Roebuck’ın raporu Suriye’den çekilme kararının Amerikan yönetimi içinde ne kadar farklı görüşlere ve ihtilafa yol açtığını gösteriyor.</p>
      <p>İç yazışmaya göre "daha fazla baskının Cumhurbaşkanı Recep Tayyip Erdoğan’ı operasyonu durdurması için yeterli olup olmayacağın bilmenin imkanı yok". Roebuck bu konuda “Bunu bilemeyiz çünkü bunu denemedik” diyor.</p>
      <p>Amerikalı diplomat raporunda operasyonda yer alan Türkiye’nin destek verdiği militanların disiplinli olmamasından dolayı endişelerini de dile getiriyor. Bu eleştirilerin başında disiplinli olmadıkları için bu militanların savaş suçu sayılabilecek "muhtemel gaddarlıkları" da yer alıyor.</p>
      <p>İç değerlendirme yazısı ABD’nin Suriye Özel Temsilcisi James Jeffrey dahil konuyu takip eden bir çok yetkili tarafından görüldü. Jeffrey’nin yardımcısı olan William Roebuck çekilme kararının kötü olduğunu ve Kürtlerin güvenine zarar verdiğini belirtti.</p>
      <ul>
        <li>
          <b>
            <a href="https://tr.euronews.com/2019/11/07/pentagon-suriyenin-kuzeyindeki-petrol-geliri-suriye-demokratik-guclerine-gidecek">Pentagon: Suriye'nin kuzeyindeki petrol geliri Suriye Demokratik Güçleri'ne gidecek</a>
          </b>
        </li>
        <li>
          <b>
            <a href="https://tr.euronews.com/2019/10/07/abd-turkiyenin-suriyede-duzenleyecegi-operasyonu-desteklemiyoruz">ABD: Türkiye'nin Suriye operasyonu başlayacak, askerlerimizi bölgeden çekiyoruz</a>
          </b>
        </li>
      </ul>
    </article>
  </body>
</html>