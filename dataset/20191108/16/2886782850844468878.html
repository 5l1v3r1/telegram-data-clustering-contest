<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/08/a-belgak-koszonik-jol-vannak"/>
    <meta property="og:site_name" content="euronews"/>
    <meta property="article:published_time" content="2019-11-08T16:39:07+00:00"/>
    <meta property="og:title" content="Belgiumban a legboldogabbak az emberek az EU-ban"/>
    <meta property="og:description" content="Az ott megkérdezettek 76 százaléka azt mondta, hogy az elmúlt négy hétben folyamatosan vagy legalább többnyire boldognak érezte magát."/>
  </head>
  <body>
    <article>
      <h1>Belgiumban a legboldogabbak az emberek az EU-ban</h1>
      <address><time datetime="2019-11-08T16:39:07+00:00">08 Nov 2019, 16:39</time> by <a rel="author">Anna Flori</a></address>
      <figure>
        <img src="https://static.euronews.com/articles/stories/04/28/70/16/773x435_cmsv2_12b04189-604b-56a1-af3b-7a9e20b3a0dd-4287016.jpg"/>
      </figure>
      <h3>A belgák a legboldogabbak az Európai Unióban. Ez derül ki az Eurostat egyik friss felméréséből, amely 76 százalékra teszi a boldog belgák arányát. Hasonló eredményt hozott a hollandiai, az ausztriai és a finnországi kutatás is. A magyarok kicsivel az EU-átlagtól elmaradva a középmezőben vannak, az ország csaknem 60 százaléka boldog.</h3>
      <figure>
        <iframe data-src="https://twitter.com/euronewses/status/1192426476987043845" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Egy brüsszeli férfi azt mondja, biztos benne, hogy az élmezőnyben vannak. Ha nem is az elsők, de a legboldogabb európaiak között vannak.</p>
      <p>Másikuk szerint is elképzelhető, hogy a belgák a legboldogabbak Európában. Talán mert kompromisszumkészek, meg tudnak barátkozni a helyzetükkel. Nem tudja, mi lenne, ha nagy elvárásaik lennének. Ha az embernek nincsenek nagy elvárásai - teszi hozzá -, könnyebb boldognak lennie.</p>
      <p>Egy fiatal lány is azt mondja, hogy per pillanat is nagyon boldog. De azért az, hogy a belgák általánosságban a legboldogabbak, szerinte nem igaz. Úgy gondolja, ez azon múlik, ki mennyire elégedett a saját életével.</p>
      <p>Egy másik lány azt sorolja, mi okuk van a boldogságra. Például demokratikus kormányuk van, ez sok helyütt nem adatik meg. És mindenük meglehet anélkül, hogy börtönt kockáztatnának, igen szerencsések. Talán nem is tudják, mennyire - mondja nevetve.</p>
    </article>
  </body>
</html>