<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/08/lezartak-a-repuloteri-utat-budapesten-hatalmas-dugo-egy-baleset-miatt"/>
    <meta property="og:site_name" content="infostart"/>
    <meta property="article:published_time" content="2019-11-08T16:03:05+00:00"/>
    <meta property="og:title" content="Lezárták a repülőtéri utat Budapesten - hatalmas dugó egy baleset miatt"/>
    <meta property="og:description" content="Karambol történt a Ferihegyi repülőtérre vezető úton."/>
  </head>
  <body>
    <article>
      <h1>Lezárták a repülőtéri utat Budapesten - hatalmas dugó egy baleset miatt</h1>
      <address><time datetime="2019-11-08T16:03:05+00:00">08 Nov 2019, 16:03</time> by <a rel="author">Infostart / MTI</a></address>
      <h3>Karambol történt a Ferihegyi repülőtérre vezető úton.</h3>
      <p>Összeütközött egy autóbusz és egy személygépkocsi Budapest XVIII. kerületében, a Ferihegyi repülőtérre vezető úton.</p>
      <p>A balesethez nagy erőkkel vonultak ki a fővárosi hivatásos tűzoltók.</p>
      <p>A személyautóba két ember beszorult, őket feszítővágóval szabadítják ki az egységek.</p>
      <blockquote>A munkálatokat a katasztrófavédelmi műveleti szolgálat irányítja. A helyszínen vannak a mentők is. A repülőtérre vezető utat lezárták.</blockquote>
      <p>A járművek a szalagkorlátot is átszakították, így a Gyömrői úton is akadályozzák a forgalmat.</p>
    </article>
  </body>
</html>