<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/science/cern-metalampadeyei-texnognosia-stis-ellinikes-startup/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T16:18:12+00:00"/>
    <meta property="og:title" content="CERN : Μεταλαμπαδεύει τεχνογνωσία στις ελληνικές startup"/>
    <meta property="og:description" content="Ο Πρόεδρος και το Διοικητικό Συμβούλιο του Επιστημονικού Πάρκου Πατρών απευθύνουν πρόσκληση στην εκδήλωση Μεταφοράς Τεχνογνωσίας και παρουσίασης του BIC στα πλαίσια της συνεργασίας του με το Ευρωπαϊκό ερευνητικό κέντρο CERN, μια εκδήλωση η οποία θα γίνει το Σάββατο 22 Νοεμβρίου"/>
  </head>
  <body>
    <article>
      <h1>CERN : Μεταλαμπαδεύει τεχνογνωσία στις ελληνικές startup</h1>
      <h2>Ο Πρόεδρος και το Διοικητικό Συμβούλιο του Επιστημονικού Πάρκου Πατρών απευθύνουν πρόσκληση στην εκδήλωση Μεταφοράς Τεχνογνωσίας και παρουσίασης του BIC στα πλαίσια της συνεργασίας του με το Ευρωπαϊκό ερευνητικό κέντρο CERN, μια εκδήλωση η οποία θα γίνει το Σάββατο 22 Νοεμβρίου</h2>
      <address><time datetime="2019-11-08T16:18:12+00:00">08 Nov 2019, 16:18</time> by <a rel="author">ΤοΒΗΜΑ Team</a></address>
      <p>Ερχεται το CERN στην Πάτρα; Κι όμως, το σπουδαίο αυτό ερευνητικό έργο θα κάνει… στάση στην αχαϊκή πρωτεύουσα η οποία θα φιλοξενήσει ένα από τα 8 Business Incubation Centre (BIC) του CERN για την Ελλάδα</p>
      <p>Ο Πρόεδρος, Βασίλης Αναστασόπουλος, και το Διοικητικό Συμβούλιο του <a href="http://psp.org.gr/en/bic">Επιστημονικού Πάρκου Πατρών</a> απευθύνουν πρόσκληση στην εκδήλωση Μεταφοράς Τεχνογνωσίας και παρουσίασης του BIC στα πλαίσια της συνεργασίας του με το Ευρωπαϊκό ερευνητικό κέντρο CERN, μια εκδήλωση η οποία θα γίνει το Σάββατο 22 Νοεμβρίου.</p>
      <p>
        <a href="https://www.in.gr/2019/11/09/economy/apodeikseis-plironeis-karta-kai-pairneis-epistrofi-metrita/">Αποδείξεις : Πληρώνεις με κάρτα και παίρνεις επιστροφή… μετρητά</a>
      </p>
      <p>Στην εκδήλωση θα παραστεί ο Γενικός Γραμματέας Έρευνας &amp; Τεχνολογίας κ. Κυριαζής, εκπρόσωποι του CERN από το Knowledge transfer office, το Procurement Department και το πείραμα CAST.</p>
      <p>Ο κύριος σκοπός της εκδήλωσης είναι να ενισχύσει τη μεταφορά της τεχνογνωσίας από το CERN προς ελληνικές τεχνολογικές εταιρίες και αντίστροφα.</p>
      <p>Τo CERN είναι το μεγαλύτερο κέντρο πυρηνικών ερευνών και ειδικότερα επί της Σωματιδιακής Φυσικής.</p>
      <p>Φυσικοί και Μηχανικοί διερευνούν την θεμελιώδη δομή του σύμπαντος. Στην προσπάθεια αυτή, μαζί με νέες ιδέες για τα μυστήρια του κόσμο μας, έχει αναπτυχθεί ένας μεγάλος αριθμός τεχνολογιών και λύσεων, οι οποίες αποτελούν το βασικό πυλώνα για τη δημιουργία νέων προϊόντων.</p>
      <p>Για παράδειγμα, στη δεκαετία του 1970, οι επιστήμονες του CERN μετέφεραν την τεχνογνωσία τους για την κατασκευή ενός σαρωτή PET του Νοσοκομείου της Γενεύης. Σήμερα, είναι εμπορικά διαθέσιμοι και πολλοί από αυτούς βασίζονται στην τεχνολογία ανιχνευτών κρυστάλλων και ανιχνευτών ακτινοβολίας οι οποίες αναπτύχθηκαν για πειράματα του CERN. Αξίζει να τονιστεί, ότι ο παγκόσμιος ιστός εφευρέθηκε στο CERN το 1989 για να διευκολύνει την επικοινωνία μεταξύ των φυσικών.</p>
      <p>To Επιστημονικό Πάρκο Πατρών τον Απρίλη του 2019 επιλέχτηκε ως το Εθνικό Business Incubation Center του CERN.</p>
      <h3>CERN και Ελληνικές Startups</h3>
      <p>Η αποστολή ενός BIC είναι να ενθαρρύνει τη μεταφορά και την εμπορευματοποίηση των τεχνολογιών του CERN προς τις Ελληνικές Startups. Επίσης, να αναζητά και να χρηματοδοτεί, στην χώρα του, startups οι οποίες αναπτύσσουν υψηλή τεχνολογία που θα μπορούσε να ενσωματωθεί στις ερευνητικές υποδομές του CERN. Επιπλέον, κάθε BIC έχει ως αποστολή να βοηθήσει τις Startups, που είναι επιλέξιμες από τo CERN, να ωριμάσουν τα προϊόντα τους έτσι ώστε να γίνουν ανταγωνιστικά σε παγκόσμιο επίπεδο.</p>
      <p>Το ΕΠΠ ως Εθνικό BIC πραγματοποιεί σε συνεργασία με το Knowledge Transfer Group του CERN, ενημερωτική εκδήλωση, την Παρασκευή 22 Νοεμβρίου 2019 και ώρα 10:30, στην αίθουσα εκδηλώσεων του ΕΠΠ (1ος όροφος).</p>
      <p>Tο CERN έχει δημιουργήσει ένα δίκτυο από 8 Business Incubation Centers (BICs) σε όλη την Ευρώπη, προκειμένου να βοηθήσει επιχειρηματίες και μικρές επιχειρήσεις να εκμεταλλευτούν τις τεχνολογίες του CERN στην αγορά.</p>
      <p>
        <a href="https://www.tovima.gr/2019/11/09/science/5g-ti-tha-ferei-kai-pos-tha-allaksei-ti-zoi-mas/">5G : Τι θα φέρει και πώς θα αλλάξει τη ζωή μας</a>
      </p>
    </article>
  </body>
</html>