<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/la-serra-dei-leoni-ha-riaperto-con-la-nuova-gestione-di-michele-cipriani-e-michael-vallese"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-08T16:48:03+00:00"/>
    <meta property="og:title" content="La Serra dei Leoni ha riaperto con la nuova gestione di Michele Cipriani e Michael Vallese"/>
    <meta property="og:description" content="Ex proprietari del Ristorante Settecento di Biella, ripropongono a Sordevolo la stessa passione e cura che li ha sempre contraddistinti."/>
  </head>
  <body>
    <article>
      <h1>La Serra dei Leoni ha riaperto con la nuova gestione di Michele Cipriani e Michael Vallese</h1>
      <h2>Ex proprietari del Ristorante Settecento di Biella, ripropongono a Sordevolo la stessa passione e cura che li ha sempre contraddistinti.</h2>
      <address>
        <time datetime="2019-11-08T16:48:03+00:00">08 Nov 2019, 16:48</time>
      </address>
      <p>
        <b>Nuova gestione</b>
      </p>
      <p>La Serra dei Leoni Restaurant &amp; Lounge Bar ha riaperto con la nuova gestione di <b>Michele Cipriani</b> e dello chef <b>Michael Vallese</b>, ex proprietari del Ristorante Settecento di Biella.</p>
      <p>La Serra dei Leoni è un raffinato ristorante cocktail bar immerso nel verde parco della dimora storica “Villa Cernigliaro” a Sordevolo. Offre uno splendido scenario: da un lato la Riserva Naturale Speciale Parco Burcina e il paesaggio che la circonda, dall’altro il panorama del giardino storico, la Villa e in lontananza la Valle Elvo. Forti dell’esperienza maturata al Ristorante Settecento, i titolari ripropongono nella nuova location la stessa passione e cura che li ha sempre contraddistinti.</p>
      <p>
        <b>Le specialità</b>
      </p>
      <p>Tra le specialità del ristorante ci sono la cucina prettamente italiana e mediterranea, con carne e pesce alla brace. Grande attenzione è riservata alla stagionalità dei menù, che vengono variati ogni tre mesi circa. Non manca poi una vasta selezione di vini: la cantina, interamente italiana, viene aggiornata seguendo gli abbinamenti e le caratteristiche dei menù. In aggiunta vengono anche serviti distillati e liquori del territorio. Per dare un’offerta ancora più completa viene proposto ai clienti anche un menù pizza con forno a legna, con il quale viene prodotto anche il pane che viene servito ai tavoli.</p>
      <slideshow>
        <figure>
          <img src="https://laprovinciadibiella.it/wp-content/uploads/2019/11/73087563_1246356405556742_5054756249137053696_n.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/73125915_1249495751909474_8964693462356066304_n.jpg"/>
        </figure>
        <figure>
          <img src="https://laprovinciadibiella.it/wp-content/uploads/2019/11/73205965_1249347078591008_2795759375933767680_n.jpg"/>
        </figure>
      </slideshow>
      <p>
        <b>Orari e contatti</b>
      </p>
      <p>La Serra dei Leoni si trova in via Clemente Vercellone, 4 a Sordevolo. Il giorno di chiusura è il lunedì. E’ aperta dal martedì al venerdì dalle 18 alle 24, mentre al sabato e alla domenica dalle 12 alle 14,30 e dalle 18 alle 24. Per info e prenotazioni contattare il numero 015-8853300. E’ possibile infine consultare la pagina Facebook “La Serra dei Leoni”.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/la-provincia-di-biella-in-bici"/>
        <a href="https://laprovinciadibiella.it/attualita/aiutateci-a-trovare-i-proprietari-di-questo-gatto-diffidente"/>
        <a href="https://laprovinciadibiella.it/attualita/festa-della-trappa-2019-in-programma-domenica-28-dalle-11"/>
      </related>
    </article>
  </body>
</html>