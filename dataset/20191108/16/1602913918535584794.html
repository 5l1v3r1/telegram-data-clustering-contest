<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/ocde-propune-cota-globala-minima-a-impozitului-pe-profit-norocul-romaniei-care-are-o-taxa-de-16-una-dintre-cele-mai-mici-din-europa-este-ca-nu-este-membru-ocde-18557361"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-08T16:12:00+00:00"/>
    <meta property="og:title" content="OCDE propune cota globală minimă a impozitului pe profit. Norocul României, care are o taxă de 16%, una dintre cele mai mici din Europa, este că nu este membru OCDE"/>
    <meta property="og:description" content="În baza noilor propuneri înaintate de Organizaţia pentru Cooperare şi Dezvoltare Economică (OCDE), giganţii tech şi alte multinaţionale mari ar putea să se confrunte în curând cu o cotă minimă a impozitului pe profit la nivel global, chiar dacă şi-au protejat în mod legal profiturile în diverse paradisuri fiscale, potrivit Financial Times."/>
  </head>
  <body>
    <article>
      <h1>OCDE propune cota globală minimă a impozitului pe profit. Norocul României, care are o taxă de 16%, una dintre cele mai mici din Europa, este că nu este membru OCDE</h1>
      <address><time datetime="2019-11-08T16:12:00+00:00">08 Nov 2019, 16:12</time> by <a rel="author" href="https://www.zf.ro/autor/eduard-ivanovici" target="_blank">Eduard Ivanovici</a></address>
      <p>În baza noilor propuneri înaintate de Organizaţia pentru Cooperare şi Dezvoltare Economică (OCDE), giganţii tech şi alte multinaţionale mari ar putea să se confrunte în curând cu o cotă minimă a impozitului pe profit la nivel global, chiar dacă şi-au protejat în mod legal profiturile în diverse paradisuri fiscale, potrivit Financial Times.</p>
      <p>OCDE a cerut vineri introducerea unei „plase de siguranţă” pentru a oferi posibilitatea ţărilor gazdă de a se asigura că multinaţionalele nu se pot eschiva de plata taxelor, chiar dacă alte ţări le pot oferi cote mult mai mici de impozitare.</p>
      <p>Propunerile reprezintă a doua parte a unei analize a politicilor globale de impozitare ce supervizează coordonarea mondială a impozitelor. OCDE le-a propus luna trecută guvernelor că ar trebui să renunţe la ideea veche de aproape un secol conform căreia o anumită ţară poate permite operarea impozitelor unei ţări oaspete în jurisdicţia sa, cu toate că societatea comercială nu are prezenţă fizică în ţara gazdă.</p>
      <p>În prezent, organizaţia internaţionlă ia în considerare al doilea set de propuneri, care prevăd stabilirea unui cote globale minime a impozitului pe profit.</p>
      <p>Împreună, cele două propuneri ţintesc să elimine avantajele de care se bucură unele companii, prin transferarea profiturilor de-a lungul globului în scopul minimizării impozitelor, strategie ce a devenit comună în rândul companiilor tech. Propunerile ar diminua, de asemenea, motivaţia ţărilor de a reduce povara fiscală, într-un efort de a atrage business-uri de peste hotare.</p>
      <p>Propunerile nu s-ar aplica doar pentru giganţi tech precum Facebook, Apple, Amazon, Netflix sau Google, dar şi pentru alte multinaţionale care încasează sume semnificative din asset-uri intangibile, precum brandurile.</p>
      <p>G20, grup ce reuneşte cele mai dezvoltate 20 de ţări ale lumii din punct de vedere economic, i-a permis Organizaţiei pentru Cooperare şi Dezvoltare Economică să întocmească un set detaliat de propuneri până la sfârşitul lui 2020. Dacă va fi acceptată, seria de propuneri urmează să fie introdusă în sistemele naţionale de impozitare şi în tratatele fiscale dintre ţările membre. Ţările şi-au dat acordul întrucat doresc să evite măsurile unilaterale pe care unele ţări europene le propun, cum ar fi serviciile digitale de impozitare.</p>
      <p>Momentan nu s-au specificat nivelele minime de impozitare, de vreme ce OCDE doreşte să ajungă mai întâi la un acord privind principiile ce se vor regăsi în propuneri. Organizaţia internaţionă le-a acordat ţărilor membre un termen de o lună pentru a răspunde consultărilor sale.</p>
      <p>Norocul României, care are o taxă de 16%, una dintre cele mai mici din Europa, este că nu este membru OCDE. România se chinuie de peste 25 de ani să intre în OCDE.</p>
    </article>
  </body>
</html>