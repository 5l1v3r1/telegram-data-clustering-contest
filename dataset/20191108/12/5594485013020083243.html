<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/eto-ya-nay-veroyatnata-prichina-za-tragichnata-smrt-na-matros-penchev-v-barokamerata_news708072.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T12:30:00+00:00"/>
    <meta property="og:title" content="Ето я най-вероятната причина за трагичната смърт на матрос Пенчев в барокамерата"/>
    <meta property="og:description" content="Причините ще бъдат окончателно изяснени и потвърдени след приключването на досъдебното производство"/>
  </head>
  <body>
    <article>
      <h1>Ето я най-вероятната причина за трагичната смърт на матрос Пенчев в барокамерата</h1>
      <h2>Причините ще бъдат окончателно изяснени и потвърдени след приключването на досъдебното производство</h2>
      <address>
        <time datetime="2019-11-08T12:30:00+00:00">08 Nov 2019, 12:30</time>
      </address>
      <p>https://blitz.bg/intsidenti/eto-ya-nay-veroyatnata-prichina-za-tragichnata-smrt-na-matros-penchev-v-barokamerata_news708072.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573191718-barokamera.jpg"/>
      </figure>
      <p><b>Здравословен проблем е най-вероятната причина за смъртта на 36-годишния водолаз, матрос III клас от ВМС Спас Пенчев в барокамерата на Военноморската болница във Варна, съобщава "Телеграф".</b><br/><br/><a href="https://blitz.bg/intsidenti/prva-versiya-za-tragediyata-s-mladiya-matros-spas-penchev_news707830.html"><b>Първа версия за трагедията с младия матрос Спас Пенчев</b></a><br/><br/>"Няма нужда нещо около трагичния инцидент да е мистериозно. За да бъдеш тежководолаз, трябва да си изключително здрав физически. Разликите в налягането не са поносими за всеки организъм", коментират специалисти водолази. <br/><br/>Инцидентът станал, докато Пенчев е бил на процедура по време на годишни медицински прегледи, на които е имало и симулация. В барокамерата са били общо 4-ма души, като останалите трима матроси са в добро състояние. <br/><br/>Точно те са сигнализирали за наличието на проблем. Присъстващият наблюдаващ лекар незабавно е оказал помощ на военнослужещия. Смъртта най-вероятно е настъпила в резултат на внезапно възникнал здравословен проблем. <br/><br/>Причините ще бъдат окончателно изяснени и потвърдени след приключването на досъдебното производство. <br/><br/><a href="https://blitz.bg/intsidenti/vodolaz-vlizal-vv-fatalnata-barokamera-kdeto-umrya-mladiyat-matros-s-izvnredni-razkritiya_news707928.html"><b>Водолаз, влизал във фаталната барокамера, където умря младият матрос, с извънредни разкрития</b></a><br/><br/>Барокамерата във Варна е сертифизирана за медицински изследвания и за провеждането на тренировки на водолази от флота. По време на такава имитация на спускане в барокамерата е починал 36-годишния баща на едно дете, който е служил в поделение 34590 в Бургас, където е карал пета година служба в Българската армия. <br/><br/>Според Румяна Бонева, която е с 40-годишен стаж като водолаз и от 10 години инструктор  в клуб "Приятели на морето" във Варна, "винаги такъв тип гмуркания се провеждат с екип, който е отвън - с техник, оператор на барокамера, лекар и винаги има аудио- и визуална връзка с хората, които са вътре", коментира Бонева. <br/><br/>Според режима на излизане от дълбочина пребиваването на водолазите в барокамерата е между два и четири часа. Влизат двама-трима, но никога човек не е сам в барокамерата. Но за съжаление, ако стане такъв инцидент, екипът не може веднага да реагира. <br/><br/>Това е свързано с много технически изисквания, които трябва да се спазват, за да се свали налягането до нормалното отвън, преди да се разхерметизира камерата", коментират още водолази с опит. <br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>