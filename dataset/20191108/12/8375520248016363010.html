<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/columns/an_gritsenko/dosit-zagravati-z-vorogom-cinoyu-zhittya-nashih-soldat-638674.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T12:05:20+00:00"/>
    <meta property="og:title" content="Досить загравати з ворогом ціною життя наших солдат!"/>
    <meta property="og:description" content="Чи відводили б свої війська Макрон або Трамп, готуючи мирні угоди, якби в той же час ворог убивав французів чи американців?"/>
  </head>
  <body>
    <article>
      <h1>Досить загравати з ворогом ціною життя наших солдат!</h1>
      <address><time datetime="2019-11-08T12:05:20+00:00">08 Nov 2019, 12:05</time> by <a rel="author">Анатолій Гриценко</a></address>
      <h4>Чи відводили б свої війська Макрон або Трамп, готуючи мирні угоди, якби в той же час ворог убивав французів чи американців?</h4>
      <p>На фронті знову загинув наш солдат, ще четверо отримали поранення. Які відведення військ? Яка «нормандська зустріч» за таких умов?</p>
      <p>Що робити? Три позиції.</p>
      <p>Перше - наказом Зеленського як Верховного Головнокомандувача ЗС зупинити відведення наших військ, а на тих ділянках, де їх щойно відвели - негайно повернути на бойові позиції.</p>
      <p>Друге - Зеленському (саме йому, нікому іншому) публічно звернутися до лідерів Франції, Німеччини і США з чітким месиджем: «Допоки Росія разом зі своїми «ДНР/ЛНР» не забезпечать виконання першого пункту «Мінських угод» - припинення вогню - і дотримання режиму тиші на ВСІЙ лінії фронту принаймні ПРОТЯГОМ МІСЯЦЯ, Україна не відведе з бойових позицій жодного підрозділу, жодного свого солдата».</p>
      <p>Третє - Зеленському віддати наказ Збройним Силам: на всі порушення режиму тиші з боку ворога негайно давати рішучу відповідь - нанесенням вогневих ударів по ворожих позиціях.</p>
      <p>Чи відводили б свої війська Макрон або Трамп, готуючи мирні угоди, якби в той же час ворог убивав французів чи американців? Упевнений, що ні. Українська держава має діяти так само відповідально. І не заграватися в чергову капітулянтську дипломатію ціною життя наших солдат.</p>
      <footer>Джерело: <a href="https://www.facebook.com/profile.php?id=100003313481489&amp;fref=ts">блог Анатолія Гриценка</a></footer>
      <footer>Думки авторів рубрики «Думки вголос» не завжди збігаються з позицією редакції «Главкома»</footer>
      <related>
        <a href="https://glavcom.ua/news/viyna-na-donbasi-odin-bojec-distav-poranen--638670.html"/>
        <a href="https://glavcom.ua/news/ukrajina-zaklikaje-jevroparlament-zupiniti-pivnichniy-potik-2-638665.html"/>
        <a href="https://glavcom.ua/news/slugi-narodu-proinspektuvali-zolote-i-zapevnili-boyoviki-vidstupayut-dzerkalno-638664.html"/>
      </related>
    </article>
  </body>
</html>