<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/08/order-meet-the-belgian-musician-behind-the-bercow-dance-remix"/>
    <meta property="og:site_name" content="euronews"/>
    <meta property="article:published_time" content="2019-11-08T12:17:08+00:00"/>
    <meta property="og:title" content="شوخی عروسکی و موزیکال با رئیس پیشین پارلمان بریتانیا"/>
    <meta property="og:description" content="یک هنرمند بلژیکی با عروسک و موزیک با رئیس پیشین پارلمان بریتانیا شوخی کرده است. او گفته هدف از این کار سیاسی نبوده و تنها می‌خواسته مردم را بخنداند."/>
  </head>
  <body>
    <article>
      <h1>شوخی عروسکی و موزیکال با رئیس پیشین پارلمان بریتانیا</h1>
      <address><time datetime="2019-11-08T12:17:08+00:00">08 Nov 2019, 12:17</time> by <a rel="author">یورونیوز فارسی </a></address>
      <figure>
        <img src="https://static.euronews.com/articles/stories/04/28/62/50/773x435_cmsv2_a0a5e5e3-a5c5-5897-9b38-e6ba20c9bc94-4286250.jpg"/>
      </figure>
      <p>جان برکو، رئیس پیشین پارلمان بریتانیا در جریان اداره جلسات تکه کلام مخصوصی داشت: «اوردر» یا «منظم باشید.»</p>
      <p>حال این تکه کلام دستمایه یک کار عروسکی موزیکال طنز مایكل شک، هنرمند موسیقی‌دان بلژیکی شده است.</p>
      <p>مایكل شک در توضیح کار خود به خبرگزاری رویترز گفت: «من هم مانند خیلی‌ها جلسه‌های پارلمان بریتانیا را دنبال می‌کنم، سه نخست‌وزیر در دوران برکسیت رفته‌اند و آمده‌اند اما آقای برکو در تمام این مدت به نوعی بازیگر اصلی این میدان بوده و در تمام اخبار و مسائل مرتبط با برکسیت حضور داشته است.»</p>
      <p>آقای شک جان برکو را شخصیتی «کاریزماتیک» می‌داند و امیدوار است که این ویدئو را ببینید و از آن خوشش بیاید و امکان دیدار با او از نزدیک فراهم شود.</p>
      <p>این ویدئو که شامل نسخه‌های مربوط به صدور فرمان‌های پارلمانی آقای برکو است با تصاویر عروسکی از او و دیگر چهره‌های سیاسی بریتانیا ترکیب شده است.</p>
      <blockquote>آقای برکو در طول ۱۰ سال فعالیت‌اش در پارلمان بریتانیا دست کم ۱۴ هزار با از کلمه «اوردر» استفاده کرده</blockquote>
      <p>از زمان انتشار این ویدئو توسط این هنرمند بلژیکی در یوتیوپ در ۲۴ اکتبر، ده‌ها هزار نفر آن را تماشا کرده‌اند.</p>
      <p>فریادهای رسای جان برکو که اغلب با صدای «اوردر» «اوردر» یا همان نظم همراه بوده او را به یکی از شناخته‌ترین چهره‌های سیاست بریتانیا تبدیل کرده است.</p>
      <p>بر اساس گزارش بی‌بی‌سی آقای برکو در طول ۱۰ سال فعالیت‌اش در پارلمان بریتانیا دست کم ۱۴ هزار با از کلمه «اوردر» یا همان نظم با ضرب‌‌آهنگ خاص خودش استفاده کرده است. شیوه خاص بیان «اوردر» توسط او با هدف بازگرداندن نظم به پارلمان بریتانیا موجب شده او به شهرتی جهانی دست یابد.</p>
      <p>این هنرمند بلژیکی می‌گوید این ويدئو بیش از آنکه بیانیه سیاسی باشد تنها هدفش خنداندن مردم است.</p>
      <p>
        <a href="https://twitter.com/euronews_pe">
          <b>به توییتر یورونیوز بپیوندید</b>
        </a>
      </p>
    </article>
  </body>
</html>