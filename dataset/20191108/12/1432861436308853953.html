<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/vajnaldum-obqsni-kak-livyrpul-osyshtestvqva-obratite-1404252.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T12:00:00+00:00"/>
    <meta property="og:title" content="Вайналдум обясни как Ливърпул осъществява обратите"/>
    <meta property="og:description" content="Европейският клубен шампион Ливърпул показва невероятен характер, като напоследък често изпада в неприятни ситуации Мърсисайдци реализират много голове в последните минути на двубоите си, с което обръщат инфарктно развоя на мачовете в своя полза"/>
  </head>
  <body>
    <article>
      <h1>Вайналдум обясни как Ливърпул осъществява обратите</h1>
      <address><time datetime="2019-11-08T12:00:00+00:00">08 Nov 2019, 12:00</time> by <a rel="author">Sportlive.bg</a></address>
      <p>Европейският клубен шампион <b><a href="https://www.sportlive.bg/tags/4688">Ливърпул </a></b>показва невероятен характер, като напоследък често изпада в неприятни ситуации. Мърсисайдци реализират много голове в последните минути на двубоите си, с което обръщат инфарктно развоя на мачовете в своя полза. Един от играчите на тима - Джорджиньо Вайналдум, обясни как съумяват да го постигнат.</p>
      <p><i>"Не е лесно. Просто вярваме, че сме способни да обърнем нещата. Винаги успяваме да останем спокойни и позитивни. Нагласата ни е различна - по принцип, ако губиш 2:0 езикът на тялото ти ще се промени, но ние оставаме с нагласата, че можем да обърнем развоя. Това е, защото вярваме един в друг. Всичките тези обрати също ни дават вяра, че можем да го повторим. Не се случва веднъж, доста често обръщаме мачовете в последния момент. Тялото ти е изморено и затова се бориш с него. Но накрая - ако вкараме в края на двубоя, то победата е много по-сладка, отколкото като е извоювана лесно" - </i>заяви Вайналдум.</p>
      <p>За Ливърпул предстои изключително тежък мач срещу шампиона Манчестър Сити. Голямото дерби между двата най-добри отбора в Англия за този момент е в неделя от 18:30 часа българско време. Мърсисайдци имат 6 точки преднина пред "гражданите" във временното класиране. <b>Междувременно, преди дългоочаквания сблъсък Клоп обяви Гуардиола за най-добрия треньор в света. Вижте подробности - <a href="https://www.sportlive.bg/worldfootball/england/Predi-derbito-s-Manchestyr-Siti-Klop-opredeli-Guardiola-kato-naj-dobriq-menidzhyr-v-sveta-1404066.html">в този материал на SportLive. </a></b></p>
      <related>
        <h4>Още по темата</h4>
        <a href="https://www.sportlive.bg/worldfootball/championsleague/Dva-dvuboq-predi-kraq-Kakvi-sa-vyzmozhnite-scenarii-v-grupite-na-Shampionska-liga-1403975.html"/>
        <a href="https://www.sportlive.bg/worldfootball/england/Venger-ochakva-Livyrpul-da-pobedi-Manchestyr-Siti-i-obqsni-klyuchovoto-im-predimstvo-1403921.html"/>
        <a href="https://www.sportlive.bg/worldfootball/england/Ederson-e-pod-vypros-za-Siti-za-derbito-s-Livyrpul-1403898.html"/>
        <a href="https://www.sportlive.bg/worldfootball/england/Mane-se-posheguva-s-Guardiola-Za-duzpa-sreshtu-Siti-otnovo-bih-simuliral-1403809.html"/>
        <a href="https://www.sportlive.bg/worldfootball/championsleague/Livyrpul-se-razmina-s-nakazanie-zaradi-plakata-s-Origi-1404106.html"/>
      </related>
    </article>
  </body>
</html>