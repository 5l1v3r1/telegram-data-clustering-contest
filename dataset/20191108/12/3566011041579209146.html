<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545555.html/%D8%AC%D8%B4%D9%86%D9%88%D8%A7%D8%B1%D9%87-%D9%85%D9%84%DB%8C-%D8%B9%DA%A9%D8%B3-%D8%B2%D8%B9%D9%81%D8%B1%D8%A7%D9%86-%D8%A8%D9%87-%DA%A9%D8%A7%D8%B1-%D8%AE%D9%88%D8%AF-%D9%BE%D8%A7%DB%8C%D8%A7%D9%86-%D8%AF%D8%A7%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T12:53:00+00:00"/>
    <meta property="og:title" content="جشنواره ملی عکس زعفران به کار خود پایان داد"/>
    <meta property="og:description" content="جشنواره ملی عکس زعفران که بمدت چهار روز در منطقه تربت حیدریه با حضور خبرنگاران، خبرگزاری ها و همچنین عکاسان و تورهای گردشگری داخلی و خارجی برپابود، با معرفی نفرات برتر در قسمت های مختلف به کار خود پایان داد."/>
  </head>
  <body>
    <article>
      <h1>جشنواره ملی عکس زعفران به کار خود پایان داد</h1>
      <h2>با معرفی نفرات برتر؛</h2>
      <address>
        <time datetime="2019-11-08T12:53:00+00:00">08 Nov 2019, 12:53</time>
      </address>
      <p>جشنواره ملی عکس زعفران که بمدت چهار روز در منطقه تربت حیدریه با حضور خبرنگاران، خبرگزاری ها و همچنین عکاسان و تورهای گردشگری داخلی و خارجی برپابود، با معرفی نفرات برتر در قسمت های مختلف به کار خود پایان داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از خبرنگار <a href="http://Tabantorbat.ir/">تابان تربت</a>؛ سلیمان گلی دبیر پنجمین جشنواره ملی عکس زعفران تربت حیدریه و زاوه شب گذشته در آیین اهدای جوایز به نفرات برتر اظهار داشت: این جشنواره از ۱۱ تا ۱۶ آبانماه بمدت چهار روز با حضور عکاسان، خبرنگاران، خبرگزاری ها و همچنین تورهای گردشگری داخلی و خارجی در سطح مزارع زیر کشت زعفران در منطقه تربت حیدریه بررپاشده بود.</p>
      <p>وی تصریح کرد: در تین جشنواره بیش از ۳۰۰ رزومه در بخش های مختلف از ابتدای مهرماه به دبیرخانه ارسال شده بود که از بیش از ۱۰۰ عکاس دعوت به عمل آمد.</p>
      <p>گلی خاطر نشان کرد: همچنین در این جشنواره رسانه‌های تصویری و بین المللی همچون آناتولی ترکیه، فرانس ۲۴ فرانسه، شبکه العالم، یونان ،آسوشیدوپرس و چندین شبکه بین المللی دیگر در این جشنواره شرکت کرده‌اند.</p>
      <p>وی بیان کرد: ۲۵۰۰ عکس به دبیرخانه جشنواره رسیده که از بین این عکس‌ها، عکاسان برتر انتخاب شده‌اند، ضمن آنکه بخش ویژه شهر تربت حیدریه اولین بار به جشنواره اضافه شد که نفرات برتر این بخش هم معرفی شده‌اند.</p>
      <p>در پایان نفرات برتر به شرح ذیل مورد تجلیل قرار گرفتند:</p>
      <p>هادی دهقان پور از سبزوار نفر اول<br/>عادل عزیزی از اراک نفر دوم<br/>علیرضا رحمانی از تاکستان نفر سوم</p>
      <p>انتهای پیام/</p>
    </article>
  </body>
</html>