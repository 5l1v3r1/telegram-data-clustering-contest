<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/ceska-toyota-dost-zvyhodnila-nehybridni-modely-jsou-levne-a-s-bohatou-vybavou"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-08T12:00:00+00:00"/>
    <meta property="og:title" content="Česká Toyota dost zvýhodnila nehybridní modely. Jsou levné a s bohatou výbavou"/>
    <meta property="og:description" content="Pokud hledíte po některém z benzinových modelů Toyoty, na konec roku teď české zastoupení uvádí výhodnou limitovanou edici výbav Prestige pro hned několik svých vozů."/>
  </head>
  <body>
    <article>
      <h1>Česká Toyota dost zvýhodnila nehybridní modely. Jsou levné a s bohatou výbavou</h1>
      <h2>Pokud hledíte po některém z benzinových modelů Toyoty, na konec roku teď české zastoupení uvádí výhodnou limitovanou edici výbav Prestige pro hned několik svých vozů.</h2>
      <address><time datetime="2019-11-08T12:00:00+00:00">08 Nov 2019, 12:00</time> by <a rel="author">Daniel Fuglevič</a></address>
      <p>Toyota si opět hraje s akčními nabídkami a zákazníky se snaží zaujmout zbrusu novou limitovanou edicí. U benzinových verzí Corolly (s karoserií hatchbacku, sedanu i kombi) a SUV C-HR a RAV4 tak uvádí <b>výbavu Prestige</b>, která klasicky spojuje zvýhodněnou cenovku s extra příslušenstvím, u C-HR například až v hodnotě 40.000 Kč.</p>
      <related>
        <a href="https://www.autorevue.cz/ostra-toyota-yaris-gr-4-na-prvni-fotce-dostane-hot-hatch-pohon-vsech-kol"/>
      </related>
      <p>Jeden příklad za všechny: Toyota Corolla s karoserií hatchbacku, dvanáctistovkou turbo (85 kW/116 koní) a manuálním šestikvaltem vychází s výbavou Prestige na <b>474.900 Kč</b>. Svou výbavou přitom převyšuje normální základní výbavu Active (od 499.900 Kč), jelikož v základu nabízí navíc třeba dvouzónovou automatickou klimatizaci, dotykový infotainment s 8palcovou obrazovkou, LED mlhovky, 16palcová litá kola nebo volant obšitý kůží.</p>
      <p>U vozů s akční výbavou Prestige najdete standardně i příslušenství jako chromované lišty dveří a zavazadelníku, plastovou rohož do zavazadlového prostoru a před zimou hlavně zdarma sadu zimních pneumatik (u C-HR včetně litých kol, u RAV4 zase dostanete pro uložení pneu zdarma ochranné obaly).</p>
      <related>
        <a href="https://www.autorevue.cz/minitest-toyota-corolla-hb-18-hybrid-vime-ze-ma-dusi"/>
      </related>
      <p>Výbavu Prestige lze poté rozšířit o paket Tech, který k základní ceně přidá například vyhřívaná přední sedadla, elektricky ovládanou bederní opěrku u řidiče, senzor deště, rozšířené parkovací asistenty, digitální rychloměr nebo větší displej v přístrojovém štítu.</p>
      <p>Na zbytek nabídky v edici Prestige se podívejte níže v tabulce. Toyota nakonec uvádí, že většina z vozů je ihned dostupná, odpadají tedy dlouhé čekací doby. Novinkou je pak možnost financování s 0% navýšením nebo sníženým úrokem jak pro podnikatele, tak pro fyzické osoby. Na nabízené vozy se navíc vztahuje bonus při výkupu starého auta ve výši až 35 000 Kč.</p>
      <table>
        <tr>
          <th colspan="2">Akční ceny modelů Toyoty ve výbavě Prestige:</th>
        </tr>
        <tr>
          <td>
            <b>Model</b>
          </td>
          <td align="center">
            <b>Akční cena</b>
          </td>
        </tr>
        <tr>
          <td>Corolla HB (1.2 Turbo/85 kW/6M)</td>
          <td align="center">474.900 Kč</td>
        </tr>
        <tr>
          <td>Corolla SD (1.6 Valvematic/97 kW/6M)</td>
          <td align="center">419.900 Kč</td>
        </tr>
        <tr>
          <td>Corolla TS (1.2 Turbo/85 kW/6M)</td>
          <td align="center">499.900 Kč</td>
        </tr>
        <tr>
          <td>C-HR (1.2 Turbo/85 kW/6M)</td>
          <td align="center">499.900 Kč</td>
        </tr>
        <tr>
          <td>RAV4 4x2 (2.0 Valvematic/127 kW/6M)</td>
          <td align="center">719.900 Kč</td>
        </tr>
        <tr>
          <td>RAV4 4x2 (2.0 Valvematic/127 kW/CVT)</td>
          <td align="center">769.900 Kč</td>
        </tr>
        <tr>
          <td>RAV4 4x4 (2.0 Valvematic/127 kW/6M)</td>
          <td align="center">769.900 Kč</td>
        </tr>
        <tr>
          <td>RAV4 4x4 (2.0 Valvematic/127 kW/CVT)</td>
          <td align="center">819.900 Kč</td>
        </tr>
      </table>
      <related>
        <h4>Určitě si přečtěte</h4>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.auto.cz/ssangyong-korando-1-6-e-xdi-100-kw-at-awd-konkurence-by-se-ho-mela-bat-132032"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
      </related>
    </article>
  </body>
</html>