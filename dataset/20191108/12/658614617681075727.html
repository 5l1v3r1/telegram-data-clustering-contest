<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175656/10-000-euro-van-anwb-voor-aanleg-wandelpad"/>
    <meta property="og:site_name" content="omroep flevoland"/>
    <meta property="article:published_time" content="2019-11-08T12:59:00+00:00"/>
    <meta property="og:title" content="10.000 euro van ANWB voor aanleg wandelpad"/>
    <meta property="og:description" content="De stichting Leefbaar Espel heeft vrijdag 10.000 euro gekregen voor de aanleg van een wandelpad bij het dorp. Het geld komt van het ANWB Fonds, dat ieder jaar in elke provincie een bedrag uitkeert aan maatschappelijke projecten of initiatieven. Op de website van de ANWB konden bezoekers een stem uitbrengen op de verschillende projecten."/>
  </head>
  <body>
    <article>
      <h1>10.000 euro van ANWB voor aanleg wandelpad</h1>
      <address>
        <time datetime="2019-11-08T12:59:00+00:00">08 Nov 2019, 12:59</time>
      </address>
      <p>
        <b>De stichting Leefbaar Espel heeft vrijdag 10.000 euro gekregen voor de aanleg van een wandelpad bij het dorp. Het geld komt van het ANWB Fonds, dat ieder jaar in elke provincie een bedrag uitkeert aan maatschappelijke projecten of initiatieven. Op de website van de ANWB konden bezoekers een stem uitbrengen op de verschillende projecten.</b>
      </p>
      <p>Espel wil een paar bestaande wandelpaden aanpassen en ook extra paden aanleggen. Op die manier moet een verbinding worden gemaakt die een einde maakt aan de tweedeling van het dorp.</p>
      <p>Espel heeft meer dan 10.000 euro nodig om alle plannen uit te voeren. Maar volgens Minetta Bus van Dorpsbelang gaat de erkenning door de ANWB zeker helpen om ook de rest van het geld bij elkaar te krijgen.</p>
      <p>Het ANWB Fonds ontving dit jaar 231 inzendingen. Daarvan werden 41 op de website voorgesteld. Bijna 23.000 Nederlanders brachten een stem op een van de projecten uit.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>