<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/samsung-je-nadale-nejvetsim-vyrobcem-mobilu-huawei-vsak-mohutne-dotahuje-39391"/>
    <meta property="og:site_name" content="mobilenet.cz"/>
    <meta property="article:published_time" content="2019-11-08T12:15:00+00:00"/>
    <meta property="og:title" content="Samsung je nadále největším výrobcem mobilů. Huawei však mohutně dotahuje"/>
    <meta property="og:description" content="Na první Samsung dotírá Huawei, který je již stabilní dvojkou Třetí místo je novým domovem pro Apple, navíc meziročně dodal méně smartphonů První pětici uzavírají čínští výrobci Xiaomi a Oppo"/>
  </head>
  <body>
    <article>
      <h1>Samsung je nadále největším výrobcem mobilů. Huawei však mohutně dotahuje</h1>
      <address><time datetime="2019-11-08T12:15:00+00:00">08 Nov 2019, 12:15</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Na první Samsung dotírá Huawei, který je již stabilní dvojkou <br/>   •  Třetí místo je novým domovem pro Apple, navíc meziročně dodal méně smartphonů <br/>   •  První pětici uzavírají čínští výrobci Xiaomi a Oppo</b>
      </p>
      <p>V průběhu 3. čtvrtletí roku 2019 se <a href="https://www.idc.com/getdoc.jsp?containerId=prUS45636719">celosvětově dodalo</a> 358,3 miliónů nových mobilních telefonů. Meziročně se jedná o mírný nárůst o necelé 1 %. Ze 70 % se na tomto číslu podílí 5 největších výrobců. Žebříčku nadále dominuje Samsung, který dodal 78,2 miliónů kusů, což představovalo meziroční nárůst o zhruba 8 %. Neotřesitelná pozice jihokorejského výrobce však může být po dlouhých letech vratká. Ze druhého místa se totiž velmi rychle dotahuje Huawei, který meziročně rostl o 28 % a dodal 66,6 milionů telefonů. Huawei se navíc musí potýkat s nepříjemnými obchodními omezeními, ze kterých naopak těží Samsung.</p>
      <related>
        <h4>Přečtěte si také</h4>
        <a href="https://mobilenet.cz/clanky/huawei-mate-30-pro-smartphone-s-prichuti-zakazaneho-ovoce-39244"/>
      </related>
      <table bordered="">
        <tr>
          <th>Výrobce</th>
          <th>Dodávky za 3Q 2019</th>
          <th>Tržní podíl v 3Q 2019</th>
          <th>Dodávky za 3Q 2018</th>
          <th>Tržní podíl v 3Q 2018</th>
          <th>Meziroční změna</th>
        </tr>
        <tr>
          <td>1. Samsung</td>
          <td>78,2 mil.</td>
          <td>21,8 %</td>
          <td>72,2 mil.</td>
          <td>20,3 %</td>
          <td>+ 8,3 %</td>
        </tr>
        <tr>
          <td>2. Huawei</td>
          <td>66,6 mil.</td>
          <td>18,6 %</td>
          <td>52,0 mil.</td>
          <td>14,6 %</td>
          <td>+ 28,2 %</td>
        </tr>
        <tr>
          <td>3. Apple</td>
          <td>46,6 mil.</td>
          <td>13,0 %</td>
          <td>46,9 mil.</td>
          <td>13,2 %</td>
          <td>- 0,6 %</td>
        </tr>
        <tr>
          <td>4. Xiaomi</td>
          <td>32,7 mil.</td>
          <td>9,1 %</td>
          <td>33,8 mil.</td>
          <td>9,5 %</td>
          <td>- 3,3 %</td>
        </tr>
        <tr>
          <td>5. Oppo</td>
          <td>31,2 mil.</td>
          <td>8,7 %</td>
          <td>30,0 mil.</td>
          <td>8,4 %</td>
          <td>+ 4,1 %</td>
        </tr>
        <tr>
          <td>Ostatní</td>
          <td>103,0 mil.</td>
          <td>28,7 %</td>
          <td>120,7 mil.</td>
          <td>34,0 %</td>
          <td>- 14,7 %</td>
        </tr>
        <tr>
          <td>Celkem</td>
          <td>358,3 mil.</td>
          <td>100 %</td>
          <td>355,6 mil.</td>
          <td>100 %</td>
          <td>+ 0,8 %</td>
        </tr>
      </table>
      <related>
        <h4>Přečtěte si také</h4>
        <a href="https://mobilenet.cz/clanky/recenze-samsung-galaxy-note10-povedena-evoluce-38725"/>
      </related>
      <p>Se třetí příčkou se již musí definitivně smířit Apple, který dodal 46,6 miliónů iPhonů a meziročně jde o přibližně 0,5% pokles. Na třetí příčce se ale zřejmě nic jen tak nezmění, protože další pronásledovatelé se nahoru nederou. Čtvrté Xiaomi dodalo necelých 33 miliónů kusů a páté Oppo přibližně 31 miliónů telefonů.</p>
      <related>
        <h4>Související články</h4>
        <a href="https://mobilenet.cz/clanky/sankce-usa-huawei-nezastavily-vyrobce-zvysuje-prijmy-a-zrejme-i-prodeje-telefonu-39184"/>
        <a href="https://mobilenet.cz/clanky/huawei-letos-dodal-jiz-temer-60-milionu-smartphonu-zaziva-rekordni-ctvrtleti-37713"/>
        <a href="https://mobilenet.cz/clanky/huawei-si-mne-ruce-jeho-serie-p30-se-prodava-vice-nez-2krat-lepe-nez-p20-37621"/>
        <a href="https://mobilenet.cz/clanky/behem-pouhych-8-dnu-xiaomi-prodalo-milion-chytrych-naramku-mi-band-4-38195"/>
        <a href="https://mobilenet.cz/clanky/10-milionu-prodanych-kusu-za-129-dni-to-je-uspech-noveho-redmi-note-7-37967"/>
        <a href="https://mobilenet.cz/clanky/huawei-miri-na-vrchol-v-roce-2020-hodla-predbehnout-samsung-36994"/>
      </related>
    </article>
  </body>
</html>