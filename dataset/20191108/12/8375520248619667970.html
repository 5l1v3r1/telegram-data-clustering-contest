<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/na-rinkah-bukovini-prodavalisya-toksichni-igrashki-638687.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T12:31:57+00:00"/>
    <meta property="og:title" content="На ринках Буковини продавалися токсичні іграшки"/>
    <meta property="og:description" content="Більшість іграшок зроблено в Китаї, але одна була й українського виробництва"/>
  </head>
  <body>
    <article>
      <h1>На ринках Буковини продавалися токсичні іграшки</h1>
      <address>
        <time datetime="2019-11-08T12:31:57+00:00">08 Nov 2019, 12:31</time>
      </address>
      <h4>Більшість іграшок зроблено в Китаї, але одна була й українського виробництва</h4>
      <p>На ринках Чернівецької області виявлено дитячі іграшки, в яких вміст свинцю перевищив допустиму норму в 100 разів. Про це напередодні <a href="http://www.consumer-cv.gov.ua/na-rynku-bukovynu-vyyavyly-igrashky-z-perevyshhenym-vmistom-svyntsyu/">повідомило</a> регіональне управління Держпродспоживслужби.</p>
      <p>Зазначено, що для встановлення безпеки іграшок зразки продукції були відібрані і направлені в лабораторію ДП «Укрметртестстандарт» для проведення експертизи.</p>
      <p>«За результатами випробувань відповідно до отриманих протоколів було встановлено, що зразки продукції не відповідають вимогам Технічного регламенту обмеження використання деяких небезпечних речовин в електричному та електронному обладнанні... За змістом свинцю перевищені допустимі показники (понад 100000 мг/кг, а згідно з вимогами нормативних документів, вміст свинцю не повинно перевищувати 1000 мг/кг)», - йдеться в повідомленні.</p>
      <p>Фахівці прийшли до висновку, що ці іграшки представляють високий рівень загрози. Більшість з них зроблені в Китаї, але одна була й українського виробництва.</p>
      <p>«За результатами проведених перевірок суб'єктам господарювання заборонено постачати продукцію на споживчий ринок», - заявили в Держпродспоживслужбі.</p>
      <related>
        <a href="https://glavcom.ua/kyiv/news/na-kijivskih-rinkah-policiya-zatrimala-dva-desyatki-nelegaliv-foto-video-637781.html"/>
        <a href="https://glavcom.ua/kyiv/news/na-misci-rinku-demijivskiy-u-kijevi-viroste-30-poverhova-visotka--636904.html"/>
        <a href="https://glavcom.ua/country/criminal/na-harkivshchini-ryatuvalniki-vityagli-ditinu-iz-pralnoji-mashini--638659.html"/>
      </related>
    </article>
  </body>
</html>