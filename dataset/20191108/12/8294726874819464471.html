<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/muscle-car-al-viitorului-mustang-cu-900-cp-si-cutie-manuala-ce-ti-poti-dori-mai-mult-174238.html"/>
    <meta property="og:site_name" content="Auto Bild"/>
    <meta property="article:published_time" content="2019-11-08T12:30:38+00:00"/>
    <meta property="og:title" content="Muscle car al viitorului: Mustang Lithium electric, cu 900 CP și cutie manuală!"/>
    <meta property="og:description" content="Până să trăim momentul în care primul Mustang electric va ieși de pe porțile fabricii, putem să ne delectăm cu acest tip de conversii minunate."/>
  </head>
  <body>
    <article>
      <h6 class="kicker">Proiectul a fost dezvoltat în parteneriat cu producătorul</h6>
      <h1>Muscle car al viitorului: Mustang Lithium electric, cu 900 CP și cutie manuală!</h1>
      <address><time datetime="2019-11-08T12:30:38+00:00">08 Nov 2019, 12:30</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/ford-mustang-lithium-tuning-webasto-electric-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-lithium-tuning-webasto-electric-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-lithium-tuning-webasto-electric-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-lithium-tuning-webasto-electric-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-lithium-tuning-webasto-electric-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-lithium-tuning-webasto-electric-6.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ford-mustang-lithium-tuning-webasto-electric-7.jpg"/>
        </figure>
      </slideshow>
      <p>
        <b>Până să trăim momentul în care primul Mustang electric va ieși de pe porțile fabricii, putem să ne delectăm cu acest tip de conversii minunate.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/gt500-super-snake-155376.html">Unicul Shelby GT500 Super Snake este cel mai scump Mustang din lume</a>
      </p>
      <p>
        <a href="https://www.auto-bild.ro/stiri/ford-mustang-este-cel-mai-bine-vandut-model-sport-din-lume-121613.html">Ford Mustang este cel mai bine vândut model sport din lume</a>
      </p>
      <p>Ford vrea să investească până în 2020, la nivel global, peste 11,5 miliarde de dolari pentru electrificarea gamei de modele. Nu știm cât timp va trece până la debutul primului Mustang electric, însă pași importanți se fac deja în direcția asta.</p>
      <p>Pentru că acest Mustang – botezat Lithium – este rezultatul unei colaborări între producătorul american de mașini și Webasto, furnizorul german de componente pentru industria auto.</p>
      <p>„Ford nu ascunde faptul că ne electrificăm cele mai populare modele. (…) Acest prototip unicat de Mustang reprezintă o ocazie pentru noi să demonstrăm, împreună cu Webasto, că o arhitectură electrică poate fi performantă în mașina pe care clienții deja o știu și o iubesc”, a declarat Hau Thai-Tang, șeful pentru Dezvoltare de produs și Achiziții de la Ford, <a href="https://www.carscoops.com/2019/11/900-hp-ford-mustang-ev-has-6-speed-manual-1000-lb-ft-of-instant-torque/">citat de Carscoops</a>.</p>
      <p>Prin „performantă” – un termen folosit cu modestie aici – se înțelege 900 de cai-putere și 1.355 de Newtoni-metru trimiși instantaneu către puntea spate printr-o cutie manuală Getrag MT82 cu șase trepte dezvoltată de Ford Performance.</p>
      <p>Resursele provin de la un motor electric cu nucleu dublu, animat de un sistem de acumulatori (de 800 de volți) de la Webasto. Nu știm în cât timp reușește să sprinteze 0-100 km/h, însă faptul că sistemul electric (care dispune de tehnologie EVDrive) poate să elibereze un mega-watt de putere ne face să credem că repede. Suficient de repede încât să pună multă presiune pe anvelopele Michelin Pilot Sport 4S care încalță jantele Forgeline de 20 de inci.</p>
      <p>Mustang Lithium primește de la Ford Performance o serie de bunătăți precum elemente ale caroseriei îmbrăcate în fibră de carbon, pachetul Ford Perfromance Track Handling, frânele Brembo de pe Shelby GT350R, splitter personalizat și difuzor redesenat.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/rwb-tuning-primul-911-electric-174226.html"/>
        <a href="https://www.auto-bild.ro/stiri/sema-2019-dodge-charger-speedkore-tuning-174074.html"/>
        <a href="https://www.auto-bild.ro/stiri/audi-ai-rs1-tuning-unicat-abt-173351.html"/>
      </related>
    </article>
  </body>
</html>