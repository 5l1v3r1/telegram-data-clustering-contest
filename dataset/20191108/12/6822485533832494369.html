<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817016.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T12:01:00+00:00"/>
    <meta property="og:title" content="درج غیرواقعی تاریخ تولید روی تخم‌مرغ"/>
    <meta property="og:description" content="درج غیرواقعی تاریخ تولید بر روی محصولات غذایی مساله‌ای است که سلامت جامعه را به خطر می‌اندازد؛ خواه با هدف کلاهبرداری انجام شده باشد خواه به اشتباه."/>
  </head>
  <body>
    <article>
      <h1>درج غیرواقعی تاریخ تولید روی تخم‌مرغ</h1>
      <address>
        <time datetime="2019-11-08T12:01:00+00:00">08 Nov 2019, 12:01</time>
      </address>
      <p>درج غیرواقعی تاریخ تولید بر روی محصولات غذایی مساله‌ای است که سلامت جامعه را به خطر می‌اندازد؛ خواه با هدف کلاهبرداری انجام شده باشد خواه به اشتباه.</p>
      <p>«رضا ترکاشوند» مدیرعامل اتحادیه سراسری مرغداران تخمگذار کشور روز پنجشنبه در پاسخ به خبرنگار اقتصادی ایرنا در خصوص درج تاریخ غیرواقعی بر روی برخی تخم‌مرغ‌های موجود در بازار، گفت: درج تاریخ تولید غیر واقعی روی محصول به منظور افزایش مدت زمان نگهداری محصول یک تخلف است و با متخلفان برخورد قانونی می‌شود.</p>
      <p>وی افزود: طبق نظر سازمان دامپزشکی کشور مدت زمان مصرف تازه خوری تخم مرغ یک ماه است که روی محصول درج می شود. البته اگر بتوانیم تخم مرغ را در محیط مناسب سردخانه ای با دمای بین سه تا چهار درجه سانتیگراد، عاری از آلودگی و در ظروف مخصوص نگهداری شود به طور حتم قابلیت نگهداری تا سه ماه را دارد.</p>
      <p>بر اساس مشاهدات میدانی،  برخی واحدهای تولیدی تاریخ‌های آینده را به عنوان تاریخ تولید بر روی محصولات خود درج می‌کنند؛ به عنوان نمونه اکنون در آبان ماه ۹۸ هستیم اما تاریخ تولید تخم مرغ،  آذرماه ۹۸ درج می‌شود.</p>
    </article>
  </body>
</html>