<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545554.html/%D9%85%D8%A7%D8%B4%DB%8C%D9%86-%D9%81%D8%B1%D8%A2%D9%88%D8%B1%DB%8C-%DA%AF%D9%84-%D8%B2%D8%B9%D9%81%D8%B1%D8%A7%D9%86-%D8%B3%D8%A7%D9%84-%D8%A2%DB%8C%D9%86%D8%AF%D9%87-%D9%88%D8%A7%D8%B1%D8%AF-%D8%A8%D8%A7%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T12:53:00+00:00"/>
    <meta property="og:title" content="ماشین فرآوری گل زعفران سال آینده وارد بازار می‌شود"/>
    <meta property="og:description" content="نماینده مردم تربت حیدریه، مه ولات و زاوه در مجلس شورای اسلامی با بیان اینکه برداشت این حجم عظیم زعفران را دیگر نمی شود با دست انجام داد، گفت: دستگاه گل پاک کنی ساخته شده در مرحله آزمایش است که با ورود به بازار قادر خواهد بود در روز معادل یک تن گل زعفران را فراوری کنند."/>
  </head>
  <body>
    <article>
      <h1>ماشین فرآوری گل زعفران سال آینده وارد بازار می‌شود</h1>
      <h2>نماینده تربت حیدریه:</h2>
      <address>
        <time datetime="2019-11-08T12:53:00+00:00">08 Nov 2019, 12:53</time>
      </address>
      <p>نماینده مردم تربت حیدریه، مه ولات و زاوه در مجلس شورای اسلامی با بیان اینکه برداشت این حجم عظیم زعفران را دیگر نمی شود با دست انجام داد، گفت: دستگاه گل پاک کنی ساخته شده در مرحله آزمایش است که با ورود به بازار قادر خواهد بود در روز معادل یک تن گل زعفران را فراوری کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از صبح توس؛ سعید باستانی، نماینده مردم تربت حیدریه، مه ولات و زاوه در مجلس شورای اسلامی پنج شنبه شب در آیین اختتامیه جشنواره ملی عکس زعفران که در محل سالن همایش های دانشگاه تربت حیدریه برگزار شد اظهار کرد: از بازخوردهای جشنواره عکس زعفران می‌توان به ایجاد تفکر و تشکیل فراکسیون زعفران اشاره کرد که در قالب همین فراکسیون تاکنون درخواست‌های فراوانی از تربت حیدریه کمک‌های علمی و فنی شده و در این راستا پژوهشکده زعفران به عنوان مرجع علمی نیز حرکت کرده است.</p>
      <p>وی از مرجعیت اقتصادی که همان قیمت گذاری زعفران است بعنوان دیگر بازخورد مثبت این جشنواره یاد کرد و افزود: همه نگاه‌ها در قیمت گذاری زعفران به سمت تربت حیدریه است اما حلقه مفقوده ای که وجود دارد استفاده از تکنولوژی روز در فرآیند کاشت، داشت و برداشت و فرآوری زعفران است که به کمک دانشمندان حوزه کشاورزی امسال توانستیم ازچند دستگاه برداشت و زعفران پرکنی بصورت آزمایشی بهره‌برداری کنیم.</p>
      <p>رئیس فراکسیون حمایت از زعفران در مجلس شورای اسلامی با بیان اینکه از سال آینده ماشین جایگزین دست در برداشت و فراوری زعفران می شود، گفت: این تکنولوژِی ساخت صنعتگران این خطه در مرحله آزمایش است.</p>
      <p>وی با بیان اینکه برداشت این حجم عظیم زعفران را دیگر نمی شود با دست انجام داد، گفت: دستگاه گل پاک کنی ساخته شده در مرحله آزمایش است که با ورود به بازار قادر خواهند بود در روز معادل یک تن گل زعفران را پاک کنند.</p>
      <p>معاون استاندار و فرماندار ویژه تربت حیدریه نیز گفت: باید نقاط قوت و ضعف جشنواره را بخوبی شناسایی و احصا کنیم تا بتوانیم از این ظرفیت هنری در راستای ارتقا و شناساندن هرچه بیشتر این محصول استفاده کنیم.</p>
      <p>علی رستمی خطر نشان کرد: مسئولان دستگاه های اجرایی نیز موظف هستند به منظور توسعه و تقویت اقتصاد و صنعت مبتنی بر کشاورزی و به خصوص حوزه زعفران از هیچ تلاشی دریغ نکرده و حداکثر تعامل و همکاری را داشته باشند.</p>
      <p>انتهای پیام/</p>
    </article>
  </body>
</html>