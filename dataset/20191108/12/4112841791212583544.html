<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76366-DxOmark-otestoval-fotoaparat-v-novom-iPhone-11-Pro-Max-Najlepsi-nie-je"/>
    <meta property="og:site_name" content="REFRESHER"/>
    <meta property="article:published_time" content="2019-11-08T12:34:00+00:00"/>
    <meta property="og:title" content="DxOmark otestoval fotoaparát v novom iPhone 11 Pro Max. Najlepší nie je"/>
    <meta property="og:description" content="Rebríček je medzi technologickou komunitou často vnímaný kontroverzne."/>
  </head>
  <body>
    <article>
      <h1>DxOmark otestoval fotoaparát v novom iPhone 11 Pro Max. Najlepší nie je</h1>
      <address><time datetime="2019-11-08T12:34:00+00:00">08 Nov 2019, 12:34</time> by <a rel="author">Matej Krajčovič</a></address>
      <p>
        <b>Rebríček je medzi technologickou komunitou často vnímaný kontroverzne.</b>
      </p>
      <p>Nezávislý web <a href="https://www.dxomark.com/">DxOmark</a> pravidelne testuje fotoaparáty v najnovších smartfónoch a vytvára tak <b>tabuľku</b>, podľa ktorej si môžeš vybrať ten najkvalitnejší fotomobil. Redaktori používajú až vedecky presné metódy a nástroje, pričom ide zároveň o zrejme jediný podobne komplexný a renomovaný rebríček.  </p>
      <p>Veľa ľudí sa preto nemohlo dočkať, kedy redaktori zverejnia výsledky posledného počinu od Apple, <b>iPhonu 11 Pro Max</b>. </p>
      <p>So <b>117 bodmi </b>sa telefón s cenovkou minimálne 1 249 eur umiesnil ,,len" na treťom mieste spolu s konkurenčným <b>Samsungom Galaxy Note 10+.</b></p>
      <related>
        <a href="https://refresher.sk/69706-iPhone-11-Pro-Max-v-noci-Takto-foti-moderny-smartfon-za-viac-nez-1-200-eur"/>
      </related>
      <p>Prvé miesto naďalej okupuje <b>Huawei Mate 30 Pro</b>, ktorý si však na Slovensku kvôli <a href="https://refresher.sk/69447-Huawei-ukazal-nadupany-Mate-30-musi-sa-vsak-zaobist-bez-Google-aplikacii-a-obchodu">problémom s cerifikáciou Google služieb</a> nekúpiš. Rovnaký počet<b> 121 bodov </b>má druhé <b>Xiaomi Mi CC9 Pro Premium Edition</b><i>.</i></p>
      <p>
        <i>Tabuľka smartfónov podľa DxOmark.com</i>
      </p>
      <table bordered="">
        <tr>
          <td>Huawei Mate 30 Pro</td>
          <td>121 bodov</td>
        </tr>
        <tr>
          <td>Xiaomi Mi CC9 Pro Premium Edition</td>
          <td>121 bodov</td>
        </tr>
        <tr>
          <td>Apple iPhone 11 Pro Max</td>
          <td>117 bodov</td>
        </tr>
        <tr>
          <td>Samsung Galaxy Note 10+ 5G</td>
          <td>117 bodov</td>
        </tr>
        <tr>
          <td>Samsung Galaxy Note 10+</td>
          <td>117 bodov</td>
        </tr>
        <tr>
          <td>Huawei P30 Pro</td>
          <td>116 bodov</td>
        </tr>
        <tr>
          <td>Samsung Galaxy S10 5G</td>
          <td>116 bodov</td>
        </tr>
        <tr>
          <td>OnePlus 7 Pro</td>
          <td>114 bodov</td>
        </tr>
      </table>
      <p>Redaktori už nový iPhone testovali aj s revolučnou funkciou <b>Deep Fusion</b>, ktorú Apple do iOS pridal až v neskoršej aktualizácii. Pochvalu si teda vyslúžilo <b>množstvo detailov a podrobností v textúrach</b>, napríklad vykreslenie pieh a jednotlivých chĺpkov na huňatých domácich zvieratách. </p>
      <p>O niečo horšie ako pri konkurencii je to len pri úbytku svetla, no aj tak vraj ide o výrazné zlepšenie napríklad oproti iPhonu XS Max. Web kritizuje aj to, čo sa dočítaš v našej recenzii - v režime <b>Portrét</b> má softvérové rozostrovanie pozadia za objektmi trochu viac chýb, než by sa v tejto triede patrilo. </p>
      <related>
        <a href="https://refresher.sk/69609-iPhone-11-Pro-Max-Apple-sa-tymto-mobilom-vracia-spat-do-hry-Recenzia"/>
      </related>
      <figure>
        <img src="https://i.refresher.sk/public/matejkrajcovic/iphone_11_pro_max/6.jpg"/>
        <figcaption>
          <cite>Matej Krajčovič / REFRESHER</cite>
        </figcaption>
      </figure>
      <p>Veľmi dobré je vyladenie <b>expozície </b>a teda aj zvládanie prechodov zo svetla do tieňov, a to aj v interiéroch. </p>
      <p>Body iPhone strácal najmä po prepnutí na zvyšné dva fotoaparáty a to z jednoduchého dôvodu. Jeho <b>zoom je len 2-násobný</b>, kým Huawei už je o niečo ďalej. <b>Širokouhlá optika</b> zas vykazuje o niečo viac šumu, no textúry sú vraj aj s týmto sekundárnym foťákom často lepšie vykreslené než u konkurencie.</p>
      <figure>
        <iframe src="https://www.youtube.com/embed/O8FDQzIEDNU" width="700" height="393" data-service="Youtube" scrolling="no"/>
      </figure>
      <p>Po <b>prepnutí na video</b> už iPhone kraľuje vďaka výborne plynulému <b>zaostrovaniu</b> a špičkovej stabilizácii. Tú podľa DxOmark rozhodí len kráčanie, keď sa na smartfónoch často objavuje tzv. <i>jelly (želatínový)</i> efekt a najnovšie jabĺčko nie je výnimkou. </p>
      <p>V  <a href="https://www.dxomark.com/apple-iphone-11-pro-max-camera-review/">podrobnejšej recenzii</a> nájdeš aj aj priame porovnanie iPhonu 11 Pro Max, Huaweiu Mate 30 Pro a Samsungu Galaxy Note 10+ 5G na rovnakých fotografiách.</p>
      <p>Vybrať dnes ten najlepší fotoaparát je však často dosť ťažké. Výrobcovia totiž majú trochu odlišnú predstavu o <b>ideálnom výsledku</b> a kým jeden vsádza na neutrálne farby bližšie k realite, iní zas preferujú páčivejšie teplejšie tóny, ktoré by niekto označil za presaturované. S DxOmarkom preto môžeš, ale nemusíš súhlasiť. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/68882-Kreditka-od-Apple-sa-zafarbi-aj-pri-beznom-noseni-ochranit-ju-mozes-vdaka-luxusnemu-puzdru-za-1-650"/>
        <a href="https://refresher.sk/64164-Apple-predstavilo-vlastnu-kreditnu-kartu-predplatne-pre-hracov-a-novinky-zo-sveta-za-par-supov"/>
        <a href="https://refresher.sk/53884-Mozno-uz-coskoro-budeme-platit-na-Slovensku-pomocou-iPhonu-Slovensko-ma-vraj-najlepsie-predpoklady-na-spustenie-sluzby-Apple-Pay"/>
        <a href="https://refresher.sk/42755-Apple-vymiena-tazenie-surovin-za-recyklaciu-Jedneho-dna-budu-vyrabat-elektroniku-uz-iba-z-pouzitych-materialov"/>
        <a href="https://refresher.sk/42394-Vynimocny-hardver-tuctovy-dizajn-Stoji-kombinacia-Huawei-P10-a-ikonickej-znacky-Leica-naozaj-za-to-Recenzia"/>
        <a href="https://refresher.sk/76282-iPhone-12-ma-priniest-dalsi-fotoaparat-navyse-5G-a-hranate-telo"/>
        <a href="https://refresher.sk/76238-Blizzard-si-nadalej-striela-z-fanusikov-Diablo-Immortal-bude-prerobena-stara-hra-na-mobily-a-Diablo-IV-nema-datum-vydania"/>
        <a href="https://refresher.sk/70585-Cara-Delevingne-sa-vydala-so-Samsungom-do-vesmiru-a-urobila-si-prvu-SpaceSelfie"/>
      </related>
    </article>
  </body>
</html>