<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/oksana-sirojid-lider-partiji-samopomich-novini-ukrajini-50052410.html"/>
    <meta property="og:site_name" content="НВ"/>
    <meta property="article:published_time" content="2019-11-08T12:22:00+00:00"/>
    <meta property="og:title" content="Лідер Самопомочі: Зеленський дуже хоче сподобатися Путіну"/>
    <meta property="og:description" content="Лідер партії Самопоміч і екс-віце-спікер Верховної Ради Оксана Сироід назвала головним викликом для української влади при розведенні сил на Донбасі те, що Володимир Зеленський «дуже хоче сподобатися президенту Путіну»."/>
  </head>
  <body>
    <article>
      <h1>Лідер Самопомочі: Зеленський дуже хоче сподобатися Путіну</h1>
      <h2>Лідер партії Самопоміч і екс-віце-спікер Верховної Ради Оксана Сироід назвала головним викликом для української влади при розведенні сил на Донбасі те, що Володимир Зеленський «дуже хоче сподобатися президенту Путіну».</h2>
      <address>
        <time datetime="2019-11-08T12:22:00+00:00">08 Nov 2019, 12:22</time>
      </address>
      <p>В інтерв'ю <a href="https://radio.nv.ua/">Радіо НВ</a> вона висловила думку, що у відповідь на це російська сторона підстьобує українського главу.</p>
      <p>«Він дуже хоче сподобатися президентові Путіну. Він настільки старається виконати всі ці умови - я майже впевнена, що з того боку постійно є "підстьобування": "Ну ти що, слабак, так? Ну давай-давай, докажи, що ти це можеш. Порошенко не зміг - докажи, що ти це можеш зробити», - заявила Сироїд.</p>
      <p>За словами лідера Самопомочі, Зеленський може піддаватися ілюзії, що він «обдурює» російського президента. Сироїд додала, що українські Збройні сили не повинні залишати свої позиції, оскільки РФ може почати просуватися вглиб України і «спрацює ефект доміно».</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/374/original/88c654d98c05a4e94d3f5d56a9100fe7.png?stamp=1&amp;q=85&amp;w=115"/>
      </figure>
      <p>Володимир Огризко<br/>Надія на Путіна. Що має зрозуміти Зеленський</p>
      <p>Раніше <a href="https://nv.ua/ukr/ukraine/events/eks-vice-spiker-verhovnoji-radi-pro-vidvedennya-viysk-na-donbasi-novini-ukrajini-50052398.html">екс-віце-спікер Ради виступила з критикою розведення сил і засобів на Донбасі</a>.</p>
      <p>«Так, [негативно відношусь], тому що це є розведення українців, це, як то кажуть, „котиків розводять“. По-перше, ми взагалі не маємо доказів, що відводяться війська з того боку. По-друге, на жаль, я не маю довіри й українці не мають довіри до Спеціальної моніторингової місії [ОБСЄ], оскільки дуже багато людей, які там є, упереджені стосовно України на користь Росії і проросійських військ», - говорила вона в інтерв'ю НВ.</p>
    </article>
  </body>
</html>