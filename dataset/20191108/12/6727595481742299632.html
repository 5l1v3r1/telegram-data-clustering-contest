<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/vehicle-tax-case-against-actor-prithviraj-321.html"/>
    <meta property="og:site_name" content="DoolNews"/>
    <meta property="article:published_time" content="2019-11-08T12:26:00+00:00"/>
    <meta property="og:title" content="കാറിന്റെ വിലയില്‍ 30 ലക്ഷം രൂപ കുറച്ചു കാണിച്ചു; പൃഥ്വിരാജിന്റെ ആഡംബര കാര്‍ രജിസ്ട്രേഷന്‍ തടഞ്ഞു"/>
    <meta property="og:description" content="Car KERALA NEWS Prithviraj Tax Kerala കൊച്ചി: നടന്‍ പൃഥ്വിരാജിന്റെ പുതിയ ആഡംബര കാറിന്റെ രജിസ്ട്രേഷന്‍ മോട്ടോര്‍ വാഹന വകുപ്പ് തടഞ്ഞു. കാറിന്റെ വിലയില്‍ 30 ലക്ഷം രൂപ കുറച്ച"/>
  </head>
  <body>
    <article>
      <h1>കാറിന്റെ വിലയില്‍ 30 ലക്ഷം രൂപ കുറച്ചു കാണിച്ചു; പൃഥ്വിരാജിന്റെ ആഡംബര കാര്‍ രജിസ്ട്രേഷന്‍ തടഞ്ഞു</h1>
      <address><time datetime="2019-11-08T12:26:00+00:00">08 Nov 2019, 12:26</time> by <a rel="author">ന്യൂസ് ഡെസ്‌ക്</a></address>
      <p>കൊച്ചി: നടന്‍ പൃഥ്വിരാജിന്റെ പുതിയ ആഡംബര കാറിന്റെ രജിസ്ട്രേഷന്‍ മോട്ടോര്‍ വാഹന വകുപ്പ് തടഞ്ഞു. കാറിന്റെ വിലയില്‍ 30 ലക്ഷം രൂപ കുറച്ചു കാണിച്ചതിനെ തുടര്‍ന്നാണ് നടപടി.</p>
      <p>കാറിന്റെ താല്‍ക്കാലിക രജിസ്ട്രേഷനു വേണ്ടി നല്‍കിയ അപേക്ഷയില്‍ വില 1.34 കോടി രൂപയെന്നായിരുന്നു രേഖപ്പെടുത്തിയിരുന്നത്. എന്നാല്‍ യഥാര്‍ഥ വില 1.64 കോടിയാണെന്ന് കണ്ടെത്തിയതിനെ തുടര്‍ന്നാണ് നടപടിയെടുത്തത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/thiruvalluvar-a-great-saint-not-dmk-leader-says-bjp-369.html?utm_source=doolnews&amp;utm_medium=related"/>
      </related>
      <p>എറണാകുളം ആര്‍.ടി ഓഫീസില്‍ ഓണ്‍ലൈനായാണ് നികുതി അടക്കാനുള്ള അപേക്ഷ നല്‍കിയിരിക്കുന്നത്. അപേക്ഷയോടൊപ്പം കാറിന്റെ വില 1.34 കോടി രൂപയെന്ന് രേഖപ്പെടുത്തുകയും ഇതിനനുസരിച്ചുള്ള നികുതി മാത്രമാണ് അടച്ചിരുന്നത്.</p>
      <p>നികുതിയായി ഒമ്പതു ലക്ഷം രൂപ കൂടി അടച്ചാല്‍ മാത്രമേ രജിസ്ട്രേഷന്‍ ചെയ്യാനാകൂ എന്ന് മോട്ടര്‍ വാഹന വകുപ്പ് വ്യക്തമാക്കിയിട്ടുണ്ട്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>അതേസമയം, 30 ലക്ഷം രൂപ സെലിബ്രിറ്റി ഡിസ്‌കൗണ്ട് ഇനത്തില്‍ കുറച്ചു നല്‍കിയതാണെന്നാണ് വാഹനം വിറ്റ സ്ഥാപനത്തിന്റെ പ്രതികരണം. ഡിസ്‌കൗണ്ട് നല്‍കിയാലും ആഡംബര കാറുകള്‍ക്ക് വിലയുടെ 21 ശതമാനം നികുതി അടയ്ക്കണമെന്നാണ് നിയമം.</p>
      <figure>
        <iframe src="https://www.youtube.com/embed/_P7fK1vJB9o" width="500" height="281" data-service="Youtube" scrolling="no"/>
      </figure>
    </article>
  </body>
</html>