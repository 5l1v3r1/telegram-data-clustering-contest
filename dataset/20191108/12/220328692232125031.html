<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/prezidentt-sega-na-khod-e-vss-406177.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T12:25:03+00:00"/>
    <meta property="og:title" content="Президентът: Сега на ход е ВСС"/>
    <meta property="og:description" content="Мотивите ми са в рамките на правомощията ми, каза Радев"/>
  </head>
  <body>
    <article>
      <h1>Президентът: Сега на ход е ВСС</h1>
      <address><time datetime="2019-11-08T12:25:03+00:00">08 Nov 2019, 12:25</time> by <a rel="author">сс</a></address>
      <p>Съдебният съвет носи отговорност пред обществото за оценката на професионалните и етични качества на бъдещия главен прокурор. Това каза държавният глава Румен Радев в родното си село Славяново по повод отказа да подпише указа за назначаване на Иван Гешев за обвинител №1.</p>
      <p> „Действията и мотивите ми са изцяло в рамките на моите правомощия. Оттук нататък отговорността е на Висшия съдебен съвет. Оценката за професионалните и етични качества на кандидатите и техният избор са изцяло правомощие на ВСС. Негова е и отговорността пред обществото”, подчерта държавният глава.</p>
      <p> От ВСС дадоха ясно да се разбере, че вероятно просто ще прегласуват Гешев и, ако го изберат, Радев ще е длъжен да подпише указа. На въпрос дали при това положение ще сезира Конституционният съд, президентът призова да не се спекулира и заяви, че не желае да влияе с прогнозни действия. „На ход сега е ВСС”, допълни Радев.</p>
      <p> </p>
    </article>
  </body>
</html>