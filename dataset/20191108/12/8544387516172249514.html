<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/08/6-pragmata-gia-ena-kalitero-foititiko-spiti/"/>
    <meta property="og:site_name" content="neolaia.gr"/>
    <meta property="article:published_time" content="2019-11-08T12:41:59+00:00"/>
    <meta property="og:title" content="Φοιτητικό σπίτι: 6 συμβουλές που χρειάζεσαι ΑSAP για να διευκολύνεις τη ζωή σου!"/>
    <meta property="og:description" content="Τα φοιτητικά χρόνια λένε πως είναι τα καλύτερα και δεν έχουν άδικο:"/>
  </head>
  <body>
    <article>
      <h1>Φοιτητικό σπίτι: 6 συμβουλές που χρειάζεσαι ΑSAP για να διευκολύνεις τη ζωή σου!</h1>
      <h2>Θες να έχεις το καλύτερο φοιτητικό σπίτι; Τρόπος υπάρχει και έχει ως εξής!</h2>
      <address><time datetime="2019-11-08T12:41:59+00:00">08 Nov 2019, 12:41</time> by <a rel="author">Marianthi Dovri</a></address>
      <p>Τα φοιτητικά χρόνια λένε πως είναι τα καλύτερα και δεν έχουν άδικο:</p>
      <p>Φίλοι, πάρτι, νέες ασχολίες, νέα πόλη, νέο σπίτι… Πολλές φορές, όμως, το νέο φοιτητικό σπίτι μπορεί να είναι λίγο δύσκολο, καθώς εκτός από την προσωπική σου άνεση, θέλει και λίγο από τον προσωπικό σου χρόνο για να το φροντίσεις.</p>
      <p>Εδώ είμαστε για να σου δείξουμε 6 πράγματα που θα το κάνουν πιο όμορφο και -γιατί όχι;- πιο βολικό!</p>
      <p>
        <b>Τι πρέπει να λάβεις υπόψιν σου για να εξασφαλίσεις το ιδανικό <a href="https://www.neolaia.gr/tag/%CF%86%CE%BF%CE%B9%CF%84%CE%B7%CF%84%CE%B9%CE%BA%CF%8C-%CF%83%CF%80%CE%AF%CF%84%CE%B9/">φοιτητικό σπίτι: </a></b>
      </p>
      <h3>1. Πλαστικά ποτήρια</h3>
      <p>Στην αρχή ίσως σου φαίνεται γελοίο να ξοδέψεις έστω και ελάχιστα χρήματα για να αγοράσεις πλαστικά ποτήρια. Ωστόσο, κάθε φοιτητικό σπίτι έχει φιλοξενήσει ένα φοιτητικό πάρτι ή έστω μία παρεϊστικη συγκέντρωση. Όπως αντιλαμβάνεσαι λοιπόν τα κανονικά ποτήρια σε τέτοιες περιπτώσεις είναι μία κακή επιλογή αφενός γιατί μπορεί να σπάσουν (ή και να μηνφτάσουν αν είστε πολλοί), αλλά και γιατί μετά θα πρέπει να τα πλύνεις. Οπότε αγόρασε πλαστικά ποτήρια κι είσαι έτοιμος για παν ενδεχόμενο!</p>
      <h3>2. Καφετιέρα γαλλικού</h3>
      <p>Ή μία καφετιέρα γαλλικού χειρός. Γιατί; Γιατί ο <a href="https://www.neolaia.gr/2019/03/16/pragmata-pou-tha-se-boithisoun-na-kseipniseis/">καφές</a> είναι σημαντικός για τους περισσότερους φοιτητές, ιδιαίτερα κατά τη διάρκεια της εξεταστικής και είναι πολύ πιθανό κάποια στιγμή να χρειαστεί να κάνεις κάποιες περικοπές για να μαζέψεις χρήματα ή μπορεί απλώς να έχεις ξεμείνει (συμβαίνει σε όλους). Αυτή η επένδυση θα σε βοηθήσει γιατί ο γαλλικός είναι εύκολος, οικονομικός και γρήγορος στην παρασκευή του, ενώ ιδιαίτερα όσον αφορά την καφετιέρα χειρός είναι πάμφθηνη και μπορεί να χρησιμοποιηθεί για να φτιάξεις…τσάι!</p>
      <figure>
        <iframe src="https://giphy.com/embed/l2SpXensc5RhNzfK8" width="480" height="270" data-service="Giphy" scrolling="no"/>
      </figure>
      <h3>3. Λαμπάκια</h3>
      <p>Τα λαμπάκια είναι ιδανικά για ένα φοιτητικό σπίτι γιατί δημιουργούν μία χαλαρωτική ατμόσφαιρα και θα τα εκτιμήσεις δεόντως  τα βράδια που θα γυρνάς από τη σχολή σου πολύ κουρασμένος ή κουρασμένη. Επίσης, τα λαμπάκια φτιάχνουν μία ρομαντική ατμόσφαιρα σε περίπτωση που θέλεις να δημιουργήσεις μία όμορφη βραδιά για το έτερον σου ήμισυ, ενώ επίσης μπορούν να απογειώσουν την ατμόσφαιρα ενός πάρτι. Τέλος, αν σκέφτεσαι να αγοράσεις κεράκια, σκέψου το περισσότερο και καλύτερα αντικατέστησε τα κεράκια με λαμπάκια, ώστε να μη δεις το φοιτητικό σου σπίτι να… λαμπαδιάζει!</p>
      <p>
        <b>
          <a href="https://www.neolaia.gr/2019/10/30/5-apla-pragmata-pou-tha-ekanan-pio-eukolo-to-neo-eksamino-sti-sholi/">5 απλά και αυτονόητα πράγματα που θα έκαναν πιο εύκολο το νέο εξάμηνο στη σχολή</a>
        </b>
      </p>
      <h3>4. Βραστήρας αυγών</h3>
      <p>Όσο ανούσια αγορά και να φαίνεται αυτή, δεν είναι. Σώζεις χρόνο (και ο χρόνος είναι χρήμα), ενώ σίγουρα κατά τη διάρκεια της φοιτητικής σου ζωής θα κάνεις πολλές <a href="https://www.neolaia.gr/2016/08/16/eukoles-suntages-me-avga/">συνταγές με αυγά</a> και όχι μόνο ομελέτα. Ο λόγος; Είναι οικονομικά, είναι μία απλή και γρήγορη διαδικασία (που την απλουστεύει ακόμη περισσότερο ο βραστήρας) και αποτελούν ιδανική λύση μετά την εξεταστική που ίσως έχεις φάει λίγο παραπάνω fast food απ’όσο θα ‘πρεπε και θα θέλεις να είσαι λίγο πιο λιτοδίαιτος!</p>
      <figure>
        <iframe src="https://giphy.com/embed/WtayratDiPeYF6mMA5" width="480" height="400" data-service="Giphy" scrolling="no"/>
      </figure>
      <h3>5. Κουτί αποθήκευσης με ρόδες</h3>
      <p>Το πρόβλημα με το φοιτητικό σπίτι είναι το εξής: θέλεις να μεταφέρεις όλη οσυ τη ζωή όλα σου τα υπάρχοντα στο νέο σου σπίτι, αλλά αυτά δε χωράνε, γιατί το φοιτητικό σπίτι είναι -συνήθως- μικρό. Οπότε ένας τρόπος για να εξοικονομήσεις λίγο χώρο, είναι να αποθηκεύσεις πράγματα όπου μπορείς. Το πιο συχνά ανεκμετάλλευτο μέρος σε ένα φοιτητικό σπίτι είναι το πάτωμα κάτω από το κρεβάτι. Εκεί μπορείς να πάρεις ένα κουτί αποθήκευσης, ώστε να βάλεις από βιβλία μέχρι ρούχα και κοσμήματα. Ίσως όμως είναι καλύτερο να αγοράσεις ένα κουτί με ρόδες προκειμένου να το μετακινείς με μεγαλύτερη ευκολία.</p>
      <h3>6. Κάδρο για φωτογραφίες</h3>
      <p>Το φοιτητικό σπίτι χαρακτηρίζεται από την αύρα του νέου, αλλά ειδικά τους πρώτους μήνες έχεις μία νοσταλγική αύρα των αγαπημένων σου προσώπων. Δεδομένου ότι συνήθως ένα φοιτητικό σπίτι δεν έχει την πολυτέλεια του πολύ χώρου, καλό θα ήταν να μη γεμίσεις όλο το σπίτι με κορνίζες. Για αυτό, καλό θα ήταν να αγοράσεις ένα κάδρο για φωτογραφίες και να προσθέσεις εκεί μερικές από τις αγαπημένες σου φωτογραφίες κρεμώντας το μετά σε έναν τοίχο κατά προτίμηση κενό.</p>
      <figure>
        <iframe src="https://giphy.com/embed/LWFXXqaSEmO7twXDxP" width="480" height="300" data-service="Giphy" scrolling="no"/>
      </figure>
      <h4>Δείτε επίσης: <a href="https://www.neolaia.gr/2019/09/12/anazitisi-foititikis-katoikias-ti-prepei-na-prosekseis/">Αναζήτηση φοιτητικής κατοικίας: Τι πρέπει να προσέξεις</a></h4>
      <h4>
        <a href="https://www.neolaia.gr/2019/11/06/5-xeimerinoi-proorismoi-gia-foitites/">Είσαι φοιτητής; Ιδού 5 πανέμορφοι χειμερινοί προορισμοί που αξίζει να επισκεφτείς!</a>
      </h4>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/09/marathonios-2019-kikloforiakes-rithmiseis-athina/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/08/5-nixtes-sto-airbnb-pou-afisan-istoria/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/08/pare-meros-ston-diagonismo-ke-kerdise-dipli-prosklisi-gia-to-deipno-ilithion/"/>
        <a href="https://neolaia.gr/neo/diagwnismoi"/>
        <a href="https://neolaia.gr/2019/11/08/18-asteia-htenismata-ton-80s-pou-prospathume-na-ksexasoume/"/>
        <a href="https://neolaia.gr/2019/11/08/oaed-55489-theseis-se-14-programmata-gia-anergous/"/>
        <a href="https://neolaia.gr/neo/stadiodromia-spoudes"/>
      </related>
    </article>
  </body>
</html>