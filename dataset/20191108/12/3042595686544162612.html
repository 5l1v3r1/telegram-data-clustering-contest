<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/usikkerheten-oker-odegaard-melder-forfall/71798460"/>
    <meta property="og:site_name" content="Dagbladet.no"/>
    <meta property="article:published_time" content="2019-11-08T12:46:52+00:00"/>
    <meta property="og:title" content="Usikkerheten øker. Ødegaard melder forfall"/>
    <meta property="og:description" content="Blir ikke med i kampene mot Færøyene og Malta."/>
  </head>
  <body>
    <article>
      <h1>Usikkerheten øker. Ødegaard melder forfall</h1>
      <h2>Blir ikke med i kampene mot Færøyene og Malta.</h2>
      <address><time datetime="2019-11-08T12:46:52+00:00">08 Nov 2019, 12:46</time> by <a rel="author">Thomas Haarstad</a></address>
      <p>Landslagssjef Lars Lagerbäck har mottatt tre skadeforfall til kommende landslagssamling, skriver NFF i en pressemelding.</p>
      <p>
        <b>Martin Ødegaard, Stefan Johansen og Mathias Normann har meldt forfall til EM-kvalikkampene mot Færøyene og Malta.</b>
      </p>
      <p>Morten Thorsby (Sampdoria) hentes inn som ny spiller i troppen, melder NFF.</p>
      <p>Martin Ødegaard ble tirsdag tatt ut i landslagstroppen som møter Færøyene på Ullevaal 15. november. Tre dager seinere venter Malta borte.</p>
      <p>
        <b>Allerede tirsdag var det usikkert om Ødegaard kom til å rekke kampene. Grunnen var en skade han pådro seg i oppgjøret mot Celta Vigo 27. oktober. Landslagstrener Lars Lagerbäck omtalte det som en «fotskade».</b>
      </p>
      <p>- Vi må være forsiktige og han må restituere godt, uttalte Real Sociedad onsdag ettermiddag.</p>
      <p>- Om det er et brudd, eller stressfraktur, eller ømhet vet jeg ikke. Men det var en tøff smell han fikk, uttalte assistenttrener Per Joar «Perry» Hansen til Dagbladet.</p>
      <h3>Dette er troppen til de to kampene:</h3>
      <p><b>Keepere: </b>Rune A. Jarstein (Hertha Berlin), Ørjan Håskjold Nyland (Aston Villa), Sten Grytebust (FC København).</p>
      <p><b>Forsvar: </b>Kristoffer Vassbakk Ajer (Celtic), Haitam Aleesami (Amiens), Omar Elabdellaoui (Olympiakos), Even Hovland (Rosenborg), Birger Meling (Rosenborg), Tore Reginiussen (Rosenborg), Sigurd Rosted (Brøndby), Jonas Svensson (AZ Alkmaar).</p>
      <p><b>Midtbane: </b>Sander Berge (Genk), Mats Møller Dæhli (St. Pauli), Mohammed Elyounoussi (Celctic), Iver Fossum (AaB), Markus Henriksen (Hull), Fredrik Midtsjø (AZ Alkmaar), Ole Kristian Selnæs (Shenzhen), Morten Thorsby (Sampdoria NY).</p>
      <p><b>Spisser: </b>Tarik Elyounoussi (AIK), Erling Braut Haaland (Salzburg), Joshua King (Bournemouth), Alexander Sørloth (Trabzonspor).</p>
    </article>
  </body>
</html>