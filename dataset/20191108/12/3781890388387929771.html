<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740679"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T12:00:00+00:00"/>
    <meta property="og:title" content="'ไทด์'มอบเงินช่วยน้ำท่วมแทน หลัง'บิณฑ์'ต้องดูแลแม่"/>
    <meta property="og:description" content="“ไทด์ เอกพันธ์”แจกเงินช่วยชาวบ้านน้ำท่วม ที่มหาสารคาม กว่า 4 ล้านบาท พร้อมมอบผ้าห่มกันหนาวและข้าวสาร หลัง”บิณฑ์”ต้องดูแลแม่ที่โรงพยาบาล"/>
  </head>
  <body>
    <article>
      <h1>'ไทด์'มอบเงินช่วยน้ำท่วมแทน หลัง'บิณฑ์'ต้องดูแลแม่</h1>
      <address>
        <time datetime="2019-11-08T12:00:00+00:00">08 Nov 2019, 12:00</time>
      </address>
      <p>
        <b>“ไทด์ เอกพันธ์”แจกเงินช่วยชาวบ้านน้ำท่วม ที่มหาสารคาม กว่า 4 ล้านบาท พร้อมมอบผ้าห่มกันหนาวและข้าวสาร หลัง”บิณฑ์”ต้องดูแลแม่ที่โรงพยาบาล</b>
      </p>
      <p>เมื่อวันที่ 8 พ.ย. ที่หอประชุมจังหวัดมหาสารคาม นายเอกพันธ์  บันลือฤทธิ์  หรือไทด์ น้องชาย”บิณฑ์ บันลือฤทธิ์”  ดาราชื่อดัง พร้อมด้วย ดร.รัตนา สมสกุลรุ่งเรือง ประธานมูลนิธิร่วมกตัญญู  คุณปิยะ ลักษณ์แก้ว ผู้ประสานงานมูลนิธิร่วมกตัญญู และนายยาว ลูกหยี ตลกชื่อดัง นำทีมเจ้าหน้าที่มูลนิธิร่วมกตัญญูและอาสาสมัครร่วมกตัญญู เดินทางมามอบเงินให้แก่ผู้ประสบอุทกภัย กรณีน้ำท่วมที่อยู่อาศัย ครัวเรือนละ 5,000 บาท ให้กับชาวมหาสารคาม เนื่องจากหลายพื้นที่ได้รับผลกระทบจากพายุโพดุล และพายุคากิจิ ซึ่งได้มีการประกาศพื้นที่ประสบภัยสาธารณภัยรวม 9 อำเภอ</p>
      <figure>
        <img src="https://www.dailynews.co.th/admin/upload/20191108/news_tJHBEWNUly175323_533.jpg?v=20191109056?v=3000"/>
      </figure>
      <p>ประกอบด้วย  อ.พยัคฆภูมิพิสัย   1 ครอบครัว อ.แกดำ 2 ครอบครัว  อ.ยางสีสุราช 6  ครอบครัว  อ.ชื่นชม 7 ครอบครัว  อ.วาปีปทุม 14 ครอบครัว  อ.กันทรวิชัย 78 ครอบครัว  อ.เชียงยืน 134 ครอบครัว  อ.โกสุมพิสัย 225 ครอบครัว  อ.เมือง 403 ครอบครัว รวมทั้งสิ้น 870 ราย รวมเป็นเงิน กว่า 4 ล้านบาท<br/><br/>โดยนายเอกพันธ์ กล่าวว่า เหตุที่คุณบิณฑ์ มาไม่ได้เนื่องจากมีภาระต้องดูแลคุณแม่ ที่ไม่สบายตนจึงเดินทางมาคนเดียว   จากนั้นได้มีการทำพิธีมอบเงินให้กับชาวบ้านและนายเอกพันธ์ได้แจกข้าวสารและผ้าห่มกันหนาวให้กับชาวบ้านที่ทางมูลนิธิร่วมกตัญญูเป็นผู้นำมา</p>
      <figure>
        <img src="https://www.dailynews.co.th/admin/upload/20191108/news_sWARDFZhpm175326_533.jpg?v=20191109056?v=5037"/>
      </figure>
      <p>อ่านข่าวที่เกี่ยวข้อง<br/><a href="https://www.dailynews.co.th/regional/740627">'บิณฑ์'บินด่วนทำหน้าที่ลูก ดูแล'คุณแม่ปราง'ป่วยเข้ารพ.</a>...</p>
    </article>
  </body>
</html>