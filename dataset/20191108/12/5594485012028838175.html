<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/zhivko-todorov-premiert-ima-mnogo-kadri-na-razpolozhenie-s-koito-da-raboti_news708126.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T12:02:00+00:00"/>
    <meta property="og:title" content="Живко Тодоров: Премиерът има много кадри на разположение, с които да работи"/>
    <meta property="og:description" content="Перспективата и бъдещето на една партия е да изгражда свои кадри, да ги налага в политическия живот и те да се представят успешно, каза Тодоров."/>
  </head>
  <body>
    <article>
      <h1>Живко Тодоров: Премиерът има много кадри на разположение, с които да работи</h1>
      <h2>Перспективата и бъдещето на една партия е да изгражда свои кадри, да ги налага в политическия живот и те да се представят успешно, каза Тодоров.</h2>
      <address>
        <time datetime="2019-11-08T12:02:00+00:00">08 Nov 2019, 12:02</time>
      </address>
      <p>https://blitz.bg/politika/zhivko-todorov-premiert-ima-mnogo-kadri-na-razpolozhenie-s-koito-da-raboti_news708126.html Blitz.bg</p>
      <figure>
        <img src="https://static.blitz.bg/documents/thumbnails/730/201709/1506349870-img-3083jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Не мисля, че лесно се печели доверието на хората. Това става с много работа и особено там, където кметовете са били по-сериозни през изминалите 4 години и са успели да завоюват по-високо доверие, смятам, че се справихме добре. Това каза пред БНТ Живко Тодоров, член на ИК на ГЕРБ и кмет на Стара Загора.</b><br/> <br/>„Там пък, където виждате, че има отпускане, там и загубихме - като например Благоевград, Русе, Видин. Хората си дават мнението така, че един кметски избор е силно мажоритарен избор и се влияе от конкретната фигура в съответния регион“, посочи Тодоров.<br/> <br/>По думите му е хубаво, че премиерът има много кадри на разположение, с които да работи и лансира.<br/> <br/>„Това е силата на една партия. Тя не е в една личност, а е в един отбор и един екип, който се представя успешно“, заяви той.<br/> <br/>Според него в ГЕРБ има много хора, които заслужават доверието на хората. Перспективата и бъдещето на една партия е да изгражда свои кадри, да ги налага в политическия живот и те да се представят успешно, каза Тодоров.<br/> <br/> <br/> <br/> </p>
    </article>
  </body>
</html>