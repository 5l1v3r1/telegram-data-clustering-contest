<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/milyarderler-2013ten-bu-yana-ilk-kez-gerilemede-2217799"/>
    <meta property="og:site_name" content="Posta"/>
    <meta property="article:published_time" content="2019-11-08T12:20:07+00:00"/>
    <meta property="og:title" content="Milyarderler 2013'ten bu yana ilk kez gerilemede"/>
    <meta property="og:description" content="İsviçre merkezli UBS bankası ve PricewaterhouseCoopers (PwC) tarafından hazırlanan “Milyarderler Raporu 2019” yayınlandı. Dünyadaki milyarderlerin varlıkları, beş yıllık büyümenin ardından geçen yıl 388 milyar dolar düşerek 8,5 trilyon dolara geriledi."/>
  </head>
  <body>
    <article>
      <h1>Milyarderler 2013'ten bu yana ilk kez gerilemede</h1>
      <address>
        <time datetime="2019-11-08T12:20:07+00:00">08 Nov 2019, 12:20</time>
      </address>
      <h3>İsviçre merkezli UBS bankası ve PricewaterhouseCoopers (PwC) tarafından hazırlanan “Milyarderler Raporu 2019” yayınlandı. Dünyadaki milyarderlerin varlıkları, beş yıllık büyümenin ardından geçen yıl 388 milyar dolar düşerek 8,5 trilyon dolara geriledi.</h3>
      <p>Dünyadaki milyarderlerin varlıklarının, 2013 ila 2018 yıllar arasında yüzde 34,5 artarak 8,5 trilyona ulaştığı bilgisine yer verilen raporda, “2013'e kıyasla <a href="https://www.posta.com.tr/haberler/milyarder">milyarder</a> sayısı da geçen yıl yüzde 38,9 artarak 2 bin 101’e ulaştı.” denildi.</p>
      <p>2013 ila 2018 arasında yaşanan büyümenin ardından dünyadaki milyarderlerin varlıklarının geçen yıl ilk defa gerilediğine işaret edilen raporda, “Güçlü dolar ve dalgalı sermaye piyasaları nedeniyle, milyarderlerin varlıkları 2018’de 388 milyar dolar düşerek 8,5 trilyon dolara geriledi.” denildi.</p>
      <h3>2018'de doğal bir düzeltme yaşandı</h3>
      <p>Raporda görüşlerine yer verilen UBS Küresel Varlık Yönetimi’nden Ultra Yüksek Net Değer Birimi Başkanı Josef Stadler, dünyadaki milyarderlerin varlıklarında 2013-2018 arasında yaşanan "patlamanın" ardından 2018’de doğal bir düzeltme yaşandığını belirtti.</p>
      <p>Güçlü dolar ve dalgalı sermaye piyasalarının yanı sıra, zorlu jeopolitik koşulların da milyarder varlıklarını etkilediğine işaret eden Stadler, “Yine de milyarderlerin işleri serpilmeye devam ediyor. Milyarderler sürekli, hisse senedi piyasalarından daha iyi performans gösteren işletmeleri yaratıyor ve yönetiyorlar.” değerlendirmesinde bulundu.</p>
      <p>Milyarderlerin çevre ve sosyal değişim gibi konularda yeni yaklaşımlar keşfettiklerini belirten Stadler, “Söz konusu ‘milyarder etkisi’ dünya çapında canlı ve iyi durumda. Herhangi bir yavaşlama emaresi de göstermiyor.” dedi.</p>
      <h3>En büyük servet kayıpları Asya'da</h3>
      <p>Rapora göre, Asya’da milyarderlerin serveti 2018’de bir önceki yıla kıyasla yüzde 8 azalarak 2,5 trilyon dolara gerilerken, Çinli milyarderlerin serveti de yüzde 6 azalarak 1,4 trilyon dolara düştü.</p>
      <p>Dünyanın en çok milyarderine ev sahipliği yapan ABD’deki milyarderlerin serveti ise 2018’de yüzde 0,1 artarak 3,6 trilyon dolara çıktı.</p>
      <p>Söz konusu dönemde, Batı Avrupa’daki milyarderlerin serveti yüzde 19 artarak 1,7 trilyon dolara çıkarken, Rusya’daki milyarderlerin varlıkları yüzde 2,9 azalarak 421 milyar dolara düştü.</p>
      <p><b>UBS</b> ve<b> PwC</b> tarafından hazırlanan raporda 43 ülkeden 2 bin 101 milyardere ait verilerin incelendiği belirtildi.</p>
      <p>AA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/michael-jackson-kralice-elizabethten-sovalyelik-unvani-istemis-2218170">
          <img src="https://i.pstimaj.com/img/100/180x95/5dc80166ae298b25e51afa94"/>
        </a>
      </figure>
      <p>
        <a href="https://www.posta.com.tr/michael-jackson-kralice-elizabethten-sovalyelik-unvani-istemis-2218170">1 Michael Jackson Kraliçe Elizabeth'ten şövalyelik unvan...</a>
      </p>
      <figure>
        <a href="https://www.posta.com.tr/antalyada-mangonun-tanesi-50-liraya-alici-buluyor-2218166">
          <img src="https://i.pstimaj.com/img/100/180x95/5dc7fd2f66a97cc4eaabc656"/>
        </a>
      </figure>
      <p>
        <a href="https://www.posta.com.tr/antalyada-mangonun-tanesi-50-liraya-alici-buluyor-2218166">2 Antalya'da mangonun tanesi 50 liraya alıcı buluyor</a>
      </p>
      <figure>
        <a href="https://www.posta.com.tr/cumhurbaskani-erdogan-kulliyede-ataturku-anma-toreninde-konustu-2218111">
          <img src="https://i.pstimaj.com/img/100/180x95/5dc7dba3ae298b25e51afa40"/>
        </a>
      </figure>
      <p>
        <a href="https://www.posta.com.tr/cumhurbaskani-erdogan-kulliyede-ataturku-anma-toreninde-konustu-2218111">3 Cumhurbaşkanı Erdoğan, Külliye'de Atatürk'ü anma tören...</a>
      </p>
      <figure>
        <a href="https://www.posta.com.tr/alp-guler-hazal-filiz-kucukkoseyi-yalniz-birakti-2218143">
          <img src="https://i.pstimaj.com/img/100/180x95/5dc7f15aae298b25e51afa76"/>
        </a>
      </figure>
      <p>
        <a href="https://www.posta.com.tr/alp-guler-hazal-filiz-kucukkoseyi-yalniz-birakti-2218143">4 Alp Güler, Hazal Filiz Küçükköse'yi yalnız bıraktı</a>
      </p>
      <figure>
        <a href="https://www.posta.com.tr/dunya-yildizlarinin-aski-izmirde-tavan-yapti-2218141">
          <img src="https://i.pstimaj.com/img/100/180x95/5dc7ee78ae298b25e6200ff7"/>
        </a>
      </figure>
      <p>
        <a href="https://www.posta.com.tr/dunya-yildizlarinin-aski-izmirde-tavan-yapti-2218141">5 Dünya yıldızlarının aşkı İzmir'de tavan yaptı</a>
      </p>
      <figure>
        <a href="https://www.posta.com.tr/unlulerin-sokak-tarzlari-2218137">
          <img src="https://i.pstimaj.com/img/100/180x95/5dc7eaa466a97cc4eaabc63c"/>
        </a>
      </figure>
      <p>
        <a href="https://www.posta.com.tr/unlulerin-sokak-tarzlari-2218137">6 Ünlülerin sokak tarzları</a>
      </p>
      <figure>
        <a href="https://www.posta.com.tr/ece-sukan-ve-ugur-guvenin-bu-kez-keyfi-yerinde-2218140">
          <img src="https://i.pstimaj.com/img/100/180x95/5dc7ee0dae298b25e6200ff5"/>
        </a>
      </figure>
      <p>
        <a href="https://www.posta.com.tr/ece-sukan-ve-ugur-guvenin-bu-kez-keyfi-yerinde-2218140">7 Ece Sükan ve Uğur Güven'in bu kez keyfi yerinde</a>
      </p>
      <figure>
        <a href="https://www.posta.com.tr/roportaj-sirasinda-polisin-uzerine-sokak-kedisi-atladi-2218107">
          <img src="https://i.pstimaj.com/img/100/180x95/5dc7d892ae298b26d05f370d"/>
        </a>
      </figure>
      <p>
        <a href="https://www.posta.com.tr/roportaj-sirasinda-polisin-uzerine-sokak-kedisi-atladi-2218107">8 Röportaj sırasında polisin üzerine sokak kedisi atladı</a>
      </p>
      <figure>
        <a href="https://www.posta.com.tr/dev-afgan-turist-oteller-tarafindan-kabul-edilmeyince-karakola-gitti-2218071">
          <img src="https://i.pstimaj.com/img/100/180x95/5dc7cce7ae298b1d5ec6e839"/>
        </a>
      </figure>
      <p>
        <a href="https://www.posta.com.tr/dev-afgan-turist-oteller-tarafindan-kabul-edilmeyince-karakola-gitti-2218071">9 Dev Afgan turist, oteller tarafından kabul edilmeyince...</a>
      </p>
      <figure>
        <a href="https://www.posta.com.tr/napolyonun-sag-kolunun-iskeleti-dans-salonunun-altindan-cikti-2217508">
          <img src="https://i.pstimaj.com/img/100/180x95/5dc39c4cae298b69a363349a"/>
        </a>
      </figure>
      <p>
        <a href="https://www.posta.com.tr/napolyonun-sag-kolunun-iskeleti-dans-salonunun-altindan-cikti-2217508">10 Napolyon'un sağ kolunun iskeleti dans salonunun altınd...</a>
      </p>
    </article>
  </body>
</html>