<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/pivnichniy-potik-2-polshcha-oshtrafuvala-partnera-gazpromu-z-budivnictva-gazoprovodu-novini-svitu-50052403.html"/>
    <meta property="og:site_name" content="НВ"/>
    <meta property="article:published_time" content="2019-11-08T12:15:00+00:00"/>
    <meta property="og:title" content="Польща оштрафувала французького партнера Газпрому за небажання співпрацювати"/>
    <meta property="og:description" content="Engie Energy оштрафована на $44 млн у рамках розслідування відносно Північного потоку-2."/>
  </head>
  <body>
    <article>
      <h1>Польща оштрафувала французького партнера Газпрому за небажання співпрацювати</h1>
      <h2>Engie Energy оштрафована на $44 млн у рамках розслідування відносно Північного потоку-2.</h2>
      <address>
        <time datetime="2019-11-08T12:15:00+00:00">08 Nov 2019, 12:15</time>
      </address>
      <p>Польський антимонопольний регулятор UOKIK оштрафував французьку Engie Energy на $44 млн у рамках розслідування відносно <a href="https://nv.ua/ukr/tags/severnyj-potok-2.html">Північного потоку-2</a> за відсутність співпраці. Про це повідомляє <a href="https://interfax.com.ua/">Інтерфакс-Україна</a>.</p>
      <p>При цьому регулятор все ще аналізує документи у справі Північного потоку-2.</p>
      <p>Антимонопольний орган Польщі в квітні 2018 року ініціював антимонопольне розслідування щодо передбачуваної концентрації Газпромом і іноземними інвесторами в ході реалізації проекту Північний потік-2 (на підставі «створення спільного підприємства без отримання попередньої згоди президента UOKIK»). Газпром у червні 2018 направив на адресу UOKIK заперечення на його позицію і клопотав про припинення процедури антимонопольного розслідування.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/010/268/original/80b47bda2cbc7000c009607c5b900978.png?stamp=1&amp;q=85&amp;w=115"/>
      </figure>
      <p>Мелінда Херінг<br/>Долю Північного потоку-2 вирішено?</p>
      <p>Польський антимонопольний орган дотримується позиції, що укладені у квітні 2018 року фінансові угоди за проектом переслідують ту ж мету, що і створення спільного підприємства і, відповідно, вимагають згоди UOKIK.</p>
      <p>У повідомленні зазначено, що відповідно до законодавства Польщі президент UOKIK вправі застосувати певні санкції до компаній, які, на його думку, здійснюють концентрацію без отримання згоди UOKIK (зокрема, накласти штраф до 10% річного обороту відповідної компанії).</p>
      <p>Раніше UOKIK випустив «Заяву про заперечення» на заявку про формування консорціуму Північний потік-2 з огляду на те, що угода може призвести до обмеження конкуренції та подальшого зміцнення переговорних позицій Газпрому відносно клієнтів у країні.</p>
      <p>Читайте також:<br/><a href="https://nv.ua/ukr/biz/markets/pivnichniy-potik-2-vlada-nimechchini-hochut-pidigrati-gazpromu-novini-svitu-50052044.html">Влада Німеччини шукає спосіб вивести Північний потік-2 з-під обмежень Євросоюзу — ЗМІ</a></p>
      <p>В результаті через позицію Польщі Газпрому і його іноземним партнерам не вдалося створити компанію-оператора для будівництва Північного потоку-2, як у випадку з будівництвом Північного потоку. В результаті газопровід будує Nord Stream 2 AG, 100%-а «дочка» Газпрому, а європейські партнери фінансують проект як кредитори.</p>
      <p>Раніше повідомлялося, що <a href="https://nv.ua/ukr/biz/markets/pivnichniy-potik-2-vlada-nimechchini-hochut-pidigrati-gazpromu-novini-svitu-50052044.html">представники владної коаліції ФРН підготували законопроект</a>, який дозволить обійти обмеження нової Газової директиви ЄС для газопроводу Північної потік-2, однак <a href="https://nv.ua/ukr/biz/markets/u-bundestazi-ne-zmogli-progolosuvati-za-pom-yakshennya-gazovoji-direktivi-yes-dlya-pivnichnogo-potoku-2-50052314.html">Бундестаг не зміг проголосувати за нього через відсутність кворуму</a>.</p>
    </article>
  </body>
</html>