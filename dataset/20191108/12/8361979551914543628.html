<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/prognoz-pogodi-na-vihidni-teplo-i-doshchi-50052406.html"/>
    <meta property="og:site_name" content="НВ"/>
    <meta property="article:published_time" content="2019-11-08T12:05:00+00:00"/>
    <meta property="og:title" content="Прогноз погоди на вихідні: буде тепло, але з невеликими дощами"/>
    <meta property="og:description" content="У найближчу добу, 9 листопада, на території України з півдня Європи переміститься чергова порція теплого повітря."/>
  </head>
  <body>
    <article>
      <h1>Прогноз погоди на вихідні: буде тепло, але з невеликими дощами</h1>
      <h2>У найближчу добу, 9 листопада, на території України з півдня Європи переміститься чергова порція теплого повітря.</h2>
      <address>
        <time datetime="2019-11-08T12:05:00+00:00">08 Nov 2019, 12:05</time>
      </address>
      <p>Як повідомляє <a href="https://interfax.com.ua/">Інтерфакс-Україна</a> з посиланням на Укргідрометцентр, вночі в західних, північних, Вінницькій та Черкаській областях, вдень місцями на півночі країни невеликий дощ, на решті території без опадів.</p>
      <p>У Карпатах, південних і східних областях вночі, вранці туман. Вітер переважно південно-східний, 7−12 м/с.</p>
      <p>Температура вночі 6−11°, на узбережжі морів до 13°, вдень 13−18°, в південній частині до 21°; в Сумській, Харківській і Луганській областях вночі 3−8 тепла, вдень 9−14°.</p>
      <p>У Києві в ніч на суботу, вранці невеликий дощ. Вітер переважно південно-східний, 7−12 м/с. Температура вночі 8−10°, вдень 15−17°.</p>
      <p>У неділю, 10 листопада, в Україні переважно без опадів, лише вночі в Карпатському регіоні, вдень на крайньому заході країни дощ. Вітер південно-східний, 5−10 м/с.</p>
      <p>Температура в східних і західних областях вночі 3−8° тепла, вдень 10−15°, на решті території вночі 5−10°, на узбережжі морів до 13°, вдень 13−18°, на півдні до 21°.</p>
      <p>У Києві в неділю без опадів. Вітер південно-східний, 5−10 м/с. Температура вночі 7−9°, вдень 15−17°.</p>
    </article>
  </body>
</html>