<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/overrasker-med-nytt-bilde/71796923"/>
    <meta property="og:site_name" content="Dagbladet.no"/>
    <meta property="article:published_time" content="2019-11-08T12:32:52+00:00"/>
    <meta property="og:title" content="Overrasker med nytt bilde"/>
    <meta property="og:description" content="- Se hvem jeg har spist lunsj med."/>
  </head>
  <body>
    <article>
      <h1>Overrasker med nytt bilde</h1>
      <h2>- Se hvem jeg har spist lunsj med.</h2>
      <address><time datetime="2019-11-08T12:32:52+00:00">08 Nov 2019, 12:32</time> by <a rel="author">Marcus Brenden</a></address>
      <p>Den ikoniske humorserien «Friends» gikk som en farsott over internasjonale så vel som norske tv-skjermer gjennom store deler av 1990-tallet.</p>
      <p>Seriens popularitet gjorde også skuespillerne til store berømtheter, og det er ingen hemmelighet at flere av «Friends»-skuespillerne fortsatt er gode venner - 15 år etter at den siste episoden ble sendt.</p>
      <p>I starten av oktober<a href="https://www.dagbladet.no/kjendis/knekte-instagram/71711980"> kunne Jennifer Aniston (50)</a>, som gestaltet «Rachel» i den kjente serien, avsløre i et radiointervju at hele <a href="https://www.dagbladet.no/kjendis/derfor-dater-hun-ikke/71688290">«Friends»-gjengen fortsatt jevnlig treffes og spiser middag sammen</a>.</p>
      <figure>
        <img src="https://dbstatic.no/71797795.jpg?imageId=71797795&amp;x=0.46367851622875&amp;y=0&amp;cropw=99.381761978362&amp;croph=99.80449657869&amp;width=643&amp;height=1021"/>
        <figcaption><b>DEN GANG DA:</b> Perry og Cox har kjent hverandre i en årrekke, og er fortsatt gode venner. Her er de sammen i 2002. Foto: NTB Scanpix Vis mer</figcaption>
      </figure>
      <p>Aniston fortalte nemlig at hele «Friends»-gjengen, bestående av Matt LeBlanc (52), Lisa Kudrow (56), Matthew Perry (50) og David Schwimmer (53) nylig hadde møttes for å spise middag hjemme hos Courteney Cox (55) i slutten av oktober, og at de lo og hadde det svært gøy sammen.</p>
      <p>Denne gang er det imidlertid bare to av skuespillerne som har møttes for å slå av en prat for gode gamle dagers skyld. Cox har nemlig delt et bilde i sosiale medier hvor hun smiler side om side med eks-kollegaen Matthew Perry.</p>
      <figure>
        <embed-post data-src="https://www.instagram.com/p/B4lRJHXjgnT" data-service="Instagram"/>
      </figure>
      <h3>Tar av på nett</h3>
      <p>Bildet ble publisert torsdag. På denne tiden har det fått svimlende 2.5 millioner likerklikk og tusenvis av kommentarer - og har på få timer tatt Internett med storm.</p>
      <p>
        <b>- Gjett hvem jeg spiste lunsj med i dag. Jeg vet!!! Kunne jeg vært mer glad? skriver Cox under bildet, som en åpenbar referanse til Perrys karakter «Chandler» i tv-serien.</b>
      </p>
      <p>En rekke prominente personer har lagt igjen noen ord i kommentarfeltet, deriblant de tidligere kollegene Jennifer Aniston og Lisa Kudrow (56).</p>
      <p>- Mattyy! Jeg elsker dere, skriver Aniston, etterfulgt av en rekke hjerte-emojier.</p>
      <p>
        <b>- Heldig, heldig, bedyrer Kudrow, og avslutter med emneknaggen #beautifulpeople.</b>
      </p>
      <p>Bildet av «Friends»-stjernene har fått mange reaksjoner, og fansen er fra seg av begeistring og har lagt igjen mengder av godord i kommentarfeltet under bildet av de populære skuespillerne.</p>
      <h3>Rusmisbruk</h3>
      <p>Selfien av Perry og Cox kommer få dager etter at førstnevnte ble observert på gata i Los Angeles mens han røyket en sigarett. Bildene gikk sin seiersgang på Internett, og mange tok til orde for at skuespillerstjerna har sett sine bedre dager.</p>
      <p>
        <b>Det er ingen tvil om at han så duggfrisk ut på det ferske bildet med Courteney Cox. Det er imidlertid usikkert hva som har bidratt til at stjernas utseende har forandret seg, og det vites ikke om det er benyttet et filter på bildet.</b>
      </p>
      <p>Det er ingen hemmelighet at Perry tidligere har slitt mye med rusproblemer, og han har flere ganger <a href="https://www.dagbladet.no/kjendis/friends-stjerna-roper-ukjent-fortid-med-canadas-statsminister---vi-banket-ham-opp/67408380">gjennom åra snakket åpent om sitt alkohol- og rusmisbruk</a>.</p>
      <p>- Jeg hadde et stort problem og jeg klarte ikke å stoppe. Til slutt ble ting så ille at jeg ikke kunne gjemme det lenger. Alle visste det, har han tidligere sagt til <a href="http://www.people.com/people/article/0,,20714049,00.html">People</a>.</p>
      <p>
        <b>Perry har tidligere også fortalt at han ikke kan huske å ha spilt inn flere «Friends»sesonger på 1990-tallet, fordi han var sterkt påvirket av rus.</b>
      </p>
      <figure>
        <img src="https://dbstatic.no/71797792.jpg?imageId=71797792&amp;x=0&amp;y=1.188455008489&amp;cropw=100&amp;croph=95.415959252971&amp;width=643&amp;height=562"/>
        <figcaption><b>LITT AV EN GJENG:</b> «Friends»-stjernene fikk stjernestatus over natta på 1990-tallet, og ble gode venner. Det er de fortsatt. Foto: NTB Scanpix Vis mer</figcaption>
      </figure>
      <h3>Tok Instagram med storm</h3>
      <p>Det er riktignok ikke første gang noen av «Friends»-stjernene har fått mye oppmerksomhet for sine bilder i sosiale medier. Nylig gjorde kollegaen Jennifer Aniston sin debut på bildedelingstjenesten Instagram - <a href="https://www.dagbladet.no/kjendis/knuste-verdensrekord/71718063">og satte med det verdensrekord</a>.</p>
      <figure>
        <embed-post data-src="https://www.instagram.com/p/B3o8vWDhlOh" data-service="Instagram"/>
      </figure>
      <p>
        <b>Det tok nemlig bare fem timer og 16 minutter for stjerna å få én million følgere - noe som er det raskeste i appens historie.</b>
      </p>
      <p>Det første bildet Aniston delte, var et bilde av ingen ringere enn sine gamle kollegaer fra Friends.</p>
      <p>- Og nå er vi Instagram-FRIENDS også. Hei Instagram», skrev Aniston på bildedelingstjenesten da hun laget Instagram-profil i midten av oktober.</p>
      <p>Tidligere var det <a href="https://www.dagbladet.no/kjendis/hertugparet-stjal-instagram-brukernavnet/70949449">prins Harry (35) og hertuginne Meghan (38) som hadde verdensrekorden</a>, da de nådde én million følgere på fem timer og 45 minutter. Før dette hadde den 22 år gamle K-Pop-stjerna Kang Daniel fra Sør-Korea nådd en følgerskare på over én million på drøye elleve timer.</p>
    </article>
  </body>
</html>