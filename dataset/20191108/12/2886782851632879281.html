<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/08/a-berlini-fal-leomlasa-a-kommunizmus-veget-jelentette"/>
    <meta property="og:site_name" content="euronews"/>
    <meta property="article:published_time" content="2019-11-08T12:35:22+00:00"/>
    <meta property="og:title" content="A berlini fal leomlása a kommunizmus végét jelentette"/>
    <meta property="og:description" content="Alig néhány hónappal a berlini fal 1989. november 9-ei ledöntése, és a keleti tömböt a markában tartó szovjet birodalom összeomlása előtt Francis Fukuyama filozófus azt állapította meg, hogy ez „a történelem vége”."/>
  </head>
  <body>
    <article>
      <h1>A berlini fal leomlása a kommunizmus végét jelentette</h1>
      <address>
        <time datetime="2019-11-08T12:35:22+00:00">08 Nov 2019, 12:35</time>
      </address>
      <p>Alig néhány hónappal a berlini fal 1989. november 9-ei ledöntése, és a keleti tömböt a markában tartó szovjet birodalom összeomlása előtt <b><a href="https://hu.wikipedia.org/wiki/Francis_Fukuyama">Francis Fukuyama</a></b> filozófus azt állapította meg, hogy ez „a történelem vége”. Kijelentése bejárta a világot. Az átkos rendszer ünnepelt bukása azonban nem hozta el a liberális nyugati tőkés rendszer aranykorát. Sőt. Az eltelt három évtizedet világot rengető események jellemezték. Bekövetkezett a szeptember 11-ei támadás; az iraki és szír háború helyszínén létrejött a véreskezű iszlám kalifátus. Ezt menekültválság követte. 2008-ban összeomlott a világgazdaság. Kína szupernagyhatalommá vált; Oroszország feltámadt; a populizmus gyökeret vert. Mindez a fal leomlásával kezdődött, ami után a keletnémetek végre szabadon járhattak nyugatra, és ami után nem sokkal a erőszakkal szétválasztott ország újjáegyesült.</p>
    </article>
  </body>
</html>