<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/acun-ilicalidan-canli-yayinda-survivor-surprizi/926511"/>
    <meta property="og:site_name" content="medya faresi"/>
    <meta property="article:published_time" content="2019-11-08T12:45:00+00:00"/>
    <meta property="og:title" content="Acun Ilıcalı'dan canlı yayında Survivor sürprizi!"/>
    <meta property="og:description" content="Acun Ilıcalı Ece Erken ve Bircan Bali'nin programına konuk oldu! Ilıcalı, Survivor'da bu sene yarışacak 2. ismi de duyurdu."/>
  </head>
  <body>
    <article>
      <h1>Acun Ilıcalı'dan canlı yayında Survivor sürprizi!</h1>
      <h2>Acun Ilıcalı Ece Erken ve Bircan Bali'nin programına konuk oldu! Ilıcalı, Survivor'da bu sene yarışacak 2. ismi de duyurdu.</h2>
      <address>
        <time datetime="2019-11-08T12:45:00+00:00">08 Nov 2019, 12:45</time>
      </address>
      <p>Söylemezsem Olmaz programına konuk olan Acun Ilıcalı'dan olay açıklamalar... Ilıcalı özel hayatından TV programlarına kadar pek çok konuda konuştu.</p>
      <p>İşte Acun Ilıcalı'nın canlı yayında açıklamalardan öne çıkanlar şu şekilde:</p>
      <p>"Ben yapımcılığı çok seviyorum. Muhabirlikle başladım. Muhabir hem yapımcı hem sunucu gibi bir şey bana göre. Şimdi aynı sistemi biraz büyüttüğümü düşünün. Yapımcılığı çok seviyorum.</p>
      <p>Botoks da yaptırmıyorum, bir şey de yaptırmıyorum. Bu bizim ailenin genleri olabilir. Gece yarısı yemek yemem. Bizim kilo almamamız lazım, frene basıyorum. Haftada 3 gün futbol, 3 gün de ayak tenisi oynadığım oluyor."</p>
      <h3>SURVIVOR'DA YÜZDE 90 UĞUR PEKTAŞ YARIŞACAK</h3>
      <p>Acun Ilıcalı canlı yayında Survivor'da bu sene yarışacak 2. yarışmacının da adını açıkladı. Ilıcalı, Survivor'ın ilk şampiyonu ve Arka Sokaklar'da yıllarca rol almış oyuncu Uğur Pektaş'ın yüzde 90 ihtimalle yarışacağını belirtti.</p>
      <figure>
        <img src="http://i.medyafaresi.com/uploads/content/acun-ilicalidan-canli-yayinda-survivor-surprizi-08112019-1jpg.jpg?v=1573217273"/>
      </figure>
      <p>Ilıcalı açıklamasında "Survivor'a bir kere katılan kişilerin yeniden dönme arzusu vardır. İnşallah olursa, çok önemli bir isim bence. Survivor'a şubatta başlayacağız kısmetse" dedi.</p>
      <h3>EXATLON YOUTUBERS İÇİN DOMİNİK'E GİDİYORUZ</h3>
      <p>Ilıcalı açıklamasına şöyle devam etti:</p>
      <p>"Exatlon Youtubers için bu hafta Dominik'e gidiyoruz. 16 tane Youtuber olacak. Oğuzhan Uğur var. Enes Batur yok. Enes geldi adaya ama çok Eneslik değil biraz. Bizim 7-8 kişilik ekibimiz var onlarla birlikte karar veriyoruz. 8 ayrı beyiniz. Hepimiz farklı düşünüyoruz. Kafalarımızın farklı olduğu belli. Beraber bir şeye ortak kanaat getirdiğimiz zaman o işin tutmama ihtimali yok.</p>
      <h3>ÇOCUK İSTİYOR MU?</h3>
      <p>Çocukları çok seviyorum. Benim annem 7 kardeşti. 10 yaşındayken ben, beni ananemlerim evine yollamışlardı. O yüzden ses olayına alışkanlığım var. Kendi kızlarıma karşı duygularım farklıdır. Şımarık çocuklara karşı antipati duyuyorum. Bir çocuk daha olabilir. Bir şey planladığım yok da, çok seviyorum çocukları ama.</p>
      <h3>ACUN ILICALI: SEDA SAYAN BU SENE O SES TÜRKİYE'DE ŞAMPİYON OLABİLİR</h3>
      <p>Seda Sayan bu sene çok avantajlı gibi O Ses Türkiye'de. Seda Sayan olayı varmış Türkiye'de onu anladım. Yayınlamadığımız 6 bölüm var ve Seda Sayan inanılmaz şeyler yapıyor. Ama Seda Sayan, 'Seneye nefesim yetmez' dedi. Seda, 'Beni bitirdin' dedi. Pazartesi, salı çarşamba O Ses Türkiye çekince, Cumartesi de Yemekteyiz çekimine gitti. Seda da bizim akrabamız gibi, onunla frekansımız farklı.</p>
      <h3>"MURAT BOZ İLE HADİSE DURUMU OLACAĞINI SANMIYORUM"</h3>
      <p>Murat Boz ile Hadise diye bir durum olacağını düşünmüyorum. Hadise'nin benle konuşmasına da bakın kız arkadaşım zannedersiniz. Hadise çocuk ruhlu aslında. Öyle olunca da o konuşmaları flörtöz gibi algılanıyor ama çocuksu bir şey. Murat Boz ile Hadise birbirini 9 yıldır birbirini gören insanlar.</p>
      <figure>
        <img src="http://i.medyafaresi.com/uploads/content/acun-ilicalidan-canli-yayinda-survivor-surprizi-08112019-2jpg.jpg?v=1573217255"/>
      </figure>
      <h3>MURAT BOZ ASLI ENVER AYRILIĞI HAKKINDA YORUM</h3>
      <p>Ben hayatta kimsenin küs kalmasını istemem. Herhalde şimdiye kadar 150 kişiyi barıştırmış olduğum vardır ama ilişki olarak düşünmeyin. Barıştırmak için elimden geleni yaparım. Onlarla ilgili durum şu, çok güzel bir ikili. Bir ilişkiyi zorladılar denediler. İki iyi insan anlaşamayabilir. Olabiliyor işte böyle şeyler. Ayrılınca 'Allah cezasını versin' deyip 2 ay sonra pişman olabilirsin.</p>
      <h3>ACUN ILICALI'DAN ALP KIRŞAN AÇIKLAMASI</h3>
      <p>Ailemeizin bir parçası. Murat Boz'un da 1 sene olmadığı oldu O Ses Türkiye'de. Alp yarın öbür gün bizimle olabilir. Bodrum'da yaşamak istiyor. Ailesiyle orada yaşamak istiyor. Bodrum'a gitmeye bayılıyorum ama kalabalıkla ilgili sorunlarım var. Akrabalarımdan ünlülere kadar çok misafirim oldu Çeşme'de."</p>
    </article>
  </body>
</html>