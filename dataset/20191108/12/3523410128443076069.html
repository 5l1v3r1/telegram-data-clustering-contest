<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638794/%D8%B3%D8%A7%D9%82%D8%B7-%D8%B4%D8%AF%D9%86-%DB%8C%DA%A9-%D9%BE%D9%87%D8%A8%D8%A7%D8%AF-%D8%AA%D9%88%D8%B3%D8%B7-%D8%B3%D8%A7%D9%85%D8%A7%D9%86%D9%87-%D9%85%D9%88%D8%B4%DA%A9%DB%8C-%D8%AF%D8%B1-%D8%A8%D9%86%D8%AF%D8%B1%D9%85%D8%A7%D9%87%D8%B4%D9%87%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T12:23:00+00:00"/>
    <meta property="og:title" content="ساقط شدن یک پهباد توسط سامانه موشکی در بندرماهشهر"/>
    <meta property="og:description" content="بامداد امروز سامانه‌های موشکی مرصاد مستقر در بندر ماهشهر یک فروند پهپاد را ساقط کردند."/>
  </head>
  <body>
    <article>
      <h1>
        <a href="https://www.bultannews.com/fa/news/638794/%D8%B3%D8%A7%D9%82%D8%B7-%D8%B4%D8%AF%D9%86-%DB%8C%DA%A9-%D9%BE%D9%87%D8%A8%D8%A7%D8%AF-%D8%AA%D9%88%D8%B3%D8%B7-%D8%B3%D8%A7%D9%85%D8%A7%D9%86%D9%87-%D9%85%D9%88%D8%B4%DA%A9%DB%8C-%D8%AF%D8%B1-%D8%A8%D9%86%D8%AF%D8%B1%D9%85%D8%A7%D9%87%D8%B4%D9%87%D8%B1">ساقط شدن یک پهباد توسط سامانه موشکی در بندرماهشهر</a>
      </h1>
      <h2>بامداد امروز سامانه‌های موشکی مرصاد مستقر در بندر ماهشهر یک فروند پهپاد را ساقط کردند.</h2>
      <address><time datetime="2019-11-08T12:23:00+00:00">08 Nov 2019, 12:23</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بامداد امروز سامانه‌های موشکی مرصاد مستقر در بندر ماهشهر یک فروند پهپاد را ساقط کردند.</p>
      <p>اهالی شهر بندرامام خمینی در تماس  از شنیده شدن صدای شدید شلیک‌ موشک خبر داده‌اند.</p>
      <p>هنوز دلیل انهدام این پهباد و وابستگی آن مشخص نیست</p>
      <p>پهپاد ساقط شده توسط پدافند هوایی ‎ارتش، ایرانی نبوده و متعلق به یک کشور بیگانه است</p>
      <p>این پهپاد به آسمان کشورمان تجاوز کرده بود که ارتش با سامانه موشکی مرصاد، آن را ساقط کرده است.</p>
      <p>برخی منابع آگاه مدعی شدند که سرنگونی این پهپاد در قالب یک رزم شبانه و تست سامانه های پدافندی صورت گرفته است</p>
      <p>نیروهای ارتش درحال جستجو برای یافتن لاشه پهپاد متجاوز در مناطق مختلف حومه ماهشهر هستند</p>
      <p>پهپاد متجاوز پس از اصابت موشک و سرنگونی، در مناطق باتلاقی سقوط کرده است.</p>
      <p>
        <b>تائید سرنگونی پهباد توسط فرمانده پدافند هوایی جنوب غرب کشور / ارتش جمهوری اسلامی اطلاعیه صادر می‌کند</b>
      </p>
      <p>فرماندهی پدافند هوایی جنوب غرب کشور انهدام یک فروند پهباد در آسمان بندرماهشهر را تائید کرد و گفت تا دقایقی دیگر اطلاعیه رسمی ارتش جمهوری اسلامی ایران به اطلاع عموم خواهد رسید.</p>
      <p>اولین قطعات از بدنه پهپاد متجاوز توسط نیروهای ارتش پیدا شد. هنوز لاشه پیدا نشده است.</p>
      <p>کانال تلگرامی ارتش هم تایید کرد: پهپاد ساقط شده در ماهشهر، متعلق به بیگانگان است.</p>
      <p>فرمانده پدافند هوایی جنوب غرب کشور:یک پهپاد متجاوز را در بندر ماهشهر ساقط کردیم</p>
      <p>لاشه پرنده ناشناس در نیزارهای اطراف ماهشهر سقوط کرده و توسط نیروهای نظامی و امنیتی بیرون کشیده شده است.</p>
      <p>پهپاد یاد شده به طور قطع مربوط به کشورهای خارجی است و نتایج بررسی‌های کارشناسان نیز پس از مشخص شدن در اختیار مردم قرار میگیرد.</p>
    </article>
  </body>
</html>