<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/ragazzo_urta_testa_contro_treno_angri-6511691/news/2019-11-08/"/>
    <meta property="og:site_name" content="Agi"/>
    <meta property="article:published_time" content="2019-11-08T12:27:00+00:00"/>
    <meta property="og:title" content="Ragazzo sbatte la testa su un treno in movimento in stazione: è grave"/>
    <meta property="og:description" content="È successo ad Angri, nel Salernitano. Non è chiaro ancora se si sia distratto dall'ascolto di musica in cuffia e si sia sporto oltre la banchina. In corso indagini della Polfer e dei carabinieri"/>
  </head>
  <body>
    <article>
      <h1>Ragazzo sbatte la testa su un treno in movimento in stazione: è grave</h1>
      <h2>È successo ad Angri, nel Salernitano. Non è chiaro ancora se si sia distratto dall'ascolto di musica in cuffia e si sia sporto oltre la banchina. In corso indagini della Polfer e dei carabinieri</h2>
      <address><time datetime="2019-11-08T12:27:00+00:00">08 Nov 2019, 12:27</time> by <a rel="author">AGI - Agenzia Giornalistica Italia</a></address>
      <p>Un ragazzo minorenne è stato investito da un treno, questa mattina, dopo le 7, ad Angri, nel Salernitano ed è, ora, ricoverato in gravi condizioni all'ospedale Umberto I di Nocera Inferiore. Il giovane avrebbe urtato la testa contro il convoglio che procedeva a velocità contenuta all'interno della stazione. Non è chiaro ancora se si sia distratto dall'ascolto di musica in cuffia e si sia sporto oltre la banchina. Sono in corso le indagini della Polfer del sottosezione di Salerno del compartimento Campania che sta analizzando i filmati della videosorveglianza e sta ascoltando le persone presenti in quel momento in stazione.</p>
      <p>Sul posto anche i carabinieri. Trenitalia ha sospeso, alle 7.25, il traffico sulla linea Napoli-Salerno per accertamenti dell'autorità giudiziaria", per poi comunicare l'aggiornamento delle 9.20 con cui fa sapere che "il traffico è in graduale ripresa". È stato attivato il "servizio sostitutivo con bus tra Torre Annunziata e Nocera Inferiore". Intanto, cinque treni sono stati cancellati e quattro parzialmente cancellati.</p>
    </article>
  </body>
</html>