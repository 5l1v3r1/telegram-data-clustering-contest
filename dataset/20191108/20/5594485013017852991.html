<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/tragediya-pavel-vasev-zagubi-bitkata-s-kovarnata-bolest_news708220.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T20:22:00+00:00"/>
    <meta property="og:title" content="Трагедия! Павел Васев загуби битката с коварната болест"/>
    <meta property="og:description" content="Дългогодишният директор на Народен театър &quot;Иван Вазов&quot; почина на 68-годишна възраст"/>
  </head>
  <body>
    <article>
      <h1>Трагедия! Павел Васев загуби битката с коварната болест</h1>
      <h2>Дългогодишният директор на Народен театър "Иван Вазов" почина на 68-годишна възраст</h2>
      <address>
        <time datetime="2019-11-08T20:22:00+00:00">08 Nov 2019, 20:22</time>
      </address>
      <p>https://blitz.bg/obshtestvo/tragediya-pavel-vasev-zagubi-bitkata-s-kovarnata-bolest_news708220.html Blitz.bg</p>
      <figure>
        <img src="https://static.blitz.bg/documents/thumbnails/730/201410/20141003.wscycprhnk.jpg"/>
        <figcaption>Павел Васев</figcaption>
      </figure>
      <p><b>На 68-годишна възраст почина дългогодишният директор на Народен театър "Иван Вазов" Павел Васев, съобщи БГНЕС.</b><br/><br/>Павел Васев е починал днес след продължително боледуване. Сръбната вест съобщиха от Народния театър.<br/><br/>Първата ни сцена изказва искрени съболезнования на семейството и близките му!</p>
      <p><b>Роден е в град София на 15 април 1951 г</b>. в семейството на дипломата Ангел Васев. През 1969 г. завършва средно образование в Югославия.</p>
      <p>Започва да учи във Филмовата академия в Белград. През 1973 г. завършва ВИТИЗ „Кръстьо Сарафов“ със специалност театрална режисура в класа на професор Христо Христов.<br/><br/>Заема различни постове в управлението на българската култура: заместник-министър (1991), председател на Съюза на българските филмови дейци (1996-2000), административен директор на Народния театър (2000-2001), директор на българския културен институт в Москва, на Сатиричния театър „Алеко Константинов“ (2005-2008)</p>
      <aside> </aside>
      <p><b>Павел Васев бе директор на Народния театър "Иван Вазов" от 2009 до началото на 2015 година</b>.<br/><br/>След пенсионирането си Васев стана изпълнителен директор на Националния филмов център до провеждането на конкурс. Той бе ръководител на Българския културен център в Москва.<br/><br/>Носител е и на национални и международни награди за документално кино, отличия за професионална дейност, както и на орден "Кирил и Методий" - първа степен.<br/><br/><b>Поклон пред паметта му!</b></p>
    </article>
  </body>
</html>