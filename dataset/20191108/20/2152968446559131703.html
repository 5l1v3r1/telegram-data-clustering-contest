<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/08/otide-si-rejisioryt-pavel-vasev-poklon.429055"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T20:45:00+00:00"/>
    <meta property="og:title" content="Отиде си режисьорът Павел Васев. Поклон!"/>
    <meta property="og:description" content="Той така и не излезе от комата, в която изпадна | Dnes.bg"/>
  </head>
  <body>
    <article>
      <h1>Отиде си режисьорът Павел Васев. Поклон!</h1>
      <h2>Той така и не излезе от комата, в която изпадна</h2>
      <address><time datetime="2019-11-08T20:45:00+00:00">08 Nov 2019, 20:45</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Известният български режисьор и директор на едни от най-големите театри, ръководител на Българския културен център в Москва Павел Васев, почина след дълга битка с инсулта, съобщи за <a href="https://www.24chasa.bg/">"24 часа"</a> председателят на комисията за култура в парламента Вежди Рашидов. <br/><br/>Васев така и не излезе от комата, в която изпадна.<br/><br/>В началото на годината той получил тежък инсулт и след това бе в московска болница в будна кома. През май т.г. правителственият Фалкон и екип на "Пирогов"  върнаха Павел Васев в България.<br/><br/>Разходите за полета на самолета бяха поети от ГЕРБ, събрани бяха и средства от Сатиричния театър, включиха се и дарители, обясни тогава Рашидов.</p>
    </article>
  </body>
</html>