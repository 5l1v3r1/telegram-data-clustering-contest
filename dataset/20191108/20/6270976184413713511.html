<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/08/v-okupovanomu-krymu-zatrymaly-dysydentku-ajshe-sejtmuratovu/"/>
    <meta property="og:site_name" content="Рубрика"/>
    <meta property="article:published_time" content="2019-11-08T20:46:30+00:00"/>
    <meta property="og:title" content="В окупованому Криму затримали дисидентку Айше Сейтмуратову"/>
    <meta property="og:description" content="Окупаційна “влада” Криму затримала ветерана кримськотатарського руху, 82-річну радянську дисидентку Айше Сейтмуратову. Про це повідомив голова Меджлісу кримськотатарського народу Рефат Чубаров. Сейтмуратову затримали на КПВВ “Чаплинка”, розташованому на адмінкордоні між материковою частиною України і окупованим Кримом. “Тільки що стало відомо, що російські окупанти затримали легендарну 82-річну Айше Сейтмуратову, кримську татарку, радянського дисидента, журналіста, історика, ветерана […]"/>
  </head>
  <body>
    <article>
      <h1>В окупованому Криму затримали дисидентку Айше Сейтмуратову</h1>
      <address><time datetime="2019-11-08T20:46:30+00:00">08 Nov 2019, 20:46</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/11111-1-620x420.jpg"/>
      </figure>
      <p>
        <b>
          <b>Окупаційна “влада” Криму затримала ветерана кримськотатарського руху, 82-річну радянську дисидентку Айше Сейтмуратову.</b>
        </b>
      </p>
      <p>Про це <a href="https://www.facebook.com/photo.php?fbid=2475323765896096&amp;set=a.139281416167021&amp;type=3&amp;theater">повідомив</a> голова Меджлісу кримськотатарського народу Рефат Чубаров.</p>
      <p>Сейтмуратову затримали на КПВВ “Чаплинка”, розташованому на адмінкордоні між материковою частиною України і окупованим Кримом.</p>
      <p>“Тільки що стало відомо, що російські окупанти затримали легендарну 82-річну Айше Сейтмуратову, кримську татарку, радянського дисидента, журналіста, історика, ветерана кримськотатарського національного руху”, – написав Чубаров.</p>
      <p>Він зазначив, що Сейтмуратова з 1978 року, коли її вигнали з СРСР, має громадянство США.</p>
      <p>Сейтмуратова постійно проживає в Криму.</p>
      <p>У Меджлісі кримськотатарського народу вживають заходів для встановлення зв’язку із затриманою і надання їй допомоги.</p>
    </article>
  </body>
</html>