<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/08/goncharuk-zayavyv-shho-zasnovnyku-alibaba-spodobalos-v-ukrayini/"/>
    <meta property="og:site_name" content="Рубрика"/>
    <meta property="article:published_time" content="2019-11-08T20:08:38+00:00"/>
    <meta property="og:title" content="Гончарук заявив, що засновнику Alibaba сподобалось в Україні"/>
    <meta property="og:description" content="Прем’єр-міністр Олексій Гончарук заявив, що засновнику Alibaba сподобалось в Україні. Про це він написав у Facebook. “Джек Ма — засновник Alibaba, найбільшого в світі інтернет-ритейлеру. Минулого року, Alibaba побила власний рекорд — за один день вони продали товару на $30,8 млрд. Радий таким гостям в Україні. Каже, йому в нас дуже сподобалось. Джек називає себе […]"/>
  </head>
  <body>
    <article>
      <h1>Гончарук заявив, що засновнику Alibaba сподобалось в Україні</h1>
      <address><time datetime="2019-11-08T20:08:38+00:00">08 Nov 2019, 20:08</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/1111-620x420.jpg"/>
      </figure>
      <p>
        <b>
          <b>Прем’єр-міністр Олексій Гончарук заявив, що засновнику Alibaba сподобалось в Україні.</b>
        </b>
      </p>
      <p>Про це він написав у <a href="https://www.facebook.com/PMHoncharuk/photos/a.104707587575828/147264626653457/?type=3&amp;__tn__=-R">Facebook.</a></p>
      <p>“Джек Ма — засновник Alibaba, найбільшого в світі інтернет-ритейлеру. Минулого року, Alibaba побила власний рекорд — за один день вони продали товару на $30,8 млрд. Радий таким гостям в Україні. Каже, йому в нас дуже сподобалось. Джек називає себе СЕО — Chief Education Officer… Відзначає освіченість українців, радить бути трохи сміливішими. Сміливість, крім розуму, – запорука успішного стартапу. Джеку дуже сподобалася українська їжа. Тож, домовилися обговорити можливість експорту наших продуктів до Китаю”, – пише Гончарук.</p>
      <p>Він зазначив, що говорили про досвід у сфері логістики та електронної торгівлі.</p>
      <p>“Згодний з Джеком, що за е-commerce – майбутнє. Вона дозволить реально розвиватися малому та середньому бізнесу – потрібно лише забезпечити якість та ефективність транспортних послуг. Поговорили про те, як за допомогою діджиталізації сприяти розвитку МСБ у сфері торгівлі, зокрема, аграрною продукцією. Маємо величезне поле для співпраці – розвиток в Україні цифрової інфраструктури, людського капіталу та логістичної системи”, – каже Гончарук.</p>
      <p>Раніше<a href="https://rubryka.com/2019/11/08/goncharuk-plyus-100-shkil-100-sadochkiv-ta-100-stadioniv-vzhe-v-nastupnomu-rotsi-tse-realno/"> Гончарук заявив, що плюс 100 шкіл, 100 садочків та 100 стадіонів вже в наступному році – це реально.</a></p>
    </article>
  </body>
</html>