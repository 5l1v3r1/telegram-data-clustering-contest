<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2027531/isovia-gia-ti-dolofonia-24chronis-apo-ton-en-diastasi-sizigo-tis.html"/>
    <meta property="og:site_name" content="News.gr"/>
    <meta property="article:published_time" content="2019-11-08T20:40:55+00:00"/>
    <meta property="og:title" content="Ισόβια για τη δολοφονία 24χρονης από τον εν διαστάσει σύζυγό της"/>
    <meta property="og:description" content="Τον Μάιο του 2019 εισέβαλε σπίτι της και την πυροβόλησε εν ψυχρώ με καραμπίνα"/>
  </head>
  <body>
    <article>
      <h1>Ισόβια για τη δολοφονία 24χρονης από τον εν διαστάσει σύζυγό της</h1>
      <address><time datetime="2019-11-08T20:40:55+00:00">08 Nov 2019, 20:40</time> by <a rel="author">Μυτιλήνης</a></address>
      <h3>Τον Μάιο του 2019 εισέβαλε σπίτι της και την πυροβόλησε εν ψυχρώ με καραμπίνα</h3>
      <p>Σε ισόβια κάθειρξη για <a href="https://www.news.gr/tag/anthropoktonia"><b>ανθρωποκτονία</b></a> από πρόθεση σε ήρεμη ψυχική κατάσταση, καταδικάστηκε σήμερα το βράδυ ο δολοφόνος της 24χρονης Ερατώς από τη Μυτιλήνη, στο Μικτό Ορκωτό Δικαστήριο της Χίου. Επίσης, καταδικάστηκε και σε φυλάκιση τριών ετών για παράνομη οπλοφορία και οπλοχρησία. Το δικαστήριο απέρριψε τα ελαφρυντικά του πρότερου έντιμου βίου και της «εν βρασμώ» ψυχικής κατάστασης. Σύμφωνα με πληροφορίες, ο 25χρονος δράστης πρόκειται να ασκήσει έφεση.</p>
      <p>Οχτώ ώρες διήρκεσε η ακροαματική διαδικασία, σύμφωνα με το Αθηναϊκό Πρακτορείο Ειδήσεων. Την πρόταση της εισαγγελέα ότι ο 25χρονος είναι «ένοχος όπως κατηγορείται», ακολούθησε η απόφαση για <a href="https://www.news.gr/tag/isovia-kathirxi"><b>ισόβια κάθειρξη</b></a> που δικαιώνει την οικογένεια της Ερατώς, σύμφωνα με τον δικηγόρο της, Δημήτρη Κουζινόγλου που ανέλαβε πολιτική αγωγή.</p>
      <p>Η 24χρονη δολοφονήθηκε από τον εν διαστάσει σύζυγό της στις 24 Μαΐου 2019, όταν εισέβαλε στο σπίτι της στη Χρυσομαλλούσα, συνοικία της <a href="https://www.news.gr/tag/mitilini"><b>Μυτιλήνης</b></a> και την πυροβόλησε εν ψυχρώ με καραμπίνα, ενώ η κόρη τους κοιμόνταν στο διπλανό δωμάτιο.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2021581/ston-pirea-to-nisos-samos-me-75-prosfiges-ke-metanastes-apo-ti-mitilini.html"/>
        <a href="https://www.news.gr/ellada/article/2019788/sto-limani-tou-pirea-155-prosfiges-ke-metanastes.html"/>
        <a href="https://www.news.gr/ellada/article/2018858/metafora-2-000-emvolion-gia-ta-pedia-sti-moria.html"/>
      </related>
    </article>
  </body>
</html>