<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188309/Dit-weekend-geen-treinen-op-Merwede-Linge-Lijn-door-werkzaamheden"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-08T20:15:05+00:00"/>
    <meta property="og:title" content="Dit weekend geen treinen op Merwede Linge Lijn door werkzaamheden"/>
    <meta property="og:description" content="Vanwege werkzaamheden rijden er dit weekend geen treinen op de Merwede Linge Lijn tussen Dordrecht en Sliedrecht. ReizigersÂ moeten daarom rekening houden met extra reistijd. Vervoersbedrijf Qbuzz zet vervangend busvervoer in. Ook automobilisten ervaren dit weekend hinder door werkzaamheden: de A15 richting Rotterdam is tussen Gorinchem en Papendrecht dicht."/>
  </head>
  <body>
    <article>
      <h1>Dit weekend geen treinen op Merwede Linge Lijn door werkzaamheden</h1>
      <address>
        <time datetime="2019-11-08T20:15:05+00:00">08 Nov 2019, 20:15</time>
      </address>
      <h4>Vanwege werkzaamheden rijden er dit weekend geen treinen op de Merwede Linge Lijn tussen Dordrecht en Sliedrecht. Reizigers moeten daarom rekening houden met extra reistijd. Vervoersbedrijf Qbuzz zet vervangend busvervoer in. Ook automobilisten ervaren dit weekend hinder door werkzaamheden: de A15 richting Rotterdam is tussen Gorinchem en Papendrecht dicht.</h4>
      <p>Spoorbeheerder ProRail werkt aan de sein- en beveiligingssystemen op de spoorlijn. Ook wordt er gewerkt aan het bewegingssysteem van de Baanhoekbrug. Het treinverkeer moet daarmee veiliger worden, zegt ProRail.</p>
      <p>De vervangende bussen rijden elk halfuur tussen Dordrecht en Sliedrecht en Sliedrecht en Hardinxveld-Giessendam. De bushaltes bevinden zich aan de voorzijde van de treinstations, behalve bij Dordrecht Centraal. Daar is de bushalte aan de achterzijde van het station.</p>
      <p>Voor mensen met een rolstoel of een scootmobiel verzorgt Qbuzz voor ander alternatief vervoer. Daarvoor moeten deze reizigers contact opnemen met de klantenservice.</p>
      <p>De werkzaamheden zijn maandagochtend rond 05:00 uur weer afgelopen. Vanaf dat moment rijden de treinen weer volgens de normale dienstregeling.</p>
      <h3>A15</h3>
      <p>Niet alleen rijden er dit weekend geen treinen, ook de A15 richting Rotterdam tussen knooppunt Gorinchem en de aansluiting met de N3 bij Papendrecht is afgesloten. Rijkswaterstaat werkt hier aan onderhoud, asfaltering, wegmarkering, de geleiderail en aan verzakkingen in het wegdek.</p>
      <p>Het verkeer wordt daarom dit weekend omgeleid via de snelwegen A27, A59 en A16. Verkeer naar Hardinxveld-Giessendam en Sliedrecht kan gebruikmaken van de N216 en N214. Rijkswaterstaat verwacht dat reizigers hierdoor 10 tot 30 minuten langer onderweg zijn. Ook deze werkzaamheden duren tot maandagochtend 05:00 uur. Dan gaat de A15 weer open voor verkeer.</p>
    </article>
  </body>
</html>