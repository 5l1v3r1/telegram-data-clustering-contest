<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740726"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T20:17:00+00:00"/>
    <meta property="og:title" content="&quot;โปรอาร์ม&quot;รั้งที่37ร่วมสวิงเตอร์กิช"/>
    <meta property="og:description" content="'โปรอาร์ม' เครื่องเริ่มติด หลังหวดเพิ่ม 5 อันเดอร์พาร์ รวม 5 อันเดอร์พาร์ รั้งที่ 37 ร่วมสวิง 'เตอร์กิช แอร์ไลน์ส โอเพ่น' หลังจบรอบ 2"/>
  </head>
  <body>
    <article>
      <h1>"โปรอาร์ม"รั้งที่37ร่วมสวิงเตอร์กิช</h1>
      <address>
        <time datetime="2019-11-08T20:17:00+00:00">08 Nov 2019, 20:17</time>
      </address>
      <p>
        <b>"โปรอาร์ม" เครื่องเริ่มติด หลังหวดเพิ่ม 5 อันเดอร์พาร์ รวม 5 อันเดอร์พาร์ รั้งที่ 37 ร่วมสวิง "เตอร์กิช แอร์ไลน์ส โอเพ่น" หลังจบรอบ 2</b>
      </p>
      <p>ศึกกอล์ฟ ยูโรเปี้ยน ทัวร์ รายการ "เตอร์กิช แอร์ไลน์ส โอเพ่น" ที่เมืองอันตาลยา ประเทศตุรกี เมื่อวันศุกร์ที่ผ่านมา เป็นการดวลวงสวิงในรอบ 2 ผลปรากฏว่า มัตธิอัส ชวาบ โปรหนุ่มจากออสเตรีย หวดเพิ่ม 5 อันเดอร์พาร์ 67 รวม 12 อันเดอร์พาร์ 132 รั้งตำแหน่งผู้นำเดี่ยว โดยทิ้ง อเล็กซ์ นอเรน จากสวีเดน, โธมัส เดอทรี จากเบลเยียม และรอสส์ ฟิชเชอร์ กับ แดนนี วิลเลตต์ จากอังกฤษ ที่ตามมาเป็นอันดับ 2 ร่วมด้วยสกอร์รวม 11 อันเดอร์พาร์ 133 ห่างสโตรกเดียว<br/><br/>ด้านผลงานของโปรรายอื่นที่น่าสนใจ จัสติน โรส โปรดังจากอังกฤษ สกอร์รวม 10 อันเดอร์พาร์ 134 รั้งอันดับ 6 ร่วมดับ เดวิด ลิปสกี จากสหรัฐ, เอดูอาร์โด โมลินารี จากอิตาลี สกอร์รวม 8 อันเดอร์พาร์ 136 อยู่ที่ 15 ร่วม, ฟรานเชสโก โมลินารี จากอิตาลี สกอร์รวม 3 อันเดอร์พาร์ 141 รั้งที่ 45 ร่วม<br/><br/>ส่วน "โปรอาร์ม" กิรเดช อภิบาลรัตน์ โปรหนุ่มขวัญใจชาวไทย หวดเข้ามา 5 อันเดอร์พาร์ 67 จากการทำ 5 เบอร์ดี้ไม่เสียแม้แต่โบกี้เดียว สกอร์รวม 5 อันเดอร์พาร์ 139 รั้งอันดับ 37 ร่วม.<br/><br/><b>ภาพ gettyimages</b></p>
    </article>
  </body>
</html>