<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=949771"/>
    <meta property="og:site_name" content="Andhrajyothy"/>
    <meta property="article:published_time" content="2019-11-08T20:11:28+00:00"/>
    <meta property="og:title" content="భారీ భద్రత మధ్య ‘నుమాయిష్‌’: ఈటలరాజేందర్‌"/>
    <meta property="og:description" content="ADVT"/>
  </head>
  <body>
    <article>
      <h1>భారీ భద్రత మధ్య ‘నుమాయిష్‌’: ఈటలరాజేందర్‌</h1>
      <address>
        <time datetime="2019-11-08T20:11:28+00:00">08 Nov 2019, 20:11</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌: </b>గత సంవత్సరం భారీ అగ్నిప్రమాదాన్ని దృష్టిలో పెట్టుకుని ఈసారి అన్ని భద్రతల మధ్య ‘నుమాయిష్‌’ ఆల్‌ ఇండియా ఇండస్ర్టియల్‌ఎగ్జిబిషన్‌కు ఏర్పాట్లు చేస్తున్నట్టు ఎగ్జిబిషన్‌ సొసైటీ అధ్యక్షుడు, మంత్రి ఈటల రాజేందర్‌ వెల్లడించారు. నాంపల్లిలోని ఎగ్జిబిషన్‌ సొసైటీ కార్యాలయంలో శుక్రవారం విలేకరుల సమావేశంలో ఎగ్జిబిషన్‌ ఏర్పాట్లపై తీసుకుంటున్న చర్యలను వివరించారు. 2020 జనవరి 1 నుంచి ప్రారంభం కానున్న 80వ ఎగ్జిబిషన్‌ షాపుల నిర్మాణం, నిర్వహణలో భద్రతాపరంగా అన్ని చర్యలు తీసుకుంటున్నామని తెలిపారు. ముఖ్యంగా గత సంవత్సరం జరిగిన అగ్ని ప్రమాదంలో భారీఆస్తినష్టం జరిగిందని తెలిపారు. ప్రమాదం జరిగిన వెంటనే సీఎం కేసీఆర్‌ ఆదేశాల మేరకు అందరినీ ఆదుకున్నాం. నష్టపోయిన వారికి పరిహారం అందించినట్టు ఈటల వెల్లడించారు. 78 సంవత్సరాల ఎగ్జిబిషన్‌ చరిత్రలో ఎన్నడూ ఏ విధమైన అగ్ని ప్రమాదం జరగలేదని, కానీ గత సంవత్సరం 79వ ఎగ్జిబిషన్‌లో భారీ అగ్ని ప్రమాదం జరిగిందన్నారు. అలాంటి సంఘటనలు పునరావృతం కాకుండా సీఎం కేసీఆర్‌ ఆదేశాల మేరకు తగినచర్యలు తీసుంటున్నామన్నారు.</p>
      <p> </p>
      <p>ఎగ్జిబిషన్‌ జరిగే ప్రదేశంలో ప్రతి అణువణువు భద్రతతో ఉండేందుకు ఫైర్‌ సేఫ్టీ పై దృష్టిపెట్టామని మంత్రి ఈటల వెల్లడించారు. ఎలక్ర్టిసిటీ లైన్లు పైన ఉండడం వల్ల గత సంవత్సరం విద్యుత్‌ ప్రమాదం జరిగింది. ఈసారి భూగర్భ కేబుల్స్‌ వేస్తున్నామని అన్నారు. షాపుల నిర్మాణం కూడా ఫైర్‌ డిపార్ట్‌మెంట్‌ వారి సలహాలతో నిర్మిస్తున్నామని తెలిపారు. అవసరమైతే ఈసారి షాపుల సంఖ్యను తగ్గిస్తామని చెప్పారు. ఎగ్జిబిషన్‌ నిర్వహణ వ్యాపారం కాదు. వచ్చిన డబ్బులతో వద్యాసంస్థల నిర్వహణకు ఉపయోగిస్తున్నామని వివరించారు. ఎంతో మంది పేద విద్యార్దులకు మెరుగైన విద్యనందిస్తున్నామని అన్నారు. కశ్మీర్‌ నుంచి కన్యాకుమారి వరకు వ్యాపారస్తులు ఇక్కడికి వస్తున్నారు. వారందరికీ మెరుగైన వసతులు కల్పించడానికి ఏర్పాట్లు జరుగుతున్నాయని మంత్రి వెల్లడించారు. సందర్శకుల భద్రతకు పెద్దపీట వేస్తామని హామీ ఇస్తున్నామన్నారు. షాపుల నిర్వాహకులు స్టవ్‌లు పెట్టుకుని వంట చేసుకోవడానికి అనుమతి ఇవ్వము. షాపులకు ధరలు ముందుగానే నిర్ణయిస్తాం. మరింత పారదర్శకంగా వ్యవహరిస్తామని మంత్రి ఈటల రాజేందర్‌ స్పష్టంచేశారు.</p>
    </article>
  </body>
</html>