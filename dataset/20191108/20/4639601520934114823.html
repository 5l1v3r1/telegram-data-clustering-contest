<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/society/kypseli-eksarthrosi-kyklomatos-diakinisis-metanaston/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T20:17:35+00:00"/>
    <meta property="og:title" content="Κυψέλη : Εξάρθρωση κυκλώματος διακίνησης μεταναστών"/>
    <meta property="og:description" content="Βρέθηκαν 27 αλλοδαποί"/>
  </head>
  <body>
    <article>
      <h1>Κυψέλη : Εξάρθρωση κυκλώματος διακίνησης μεταναστών</h1>
      <h2>Βρέθηκαν 27 αλλοδαποί</h2>
      <address><time datetime="2019-11-08T20:17:35+00:00">08 Nov 2019, 20:17</time> by <a rel="author">ΤοΒΗΜΑ Team</a></address>
      <p>Κύκλωμα που διακινούσε μετανάστες σε χώρες της Ευρώπης και τους οποίους προμήθευε με πλαστά ταξιδιωτικά έγγραφα, εξάρθρωσε το γραφείο Ασφαλείας του κεντρικού λιμεναρχείου Πειραιά, με τη συνδρομή κλιμακίου ειδικών αποστολών, καθώς και στελεχών της διεύθυνσης Ασφάλειας και Προστασίας Θαλασσίων Συνόρων.</p>
      <p>Συνελήφθησαν 29 άτομα ασιατικής καταγωγής για παράβαση του νόμου Ν. 3386/05, που αφορά την είσοδο διαμονή και ένταξη υπηκόων τρίτων χωρών στην ελληνική επικράτεια, ενώ δύο από αυτούς ηλικίας 36 και 32 ετών αντίστοιχα, συνελήφθησαν για σύσταση εγκληματικής οργάνωσης και πλαστογραφία. Επίσης, εντός ειδικά διαμορφωμένης οικίας (safe-house) με κάγκελα τοποθετημένα εντός και εκτός παράθυρων στην περιοχή της Κυψέλης, εντοπίστηκαν και συνελήφθησαν είκοσι επτά αλλοδαποί, οι οποίοι διέμεναν προσωρινά μέχρι να μεταφερθούν σε χώρες της Ευρώπης.</p>
      <p>
        <a href="https://www.in.gr/2019/11/08/greece/kraygi-agonias-apo-foitites-tou-oikonomikou-panepistimiou-katastasi-exei-ksefygei-fovomaste/">Κραυγή αγωνίας από φοιτητές της ΑΣΟΕΕ : «Η κατάσταση έχει ξεφύγει, φοβόμαστε»</a>
      </p>
      <p>Σε έρευνα που ακολούθησε στην οικία των συλληφθέντων, βρέθηκαν 17 παραποιημένα-πλαστά διαβατήρια, 3 ταυτότητες, πλήθος σφραγίδων-αριθμοσφραγίδων, καθώς και άλλα σύνεργα παραποίησης διαβατηρίων και χαρτονομίσματα διαφόρων χωρών.</p>
      <p>Πέραν αυτών, ανευρέθησαν έξι κάρτες κινητών τηλεφώνων, ένας φορητός υπολογιστής, ένα i-Pad καθώς και πέντε συσκευές κινητών τηλεφώνων τα οποία και κατασχέθηκαν.</p>
      <p>Προανάκριση διενεργείται από το κεντρικό λιμεναρχείο Πειραιά, ενώ σε συνεργασία με τη διεύθυνση Ασφάλειας και Προστασίας Θαλασσίων Συνόρων, αξιολογούνται όλα τα μέχρι στιγμής διατιθέμενα στοιχεία, καθώς διερευνάται σε βάθος η εμπλοκή των ανωτέρω δύο συλληφθέντων αλλοδαπών, ως μελών διεθνούς εγκληματικής οργάνωσης που δραστηριοποιείται σε διάφορες χώρες της Ευρώπης και της Ασίας.</p>
      <p>
        <a href="https://www.tovima.gr/2019/11/08/society/xristougenniatikos-gia-ta-dora-kai-epidomata-apo-to-eirinodikeio/">Χριστουγεννιάτικος μποναμάς για τα δώρα και επιδόματα από το Ειρηνοδικείο</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/09/20/politics/prosfygiko-syskepsi-sto-maksimou-to-savvato/"/>
        <a href="https://www.tovima.gr/2019/08/31/politics/kysea-allages-sti-xorigisi-asylou-pou-tha-metaferthoun-prosfyges/"/>
        <a href="https://www.tovima.gr/2019/08/25/society/eksarthrosi-kyklomatos-diakinisis-metanaston/"/>
        <a href="https://www.tovima.gr/2019/06/11/society/provlimatismos-gia-tis-lfayksimenes-metanasteytikes-roes-sto-aigaio/"/>
      </related>
    </article>
  </body>
</html>