<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/world/spiegel-i-ee-etoimazei-kyroseis-eis-varos-tis-tourkias/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T20:05:16+00:00"/>
    <meta property="og:title" content="Spiegel : Η ΕΕ ετοιμάζει κυρώσεις εις βάρος της Τουρκίας"/>
    <meta property="og:description" content="Για τις γεωτρήσεις στην Κυπριακή ΑΟΖ"/>
  </head>
  <body>
    <article>
      <h1>Spiegel : Η ΕΕ ετοιμάζει κυρώσεις εις βάρος της Τουρκίας</h1>
      <h2>Για τις γεωτρήσεις στην Κυπριακή ΑΟΖ</h2>
      <address><time datetime="2019-11-08T20:05:16+00:00">08 Nov 2019, 20:05</time> by <a rel="author">ΤοΒΗΜΑ Team</a></address>
      <p>Κυρώσεις σε βάρος της Τουρκίας για τις γεωτρήσεις ανοιχτά της Κύπρου, ετοιμάζει η Ευρωπαϊκή Ένωση, σύμφωνα με πληροφορίες των Βρυξελλών που επικαλείται το γερμανικό περιοδικό Der Spiegel.</p>
      <p>Όπως αναφέρει το περιοδικό, το Συμβούλιο Υπουργών Εξωτερικών της ΕΕ την ερχόμενη Δευτέρα, αναμένεται να δώσει το πράσινο φως για την επιβολή οικονομικών κυρώσεων, δεν θα δημοσιοποιήσει ωστόσο κάποιον κατάλογο στόχων των κυρώσεων, ή σχετικό χρονοδιάγραμμα.</p>
      <p>
        <a href="https://www.in.gr/2019/11/08/greece/kraygi-agonias-apo-foitites-tou-oikonomikou-panepistimiou-katastasi-exei-ksefygei-fovomaste/">Κραυγή αγωνίας από φοιτητές της ΑΣΟΕΕ : «Η κατάσταση έχει ξεφύγει, φοβόμαστε»</a>
      </p>
      <p>Θεωρείται πάντως βέβαιο, σύμφωνα με τις ίδιες πηγές, ότι τα πρώτα μέτρα θα επιβληθούν ήδη εντός του έτους, καθώς δεν διαφαίνεται η πιθανότητα άμεσης υπαναχώρησης της Άγκυρας.</p>
      <p>Υπενθυμίζεται πως τον περασμένο Ιούλιο, η Ευρωπαϊκή Ένωση, αντιδρώντας στις τουρκικές γεωτρήσεις τις οποίες θεωρεί παράνομες, περιέκοψε κονδύλια που διατίθενται στην Τουρκία, ενώ πάγωσε τις διαπραγματεύσεις για τον εναέριο χώρο και αποφάσισε να μην συνεχίσει τις συνομιλίες σε υψηλό επίπεδο για την οικονομία και το εμπόριο.</p>
      <p>Σε επόμενο στάδιο, είναι δυνατό μεμονωμένα κράτη-μέλη της ΕΕ να προτείνουν κυρώσεις, οι οποίες ωστόσο θα πρέπει να εγκριθούν σε κεντρικό επίπεδο. «Διπλωμάτες θεωρούν δεδομένο ότι η κυβέρνηση της Κύπρου, κράτους-μέλους της ΕΕ, θα υποβάλει γρήγορα σχετικές προτάσεις» αναφέρει το περιοδικό στην ηλεκτρονική του έκδοση.</p>
      <h3>«Η ΕΕ ενδιαφέρεται μόνο να εμποδίσει τις έρευνές μας στην Αν. Μεσόγειο»</h3>
      <p>Την ίδια στιγμή ο τούρκος Πρόεδρος Ταγίπ Ερντογάν, κατηγόρησε τις χώρες της Ευρώπης ότι ενώ καμιά δεν στήριξε την επιχείρηση της Άγκυρας στη Συρία, ενδιαφέρονται «μόνο για το πώς θα εμποδίσουν τις έρευνες της Τουρκία στην Ανατολική Μεσόγειο».</p>
      <p>«Αυτοί μόνο ενδιαφέρονται μόνο για το ‘πώς θα εμποδίσουμε την Τουρκία στις έρευνές της για πετρέλαιο στην Ανατολική Μεσόγειο’. Όπου υπάρχει πετρέλαιο, εκεί ενδιαφέρονται», ανέφερε.</p>
      <p>
        <a href="https://www.tovima.gr/2019/11/08/society/xristougenniatikos-gia-ta-dora-kai-epidomata-apo-to-eirinodikeio/">Χριστουγεννιάτικος μποναμάς για τα δώρα και επιδόματα από το Ειρηνοδικείο</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/08/politics/tet-a-tet-dendia-tsavousoglou-sti-skia-tou-polemou-anakoinoseon-athinas-agkyras/"/>
        <a href="https://www.tovima.gr/2019/11/08/finance/kypros-epesan-oi-ypografes-gia-to-koitasma-afroditi/"/>
        <a href="https://www.tovima.gr/2019/11/07/politics/h-kypros-apektise-israilina-drone-gia-tin-epitirisi-tis-aoz/"/>
        <a href="https://www.tovima.gr/2019/11/07/politics/exxonmobil-epivevaiotiki-geotrisi-sto-koitasma-glaykos-tis-kypriakis-aoz/"/>
        <a href="https://www.tovima.gr/2019/11/06/world/i-tourkia-den-stamata-na-prokalei-stin-anatoliki-mesogeio/"/>
        <a href="https://www.tovima.gr/2019/11/05/politics/ellada-aigyptos-kypros-katadikasan-tis-tourkikes-energeies/"/>
        <a href="https://www.tovima.gr/2019/11/05/politics/leykosia-den-ypirxe-prothesi-na-arxisoun-oi-geotriseis-apo-to-temaxio-7/"/>
        <a href="https://www.tovima.gr/2019/11/05/politics/tourkia-proklitika-paixnidia-me-ton-porthiti-me-to-vlemma-sto-kypriako/"/>
        <a href="https://www.tovima.gr/2019/11/04/politics/kypros-efikto-na-yparksoun-sygkekrimena-apotelesmata-kata-tin-trimeri/"/>
      </related>
    </article>
  </body>
</html>