<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/xiaomi-display-oled-120-hz-nel-2020/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T20:49:00+00:00"/>
    <meta property="og:title" content="Xiaomi starebbe testando i display OLED a 120 Hz: arriveranno nel 2020?"/>
    <meta property="og:description" content="I primi display OLED di Xiaomi potrebbero arrivare già nel 2020: la società avrebbe iniziato i primi test dedicati ai fluidi schermi."/>
  </head>
  <body>
    <article>
      <h1>Xiaomi starebbe testando i display OLED a 120 Hz: arriveranno nel 2020?</h1>
      <address><time datetime="2019-11-08T20:49:00+00:00">08 Nov 2019, 20:49</time> by <a rel="author">Biagio Petronaci</a></address>
      <p>Stando ad alcune indiscrezioni, <i><b>Xiaomi</b> </i>starebbe già testando i primi <b>display OLED a 120 Hz</b>, così da proporli negli smartphone del 2020. A diffondere la notizia è stato un utente abbastanza attendibile del social network cinese <i>Weibo</i>.</p>
      <p>Le voci secondo cui questi schermi molto fluidi sarebbero presto arrivati sul mercato erano già state diffuse dopo alcuni indizi presenti nella beta di <a href="http://www.tomshw.it/smartphone/xiaomi-miui-11-smartphone-compatibili/"><i><b>MIUI 11</b></i></a>. In questa specifica versione del sistema operativo, infatti, era presente una voce grazie alla quale gli utenti possono <b>scegliere</b> tra 90 e 120 Hz.</p>
      <figure>
        <img src="https://www.tomshw.it/images/images/2019/11/schermi-oled-120-hz-indizio-in-miui-11-61695.768x432.jpg"/>
        <figcaption>Photo credit - XDA Developers</figcaption>
      </figure>
      <p>Qualora la notizia venisse ufficialmente confermata, i dispositivi interessati dovrebbero essere, almeno inizialmente, quelli di punta. Non è ancora chiaro se i <b>sotto-marchi</b> di <i>Xiaomi</i>, tra cui anche <i><a href="http://www.tomshw.it/smartphone/xiaomi-potrebbe-dire-addio-a-pocophone/">Poco</a></i>, potranno adottare sin da subito questi nuovi display.</p>
      <p>L’unico smartphone, nel 2019, dotato di questo refresh rate è stato <i><a href="http://www.tomshw.it/smartphone/asus-rog-phone-2-anteprima/">ROG Phone 2</a></i> e <i>Samsung</i> è già pronta a proporre, durante il prossimo anno, almeno un device con un display di questa tipologia. Il <b>2020</b>, dopo l’apparentemente rivoluzionaria fotocamera da <a href="http://www.tomshw.it/smartphone/xiaomi-mi-note-10-caratteristiche/">108 MP di Mi Note 10</a> e questi presunti display <b>OLED da 120 Hz</b>, potrebbe rivelarsi un anno molto intenso per <i>Xiaomi</i> e, di conseguenza, per i suoi fidati clienti.</p>
      <blockquote>Xiaomi Mi 9 Lite è disponibile in sconto su Amazon. Lo trovate a <a href="https://toms.it/b7F6k">questo indirizzo</a>.</blockquote>
    </article>
  </body>
</html>