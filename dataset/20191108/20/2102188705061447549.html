<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/8/653518/"/>
    <meta property="og:site_name" content="Економічна правда"/>
    <meta property="article:published_time" content="2019-11-08T20:40:00+00:00"/>
    <meta property="og:title" content="Зеленський запропонував засновнику Alibaba відкрити дослідницький центр в Україні"/>
    <meta property="og:description" content="Президент Володимир Зеленський запропонував засновнику Alibaba Джеку Ма відкрити офіс дослідження і розробки в Україні для посилення роботи компанії в європейському регіоні"/>
  </head>
  <body>
    <article>
      <h1>Зеленський запропонував засновнику Alibaba відкрити дослідницький центр в Україні</h1>
      <address>
        <time datetime="2019-11-08T20:40:00+00:00">08 Nov 2019, 20:40</time>
      </address>
      <p>Президент Володимир Зеленський запропонував засновнику Alibaba Джеку Ма відкрити офіс дослідження і розробки в Україні для посилення роботи компанії в європейському регіоні.</p>
      <p>Про це повідомляє <a href="https://www.president.gov.ua/news/volodimir-zelenskij-zaproponuvav-dzheku-ma-rozglyanuti-mozhl-58285">пресслужба</a> президента.</p>
      <p>На зустрічі Зеленський розповів про "амбітну мету повністю перезавантажити Україну", щоб в країні з'являлися такі люди, як Ма.</p>
      <p>Зеленський вважає, що Україна може запропонувати багато цікавих бізнес-можливостей для інвесторів, в тому числі для Alibaba.</p>
      <p>Президент розповів Ма про проєкт "Держава в смартфоні" і підкреслив важливість цифрових технологій в трансформації країни. Він повідомив, що зацікавлений в спільних освітніх проектах в сфері інформаційних технологій.</p>
      <p>Також Зеленський зазначив, що Україна має одних з кращих в світі фахівців з data analytics і може запропонувати дійсно сильну експертизу для створення центру аналізу даних і штучного інтелекту.</p>
      <p>
        <b>
          <i>Нагадуємо:</i>
        </b>
      </p>
      <p>
        <i>Ма вважає, що Україні <a href="https://www.epravda.com.ua/news/2019/11/8/653493/">варто удосконалити</a> логістичну інфраструктуру, покриття інтернетом, систему платежів для розвитку електронної торгівлі та підприємництво.</i>
      </p>
      <p>
        <i>Крім того, він заявив, що давно <a href="https://www.epravda.com.ua/news/2019/11/8/653488/">захоплений Україною</a> та бачить у неї великий потенціал для розвитку.</i>
      </p>
      <p>Економічна правда</p>
    </article>
  </body>
</html>