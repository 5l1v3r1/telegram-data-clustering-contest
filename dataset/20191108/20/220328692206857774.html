<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/trmp-i-borisov-se-sreshchat-v-beliya-dom-406230.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T20:01:13+00:00"/>
    <meta property="og:title" content="Тръмп и Борисов се срещат в Белия дом"/>
    <meta property="og:description" content="Ще бъдат обсъдени начини за засилване на общите интереси в областта на сигурността, стабилността на Черноморския регион, улесняване на енергийната див..."/>
  </head>
  <body>
    <article>
      <h1>Тръмп и Борисов се срещат в Белия дом</h1>
      <address><time datetime="2019-11-08T20:01:13+00:00">08 Nov 2019, 20:01</time> by <a rel="author">Стандарт</a></address>
      <p>Президентът на САЩ Доналд Тръмп ще приеме министър-председателя на Република България Бойко Борисов в Белия дом на 25 ноември 2019 г. като знак за силните и трайни отношения, които съществуват между нашите два народа. Това съобщиха от американското посолство у нас.</p>
      <p>„Съединените щати и България са съюзници в НАТО и президентът очаква да бъдат обсъдени начини за засилване на общите за двете страни интереси в областта на сигурността, особено за гарантиране на стабилността на Черноморския регион, улесняване на енергийната диверсификация и противодействието на зловредните влияния, застрашаващи суверенитета на България”, се казва в изявление на говорителя на Белия дом относно посещението на Бойко Борисов. „Президентът Тръмп очаква посещението на министър-председателя Борисов и утвърждаването на връзките, които са в основата на двустранните ни отношения”, се казва още в него.</p>
    </article>
  </body>
</html>