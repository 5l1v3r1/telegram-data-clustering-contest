<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/third-anniversary-of-demonetization-twitter-hashtag-viral.html"/>
    <meta property="og:site_name" content="DoolNews"/>
    <meta property="article:published_time" content="2019-11-08T20:53:00+00:00"/>
    <meta property="og:title" content="'മോദീ വരൂ, വന്ന് നിയമത്തെ നേരിടൂ'; 'സാമ്പത്തിക വിപ്ലവ'ത്തിന്റെ മൂന്നാംവര്‍ഷം പ്രധാനമന്ത്രിക്ക് ട്വിറ്ററില്‍ പൊങ്കാല"/>
    <meta property="og:description" content="Demonetisation Narendra Modi Twitter Twitter Trolls India ന്യൂദല്‍ഹി: മോദി സര്‍ക്കാരിന്റെ നോട്ട് നിരോധനത്തിന്റെ മൂന്നാം വര്‍ഷം പ്രധാനമന്ത്രിക്ക് ട്വിറ്ററില്‍ പൊങ്കാല. 'മോ"/>
  </head>
  <body>
    <article>
      <h1>'മോദീ വരൂ, വന്ന് നിയമത്തെ നേരിടൂ'; 'സാമ്പത്തിക വിപ്ലവ'ത്തിന്റെ മൂന്നാംവര്‍ഷം പ്രധാനമന്ത്രിക്ക് ട്വിറ്ററില്‍ പൊങ്കാല</h1>
      <address><time datetime="2019-11-08T20:53:00+00:00">08 Nov 2019, 20:53</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: മോദി സര്‍ക്കാരിന്റെ നോട്ട് നിരോധനത്തിന്റെ മൂന്നാം വര്‍ഷം പ്രധാനമന്ത്രിക്ക് ട്വിറ്ററില്‍ പൊങ്കാല. ‘മോദീ വന്ന് നിയമത്തെ നേരിടൂ’ എന്ന ട്വിറ്റര്‍ ഹാഷ്ടാഗില്‍ നിരവധിപ്പേരാണ് ട്വീറ്റ് ചെയ്യുന്നത്.</p>
      <p>2016 നവംബര്‍ എട്ടിന് നോട്ടു നിരോധിച്ചതിന് തൊട്ടുപിന്നാലെ മോദി രാജ്യത്തെ അഭിസംബോധന ചെയ്ത് സംസാരിച്ച പ്രസംഗത്തിലെ പ്രസക്തഭാഗങ്ങള്‍ ചേര്‍ത്താണ് ട്വീറ്റുകളേറെയും. സാധാരണക്കാരായ ജനങ്ങള്‍ നോട്ട് നിരോധിച്ച അന്നുമുതല്‍ മൂന്നുവര്‍ഷം കഴിഞ്ഞിട്ടും നേരിടുന്ന പ്രതിസന്ധികളെ വിവരിക്കുന്ന ട്വീറ്റുകളുമുണ്ട്.</p>
      <figure>
        <iframe data-src="https://twitter.com/piyushakak4/status/1192660048448643072?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://www.doolnews.com/trending-mastodon-amid-an-outcry-over-twitter-moderation-methods029.html?utm_source=doolnews&amp;utm_medium=related"/>
      </related>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>നോട്ട് നിരോധിച്ച് 50 ദിവസങ്ങള്‍ക്കുള്ളില്‍ സാമ്പത്തിക രംഗം പൂര്‍വാവസ്ഥയിലായില്ലെങ്കില്‍ രാജ്യത്തിന്റെ ഏത് കോണിലുമെത്തി ജനം നല്‍കുന്ന ശിക്ഷ ഏറ്റുവാങ്ങാന്‍ താന്‍ തയ്യാറാണെന്നായിരുന്നു മോദി അന്ന് പ്രസംഗത്തില്‍ പറഞ്ഞത്.</p>
      <figure>
        <iframe data-src="https://twitter.com/SourabhJainIET/status/1192659186452066304?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>നോട്ടുനിരോധനമടക്കമുള്ള മോദി സര്‍ക്കാരിന്റെ സാമ്പത്തിക നയങ്ങള്‍ അമ്പേ പരാജയമാണെന്നാണ് ട്വീറ്റുകള്‍. 1000, 500 നോട്ടുകള്‍ നിരോധിച്ച് വര്‍ഷങ്ങള്‍ കഴിഞ്ഞിട്ടും സാമ്പത്തികാവസ്ഥ പൂര്‍വാവസ്ഥയിലെത്തിയിട്ടില്ല എന്ന വിമര്‍ശനവും ഉയരുന്നുണ്ട്. രാജ്യം നേരിട്ടുകൊണ്ടിരിക്കുന്ന സാമ്പത്തിക പ്രതിസന്ധി ചൂണ്ടിക്കാട്ടി മോദിയോട് നിയമത്തിന് മുന്നില്‍ വരാന്‍ ആവശ്യപ്പെടുകയാണ് ജനങ്ങള്‍.</p>
      <figure>
        <iframe data-src="https://twitter.com/SanjayV_INC/status/1192700649219059712?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://www.doolnews.com/demonetisation-proved-to-be-disaster-that-destroyed-economy-priyanka123.html?utm_source=doolnews&amp;utm_medium=related"/>
      </related>
      <p>രാജ്യത്തിന്റെ ജി.ഡി.പിയില്‍ അഞ്ച് ശതമാനത്തിന്റെ കുറവുണ്ടായിട്ടുണ്ടെന്നും തൊഴിലില്ലായ്മയും തൊഴില്‍ നഷ്ടവും മുന്‍ വര്‍ഷത്തേക്കാള്‍ ഇരട്ടിയോളമാവുകയും ചെയ്‌തെന്ന റിപ്പോര്‍ട്ടുകളുമാണ് പുറത്തുവന്നുകൊണ്ടിരിക്കുന്നത്. എല്ലാ മേഖലയെയും മാന്ദ്യം ബാധിച്ചെന്നാണ് സാമ്പത്തിക വിദഗ്ധരും അഭിപ്രായപ്പെടുന്നത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/LPcB2BfRBZw" width="500" height="281" data-service="Youtube" scrolling="no"/>
      </figure>
    </article>
  </body>
</html>