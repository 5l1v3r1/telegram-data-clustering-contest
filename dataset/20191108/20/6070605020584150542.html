<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/comarquesgironines/Presenten-fabriques-Girones-contaminacio-ambiental_0_2340366159.html"/>
    <meta property="og:site_name" content="Ara.cat"/>
    <meta property="article:published_time" content="2019-11-08T20:22:51+00:00"/>
    <meta property="og:title" content="Presenten una denúncia contra tres fàbriques del Gironès per contaminació ambiental"/>
    <meta property="og:description" content="Volen aturar les emissions d'agents químics, pols, contaminants odorífers i sorolls"/>
  </head>
  <body>
    <article>
      <h1>Presenten una denúncia contra tres fàbriques del Gironès per contaminació ambiental</h1>
      <h2>Volen aturar les emissions d'agents químics, pols, contaminants odorífers i sorolls</h2>
      <address>
        <time datetime="2019-11-08T20:22:51+00:00">08 Nov 2019, 20:22</time>
      </address>
      <p>La Plataforma Ciutadana PROU de Sarrià de Ter, Naturalistes de Girona i Ecologistes en Acció han presentat una denúncia per la contaminació ambiental que asseguren que generen tres fàbriques: la paperera Hinojosa a Sarrià de Ter i la pedrera Construccions Rubau i Cal Industrial, situades al barri de Pont Major de Girona.</p>
      <p>Les entitats volen aturar "l’emissió d’agents químics, pols, contaminants odorífers i soroll" perquè al·leguen que els residus que emeten deixa desprotegida la població de Sarrià de Ter, el barri de Pont Major de Girona, Sant Julià de Ramis (Gironès) i el disseminat de Campdorà (que pertany a Girona).</p>
      <p>L'associació veïnal i els ecologistes han iniciat la via judicial perquè, segons asseguren, "la pudor de claveguera d'aquest estiu" va ser tan important que van "demanar ajuda" al president del Parlament i exalcalde de Sarrià, Roger Torrent, i també al candidat d'ERC al Congrés per Barcelona, Gabriel Rufián. Tot i així, no van aconseguir aturar l'activitat de la paperera sarrianenca.</p>
      <figure>
        <img src="https://www.ara.cat/2019/10/06/societat/Manifestacio-activitat-Hinojosa-Sarria-Ter_2320578033_66382571_117x66.jpg"/>
      </figure>
      <p>
        <a href="https://www.ara.cat/societat/cap-del-vater-dia-mes_0_2320567979.html">“És com tenir el cap dins del vàter tot el dia, ja no podem més”</a>
      </p>
      <p>Al mes de setembre, la plataforma PROU i l'Associació de Naturalistes de Girona ja <a href="https://www.ara.cat/societat/cap-del-vater-dia-mes_0_2320567979.html">van presentar una denúncia al Servei de Protecció de la Natura (Seprona) de la Guàrdia Civil</a> en contra d'Hinojosa, a la qual acusaven de superar els llindars de contaminació ambiental permesos. </p>
    </article>
  </body>
</html>