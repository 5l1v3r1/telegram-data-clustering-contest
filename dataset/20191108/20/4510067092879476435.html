<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35-48/ludovic-orban-i-a-demis-pe-oradenii-lilla-debelka-si-alexandru-victor-micula-din-functiile-de-secretar-de-stat-152665.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-08T20:35:00+00:00"/>
    <meta property="og:title" content="Ludovic Orban i-a demis pe orădenii Lilla Debelka şi Alexandru Victor Micula din funcţiile de secretar de stat"/>
    <meta property="og:description" content="Premierul Ludovic Orban, care anunţa la preluarea mandatului că va face febră musculară de la câte demiteri va semna, i-a adăugat pe lista celor care rămân fără funcţie şi pe orădenii Lilla Debelka şi Alexandru Victor Micula, ambii secretari de stat numiţi de guvernarea PSD."/>
  </head>
  <body>
    <article>
      <h1>Ludovic Orban i-a demis pe orădenii Lilla Debelka şi Alexandru Victor Micula din funcţiile de secretar de stat</h1>
      <address><time datetime="2019-11-08T20:35:00+00:00">08 Nov 2019, 20:35</time> by <a rel="author" href="https://www.ebihoreanul.ro/contact/Elena%20Marinescu#redactia_form" target="_blank">Elena Marinescu</a></address>
      <figure>
        <img src="https://www.ebihoreanul.ro/modules/news/files/lilla-alexandru_micula.jpg"/>
      </figure>
      <p>
        <b>Premierul Ludovic Orban, care anunţa la preluarea mandatului că va face febră musculară de la câte demiteri va semna, i-a adăugat pe lista celor care rămân fără funcţie pe orădenii Lilla Debelka şi Alexandru Victor Micula, ambii secretari de stat numiţi de guvernarea PSD.</b>
      </p>
      <p>Deciziile au fost publicate în Monitorul Oficial vineri. Debelka Boglarka Lilla a fost astfel eliberată din funcţia de secretar de stat la Ministerul pentru Românii de Pretutindeni, iar Alexandru Victor Micula din cea de secretar de stat la Ministerul Afacerilor Externe.</p>
      <p>În timp ce Lilla Debelka este PSD-istă activistă, <a href="https://www.ebihoreanul.ro/stiri/ultima-or-31-16/szia-lilla-oradeanca-lilla-debelka-a-fost-debarcata-de-la-sefia-organizatiei-psd-diaspora-151977.html">conducând</a> până de curând PSD Diaspora, Alexandru Victor Micula este diplomat de carieră, fiind fost ambasador al României în Argentina, Paraguay şi Ungaria şi deţinând de-a lungul timpului mai multe funcţii în Ministerul Afacerilor Externe. Totuşi, în funcţia de secretar de stat el a fost <a href="https://www.ebihoreanul.ro/stiri/ultima-or-31-35-48/oradeanul-victor-micula-a-fost-numit-secretar-de-stat-145336.html">numit</a>, în noiembrie 2018, de către PSD.</p>
      <p>Joi şi vineri, premierul Ludovic Orban a demis în total 55 de secretari de stat. De asemenea, a apărut şi decizia de demitere a lui Toni Greblă din funcţia de secretar general al Guvernului, el fiind înlocuit cu Antonel Tănase, scrie Hotnews.ro. </p>
      <p>"Guvernul PSD a plecat. Toți secretarii de stat PSD, toți președinții, vicepreședinții și în general toată clientela PSD va părăsi guvernarea liberală pentru că noi nu acceptăm să lucrăm cu cei care și-au bătut joc de România în ultimii trei ani de zile. Voi elibera peste tot. Numărul total al secretarilor de stat va fi făcut public în momentul în care adoptăm hotărârile de Guvern de organizare și funcționare a ministerelor. Vom reduce drastic numărul de secretari de stat", a spus joi seara Ludovic Orban.</p>
      <p>
        <b>Lista secretarilor de stat demişi: </b>
      </p>
      <p>Maria Gabrilea Zoană - Ministerul Justiţeii<br/>Teiu Păunescu - Ministerul Muncii<br/>Ioana Ciupe-Gudiu - Ministerul Muncii<br/>Elena Solomonesc - Ministerul Muncii<br/>Marcel Alexandru Stoica - subsecretar Ministerul Dezvoltării<br/>Nicolae Nasta - secretar de stat şi şef al Departamentului pentru armamente din Ministerul Apărării<br/>Doru Claudian Frunzulică - secretar de stat şi şef al Departamentului pentru politica de apărare din Ministerul Apărării<br/>Daniel Constantin Coroamă - Ministerul Apelor şi Pădurilor<br/>Constantin Dan Deleanu - Ministerul Apelor şi Pădurilor<br/>Adriana Petcu - Ministerul Apelor<br/>Ioan Ştefan Groza - Ministerul Educaţiei<br/>Petru Andea - Ministerul Educaţiei<br/>Bogdan Cezar Alexandru - subsecretar de stat Ministerul Educaţiei<br/>Dumitru Daniel Botănoiu - Ministerul Agriculturii<br/>Daniel Eugeniu Crunţeanu - Ministerul Agriculturii<br/>Radu Mihai Cristescu - Ministerul Energiei<br/>Alexandru Valentin Tachianu - Ministerul Agriculturii<br/>Tiberiu Valentin Mavrodin - Ministerul Finanţelor<br/>Elena Oana Iacob - Ministerul Finanţelor<br/>Forin Horaţiu Iura - Ministerul Finanţelor<br/>Tiberius Marius Brădăţan - Ministerul Sănătăţii<br/>Cristian Vasile Grasu - Ministerul Sănătăţii<br/>Dan Octavian Alexandru - Ministerul Sănătăţii<br/>Ion Cîmpeanu - Ministerul Mediului<br/>Eugen Constantin Uricec - Ministerul Mediului<br/>Sorin Valeriu Naş - Ministerul pentru Mediul de Afaceri<br/>Paula Marinela Pîrvănescu - Ministerul pentru Mediul de Afaceri<br/>Gabriela Mihaela Voicilă - Ministerul pentru Mediul de Afaceri<br/>Alexandru Pugna - Ministerul Culturii<br/>Ion- Ardeal Ieremia - Ministerul Culturii<br/>Mihai Alexandru Gherghe - Ministerul Culturii<br/>Constantin Jenică Bucur - Ministerul Culturii<br/>Ionuţ Valeriu Andrei - Ministerul Comunicaţiilor<br/>Gabriel Lungu - Ministerul Economiei<br/>Ilie Călin Bodea - Ministerul Economiei<br/>Constantin Ivan - Ministerul Economiei<br/>Bogdan Constantin Andronic - Ministerul Economiei<br/>Monica Dorina Gheorghiţă - Ministerul de Externe<br/>Melania Gabriela Ciot - Ministerul de Externe<br/><b>Alexandru Victor Micula - Ministerul de Externe</b><br/>Cristina Ionela Tărteaţă - Ministerul Turismului<br/>Gheorghe Bogdan Tomolagă - Ministerul Turismului<br/><b>Debelka Boglarka Lilla - Ministerul pentru Românii de Pretutindeni</b><br/>Victor Alexeev - Ministerul pentru Românii de Pretutindeni<br/>Victor Lucian Ionescu - Ministerul pentru Românii de Pretutindeni<br/>Ştefania Bârlbescu - Ministerul pentru Relaţia cu Parlamentul<br/>Andre Petrişor Maioreanu - Ministerul Energiei<br/>Mihaela Virginia Toader - Ministerul Fondurilor Europene<br/>Marius Humelnicu - Ministerul Transporturilor<br/>Ionel Minea - Ministerul Transporturilor<br/>Dragoş Virgil Titea - Ministerul Transporturilor<br/>Călin Cristian Forţ - Ministerul Transporturilor<br/>Cosmin Răzvan Butuza - Ministerul Tineretului şi Sportului<br/>Zsolt Lorincz Gyongyossy - Ministerul Tineretului şi Sportului<br/>Remus Munteanu - Ministerul Tineretului şi Sportului</p>
    </article>
  </body>
</html>