<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/sports/olympiakos-apolytos-kai-monos-protos-me-megalo-diplo-stin-ouggaria/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T20:59:27+00:00"/>
    <meta property="og:title" content="Ολυμπιακός : Απόλυτος και μόνος πρώτος με μεγάλο «διπλό» στην Ουγγαρία"/>
    <meta property="og:description" content="Σπουδαία νίκη για την ομάδα πόλο ανδρών του Ολυμπιακού που επικράτησε με 8-7 της Ζόλνοκ στην Ουγγαρία κάνοντας το τέσσερα στα τέσσερα στον όμιλο του LEN Champions League"/>
  </head>
  <body>
    <article>
      <h1>Ολυμπιακός : Απόλυτος και μόνος πρώτος με μεγάλο «διπλό» στην Ουγγαρία</h1>
      <h2>Σπουδαία νίκη για την ομάδα πόλο ανδρών του Ολυμπιακού που επικράτησε με 8-7 της Ζόλνοκ στην Ουγγαρία κάνοντας το τέσσερα στα τέσσερα στον όμιλο του LEN Champions League</h2>
      <address><time datetime="2019-11-08T20:59:27+00:00">08 Nov 2019, 20:59</time> by <a rel="author">ΤοΒΗΜΑ Team</a></address>
      <p>Πολύ μεγάλη εμφάνιση και νίκη για τον Ολυμπιακό στην Ουγγαρία όπου βασισμένος στην εξαιρετική του άμυνα επικράτησε με 8-7 της Ζόλνοκ και έκανε το τέσσερα στα τέσσερα στον όμιλο του LEN Champions League.</p>
      <p>Η ομάδα του Θοδωρή Βλάχου παρέμεινε έτσι στην κορυφή του ομίλου κι έκανε αποφασιστικό βήμα για την πρόκριση στο Final 8 της διοργάνωσης.</p>
      <p>
        <a href="https://www.in.gr/2019/11/08/greece/kraygi-agonias-apo-foitites-tou-oikonomikou-panepistimiou-katastasi-exei-ksefygei-fovomaste/">Κραυγή αγωνίας από φοιτητές της ΑΣΟΕΕ : «Η κατάσταση έχει ξεφύγει, φοβόμαστε»</a>
      </p>
      <p>Οι γηπεδούχοι ήταν αυτοί που άνοιξαν το σκορ με τον Ράσοβιτς αλλά ο Ολυμπιακός γύρισε γρήγορα το ματς και δεν άφησε τους Ούγγρους να προηγηθούν ποτέ ξανά. Σκουμπάκης και Μπουλιούμπασιτς έκαναν το 2-1, ο Σούμποτιτς έφερε το ματς στα ίσα αλλά ένα γκολ του Μυλωνάκη έβαλε τον Ολυμπιακό μπροστά με 3-2 στο τέλος του οκταλέπτου.</p>
      <p>Στο ξεκίνημα της δεύτερης περιόδου ο Γιόκοβιτς έδωσε προβάδισμα δύο τερμάτων στον Ολυμπιακό κάνοντας το 4-2, με τους «ερυθρόλευκους» να προηγούνται και με 5-3 αλλά η Ζόλνοκ απάντησε και ισοφάρισε σε 5-5. Ο Μυλωνάκης σκόραρε και πάλι στο φινάλε και έκανε το 6-5 για την ομάδα του.</p>
      <p>Στο τρίτο οκτάλεπτο ο Ολυμπιακός προηγήθηκε με 8-6, η Ζόλνοκ μείωσε στο γκολ στο τελευταίο κομμάτι του ματς αλλά δεν κατάφεραν να πάρουν την ισοπαλία αφού στην τελευταία επίθεση και με παίκτη παραπάνω δεν μπόρεσαν να σκοράρουν.</p>
      <p>Τα οκτάλεπτα: 2-3, 3-3, 1-2, 1-0</p>
      <p>Ζόλνοκ: Νάγκι, Ανγκιάλ, Λάζιτς 1, Σούμποτιτς 1, Βαρνάι, Πιέτλοβιτς, Γιάνσικ, Ράσοβιτς 1, Ντόρι 1, Μπάροτι, Ντράσοβιτς 3, Ζεγκάλμι, Μπανιάι.</p>
      <p>Ολυμπιακός: Ζερδεβάς, Μυλωνάκης 2, Σκουμπάκης 1, Γενηδουνιάς, Γιόκοβιτς 1, Μπουλιούμπασιτς 1, Δερβίσης, Κάκαρης 1, Μουρίκης, Γούνας, Αργυρόπουλος, Μίτροβιτς 2, Ζιβογίνοβιτς.</p>
      <p>
        <a href="https://www.tovima.gr/2019/11/08/society/xristougenniatikos-gia-ta-dora-kai-epidomata-apo-to-eirinodikeio/">Χριστουγεννιάτικος μποναμάς για τα δώρα και επιδόματα από το Ειρηνοδικείο</a>
      </p>
    </article>
  </body>
</html>