<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/dve-nabourana-auta-a-pet-ranenych-starsi-ridic-nedal-prednost-v-jizde-20191108.html"/>
    <meta property="og:site_name" content="Deník.cz"/>
    <meta property="article:published_time" content="2019-11-08T20:07:00+00:00"/>
    <meta property="og:title" content="Dvě nabouraná auta a pět raněných. Starší řidič nedal přednost v jízdě"/>
    <meta property="og:description" content="Pětici raněných rozvezli v pátek večer jihomoravští záchranáři do brněnských nemocnic po nehodě dvou osobních aut nedaleko obce Sentice na Brněnsku. Silnice mezi Hradčany a Čebínem zůstala kvůli srážce přes dvě hodiny uzavřena."/>
  </head>
  <body>
    <article>
      <h1>Dvě nabouraná auta a pět raněných. Starší řidič nedal přednost v jízdě</h1>
      <address><time datetime="2019-11-08T20:07:00+00:00">08 Nov 2019, 20:07</time> by <a rel="author">Marek Hadrbolec</a></address>
      <p>Nehodu zavinil devětasedmdesátiletý řidič, který při vjezdu do křižovatky nedal druhému vozidlu přednost v jízdě. "Došlo k téměř čelní srážce s automobilem, který jel směrem od Hradčan," popsal policejní mluvčí Bohumil Malášek. Následky nehody, kvůli kterým byla doprava dočasně odkloněna po okolních silnicích, odstraňovali hasiči.</p>
      <p>Ze srážky si dvě ženy odnesly středně těžká poranění. "Obě se zranily na hlavě, po ošetření jsme je převezli do bohunické fakultní nemocnice. Postarali jsme se také o oba muže chlapce ve školním věku, kteří utrpěli lehká poranění," sdělila mluvčí záchranářů Hedvika Kropáčková.</p>
      <figure>
        <img src="https://g.denik.cz/50/c8/sdfwrg_denik-150-3x2.jpg"/>
      </figure>
      <aside>
        <a href="https://brnensky.denik.cz/zlociny-a-soudy/zlodej-zmatkar-chtel-ujet-bez-zaplaceni-na-kamenech-uvizl-prorazil-az-zavoru-20191108.html">Zloděj-zmatkař chtěl ujet bez zaplacení. Na kamenech uvízl, prorazil až závoru Přečíst článek ›</a>
      </aside>
    </article>
  </body>
</html>