<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/dit-is-de-oneplus-phone-piano-33069"/>
    <meta property="og:site_name" content="Apparata"/>
    <meta property="article:published_time" content="2019-11-08T20:02:00+00:00"/>
    <meta property="og:title" content="Dit is de OnePlus Phone Piano"/>
    <meta property="og:description" content="Wat is dit nu?"/>
  </head>
  <body>
    <article>
      <h1>Dit is de OnePlus Phone Piano</h1>
      <h2>Wat is dit nu?</h2>
      <address><time datetime="2019-11-08T20:02:00+00:00">08 Nov 2019, 20:02</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Smartphones, <a href="https://www.apparata.nl/nieuws/oneplus-tv-ook-te-bedienen-zonder-afstandsbediening-32436">televisies</a>, what’s next? Bij OnePlus denken ze klaarblijkelijk buiten de gebaande wegen, want het techbedrijf is er niet vies van om nieuwe dingen te proberen. Met vandaag een OnePlus Piano, al zit de vork iets anders in de steel dan je misschien nu zou denken.</p>
      <p>Het Chinese techbedrijf heeft een <a href="https://www.apparata.nl/nieuws/zo-kun-je-als-noob-piano-spelen-als-een-pro-video-28645">piano</a> gemaakt dat bestaat uit 17 OnePlus 7T Pro-toestellen. Pianovirtuoos Karim Kamar reist met de piano naar vier Europese steden en zal het ‘instrument’ gaan bespelen. Voorbijgangers kunnen liedjes bij Karim aanvragen, maar de piano kan ook zelf muziek maken.</p>
      <p>Het avontuur van de pianovirtuoos begint dit weekend. Op zondag 10 november is Karim te vinden vanaf 12:00 ’s middags bij de Riverbank in Londen, Verenigd Koninkrijk. Dinsdag 12 november is de OnePlus Phone Piano in actie te zien vanaf 10:00 ’s ochtends op Champs du Mars in Parijs, Frankrijk. Vervolgens doet de muziekmaker op donderdag 14 november om 12:00 ’s middags Rothenburg ob der Tauber in Duitsland aan en Karim sluit zijn tournee af op zaterdag 17 november vanaf 13:00 op het centraal station in Helsinki, Finland.</p>
    </article>
  </body>
</html>