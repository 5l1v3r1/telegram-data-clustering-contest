<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817075.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T20:16:00+00:00"/>
    <meta property="og:title" content="نخست‌وزیر پیشین لبنان به دادگاه احضار شد"/>
    <meta property="og:description" content="دادستان مالی در لبنان نخست‌وزیر پیشین این کشور را برای بازجویی درباره ۱۱ میلیارد دلار که در دوره نخست‌وزیری وی صرف شده، احضار کرد."/>
  </head>
  <body>
    <article>
      <h1>نخست‌وزیر پیشین لبنان به دادگاه احضار شد</h1>
      <address>
        <time datetime="2019-11-08T20:16:00+00:00">08 Nov 2019, 20:16</time>
      </address>
      <p>دادستان مالی در لبنان نخست‌وزیر پیشین این کشور را برای بازجویی درباره ۱۱ میلیارد دلار که در دوره نخست‌وزیری وی صرف شده، احضار کرد.</p>
      <p>به گزارش ایسنا، به نقل از خبرگزاری رویترز، دادستان کل دارایی در لبنان فؤاد السنیوره، نخست‌وزیر پیشین لبنان را برای توضیح درباره صرف ۱۱ میلیارد دلار طی دوره نخست‌وزیری‌اش احضار کرد.</p>
      <p>دفتر السنیوره در بیانیه‌ای اعلام کرد که کل این مبلغ در راه‌های مشروع صرف شده است.</p>
      <p>این اولین باری است که یک نخست‌وزیر سابق در لبنان آن هم در چنین پرونده‌ای احضار می‌شود.</p>
      <p>این اقدام بعد از آن صورت گرفت که لبنان طی روزهای اخیر شاهد اعتراضات علیه طبقه سیاسی است و این اعتراضات همچنان ادامه دارد.</p>
      <p>مخالفان السنیوره می‌گویند که اسناد مربوط به ۱۱ میلیارد دلار از اموال دولت که طی این دوره صرف شده وجود ندارند. اما دفتر السنیوره در بیانیه‌ای اعلام کرده که وی به دادستان کل دارایی اعلام کرده که چگونه این اموال صرف شده است.</p>
      <p>همچنین ده‌ها تن از معترضان خارج از منزل و دفتر السنیوره جمع شده و شعارهایی را علیه فساد سر دادند.</p>
      <p>معترضان در بیروت در مقابل نهادهای عمومی به ویژه دیوان محاسبات تجمع کردند. تظاهرکنندگان شعارهایی را علیه فساد سر دادند.</p>
      <p>میشل عون، رئیس‌جمهور لبنان چهارشنبه از ارجاع پرونده تعدادی از مسئولان به دستگاه قضایی به اتهام فساد خبر داده بود.</p>
    </article>
  </body>
</html>