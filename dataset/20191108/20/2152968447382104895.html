<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/08/met-gala-2020-moda-i-trainost-zaedno-s-meril-striip.429030"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T20:09:00+00:00"/>
    <meta property="og:title" content="Met Gala 2020: Мода и трайност заедно с Мерил Стрийп"/>
    <meta property="og:description" content="Станаха ясни темата и домакините на най-голямото модно събитие | Dnes.bg"/>
  </head>
  <body>
    <article>
      <h1>Met Gala 2020: Мода и трайност заедно с Мерил Стрийп</h1>
      <h2>Станаха ясни темата и домакините на най-голямото модно събитие</h2>
      <address><time datetime="2019-11-08T20:09:00+00:00">08 Nov 2019, 20:09</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>"За времето: Мода и трайност" е темата на галата на музея "Метрополитън" догодина, призната за най-голямото светското събитие в Ню Йорк.</p>
      <p>До президентката на института по костюмите Ана Уинтур ще застанат четиримата домакини - Мерил Стрийп, актрисата Ема Стоун, драматурга и композитор Лин-Мануел Миранда и Никола Гескиер - творчески директор за дамска мода в "Луи Вюитон".</p>
      <p>Именно Ана Уинтур, която е прототип на героинята на Мерил Стрийп във филма "Дяволът носи Прада", е избрала останалите домакини, наричани съпрезиденти.</p>
      <p>"Модата винаги е била тясно свързана с времето. Тя не е само отразява духа на времето, но и се променя и развива с неговото напредване“, казва Андрю Болтън, главен куратор на Института по костюмите на музея "Метрополитън“.</p>
      <p>С галата на 4 май се открива и лятната изложба. Неин куратор е Андрю Болтън. На нея ще бъдат изложени 160 женски дрехи, създадени от именити дизайнери за последните 150 години.</p>
      <p>Изложбата е вдъхновена от Вирджиния Улф и френския философ Анри Бергсон. На нея ще присъстват и тоалети от Кристиан Диор и Александър Маккуин.<br/> </p>
    </article>
  </body>
</html>