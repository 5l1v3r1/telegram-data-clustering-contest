<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191108_04707595"/>
    <meta property="og:site_name" content="De Standaard"/>
    <meta property="article:published_time" content="2019-11-08T20:15:00+00:00"/>
    <meta property="og:title" content="Bijeenkomst van tegenstanders Zwarte Piet in Nederland aangevallen, vier verdachten opgepakt"/>
    <meta property="og:description" content="In Den Haag is een bijeenkomst van de actiegroep Kick Out Zwarte Piet bestormd door voorstanders van Zwarte Piet, net toen die zou beginnen. Daarbij werde..."/>
  </head>
  <body>
    <article>
      <h1>Bijeenkomst van tegenstanders Zwarte Piet in Nederland aangevallen, vier verdachten opgepakt</h1>
      <address>
        <time datetime="2019-11-08T20:15:00+00:00">08 Nov 2019, 20:15</time>
      </address>
      <p>
        <b>In Den Haag is een bijeenkomst van de actiegroep Kick Out Zwarte Piet bestormd door voorstanders van Zwarte Piet, net toen die zou beginnen. Daarbij werden ramen van het gebouw en auto’s van de deelnemers vernield, zo melden Nederlandse media.</b>
      </p>
      <p>Mitchell Esajas, de voorzitter van Kick Out Zwarte Piet, zei aan de krant <i>NRC</i> dat ‘veertig á vijftig mensen’ plots het gebouw met vuurwerk bekogelden. Dat zorgde voor paniek in de zaal. De auto van Esajas werd met een zwaar voorwerp zwaar beschadigd. Ruten werden ingegooid.</p>
      <p>De politie heeft vier verdachten opgepakt, zo meldt ze op Twitter.</p>
      <p>De beweging Pegida, opgericht tegen de invloed van de islam in het westen,  had aanhangers opgeroepen om - verkleed als zwarte piet - een tegendemonstratie te houden bij het congres, zo weet de krant NRC. De Haagse ondernemer John van Zweden, die de intocht van Sinterklaas in Den Haag volgende week sponsort, deed vrijdag in de loop van de dag een gelijkaardige oproep. </p>
      <p> </p>
      <figure>
        <iframe data-src="https://twitter.com/POL_DenHaag/status/1192890422298841088?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>
        <b>Bitse discussie</b>
      </p>
      <p>In Nederland woedt al jarenlang een bitse discussie over het afschaffen van Zwarte Piet in zijn huidige vorm. Volgens de tegenstanders van Zwarte Piet is hij een racistische karikatuur. Voorstanders menen dat de traditie in ere gehouden moet worden.</p>
      <p>Steeds meer Nederlandse gemeenten wisselen hun Zwarte Pieten in voor roetveegpieten.  De openbare omroep koos  eveneens expliciet voor de roetveegpiet maar dat heeft er volgens een onderzoek van de krant <i>NRC</i> toe geleid dat het verzet tegen die pieten net sterker is geworden.  Zo betoogden  vorige week woensdag in Den Haag al naar schatting honderd pro-zwarte-piet-betogers. </p>
      <p> </p>
      <p> </p>
      <figure>
        <img src="https://static.standaard.be/Assets/Images_Upload/2019/11/08/3ff2e356-0264-11ea-bd62-d53cb98d20af_web_scale_0.1953125_0.1953125__.jpg?maxheight=513&amp;maxwidth=767&amp;scale=both"/>
        <figcaption>Ook de auto van de organisator werd vernield. Foto: Mitchell Esajas</figcaption>
      </figure>
    </article>
  </body>
</html>