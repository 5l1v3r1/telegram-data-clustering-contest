<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/tragichnata-sdba-na-edin-supermen-406232.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T20:21:57+00:00"/>
    <meta property="og:title" content="Трагичната съдба на един Супермен"/>
    <meta property="og:description" content="Американският актьор Кристофър Денис бе намерен мъртъв в контейнер за боклук. 20 г. в костюма на Супермен забавлява туристите и минувачите на Алеята н..."/>
  </head>
  <body>
    <article>
      <h1>Трагичната съдба на един Супермен</h1>
      <address><time datetime="2019-11-08T20:21:57+00:00">08 Nov 2019, 20:21</time> by <a rel="author">Стандарт</a></address>
      <p>Американският актьор Кристофър Денис бе намерен мъртъв в контейнер за боклук в Сан Фернандо, близо до Лос Анджелис, пише американският портал Ти Ем Зи. Кристофър работи като уличен актьор повече от 20 години, играейки Супермен на булевард "Холивуд" и снимайки се с туристи. Той бе прочут заради голямата си прилика с актьора Кристофър Рийв, който изигра легендарния Супермен.</p>
      <p>Кристофър се оттегля от актьорската професия преди много време и повече от 20 години в костюма на Супермен забавлява туристите и минувачите на Алеята на славата. Той е и режисьор на документални филми и е един от основните участници във филма от 2007 г. "Изповедта на супергероя".</p>
      <p>Полицията съобщи, че е започнало разследване, за да се разбере какво се е случило.</p>
      <p>Животът не е благосклонен към Кристофър Денис. Докато беше известен като Супермен от Алеята на славата, той претърпя грабеж и нападение, причинили му сериозни наранявания, които го правят неспособен за работа. През последните години той беше бездомник и животът му завърши трагично. Полицията съобщи, че той вероятно е претърсвал контейнера за по-топли дрехи.</p>
      <p>"Докато бях без дом, един от нас, бездомниците, ме преби, открадна дрехите ми и ме остави да умра. Чувствах се мъртъв, без работа, загубих достойнството и гордостта си. Следващото нещо, което направих, беше да прося на улицата. Трябваше да правя нещо", разказва Денис пред „Гардиън“.</p>
    </article>
  </body>
</html>