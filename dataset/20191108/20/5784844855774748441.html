<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/dostava-zdravil-kar-z-droni.html?RSS7854a5dae83a49b6df5f809ddde84983"/>
    <meta property="og:site_name" content="Računalniške novice"/>
    <meta property="article:published_time" content="2019-11-08T20:00:00+00:00"/>
    <meta property="og:title" content="Dostava zdravil kar z droni"/>
    <meta property="og:description" content="UBS postaja vse resnejši igralec na trgu dostav z droni. K temu pričajo številne zaveze v samem podjetju in sodelovanja z zunanjimi izvajalci na področju tehnologije dronov. Od let"/>
  </head>
  <body>
    <article>
      <h1>Dostava zdravil kar z droni</h1>
      <address>
        <time datetime="2019-11-08T20:00:00+00:00">08 Nov 2019, 20:00</time>
      </address>
      <p>
        <b>Pri ameriškem dostavnem podjetju UPS so opravili nekaj prvih testnih dostav zdravil iz lekarne do odjemalcev. Kot kaže pa čaka redne dostave z droni še dolga in trnova pot.</b>
      </p>
      <p>UBS postaja vse resnejši igralec na trgu dostav z droni. K temu pričajo številne zaveze v samem podjetju in sodelovanja z zunanjimi izvajalci na področju tehnologije dronov. Od letošnjega poletja tudi intenzivno testira polete dronov in dostavo zdravil z njimi.  Pred dnevi so iz tega ameriškega podjetja sporočili, da so zaključili s prvo fazo testiranja komercialnih dostavnih poletov. Program je odobrila ameriška letalska zveza. </p>
      <p>V program so zajeli dva avtonomna poleta drona Matternet M2. Ta je pobral paket z zdravili in ga dostavil na naslov naročnika. Dron je letel na višini približno 40 m, pri naslovniku pa se je spustil na višino priblino 7 metrov, paket pa je na tla prenesel s posebnim kablom, ki je sicer navit v posebni tuljavi v ohišju drona. </p>
      <p>Predstavnik UBS, <b>Kyle Peterson</b>, je ob tem dejal, da je takšen način dostave še posebej primeren za vse tiste naslovnike, ki imajo omejene gibalne zmožnosti. Testni poleti niso bili dolgi po prevoženi razdalji, nad dronom pa je previdno bdel tudi rezervni upravljavec, ki bi prijel za krmilo v primeru težav.</p>
      <p>Glede na besede Petersona je sklepati, da testni poleti še ne pomenijo začetka dejanske dostave z droni, temveč nek resnejši korak k prihodnjem razvoju tovrstnih dostav. Pojavljajo se tudi že številni pomisleki glede varnosti v zraku in vprašanje gneče, če se bodo za takšen način komuniciranja (dostave) odločili tudi v drugih podjetjih.</p>
      <p>Agencija za letalstvo je načelno odobrila vse polete z droni, ki so v vidnem polju rezervnega upravljavca. UPS se je zato omejil na testiranje v bolnišničnih kompleksih, načrtujejo pa že dodaten razvoj in izboljšave. Testne dostave z dronom vsekakor niso novost. Iz leta 2016 je, denimo, znan Googlov poskus dostave burritov.</p>
    </article>
  </body>
</html>