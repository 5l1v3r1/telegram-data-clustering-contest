<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-ayodhya-case-timeline-in-2010-high-court-gave-decision-to-divide-the-disputed-land-into-3-parts-know-all-about-this-verdict-2839537.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T20:14:30+00:00"/>
    <meta property="og:title" content="अयोध्या केस: हाईकोर्ट ने विवादित भूमि को 3 हिस्सों में बांटने का दिया था फैसला"/>
    <meta property="og:description" content="रामजन्मभूमि पर छिड़े विवाद का अंत अब नजदीक दिख रहा है। आज शनिवार सुप्रीम कोर्ट अयोध्या विवाद पर अपना फैसला सुना देगी। इससे पहले भी इस विवाद पर एक फैसला आया था। इलाहाबाद हाईकोर्ट ने विवाद को सुलझाने..."/>
  </head>
  <body>
    <article>
      <h1>अयोध्या केस: हाईकोर्ट ने विवादित भूमि को 3 हिस्सों में बांटने का दिया था फैसला</h1>
      <address><time datetime="2019-11-08T20:14:30+00:00">08 Nov 2019, 20:14</time> by <a rel="author">हिन्दुस्तान टीम,लखनऊ</a></address>
      <p>रामजन्मभूमि पर छिड़े विवाद का अंत अब नजदीक दिख रहा है। आज शनिवार सुप्रीम कोर्ट अयोध्या विवाद पर अपना फैसला सुना देगी। इससे पहले भी इस विवाद पर एक फैसला आया था। इलाहाबाद हाईकोर्ट ने विवाद को सुलझाने के लिए 2010 में फैसला सुनाया था। आइये आपको रूबरू कराते हैं उस फैसले से।</p>
      <p>30 सितंबर 2010 को इलाहाबाद हाईकोर्ट की लखनऊ खंडपीठ में न्यायमूर्ति सुधीर अग्रवाल, न्यायमूर्ति एसयू खान और न्यायमूर्ति डीवी शर्मा की बेंच ने अयोध्या विवाद पर अपना फैसला सुनाया था। फैसला हुआ कि अयोध्या की विवादित 2.77 एकड़ भूमि के तीन बराबर हिस्सा किए जाएं।</p>
      <p>फैसले में राम मूर्ति वाला पहला हिस्सा राम लला विराजमान को दिया गया। राम चबूतरा और सीता रसोई वाला दूसरा हिस्सा निर्मोही अखाड़े को दिया गया और बाकी बचा हुआ तीसरा हिस्सा सुन्नी वक्फ बोर्ड को दिया गया। बेंच ने इस फैसले के लिए आर्कियोलॉजिकल सर्वे ऑफ इंडिया की रिपोर्ट को ही आधार माना था। इसके अलावा भगवान राम के जन्म होने की मान्यता को भी फैसले में शामिल किया गया था।</p>
      <p>हालांकि कोर्ट ने यह भी कहा था कि साढ़े चार सौ साल से मौजूद एक इमारत के ऐतिहासिक तथ्यों की भी अनदेखी नहीं की जा सकती, लेकिन कोर्ट के इस फैसले को अयोध्या विवाद से जुड़े किसी भी पक्ष ने नहीं माना।</p>
      <p>
        <b>
          <a href="https://www.livehindustan.com/uttar-pradesh/story-ayodhya-verdict-ayodhya-dispute-timeline-what-was-1994-ismail-farooqui-case-why-said-mosque-is-not-connected-to-islam-2839138.html">अयोध्या विवाद : क्या है 1994 का इस्माइल फारूकी केस, क्यों कहा गया मस्जिद इस्लाम से जुड़ा हुआ नहीं</a>
        </b>
      </p>
      <p>
        <b>
          <a href="https://www.livehindustan.com/uttar-pradesh/story-ayodhya-verdict-all-school-colleges-will-remain-closed-from-9-november-to-11-november-2839095.html">अयोध्या केसः चप्पे-चप्पे पर पैनी नजर, स्कूल-कॉलेज सोमवार तक बंद</a>
        </b>
      </p>
    </article>
  </body>
</html>