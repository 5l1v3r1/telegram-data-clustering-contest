<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/tragedia-nelle-campagne-di-fiumedinisi-commerciante-di-nizza-muore-mentre-raccoglie-le-olive.html"/>
    <meta property="og:site_name" content="Tempostretto"/>
    <meta property="article:published_time" content="2019-11-08T14:36:29+00:00"/>
    <meta property="og:title" content="Tragedia nelle campagne di Fiumedinisi, commerciante di Nizza muore mentre raccoglie le olive"/>
    <meta property="og:description" content="Immediati ma vani i soccorsi"/>
  </head>
  <body>
    <article>
      <h1>Tragedia nelle campagne di Fiumedinisi, commerciante di Nizza muore mentre raccoglie le olive</h1>
      <address><time datetime="2019-11-08T14:36:29+00:00">08 Nov 2019, 14:36</time> by <a rel="author" href="https://www.tempostretto.it/author/carmelo-caspanello" target="_blank">Carmelo Caspanello</a></address>
      <p>
        <i>Immediati ma vani i soccorsi</i>
      </p>
      <p>FIUMEDINISI – Un uomo di 58 anni, Carmelo Smillo, commerciante, è morto in un appezzamento di terreno nelle campagne di Fiumedinisi oggi pomeriggio. Stava raccogliendo le olive insieme ai familiari (era presente anche la mamma) quando si è accasciato al suolo privo di sensi, colto da infarto.</p>
      <p>Immediati i soccorsi. Sul posto sono giunte due ambulanze del 118, una da Fiumedinisi, l’altra da S. Teresa di Riva ed anche un elicottero alzatosi in volo dall’ospedale Papardo di Messina.</p>
      <p>Vani i tentativi di rianimarlo. I sanitari non hanno potuto fare altro che constatare il decesso. Sul posto sono intervenuti anche i carabinieri. Smillo è originario di Fiumedinisi ma residente a Nizza di Sicilia.</p>
    </article>
  </body>
</html>