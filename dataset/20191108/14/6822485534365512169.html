<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980817078.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-08T14:29:00+00:00"/>
    <meta property="og:title" content="انتشار جزئیاتی از دیدار حریری با هیئت حزب الله لبنان"/>
    <meta property="og:description" content="روزنامه &quot;اللواء&quot; جزئیاتی از دیدار سعد حریری با هیئت حزب الله لبنان را منتشر کرد."/>
  </head>
  <body>
    <article>
      <h1>انتشار جزئیاتی از دیدار حریری با هیئت حزب الله لبنان</h1>
      <address>
        <time datetime="2019-11-08T14:29:00+00:00">08 Nov 2019, 14:29</time>
      </address>
      <p>روزنامه "اللواء" جزئیاتی از دیدار سعد حریری با هیئت حزب الله لبنان را منتشر کرد.</p>
      <p>به گزارش ایسنا، روزنامه "اللواء" لبنان نوشت: حسین الخلیل، معاون سیاسی دبیرکل حزب الله لبنان طی دیدار با سعد حریری، نخست‌وزیر مکلف لبنان به او گفت که حزب الله از تشکیل دولتی با ۱۸ وزیر به صورت زیر موافق است: چهار وزیر سنی، چهار وزیر شیعه، یک دروزی و ۹ مسیحی که این ۹ وزیر مسیحی به این صورت باشد: چهار مسیحی مارونی، دو ارتدکس،یک کاتولیک، یک ارمنی و یک نفر هم نماینده جنبش مردمی.</p>
      <p>این روزنامه نوشت که حزب الله مانعی نمی‌بیند که دولت جدید از وزرای تکنوکرات تشکیل شود.</p>
      <p>روزنامه البناء نیز اعلام کرد که تلاش‌های سیاسی که با دیدار حریری با جبران باسیل، وزیر خارجه لبنان آغاز شد و به دیدار حریری با میشل عون، رئیس‌جمهور لبنان منجر شد همچنان ادامه دارد. دولتی که حریری ریاست آن را برعهده نداشته باشد و شامل باسیل نباشد مورد قبول حریری نیست و دولتی که با ریاست حریری باشد اما شامل باسیل نباشد مورد قبول عون نیست.</p>
      <p>نبیه بری، رئیس پارلمان لبنان پیشتر بر مکلف شدن حریری برای تشکیل دولت جدید اصرار می‌کرد و تأکید دارد که مکلف شدن حریری به نفع لبنان است.</p>
    </article>
  </body>
</html>