<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/08/xiaomi-brevetta-un-pieghevole-ci-ricorda-galaxy-fold-5-fotocamere-pop-foto-679787/"/>
    <meta property="og:site_name" content="AndroidWorld"/>
    <meta property="article:published_time" content="2019-11-08T14:56:20+00:00"/>
    <meta property="og:title" content="Xiaomi brevetta un nuovo pieghevole: ci ricorda Galaxy Fold con 5 fotocamere pop-up (foto)"/>
    <meta property="og:description" content="Xiaomi è sempre molto attiva nel segmento di produzione degli smartphone ma anche nel campo dello sviluppo. In tal senso,..."/>
  </head>
  <body>
    <article>
      <h1>Xiaomi brevetta un nuovo pieghevole: ci ricorda Galaxy Fold con 5 fotocamere pop-up (foto)</h1>
      <address><time datetime="2019-11-08T14:56:20+00:00">08 Nov 2019, 14:56</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/tag/xiaomi/">Xiaomi</a> è sempre molto attiva nel segmento di produzione degli smartphone ma anche nel campo dello <b>sviluppo</b>. In tal senso, nelle ultime ore è stato scovato in rete un <b>nuovo brevetto</b> depositato dal produttore cinese.</p>
      <p>Il nuovo brevetto di Xiaomi è stato archiviato presso il <i><b>China National Intellectual Property Administration</b></i> (CNIPA) e potete vederne l’idea generale attraverso le bozze di design riportate nella <b>galleria in basso</b>: il dispositivo integrerebbe un meccanismo di <b>piegatura</b> sul lato lungo, analogamente a quanto mostrato dal <a href="https://www.androidworld.it/2019/11/08/samsung-galaxy-fold-italia-679651/">Galaxy Fold di Samsung</a>, e come seconda principale peculiarità presenterebbe un <b>modulo a comparsa</b> di <b>5 fotocamere</b>.</p>
      <p>Grazie proprio al modulo a comparsa, Xiaomi risolverebbe il <b>posizionamento</b> dei moduli fotografici, rendendolo <b>indipendente</b> <b>dalla configurazione</b> secondo la quale lo si utilizza.</p>
      <p>Come spesso accade in questi casi, <b>non è noto se e quando</b> Xiaomi intenderà utilizzare il nuovo brevetto depositato. Vi terremo aggiornati sugli eventuali ulteriori sviluppi.</p>
      <p>Fonte: <a href="https://www.tigermobiles.com/blog/leaked-devices/">Tiger Mobiles</a></p>
    </article>
  </body>
</html>