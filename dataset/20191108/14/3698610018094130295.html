<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/pompeo-rozkritikuvav-rf-i-kitay-ta-skazav-scho-dumaye-pro-nato-328949_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T14:55:00+00:00"/>
    <meta property="og:title" content="Помпео розкритикував РФ і Китай та сказав, що думає про НАТО"/>
    <meta property="og:description" content="Держсекретар США зазначив, що на даний момент РФ на чолі з колишнім офіцером КДБ, безсовісно вторгається в сусідні країни і розправляється з політичними опонентами."/>
  </head>
  <body>
    <article>
      <h1>Помпео розкритикував РФ і Китай та сказав, що думає про НАТО</h1>
      <h2>Держсекретар США зазначив, що на даний момент РФ на чолі з колишнім офіцером КДБ, безсовісно вторгається в сусідні країни і розправляється з політичними опонентами.</h2>
      <address>
        <time datetime="2019-11-08T14:55:00+00:00">08 Nov 2019, 14:55</time>
      </address>
      <p>Під час виступу в Берліні, 8 листопада, <b><a href="https://dt.ua/WORLD/pompeo-ta-maas-poobicyali-pidtrimuvati-zelenskogo-u-borotbi-z-korupciyeyu-v-ukrayini-328882_.html">держсекретар США Майк Помпео заявив,</a></b> що НАТО має або вирости і змінитися, або ж альянсу ризикує стати застарілою і неефективною організацією. Також, політик сказав, що РФ "розправляється" з політичними опонентами, а тактика Китаю буде "страхітливо знайома" колишнім жителям Східної Німеччини, повідомляє <a href="https://www.reuters.com/article/us-germany-usa-pompeo/pompeo-criticizes-russia-and-china-but-says-nato-must-change-idUSKBN1XI179?il=0">Reuters</a>.</p>
      <p>"Через сімдесят років НАТО потребує розширення і зміну. НАТО потрібно протистояти сьогоднішнім реаліям і викликам сучасності", - сказав Помпео.</p>
      <p>В ході виступу в Берліні, держсекретар США сказав: "Захід - всі ми заблукали в минулому і пишаємося лише моментом. Ми думали, що можемо відвести наші ресурси від альянсів, від наших збройних сил. Ми помилилися".</p>
      <p>Ще за словами політика, те, що сьогодні Росія на чолі з колишнім офіцером КДБ, вторгається в сусідні країни і розправляється з політичними опонентами насильнецьким шляхом і це ненормально.</p>
      <p>"Давайте будемо разом, об'єднавшись, - уклав він. - Давайте будемо разом як союзники".</p>
      <p>"Якщо країни вважають, що вони можуть отримати вигоду для безпеки, не виділяючи НАТО необхідні ресурси, якщо вони не виконують своїх зобов'язань, існує ризик того, що НАТО може стати неефективною або застарілою (організацією)", - додав він.</p>
      <p>Нагадаємо, що президент Франції Еммануель Макрон заявив, що Північноатлантичний альянс переживає "смерть мозку" через відсутність координації між Європою і США і односторонніх дій ключового союзника – Туреччини – в Сирії. Також він зазначив, що Європа стоїть на краю прірви і повинна почати більше розвиватися стратегічно.</p>
      <p>Раніше президент Франції Еммануель Макрон дав інтерв'ю правому журналу Valeurs Actuelles, вживши під час розмови фразу <b><a href="https://dt.ua/WORLD/makron-nazvav-ukrayinciv-u-franciyi-nelegalnimi-bandami-328104_.html">"нелегальні українські банди"</a></b>.</p>
      <p>У зв'язку з цією заявою <b><a href="https://dt.ua/POLITICS/mzs-viklikalo-posla-franciyi-cherez-slova-makrona-328228_.html">до МЗС України викликали для пояснень французького посла</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>