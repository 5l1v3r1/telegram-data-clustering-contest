<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-pomezia/unipomezia-e-indomita-in-lotta-per-il-podio-ecco-il-programma.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-08T14:43:11+00:00"/>
    <meta property="og:title" content="UniPomezia e Indomita in lotta per il podio: ecco il programma"/>
    <meta property="og:description" content="UniPomezia (Eccellenza) Tanta voglia di riscatto in campionato per l’UniPomezia del presidente Valle, vista l’ultima partita pareggiata sul campo del Corneto Tarquinia per 0-0. Domenica al Comunale di Pomezia si presenterà il Cynthia, il quale staziona all’ultimo posto con soli 2 punti all’attivo. I ragazzi di mister Grossi sono terzi a 18 punti, la vetta […]"/>
  </head>
  <body>
    <article>
      <h1>UniPomezia e Indomita in lotta per il podio: ecco il programma</h1>
      <address><time datetime="2019-11-08T14:43:11+00:00">08 Nov 2019, 14:43</time> by <a rel="author" href="https://www.ilcorrieredellacitta.com/author/redazione-sport" target="_blank">Redazione Sport</a></address>
      <figure>
        <img src="https://www.ilcorrieredellacitta.com/wp-content/uploads/2019/11/DSC04353-681x383.jpg"/>
        <figcaption>Esultanza Indomita</figcaption>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <h3>UniPomezia (Eccellenza)</h3>
      <p>Tanta voglia di riscatto in campionato per l’UniPomezia del presidente Valle, vista l’ultima partita pareggiata sul campo del Corneto Tarquinia per 0-0. Domenica al Comunale di Pomezia si presenterà il Cynthia, il quale staziona all’ultimo posto con soli 2 punti all’attivo. I ragazzi di mister Grossi sono terzi a 18 punti, la vetta dista 4 punti ed è occupata dal Real Monterotondo Scalo a 22. Potrebbe essere l’occasione giusta per mantenere la scia delle prime per capitan Valle e compagni, supportati anche dal morale alto dopo la vittoria in settimana contro l’Ottavia per 1-0 nell’andata degli ottavi di Coppa Italia.</p>
      <h3>Indomita Pomezia (Promozione)</h3>
      <p>L’Indomita del binomio Spina-Padula, sembra essersi rimessa pienamente in carreggiata dopo il rovinoso ko subito fuori casa contro il Santa Maria delle Mole. I pometini dopo esser riusciti a passare il turno di Coppa Italia, hanno rimontato nell’ultima giornata il Palocco, vincendo per 1-2 grazie alla doppietta di Mariani. Domenica allo Sport’s Campus del Selva dei Pini arriverà l’Atletico Bainsizza, avversario assolutamente alla portata dell’esercito di mister Aiello. L’Indomita dista solo due lunghezze dalla capolista Terracina, la quale risiede a 22 punti.</p>
      <h3>Pomezia Calcio (Serie D)</h3>
      <p>Il Pomezia di mister Bussi arriva da un pareggio casalingo contro un’ottima squadra come il Follonica Gavorrano per 2-2. I ragazzi di patron Bizzaglia se la vedranno contro l’Aglianese fuori casa, la quale è reduce da una vittoria contro il Flaminia di mister Punzi. I pometini dovranno cercare in tutti i modi di ottenere un risultato positivo, visto che la classifica comincia a essere insidiosa nelle zoni basse.</p>
      <p> </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news-pomezia/unipomezia-e-indomita-in-lotta-per-il-podio-ecco-il-programma.html"/>
        <a href="https://www.ilcorrieredellacitta.com/news/gaeta-arrestato-un-pregiudicato-affiliato-al-clan-spada.html"/>
        <a href="https://www.ilcorrieredellacitta.com/news/traffico-illecito-di-auto-tra-cisterna-e-la-germania-arrestato-30enne-di-cori.html"/>
        <a href="https://www.ilcorrieredellacitta.com/news-ladispol-cerveteri/ladispoli-anagrafe-arriva-il-servizio-di-prenotazione-online.html"/>
        <a href="https://www.ilcorrieredellacitta.com/news-anzio/anzio-regina-dellinverno-tra-storia-cultura-enogastronomia-ed-antiche-tradizioni-marinare-ecco-la-nuova-campagna-di-promozione-del-territorio.html"/>
        <a href="https://www.ilcorrieredellacitta.com/news-fiumicino/fiumicino-4-milioni-di-euro-per-le-nuove-piste-ciclabili.html"/>
      </related>
    </article>
  </body>
</html>