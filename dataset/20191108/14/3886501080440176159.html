<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-region/119057-diplomatska-protestna-nota-ambasadi-srbije-u-zagrebu-zbog-spomen-ploce-komandatu-napada-na-vukovar?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-08T14:15:04+00:00"/>
    <meta property="og:title" content="Diplomatska protestna nota Ambasadi Srbije u Zagrebu zbog spomen-ploče komandatu napada na Vukovar"/>
    <meta property="og:description" content="Ministarstvo spoljnih i evropskih poslova Hrvatske uputilo je danas diplomatsku notu Ambasadi Srbije u Zagrebu, kojom je izrazilo najoštriji protest zbog otkrivanja spomen ploče u Novom Sadu Mladenu Bratiću, general-majoru i komandantu Novosadskog korpusa nekadašnje Jugoslovenske narodne armije, koji je komandovao napadom na Vukovar.&quot;Protestnom notom Republika Hrvatska je osudila taj čin i ponovno izrazila očekivanje od Republike Srbije i njenih institucija da odbace politiku relativizacije i veličanja zločina, čime se dodatno vredjaju žrtve agresije na Republiku Hrvatsku&quot;, navodi se u saopštenju.Hrvatsko ministarstvo dodaje da je Republika Srbija &quot;ponovo pozvana da se usmeri na proces suočavanja sa sopstvenom prošlošću i ulogom u ratovima koje je pokrenula u devedesetim godinama prošlog veka&quot;.&quot;Ovim protestom Ministarstvo spoljnih i evropskih poslova je iznova ukazalo na neprihvatljivost ovakvih odluka i poteza srpskih vlasti, koje su u suprotnosti s nastojanjima Republike Hrvatske da, bez obzira na ne tako davnu…"/>
  </head>
  <body>
    <article>
      <h1>Diplomatska protestna nota Ambasadi Srbije u Zagrebu zbog spomen-ploče komandatu napada na Vukovar</h1>
      <address>
        <time datetime="2019-11-08T14:15:04+00:00">08 Nov 2019, 14:15</time>
      </address>
      <p>Ministarstvo spoljnih i evropskih poslova Hrvatske uputilo je danas diplomatsku notu Ambasadi Srbije u Zagrebu, kojom je izrazilo najoštriji protest zbog otkrivanja spomen ploče u Novom Sadu Mladenu Bratiću, general-majoru i komandantu Novosadskog korpusa nekadašnje Jugoslovenske narodne armije, koji je komandovao napadom na Vukovar.<br/><br/>"Protestnom notom Republika Hrvatska je osudila taj čin i ponovno izrazila očekivanje od Republike Srbije i njenih institucija da odbace politiku relativizacije i veličanja zločina, čime se dodatno vredjaju žrtve agresije na Republiku Hrvatsku", navodi se u saopštenju.<br/><br/>Hrvatsko ministarstvo dodaje da je Republika Srbija "ponovo pozvana da se usmeri na proces suočavanja sa sopstvenom prošlošću i ulogom u ratovima koje je pokrenula u devedesetim godinama prošlog veka".<br/><br/>"Ovim protestom Ministarstvo spoljnih i evropskih poslova je iznova ukazalo na neprihvatljivost ovakvih odluka i poteza srpskih vlasti, koje su u suprotnosti s nastojanjima Republike Hrvatske da, bez obzira na ne tako davnu agresiju Republike Srbije i bivše JNA na Republiku Hrvatsku, izgradjuje dobrosusedske odnose", zaključuje se u saopštenju.<br/><br/>Vojska Srbije je u saopštenju povodom Dana Prve brigade Kopnene vojske, za danas najavila otkrivanje spomen-ploče Bratiću u Spomen-sobi u vojnom kompleksu Dunavska, u centru Novog Sada.</p>
    </article>
  </body>
</html>