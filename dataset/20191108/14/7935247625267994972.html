<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/turkiyeyedestek-cikti-214557h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T14:34:31+00:00"/>
    <meta property="og:title" content="Türkiye'ye destek çıktı"/>
    <meta property="og:description" content="Türkiye'nin sürdürdüğü Barış Pınarı Harekatı'na birçok Avrupa ülkesinden eleştiriler yükselirken, Sürpriz bir destek Almanya'dan geldi. "/>
  </head>
  <body>
    <article>
      <h1>Türkiye'ye destek çıktı</h1>
      <h2>Türkiye'nin sürdürdüğü Barış Pınarı Harekatı'na birçok Avrupa ülkesinden eleştiriler yükselirken, Sürpriz bir destek Almanya'dan geldi. </h2>
      <address>
        <time datetime="2019-11-08T14:34:31+00:00">08 Nov 2019, 14:34</time>
      </address>
      <p>Başbakan Angela Merkel 'Suriyeli birçok mülteciyi kabul eden Türkiye'nin kendi meşru güvenlik gerekçeleri mevcut' dedi.</p>
      <p>Almanya Başbakanı Angela Merkel NATO Genel Sekreteri Jens Stoltenberg'le Barış Pınarı Harekatı'nı görüştükten sonra yaptığı açıklamada Türkiye'ye destek çıktı.</p>
      <p>Merkel, 'Harekatın uluslararası hukuka tümüyle uygun olduğu konusunda çekincelerimiz var ancak Suriyeli birçok mülteciyi kabul eden Türkiye'nin de kendi meşru güvenlik gerekçeleri mevcut. Ne olursa olsun iletişimde kalmak önemli' dedi.</p>
      <p>Alman Şansölye, Almanya Savunma Bakanı Annegret Kramp Karrenbauer'in 'uluslararası güçlerin kontorolünde bir güvenli bölge' önerisine de destek verdiğini söyledi. Merkel, bunun için Almanya, İngiltere, Fransa, Türkiye ve Rusya ile bir araya gelinmesi ve konunun masaya yatırılması gerektiğini belirtti.</p>
      <p>
        <b>‘NATO'DA ÇATLAK'</b>
      </p>
      <p>Almanya Başbakanı Merkel ayrıca Fransa Cumhurbaşkanı Emmanuel Macron'un 'NATO'nun beyin ölümü gerçekleşti' iddiasına da tepki gösterdi ve bunu 'yersiz bir sözlü saldırı' olarak nitelendirdi. </p>
      <p>Fransız Cumhurbaşkanının çok sert ifadeler kullandığını belirten Merkel, her zaman Avrupa'nın kendi güvenliği için daha çok sorumluluk üstlenmesi gerektiğini savunduğunu ancak müttefikler arasında görüş ayrılıkları olsa da NATO'nun kilit önem taşıdığını söyledi.</p>
      <p>'Transatlantik ortaklık bizim izin vazgeçilmez” diyen ve NATO'nun Almanya'nın güvenliğinin temelini oluşturduğunu belirten Merkel, “NATO bizim güvenlik ittifakımız” dedi.</p>
      <p>
        <b>RUSYA MEMNUN </b>
      </p>
      <p>Fransa Cumhurbaşkanı Emmanuel Macron'un NATO ile ilgili olmusuz yorumları Moskova'yı memnun etti.<br/>Rusya Dışişleri Bakanlığı sözcüsü Maria Zaharova, Macron'un The Economist'e 'Şu anda NATO'nun beyin ölümünü görüyoruz' demesiyle ilgili olarak sosyal medya üzerinden yaptığı paylaşımda, 'Altın kelimeler.  Şu anda NATO'nun içinde bulunduğu durumun isabetli bir tanımı' yazdı.</p>
    </article>
  </body>
</html>