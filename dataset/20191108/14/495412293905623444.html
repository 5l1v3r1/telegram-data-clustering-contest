<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/m5s-vs-lega-ha-bond-di-arcelormittal-caos-ex-ilva-salvini-falso-quereliamo/1946832/"/>
    <meta property="og:site_name" content="IlSussidiario"/>
    <meta property="article:published_time" content="2019-11-08T14:34:30+00:00"/>
    <meta property="og:title" content="M5S: “LEGA HA BOND ARCELORMITTAL”/ Carroccio: “Venduti nel 2015”, Salvini querela"/>
    <meta property="og:description" content="Ex Ilva, M5s: &quot;Lega ha bond di ArcelorMittal&quot;. Di Maio &amp; Co. accusano il Carroccio, la replica di Salvini: &quot;Querelo&quot;. Centemero: &quot;Obbligazioni vendute&quot;."/>
  </head>
  <body>
    <article>
      <h1>M5S: “LEGA HA BOND ARCELORMITTAL”/ Carroccio: “Venduti nel 2015”, Salvini querela</h1>
      <h2>Ex Ilva, M5s: “Lega ha bond di ArcelorMittal”. Di Maio &amp; Co. accusano il Carroccio, la replica di Salvini: “Querelo”. Centemero: “Obbligazioni vendute”.</h2>
      <address><time datetime="2019-11-08T14:34:30+00:00">08 Nov 2019, 14:34</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p>Nuovi aggiornamenti sulla tensione <b>M5s-Lega</b> sui presunti <b>bond ArcelorMittal</b> detenuti dal Carroccio. Come vi abbiamo raccontato, i grillini nelle scorse hanno accusato gli ex alleati di Governo di possedere dellle obbligazioni della multinazionale franco-indiana al centro delle polemiche per il dossier ex Ilva. Dopo la smentita netta di <b>Matteo Salvini</b>, è arrivato il commento del tesoriere leghista <b>Giulio Centemero</b>: <i>«I bond da 300mila euro di Arcelor-Mittal sono stati acquistati dalla Lega Nord nel 2011 e presi in carico su un fondo titoli di Unicredit il 10 luglio 2013. In qualità di tesoriere della Lega dal settembre 2014, ho provveduto alla dismissione di tutti i titoli nel 2015 e in particolare quello in oggetto a gennaio 2015. Tutta la gestione titoli è stata effettuata nel rispetto della legge sul finanziamento pubblico ai partiti (96/2012). E’ tutto certificato nero su bianco»</i>. Il deputato del Carroccio ha evidenziato inoltre che le querele sono già pronte per <i>«chi, prima di dare fiato alla bocca, dovrebbe imparare almeno a leggere gli estratti conto e soprattutto le loro date»</i>. (Aggiornamento di Massimo Balsamo)</p>
      <h4>M5S: “LEGA HA BOND ARCELORMITTAL, PER LORO #PRIMALEMULTINAZIONALI”</h4>
      <p><i>«Dai diamanti ai <b>bond</b> di <b>ArcelorMittal</b>. Per la <b>Lega</b> #PrimaLeMultinazionali»</i>: così il <b>M5s</b> sul Blog delle Stelle, un attacco frontale agli ex alleati di Governo sul <a href="https://www.ilsussidiario.net/news/arcelormittal-oggi-vertice-a-palazzo-chigi-ex-ilva-rischia-la-chiusura-gli-scenari/1945913/"><b>caso ex Ilva</b></a>. <a href="https://www.ilsussidiario.net/news/ex-ilva-arcelormittal-non-rinnoveremo-nostro-interesse-sciopero-alle-acciaierie/1946775/"><b>Nelle ore dello sciopero degli operai dell’azienda di Taranto</b></a>, i grillini si sono scagliati contro il Carroccio di <b>Matteo Salvini</b>: <i>«Salvini che si dice, a parole, contro l’Europa delle banche, dovrebbe spiegarci perché il suo partito avrebbe investito, a scopo di lucro, 300 mila euro in obbligazioni dell’azienda franco-indiana che ha acquistato l’Ilva e che ora minaccia di recedere, unilateralmente, dal contratto firmato con lo Stato»</i>, un passaggio del lungo post pubblicato sul Blog. I pentastellati accusano l’ex ministro dell’Interno di difendere la multinazionale franco-indiana e di attaccare l’esecutivo giallorosso, investendo soldi pubblici su obbligazioni Arcelor Mittal ma non solo (citate banche e multinazionali, ndr). <i>«Non c’è un macroscopico conflitto d’interessi se parliamo di un partito che è in Parlamento e che dovrebbe tutelare gli interessi degli italiani?»</i>, il quesito finale del M5s.</p>
      <h4>M5S VS LEGA: “HA BOND ARCELORMITTAL”. SALVINI: “QUERELIAMO”</h4>
      <p>Prima del post sul Blog delle Stelle, il <b>M5s</b> aveva già accusato la <b>Lega</b> di avere <b>bond di Arcelor Mittal</b> per bocca di <b>Stefano Buffagni</b>, viceministro all’Economia del governo giallorosso: <i>«Il Carroccio ha investito 300 mila euro in bond di ArcelorMittal. Spero che arrivati a questo punto pensino ai lavoratori, non ai soldi che hanno investito in obbligazioni»</i>. Clima di altissima tensione tra gli ex alleati di Governo, con il leader leghista <b>Salvini</b> che ha annunciato querele per grillini e quotidiani: <i>«Non querelo mai, ma oggi ho deciso di querelare Cinquestelle, Repubblica, Il Fatto Quotidiano: dicono che abbiamo investito centinaia di migliaia di euro in bond di Arcelor Mittal, roba assolutamente fantasiosa. La battaglia per l’Ilva noi la facciamo non perché abbiamo i bond ma perché l’Italia ha bisogno dell’industria dell’acciaio»</i>, le sue parole riportate dai colleghi di Adnkonos. Attesi aggiornamenti nel corso delle prossime ore: M5s vs Lega su bond ArcelorMittal, il Carroccio opta per le vie legali…</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/attacco-alla-nato-macron-sfida-gli-usa-e-azzera-litalia/1947211/"/>
        <a href="https://www.ilsussidiario.net/news/vista-da-m5s-di-maio-solo-movimento-spaccato-cosi-il-governo-cade-sullilva/1947083/"/>
        <a href="https://www.ilsussidiario.net/news/sondaggi-politici-crollo-m5s-lega-vola-al-337-governo-giu-renzi-al-5/1946765/"/>
        <a href="https://www.ilsussidiario.net/news/sondaggi-governo-9-in-2-mesi-presto-sotto-il-20-grazie-allilva/1946623/"/>
        <a href="https://www.ilsussidiario.net/news/retroscena-voto-in-marzo-la-mossa-di-zingaretti-per-bruciare-le-nomine-di-renzi/1946705/"/>
        <a href="https://www.ilsussidiario.net/news/sondaggi-politici-lega-sopra-il-34-governo-ko-m5s-cala-al-163-ma-renzi/1946337/"/>
      </related>
    </article>
  </body>
</html>