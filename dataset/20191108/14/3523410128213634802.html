<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638838/%DA%86%DB%8C%D9%86-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D8%AA%D9%87%D8%AF%DB%8C%D8%AF-%DA%A9%D8%B1%D8%AF-%D9%82%DB%8C%D9%85%D8%AA-%D8%B7%D9%84%D8%A7-%D8%B4%DA%A9%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T14:34:00+00:00"/>
    <meta property="og:title" content="چین، آمریکا را تهدید کرد؛ قیمت طلا شکست"/>
    <meta property="og:description" content="پس ازآنکه چین اعلام کرد که آمریکا با لغو تعرفه ها به عنوان بخشی از فاز نخست توافق تجاری موافقت کرده قیمت طلا در حوالی پایین ترین ..."/>
  </head>
  <body>
    <article>
      <h1>
        <a href="https://www.bultannews.com/fa/news/638838/%DA%86%DB%8C%D9%86-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D8%AA%D9%87%D8%AF%DB%8C%D8%AF-%DA%A9%D8%B1%D8%AF-%D9%82%DB%8C%D9%85%D8%AA-%D8%B7%D9%84%D8%A7-%D8%B4%DA%A9%D8%B3%D8%AA">چین، آمریکا را تهدید کرد؛ قیمت طلا شکست</a>
      </h1>
      <h2>پس ازآنکه چین اعلام کرد که آمریکا با لغو تعرفه ها به عنوان بخشی از فاز نخست توافق تجاری موافقت کرده قیمت طلا در حوالی پایین ترین ...</h2>
      <address><time datetime="2019-11-08T14:34:00+00:00">08 Nov 2019, 14:34</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> پس از آنکه چین اعلام کرد که آمریکا با لغو تعرفه ها به عنوان بخشی از فاز نخست توافق تجاری موافقت کرده و موجب افزایش تمایل سرمایه گذاران نسبت به دارایی های پرریسک شد، قیمت طلا به عنوان یک دارایی کم ریسک امروز در نزدیکی پایین ترین رقم یک ماه گذشته در نوسان بود.</p>
      <p>به گزارش <a href="https://www.bultannews.com/">بولتن نیوز</a> به نقل از اقتصاد نیوز، بر اساس این گزارش، قیمت هر اونس طلا دیروز به پایین ترین رقم خود در طی بیش از یک ماه گذشته رسید، اما امروز با اندکی افزایش و رشد ۳۲ سنتی به ۱۴۶۸ دلار و ۸۰ سنت رسید. قیمت طلا در بازار آمریکا نیز امروز ۳ دلار رشد داشت و به ۱۴۶۹ دلار و ۴۰ سنت رسید.</p>
      <p>مقامات آمریکایی و چینی روز پنجشنبه گفتند که دو کشور توافق کرده اند که در قالب فاز نخست توافق تجاری تعرفه های وضع شده علیه کالاهای یکدیگر را لغو کنند. به رغم وجود اختلافات چندین ماهه بین طرفین، این اظهارات نشانه دهنده پیشرفت در مذاکرات است.</p>
      <p>اما به گفته منابع آگاه، فاز نخست توافق تجاری با مخالفت شدیدی در کاخ سفید و مشاورات خارجی ترامپ مواجه شده که نگران اند لغو تعرفه ها موجب از دست رفتن اهرم فشار آمریکا در مذاکرات شود.</p>
      <p>جنگ تجاری بین دو اقتصاد بزرگ جهان موجب آشفتگی در بازارهای مالی شده و نگرانی از کند شدن رشد اقتصاد جهانی شده که افزایش بیش از ۱۴ درصدی قیمت طلا در سال جاری را به دنبال داشته است.</p>
      <p>شاخص ام اس سی آی که نشان دهنده وضعیت ارزش سهام در بورس های جهان شده با اندکی افزایش به رقم ۵۴۳.۷۰ رسید که فاصله چندانی با رکورد بالای ثبت شده در ژانویه ۲۰۱۸ (۵۵۰.۶۳) نداشت.</p>
      <p>در بازارهای اوراق قرضه، میزان سوددهی اوراق قرضه ده ساله دولت آمریکا روز گذشته به بالاترین رقم از ابتدای ماه آگوشت یعنی ۱.۹۷۳ درصد رسید.</p>
    </article>
  </body>
</html>