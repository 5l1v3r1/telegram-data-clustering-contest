<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/vimatv/dysareskeia-mitsotaki-gia-ton-kyranaki/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T14:18:44+00:00"/>
    <meta property="og:title" content="Δυσαρέσκεια Μητσοτάκη για τον Κυρανάκη"/>
    <meta property="og:description" content="Σφόδρα δυσαρεστημένος με τον βουλευτή του Κώστα Κυρανάκη είναι  ο Πρωθυπουργός Κυριάκος Μητσοτάκης με τις δηλώσεις περί χοιρινού και για τα… μπάρμπεκιου. «Άδειασμα» και από σημαντικά στελέχη της Νέας Δημοκρατίας, μετά τις δηλώσεις και τις αναρτήσεις.   "/>
  </head>
  <body>
    <article>
      <h1>Δυσαρέσκεια Μητσοτάκη για τον Κυρανάκη</h1>
      <h2>Σφόδρα δυσαρεστημένος με τον βουλευτή του Κώστα Κυρανάκη είναι  ο Πρωθυπουργός Κυριάκος Μητσοτάκης με τις δηλώσεις περί χοιρινού και για τα… μπάρμπεκιου. «Άδειασμα» και από σημαντικά στελέχη της Νέας Δημοκρατίας, μετά τις δηλώσεις και τις αναρτήσεις.   </h2>
      <address><time datetime="2019-11-08T14:18:44+00:00">08 Nov 2019, 14:18</time> by <a rel="author">ΤοΒΗΜΑ Team</a></address>
      <p>Σφόδρα δυσαρεστημένος με τον βουλευτή του Κώστα Κυρανάκη είναι  ο Πρωθυπουργός Κυριάκος Μητσοτάκης με τις δηλώσεις περί χοιρινού και για τα… μπάρμπεκιου. «Άδειασμα» και από σημαντικά στελέχη της Νέας Δημοκρατίας, μετά τις δηλώσεις και τις αναρτήσεις.</p>
      <p>Όπως αναφέρει ο Βηματοδότης Ο πρωθυπουργός επέστρεψε αργά το βράδυ της Τρίτης από τη Σαγκάη και την Τετάρτη το πρωί (ώρα 8.30 π.μ.) είχε συγκαλέσει άτυπη σύσκεψη (αυτή που ονομάζεται «πρωινός καφές») για την προετοιμασία της σύσκεψης για το Μεταναστευτικό. Εκεί ειπώθηκαν και οι δηλώσεις του κ. Κυρανάκη.  Αμέσως μετά τον πρωινό καφέ ο κυβερνητικός εκπρόσωπος Στ. Πέτσας τηλεφώνησε στον κ. Κυρανάκη, λέγοντάς του ότι ο πρόεδρος είναι ενοχλημένος με τις δηλώσεις σου περί χοιρινού. Είχε προηγηθεί άδειασμα στον κ. Κυρανάκη από την Ντόρα Μπακογιάννη.</p>
      <p>
        <a href="https://www.in.gr/2019/11/08/economy/aade-liksiprothesmes-ofeiles-ypsous-59-dis-eyro-entaxthikan-sti-rythmisi-ton-120-doseon/">ΑΑΔΕ : Ληξιπρόθεσμες οφειλές ύψους 5,9 δισ ευρώ εντάχθηκαν στη ρύθμιση των 120 δόσεων</a>
      </p>
      <figure>
        <iframe src="https://www.youtube.com/embed/Tx0QjCpH-k8" width="640" height="360" data-service="Youtube" scrolling="no"/>
      </figure>
      <p>Εξάλλου,  είχε τοποθετηθεί δημοσίως ο κυβερνητικός εκπρόσωπος Στέλιος Πέτσας χαρακτηρίζοντας «άστοχο ότι ρίχνει λάδι στη φωτιά».  Μιλώντας στον ΑΝΤ1, ο κ. Πέτσας διευκρίνισε ότι η αναφορά του «αφορά και τις δύο πλευρές» και έκανε έκκληση να αντιμετωπιστεί «με νηφαλιότητα το πρόβλημα». Όσον αφορά την ίδια την εκδήλωση, ο Κυβερνητικός Εκπρόσωπος δήλωσε πως «οποιοσδήποτε Έλληνας μπορεί να κάνει αυτό που θέλει στα πλαίσια του Συντάγματος και της νομιμότητας».</p>
      <p>Άδειασμα και από κ. Γιώργο Κουμουτσάκο : «Ούτε με σουβλάκια, ούτε με μπύρες, ούτε με κοψίδια ασκείται μεταναστευτική πολιτική».</p>
      <p>Τις θέσεις της Ντόρας Μπακογιάννη, περί νέων βουλευτών της Νέας Δημοκρατίας «που δεν κατάλαβαν για τι πράγμα μιλούσαν», ασπάστηκε και ο Γιώργος Κουμουτσάκος, στη διάρκεια ομιλίας του στην Ολομέλεια της Βουλής για το μεταναστευτικό.</p>
      <p>Ο αναπληρωτής Υπουργός Προστασίας «άδειασε» με τον τρόπο αυτό τον βουλευτή της ΝΔ Κώστα Κυρανάκη, αναφέροντας: «Προσυπογράφω, συμφωνώ και τονίζω τη θέση της κ. Μπακογιάννη. Αυτή είναι η θέση μου ως αναπληρωτή Υπουργού Προστασίας του Πολίτη. Κι επειδή οι γραφικότητες πρέπει κάποτε να τελειώνουν. Ούτε με σουβλάκια, ούτε με μπύρες, ούτε με κοψίδια ασκείται μεταναστευτική πολιτική».</p>
      <p>
        <a href="https://www.tovima.gr/2019/11/08/society/xristougenniatikos-gia-ta-dora-kai-epidomata-apo-to-eirinodikeio/">Χριστουγεννιάτικος μποναμάς για τα δώρα και επιδόματα από το Ειρηνοδικείο</a>
      </p>
    </article>
  </body>
</html>