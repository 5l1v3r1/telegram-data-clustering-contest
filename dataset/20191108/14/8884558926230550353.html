<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/koprsko-policijsko-upravo-bo-vodil-igor-ciperle"/>
    <meta property="og:site_name" content="Primorske novice"/>
    <meta property="article:published_time" content="2019-11-08T14:43:00+00:00"/>
    <meta property="og:title" content="Koprsko policijsko upravo bo vodil Igor Ciperle"/>
    <meta property="og:description" content="Igor Ciperle je danes na koprski policijski upravi na mestu direktorja nadomestil Tomaža Čehovina, ki je policijsko upravo po pooblastilu generalne direktorice policije vodil od 13. junija letos."/>
  </head>
  <body>
    <article>
      <h1>Koprsko policijsko upravo bo vodil Igor Ciperle</h1>
      <address><time datetime="2019-11-08T14:43:00+00:00">08 Nov 2019, 14:43</time> by <a rel="author">Spletno uredništvo</a></address>
      <p>
        <b>Igor Ciperle je danes na koprski policijski upravi na mestu direktorja nadomestil Tomaža Čehovina, ki je policijsko upravo po pooblastilu generalne direktorice policije vodil od 13. junija letos.</b>
      </p>
      <figure>
        <img src="https://static.primorske.si/foto/highres/gnweb/718935_policija-1.jpg"/>
        <figcaption>Novi direktor koprske policijske uprave Igor Ciperle ob prevzemu poslov (na fotografiji desno). Foto: PU Koper</figcaption>
      </figure>
      <p><b>KOPER</b> &gt; <b>Igor Ciperle</b> se je rodil leta 1967 v Ljubljani. Leta 1986 je končal kadetsko šolo za miličnike in kasneje šolanje nadaljeval ob delu, vse do specializacije, ki jo je zaključil leta 2008 na Fakulteti za varnostne vede.</p>
      <p>Po srednji šoli se je zaposlil na Policijski postaji Ljubljana-Center, kjer je najprej delal kot miličnik, nato kot vodja varnostnega okoliša in kot kriminalist. Leta 2000 je prevzel mesto komandirja na Policijski postaji Ljubljana-Polje.</p>
      <p>Zatem je bil komandir še na Policijski postaji Ljubljana-Vič in Policijski postaji Ljubljana-Center, vse do leta 2013, ko je začel opravljati naloge vodje Sektorja uniformirane policije na Policijski upravi Ljubljana. Bil je večkrat odlikovan, nazadnje leta 2013, ko je prejel zlati ščit policije.</p>
    </article>
  </body>
</html>