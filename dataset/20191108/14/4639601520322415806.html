<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/finance/epitropi-antagonismou-aytepaggelti-i-ereyna-stis-trapezes/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T14:55:38+00:00"/>
    <meta property="og:title" content="Επιτροπή Ανταγωνισμού: Αυτεπάγγελτη η έρευνα στις τράπεζες"/>
    <meta property="og:description" content="Προσχεδιασμένες εδώ και πολλές εβδομάδες οι έλεγχοι στα τραπεζικά ιδρύματα, αναφέρει σε ανακοίνωσή της"/>
  </head>
  <body>
    <article>
      <h1>Επιτροπή Ανταγωνισμού: Αυτεπάγγελτη η έρευνα στις τράπεζες</h1>
      <h2>Προσχεδιασμένες εδώ και πολλές εβδομάδες οι έλεγχοι στα τραπεζικά ιδρύματα, αναφέρει σε ανακοίνωσή της</h2>
      <address><time datetime="2019-11-08T14:55:38+00:00">08 Nov 2019, 14:55</time> by <a rel="author">ΤοΒΗΜΑ Team</a></address>
      <p>Στις 7 και 8 Νοεμβρίου του 2019, στελέχη της Επιτροπής Ανταγωνισμού διενήργησαν προσχεδιασμένους, εδώ και πολλές εβδομάδες, διαδοχικούς αιφνιδιαστικούς ελέγχους, στο πλαίσιο αυτεπάγγελτης έρευνας καθώς και σε συνέχεια σχετικών καταγγελιών, στις εγκαταστάσεις επιχειρήσεων και ενώσεων επιχειρήσεων που δραστηριοποιούνται στον τραπεζικό κλάδο.</p>
      <p>Οπως αναφέρει η Επιτροπή σε σχετική ανακοίνωση, οι έλεγχοι αφορούσαν ανησυχίες της Επιτροπής Ανταγωνισμού ότι οι ερευνώμενες επιχειρήσεις μπορεί να έχουν εμπλακεί σε <b>αντι-ανταγωνιστικές πρακτικές</b> οριζόντιας σύμπραξης ή πρακτικές αποκλεισμού στην παροχή τραπεζικών υπηρεσιών και υπηρεσιών πληρωμών κατά παράβαση των διατάξεων του Ν. 3959/2011 για την προστασία του ελεύθερου ανταγωνισμού, καθώς και των άρθρων 101 και 102 της Συνθήκης για τη Λειτουργία της Ευρωπαϊκής Ένωσης (ΣΛΕΕ).</p>
      <p>
        <a href="https://www.in.gr/2019/11/08/economy/aade-liksiprothesmes-ofeiles-ypsous-59-dis-eyro-entaxthikan-sti-rythmisi-ton-120-doseon/">ΑΑΔΕ : Ληξιπρόθεσμες οφειλές ύψους 5,9 δισ ευρώ εντάχθηκαν στη ρύθμιση των 120 δόσεων</a>
      </p>
      <p>Οι αιφνιδιαστικοί έλεγχοι είναι ένα προκαταρκτικό βήμα σε περίπτωση που υπάρχουν ενδείξεις αντι-ανταγωνιστικών πρακτικών.</p>
      <p>Η διεξαγωγή τέτοιων ελέγχων <b>δεν προδικάζει ότι οι επιχειρήσεις έχουν εμπλακεί σε αντι-ανταγωνιστική συμπεριφορά</b> ούτε προδικάζει το αποτέλεσμα της έρευνας.</p>
      <p>Η Επιτροπή Ανταγωνισμού σέβεται πλήρως τα δικαιώματα άμυνας, ιδίως το δικαίωμα ακρόασης των ελεγχόμενων επιχειρήσεων, καταλήγει η ανακοίνωση.</p>
      <p>
        <a href="https://www.tovima.gr/2019/11/08/society/xristougenniatikos-gia-ta-dora-kai-epidomata-apo-to-eirinodikeio/">Χριστουγεννιάτικος μποναμάς για τα δώρα και επιδόματα από το Ειρηνοδικείο</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/08/society/trapezes-nea-efodos-tis-epitropis-antagonismou/"/>
        <a href="https://www.tovima.gr/2019/11/08/finance/epitropi-antagonismou-to-paraskinio-tis-efodou-stis-trapezes/"/>
        <a href="https://www.tovima.gr/2019/11/08/finance/egkrithike-i-symfonia-public-mediamarkt-apo-tin-epitropi-antagonismou/"/>
        <a href="https://www.tovima.gr/2019/11/08/finance/trapezikes-xreoseis-olo-to-paraskinio-ti-tha-plironoume-telika/"/>
        <a href="https://www.tovima.gr/2019/11/07/finance/efodos-epitropis-antagonismou-stis-trapezes-epsaksan-mexri-kai-tis-tsantes/"/>
        <a href="https://www.tovima.gr/2019/11/07/finance/efodos-tis-epitropis-antagonismou-stis-trapezes/"/>
      </related>
    </article>
  </body>
</html>