<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545634.html/%D8%A7%D8%A6%D8%AA%D9%84%D8%A7%D9%81-%D8%AF%D8%B4%D9%85%D9%86%D8%A7%D9%86-%D8%A8%D8%B1%D8%A7%DB%8C-%D9%88%D8%A7%D8%B1%D8%AF-%DA%A9%D8%B1%D8%AF%D9%86-%D9%81%D8%B4%D8%A7%D8%B1%D9%87%D8%A7%DB%8C-%D8%B3%DB%8C%D8%A7%D8%B3%DB%8C-%D9%88-%D8%A7%D9%82%D8%AA%D8%B5%D8%A7%D8%AF%DB%8C-%D9%86%D8%B4%D8%A7%D9%86-%D8%A7%D8%B2-%D9%82%D8%AF%D8%B1%D8%AA-%D8%A7%DB%8C%D8%B1%D8%A7%D9%86-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T14:23:00+00:00"/>
    <meta property="og:title" content="ائتلاف دشمنان برای وارد کردن فشارهای سیاسی و اقتصادی نشان از قدرت ایران است"/>
    <meta property="og:description" content="فرمانده نیروی هوایی ارتش جمهوری اسلامی ایران در یادواره ۴۱۸ شهید و ۱۹ شهید گمنام شهرستان رودبارگفت:ائتلاف دشمنان برای وارد کردن فشارهای سیاسی و اقتصادی نشان از قدرت ایران است که اندیشه هایش در میان کشورهای منطقه نشر یافته است"/>
  </head>
  <body>
    <article>
      <h1>ائتلاف دشمنان برای وارد کردن فشارهای سیاسی و اقتصادی نشان از قدرت ایران است</h1>
      <h2>فرمانده نیروی هوایی ارتش در یادواره شهدای شهرستان رودبار:</h2>
      <address>
        <time datetime="2019-11-08T14:23:00+00:00">08 Nov 2019, 14:23</time>
      </address>
      <p>فرمانده نیروی هوایی ارتش جمهوری اسلامی ایران در یادواره ۴۱۸ شهید و ۱۹ شهید گمنام شهرستان رودبارگفت:ائتلاف دشمنان برای وارد کردن فشارهای سیاسی و اقتصادی نشان از قدرت ایران است که اندیشه هایش در میان کشورهای منطقه نشر یافته است</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.8deynews.com/">8دی</a>؛ امیر سرتیپ خلبان عزیز نصیرزاده فرمانده نیروی هوایی ارتش جمهوری اسلامی ایران در یادواره ۴۱۸ شهید و ۱۹ شهید گمنام شهرستان رودبار اظهار کرد: انقلاب اسلامی ایران با معرفی مقاومت نرم و سخت راهبردی موفق برای مقابله با استکبار به دنیا معرفی کرده و همه کشورها از این راهبرد برای مقابله با دولت های متخاصم استفاده می کنند.</p>
      <p>امیر سرتیپ خلبان عزیز نصیرزاده گفت: دشمنان ایران در زمان جنگ هشت ساله تمام شرایط لازم از جمله افزایش فروش نفت و افزایش نیروهای ارتش بعث از 180 هزار نفر به 260 هزار نفر، انعقاد قرارداد سی میلیارد دلاری انواع تسلیحات روز ، وجود صدام به عنوان رهبری جاه طلبانه، مغرور و مدعی رهبری جهان عرب را برای مقابله با ایران بکار بسته بودند و فکر می کردند ایران تاب مقاومت را نخواهد داشت اما پس از مقاومت جانانه ملت ایران فهمیدند اشتباه کردند.ش</p>
      <p>وی با اشاره به دو عامل مهم موفقیت ایران در دفاع مقدس گفت:دشمن در برنامه خود، قدرت رهبری دینی و اراده آهنین جوانان برومند ایران که در مکتب عاشورایی امام حسین پرورش یافته بودند را محاسبه نکرده بود و این دو مولفه شاخص مهم ایران اسلامی در نبرد با رژیم بعث شد</p>
      <p>فرمانده نیروی هوایی ارتش تصریح کرد: اکنون دشمن با ابزار نرم، فضای مجازی و عملیات روانی جلو آمده و به تبلیغات خود زرق و برق داده اما به برکت وجود ولایت فقیه و تبعیت مردم از رهبری تمام توطئه ها تاکنون ناکام مانده است .</p>
      <p>امیر سرتیپ نصیرزاده گفت: ائتلاف دشمنان برای وارد کردن فشارهای سیاسی و اقتصادی نشان از قدرت ایران است که اندیشه هایش در میان کشورهای منطقه نشر یافته است</p>
      <p>وی تاکید کرد: نیروهای مسلح همواره از دستاوردها و تجارب دوران دفاع مقدس استفاده می کنند تا ضمن آمادگی کامل برای پاسخ به هرگونه تخاصم ، در شرایط تحریم نیز به خودکفایی نظامی همچون ساخت هواپیما برسیم.</p>
      <p>فرمانده نیروی هوایی ارتش در ادامه با اشاره به ویژگی های امیر سرلشکر خلبان شهید سید علی اقبالی گفت: این شهید فرزند چهار ماهه خود را رها کرد و در جبهه حضور پیدا کرد و با پنجاه ساعت پرواز در ماه نخست جنگ در عمق عراق ، همراه با دیگر خلبانان در سه ماه اول جنگ اقتصاد عراق را مختل کردند و تقریبا صدور نفت عراق به صفر رسید.</p>
      <p>در این یادواره همچنین از همسر شهید سرلشکر خلبان سد علی اقبالی دوگاهه قدردانی و امام جمعه رودبار نیز از جمعی از خلبانان دوران دفاع مقدس تجلیل کرد.</p>
      <p>انتهای پیام/</p>
      <p> </p>
    </article>
  </body>
</html>