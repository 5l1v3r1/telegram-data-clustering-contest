<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/thamil-star-rajanikanth-said-that-bjp-is-trying-to-colour-him-saffron987.html"/>
    <meta property="og:site_name" content="DoolNews"/>
    <meta property="article:published_time" content="2019-11-08T14:39:00+00:00"/>
    <meta property="og:title" content="'തന്നെയും തിരുവള്ളുവരെയും കാവിവല്‍ക്കരിക്കാന്‍ നോക്കേണ്ട,ഞാനും തിരുവള്ളുവരും അവരുടെ ചതിയില്‍ വീഴില്ല'; ബി.ജെ.പിക്കെതിരെ ആഞ്ഞടിച്ച് രജനീകാന്ത്"/>
    <meta property="og:description" content="Bjp Kamal Haasan National News Rajnikanth India ചെന്നൈ: ബി.ജെ.പിയില്‍ ചേരുമെന്ന അഭ്യൂഹങ്ങള്‍ നിലനില്‍ക്കെ നിലപാട് വ്യക്തമാക്കി രജനീകാന്ത് രംഗത്ത്. ബി.ജെ.പി തിരുവള്ളുവരെ പ"/>
  </head>
  <body>
    <article>
      <h1>'തന്നെയും തിരുവള്ളുവരെയും കാവിവല്‍ക്കരിക്കാന്‍ നോക്കേണ്ട,ഞാനും തിരുവള്ളുവരും അവരുടെ ചതിയില്‍ വീഴില്ല'; ബി.ജെ.പിക്കെതിരെ ആഞ്ഞടിച്ച് രജനീകാന്ത്</h1>
      <address><time datetime="2019-11-08T14:39:00+00:00">08 Nov 2019, 14:39</time> by <a rel="author">ന്യൂസ് ഡെസ്‌ക്</a></address>
      <p>ചെന്നൈ: ബി.ജെ.പിയില്‍ ചേരുമെന്ന അഭ്യൂഹങ്ങള്‍ നിലനില്‍ക്കെ നിലപാട് വ്യക്തമാക്കി രജനീകാന്ത് രംഗത്ത്. ബി.ജെ.പി തിരുവള്ളുവരെ പോലെ തന്നെയും കാവിവല്‍ക്കരിക്കാന്‍ ശ്രമിക്കുന്നുവെന്ന് അദ്ദേഹം പറഞ്ഞു.</p>
      <p>‘തിരുവള്ളുവരുടെ പ്രതിമയില്‍ കാവി ഷാള്‍ പുതപ്പിച്ചത് ബി.ജെ.പിയുടെ അജണ്ടയാണ്. ഇപ്പോഴിതെല്ലാം വെറുതെ ഊതിപെരുപ്പിച്ചുണ്ടാക്കിയതാണ്. വേറെ എത്രയോ കാര്യങ്ങള്‍ ചര്‍ച്ച ചെയ്യാനുണ്ട്.</p>
      <related>
        <a href="https://www.doolnews.com/thiruvalluvar-a-great-saint-not-dmk-leader-says-bjp-369.html?utm_source=doolnews&amp;utm_medium=related"/>
      </related>
      <p>എനിക്ക് തോന്നുന്നു ഇതൊരു ചെറിയ കാര്യമാണ്. തിരുവള്ളുവരെ കാവിവല്‍ക്കരിക്കാന്‍ ശ്രമിച്ചതുപോലെ അവരെന്നേയും കാവിവല്‍ക്കരിക്കാന്‍ ശ്രമിക്കുകയാണ്. ഞാനും തിരുവള്ളുവരും അവരുടെ ചതിയില്‍ വീഴില്ല എന്നതാണ് സത്യം’-രജനികാന്ത് പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>പൊന്‍രാധാകൃഷ്ണന്‍ രജനീകാന്തിനെ ബി.ജെ.പിയിലേക്ക് ക്ഷണിച്ചിരുന്നു. ഇതിനെ അടിസ്ഥാനത്തില്‍ മാധ്യമപ്രവര്‍ത്തകര്‍ ചോദ്യങ്ങള്‍ ചോദിച്ചപ്പോഴായിരുന്നു അദ്ദേഹത്തിന്റെ പ്രതികരണം.</p>
      <p>ബി.ജെ.പി നേതാക്കളുമായി വേദി പങ്കിട്ട സാഹചര്യങ്ങളിലെല്ലാം രജനീകാന്ത് ബി.ജെ.പിയിലേക്കെന്ന വാദം ശക്തമായി പ്രചരിച്ചിരുന്നു. ഗോവ ഫിലിം ഫെസ്റ്റിവലില്‍ ഐക്കണ്‍ അവാര്‍ഡ് ലഭിച്ചതോടെ രജനീകാന്ത് ബി.ജെ.പിയിലേക്കെന്ന പ്രചാരണം കടുത്തിരുന്നു. എന്നാല്‍ അത്തരം അഭ്യൂഹങ്ങള്‍ക്കെല്ലാം വിരാമമായിരിക്കുകയാണിപ്പോള്‍.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/bhu-students-protest-over-muslim-professor-s-appointment-in-sanskrit-department123.html?utm_source=doolnews&amp;utm_medium=related"/>
      </related>
      <p>കമല്‍ ഹാസന്റെ പുതിയ നിര്‍മാണക്കമ്പനിയുടെ ഓഫീസ് ഉദ്ഘാടന വേളയിലായിരുന്നു രജനീകാന്തിന്റെ പ്രതികരണം.</p>
      <p>കമല്‍ ഹാസന്‍ രാഷ്ട്രീയത്തിനൊപ്പം സിനിമയും കൊണ്ടു പോകുമെന്നും രജനി വ്യക്തമാക്കി. തങ്ങളെ തമ്മില്‍ തെറ്റിക്കാനാവില്ലെന്ന് കമല്‍ ഹാസനും വ്യക്തമാക്കി.</p>
      <figure>
        <iframe src="https://www.youtube.com/embed/xncZGmlx1bY" width="560" height="315" data-service="Youtube" scrolling="no"/>
      </figure>
    </article>
  </body>
</html>