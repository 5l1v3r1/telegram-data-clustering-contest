<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/sharn-stoun-zhena-na-godinata-406196.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T14:14:00+00:00"/>
    <meta property="og:title" content="Шарън Стоун – жена на годината"/>
    <meta property="og:description" content="Актрисата получи приза на церемонията на „GQ“ „Men of the Year“"/>
  </head>
  <body>
    <article>
      <h1>Шарън Стоун – жена на годината</h1>
      <address><time datetime="2019-11-08T14:14:00+00:00">08 Nov 2019, 14:14</time> by <a rel="author">Агенция Стандарт</a></address>
      <p>Шарън Стоун бе провъзгласена за жена на годината от списание „GQ“. Това се случи на церемонията по раздаването на наградите „Men of the Year“ в Берлин. Актрисата пресъздаде култовата си сцена от „Първичен инстинкт“, когато се качи на подиума, за да приеме статуетката. Стоун седна на стол в същата поза като в лентата, облечена този път в черна минирокля със свръхдълбоко деколте. Шарън признава, че не е очаквала този кадър от филма да влезе в историята на киното и да промени живота й. Световният Формула 1 шампион Луис Хамилтън спечели наградата „Творчество и дизайн“. Извън пистата Хамилтън е моден дизайнер, който дебютира в индустрията преди година и половина с колекция за „Tommy Hilfiger“. Носителят на „Грами“ Били Портър стана отличник в категорията „Стил“ за уникалните си тоалети, с които блести на най-големите холивудски церемонии.</p>
    </article>
  </body>
</html>