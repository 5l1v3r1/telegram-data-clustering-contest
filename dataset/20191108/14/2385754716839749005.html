<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/596404/o-proedros-tis-dimokratias-metavainei-sto-parisi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-08T14:18:00+00:00"/>
    <meta property="og:title" content="O Πρόεδρος της Δημοκρατίας μεταβαίνει στο Παρίσι"/>
    <meta property="og:description" content="Ο Πρόεδρος της Δημοκρατίας κ. Νίκος Αναστασιάδης μεταβαίνει τη Δευτέρα, 11 Νοεμβρίου, στο Παρίσι για να συμμετάσχει στο διεθνές Φόρουμ για την Ειρήνη, που..."/>
  </head>
  <body>
    <article>
      <h1>O Πρόεδρος της Δημοκρατίας μεταβαίνει στο Παρίσι</h1>
      <address><time datetime="2019-11-08T14:18:00+00:00">08 Nov 2019, 14:18</time> by <a rel="author">SigmaLive</a></address>
      <p><b>Ο Πρόεδρος της Δημοκρατίας κ. Νίκος Αναστασιάδης μεταβαίνει τη Δευτέρα, 11 Νοεμβρίου, στο Παρίσι για να συμμετάσχει στο διεθνές Φόρουμ για την Ειρήνη, που διοργανώνει η Προεδρία της Γαλλίας.<br/></b> <br/>To βράδυ της 11ης Νοεμβρίου, ο Πρόεδρος της Δημοκρατίας θα παρακαθίσει σε δείπνο που θα παραθέσει ο Πρόεδρος της Γαλλίας κ. Εμανουέλ Μακρόν προς τιμή των ηγετών των κρατών και κυβερνήσεων καθώς και διεθνών οργανισμών, οι οποίοι θα συμμετάσχουν στο φόρουμ.<br/> <br/>Στις 12 Νοεμβρίου, το πρωί, ο Πρόεδρος της Δημοκρατίας θα συμμετάσχει στις εργασίες του φόρουμ, στην ατζέντα του οποίου είναι, ανάμεσα σε άλλα, θέματα που αφορούν τον παγκόσμιο διάλογο και διακυβέρνηση.<br/> <br/>Τον Πρόεδρο της Δημοκρατίας, ο οποίος θα επιστρέψει στην Κύπρο το βράδυ της 12ης Νοεμβρίου, θα συνοδεύει στο Παρίσι ο Κυβερνητικός Εκπρόσωπος κ. Πρόδρομος Προδρόμου.<br/> </p>
    </article>
  </body>
</html>