<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/salah-za-kritikite-ne-me-interesuva-kakvo-ochakvat-horata-ot-men-1404339.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T14:15:00+00:00"/>
    <meta property="og:title" content="Салах за критиките: Не ме интересува какво очакват хората от мен"/>
    <meta property="og:description" content="Звездата на Ливърпул Мохамед Салах заяви, че е твърде рано да се мисли за титлата във Висшата лига, дори ако мърсисайдци победят настоящия шампион Манчестър Сити Двата отбора, които окупират първите две места в класирането, се изправят един срещу друг на „Анфийлд“ в неделя, а при успех мърсисайдци ще дръпнат с девет точки на съперника си"/>
  </head>
  <body>
    <article>
      <h1>Салах за критиките: Не ме интересува какво очакват хората от мен</h1>
      <address><time datetime="2019-11-08T14:15:00+00:00">08 Nov 2019, 14:15</time> by <a rel="author">Sportlive.bg</a></address>
      <p>Звездата на <a href="https://www.sportlive.bg/tags/4688"><b>Ливърпул</b></a> Мохамед Салах заяви, че е твърде рано да се мисли за титлата във <a href="https://www.sportlive.bg/worldfootball/england"><b>Висшата лига</b></a>, дори ако мърсисайдци победят настоящия шампион Манчестър Сити. Двата отбора, които окупират първите две места в класирането, се изправят един срещу друг на „Анфийлд“ в неделя, а при успех мърсисайдци ще дръпнат с девет точки на съперника си.</p>
      <p>"Хората говореха за тази битка за титлата и през декември миналата година, когато водехме с 6-7 точки, казваха, че всичко е приключило. Нищо не е приключило, става въпрос за три мача. Ако попаднеш в лош период, може лесно да загубиш аванса си. Дори при победа ни чака дълъг път, все още сме в ноември и е твърде рано да говорим за титлата“, заяви египетският национал пред Sky Sports. </p>
      <p>Салах има едва пет гола през настоящата кампания и отнася немалко критики за представянето си.  „Ако трябва да бъда честен, не ме интересува какво очакват хората от мен. Ако вкарвам голове и тимът печели, всичко е наред. Не трябва да ме интересува какво очакват хората от мен. Това може да сложи допълнително напрежение върху теб, а с това и да влоши представянето ти на терена. Правя това, което искам да правя и съм щастлив“, завърши той.</p>
      <p>
        <b>
          <i>А какво заяви Юрген Клоп преди дербито, както и за отношенията си с Хосеп Гуардиола - <a href="https://www.sportlive.bg/worldfootball/england/Predi-derbito-s-Manchestyr-Siti-Klop-opredeli-Guardiola-kato-naj-dobriq-menidzhyr-v-sveta-1404066.html">вижте в този материал</a>.</i>
        </b>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/worldfootballother/Livyrpul-poiska-pryv-Rodrigo-no-ofertata-be-neudovletvorqvashta-posle-dojde-Real-1404268.html"/>
        <a href="https://www.sportlive.bg/worldfootball/england/Vajnaldum-obqsni-kak-Livyrpul-osyshtestvqva-obratite-1404252.html"/>
        <a href="https://www.sportlive.bg/worldfootball/championsleague/Livyrpul-se-razmina-s-nakazanie-zaradi-plakata-s-Origi-1404106.html"/>
        <a href="https://www.sportlive.bg/worldfootball/england/Predi-derbito-s-Manchestyr-Siti-Klop-opredeli-Guardiola-kato-naj-dobriq-menidzhyr-v-sveta-1404066.html"/>
      </related>
    </article>
  </body>
</html>