<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/kafein-tuketimi-dogurganliga-zarar-verir-mi-2217842"/>
    <meta property="og:site_name" content="Posta"/>
    <meta property="article:published_time" content="2019-11-08T14:26:02+00:00"/>
    <meta property="og:title" content="Kafein tüketimi doğurganlığa zarar verir mi?"/>
    <meta property="og:description" content="Op. Dr. Beyhan Badoğlu, “Obezite, adet düzensizliği, tiroid ve karaciğer hastalıklarının yanı sıra kafeinin doğurganlığa olan etkilerinden bahsetti."/>
  </head>
  <body>
    <article>
      <h1>Kafein tüketimi doğurganlığa zarar verir mi?</h1>
      <address>
        <time datetime="2019-11-08T14:26:02+00:00">08 Nov 2019, 14:26</time>
      </address>
      <h3>Op. Dr. Beyhan Badoğlu, “Obezite, adet düzensizliği, tiroid ve karaciğer hastalıklarının yanı sıra kafeinin doğurganlığa olan etkilerinden bahsetti.</h3>
      <p>Kadın Hastalıkları ve Doğum Bölümü'nden Op. Dr. Beyhan Badoğlu, halk arasında <a href="https://www.posta.com.tr/haberler/kisirlik">kısırlık</a> olarak bilinen infertilite rahatsızlığının altında birçok neden olabileceğine dikkati çekerek fazla kafein tüketimine ilişkin uyardı. Badoğlu, yaptığı yazılı açıklamada, kısırlık nedenlerine bakıldığında kadın ya da erkek kaynaklı olabildiğine işaret etti. </p>
      <p>Kısırlığın kadına veya erkeğe ya da her ikisine birden ait olabileceği gibi yüzde 15'lik hasta grubunda tüm araştırmalara rağmen bir neden saptanmadığını belirten Badoğlu “Kadınlarda yaş 35'in üzerinde ise ve muayene geçmişinde kısırlıkla ilgili bulgular varsa araştırmaya vakit kaybetmeden başlanmalı. Her 100 çiftten 15-20'sinde görülen kısırlık yaş ilerledikçe daha sık görülür. Tek bir sebebe bağlı olabildiği gibi; birkaç faktörün erkek ya da kadın faktörlerinden birkaçının kombinasyonu ile de gerçekleşebilir” bilgisini verdi.</p>
      <h3>Kısırlık nedenleri genel olarak erkek ve kadınlar arasında yarı yarıya paylaşılıyor </h3>
      <p>Badoğlu, kadının yaşının ilerlemesi ile birlikte gebelik şansının ciddi bir düşüş izlediğini ifade ederek “Bu azalış özellikle 37 yaşından itibaren hızla kendini belli eder ve 40'lı yaşlara gelindiğinde ise yüzde 75'e varan infertilite kayıpları gözlenir. Bu açıdan 35 yaşını geçmiş ve 6 ayın üzerinde kısırlık problemi olan kadınların jinekolojik değerlendirmeleri geciktirilmeksizin yapılmalı. Erkeklerde yaşın infertiliteye etkisi kadınlarda olduğu kadar belirgin değil. Kısırlık nedenleri genel olarak erkek ve kadınlar arasında yarı yarıya paylaşılıyor” değerlendirmesinde bulundu.</p>
      <figure>
        <img src="https://i.pstimaj.com/img/75/640x0/5dc57b0b66a97c6014c62d0d"/>
      </figure>
      <h3>“Diyabet ve tiroid önemli etken”</h3>
      <p>Kadınlarda görülen infertilitede en sık rastlanan sebepler arasında tüp tıkanıklığı ve yumurtalık hastalıkları olduğuna değinen Badoğlu, diğer nedenleri şöyle sıraladı: “Endometriozis, çikolata kisti, yumurtlama bozuklukları, polikistik over sendromu, erken menopoz gibi nedenler de etkiliyor. Azalmış yumurtalık rezervi, geçirilmiş enfeksiyonlar ya da karın içi operasyonlar, karın içi yapışıklık da infertiliteye yol açabiliyor. Ayrıca yüksek prolaktin seviyesi ki memelerden spontan süt gelişi en sık bulgusudur. Rahim miyomları ise rahim duvarında yer alan iyi huylu tümörlerdir. </p>
      <p>Yerleşim yerine göre infertiliteyi etkileyip etkilemediği tahmin edilebilir. Tiroid bezindeki aksaklıklar adet döngüsünü etkileyerek kısırlığa neden olabilir. Öte yandan radyoterapi ve kemoterapi de kadının üreme becerisini etkiler, özellikle üreme sistemi ile ilgili geçirilmiş kanser öyküsü, alınan tedaviler infertiliteye sebep olabilir. Geç ergenlik, adet olamama, karaciğer rahatsızlığı, diyabet gibi rahatsızlıklar da kadında kısırlığa neden olabilir.”</p>
      <h3>“Adet dönemindeki sancı ilk belirti”</h3>
      <p>Badoğlu, aşırı kafein tüketiminin, obezitenin, sigara ve alkol kullanımının da kısırlığa neden olabileceğini belirterek, infertilite tanısı konabilmesi için görülmesi gereken ipuçları şöyle açıkladı: “Adet düzensizliği, adet dönemlerinde şiddetli ağrı ve sancılar, gebelik ve emzirme süreçleri haricinde memeden süt gelmesi en önemli ipuçlarındandır. Aşırı kilo ve hormon bozukluğuna da bağlı olabilecek aşırı tüylenme, akne problemi de belirtilerdendir. Erkeklerde ise üremeyle ilgili sorunlar infertiliteyi gösterebilir.”</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/aras-bulut-iynemli-instagrami-salladi-2217854">
          <img src="https://i.pstimaj.com/img/100/180x95/5dc5cc0666a97c68bfa10823"/>
        </a>
      </figure>
      <p>
        <a href="https://www.posta.com.tr/aras-bulut-iynemli-instagrami-salladi-2217854">1 Aras Bulut İynemli Instagram'ı salladı</a>
      </p>
      <figure>
        <a href="https://www.posta.com.tr/burcu-karadan-itiraf-ben-o-acilari-bile-ozledim-2217851">
          <img src="https://i.pstimaj.com/img/100/180x95/5dc5b064ae298bc8388bd74c"/>
        </a>
      </figure>
      <p>
        <a href="https://www.posta.com.tr/burcu-karadan-itiraf-ben-o-acilari-bile-ozledim-2217851">2 Burcu Kara'dan itiraf: Ben o acıları bile özledim</a>
      </p>
      <figure>
        <a href="https://www.posta.com.tr/fatih-bulut-goruntuler-sonrasi-ozur-diledi-2217845">
          <img src="https://i.pstimaj.com/img/100/180x95/5dc188dd66a97cbd573c99e6"/>
        </a>
      </figure>
      <p>
        <a href="https://www.posta.com.tr/fatih-bulut-goruntuler-sonrasi-ozur-diledi-2217845">3 Fatih Bulut görüntüler sonrası özür diledi</a>
      </p>
      <figure>
        <a href="https://www.posta.com.tr/cagimizin-hastaligi-nomofobi-nedir-2217822">
          <img src="https://i.pstimaj.com/img/100/180x95/5dc562c0ae298bb5de009f60"/>
        </a>
      </figure>
      <p>
        <a href="https://www.posta.com.tr/cagimizin-hastaligi-nomofobi-nedir-2217822">4 Çağımızın hastalığı ‘’Nomofobi’’ nedir?</a>
      </p>
      <figure>
        <a href="https://www.posta.com.tr/pasifik-ates-cemberinde-iki-buyuk-deprem-meydana-geldi-2217820">
          <img src="https://i.pstimaj.com/img/100/180x95/5dc5624d66a97c56b843de46"/>
        </a>
      </figure>
      <p>
        <a href="https://www.posta.com.tr/pasifik-ates-cemberinde-iki-buyuk-deprem-meydana-geldi-2217820">5 Pasifik Ateş Çemberi'nde iki büyük deprem meydana geld...</a>
      </p>
      <figure>
        <a href="https://www.posta.com.tr/zorluklar-karsisinda-nasil-durmaliyiz-2217801">
          <img src="https://i.pstimaj.com/img/100/180x95/5dc55db9ae298bb695b6fdfd"/>
        </a>
      </figure>
      <p>
        <a href="https://www.posta.com.tr/zorluklar-karsisinda-nasil-durmaliyiz-2217801">6 Zorluklar karşısında nasıl durmalıyız?</a>
      </p>
      <figure>
        <a href="https://www.posta.com.tr/demet-akalindan-kerimcan-durmaza-yanit-2217798">
          <img src="https://i.pstimaj.com/img/100/180x95/5dc558bdae298bb5de009f4b"/>
        </a>
      </figure>
      <p>
        <a href="https://www.posta.com.tr/demet-akalindan-kerimcan-durmaza-yanit-2217798">7 Demet Akalın'dan Kerimcan Durmaz'a yanıt</a>
      </p>
      <figure>
        <a href="https://www.posta.com.tr/acun-ilicalidan-murat-boz-asli-enver-ayriligi-hakkinda-flas-yorum-2217794">
          <img src="https://i.pstimaj.com/img/100/180x95/5dc5543f66a97c57b7ee62d3"/>
        </a>
      </figure>
      <p>
        <a href="https://www.posta.com.tr/acun-ilicalidan-murat-boz-asli-enver-ayriligi-hakkinda-flas-yorum-2217794">8 Acun Ilıcalı'dan Murat Boz-Aslı Enver ayrılığı hakkınd...</a>
      </p>
      <figure>
        <a href="https://www.posta.com.tr/ido-tatlises-yemin-etti-2217793">
          <img src="https://i.pstimaj.com/img/100/180x95/5dc552ce66a97c57b7ee62d1"/>
        </a>
      </figure>
      <p>
        <a href="https://www.posta.com.tr/ido-tatlises-yemin-etti-2217793">9 İdo Tatlıses yemin etti</a>
      </p>
      <figure>
        <a href="https://www.posta.com.tr/savas-ozbey-yazdi-seda-sayan-ogulcanin-karizmasini-nasil-cizdi-2217789">
          <img src="https://i.pstimaj.com/img/100/180x95/5dc550f0ae298bb5de009f40"/>
        </a>
      </figure>
      <p>
        <a href="https://www.posta.com.tr/savas-ozbey-yazdi-seda-sayan-ogulcanin-karizmasini-nasil-cizdi-2217789">10 Savaş Özbey yazdı: Seda Sayan, Oğulcan’ın karizmasını ...</a>
      </p>
      <related>
        <a href="https://www.posta.com.tr/gebelikte-ayak-sismesini-onlemenin-yollari-fotograflari-2217825"/>
      </related>
    </article>
  </body>
</html>