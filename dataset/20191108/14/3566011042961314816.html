<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545636.html/%DA%A9%D8%B3%D8%A8-%D8%AF%D9%88-%D9%85%D8%AF%D8%A7%D9%84-%D8%AA%D9%88%D8%B3%D8%B7-%D9%82%D8%A7%DB%8C%D9%82%D8%B1%D8%A7%D9%86-%DA%AF%DB%8C%D9%84%D8%A7%D9%86%DB%8C-%D8%AF%D8%B1-%D9%85%D8%B3%D8%A7%D8%A8%D9%82%D8%A7%D8%AA-%D9%82%D9%87%D8%B1%D9%85%D8%A7%D9%86%DB%8C-%DA%A9%D8%B4%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T14:23:00+00:00"/>
    <meta property="og:title" content="کسب دو مدال توسط قایقران گیلانی در مسابقات قهرمانی کشور"/>
    <meta property="og:description" content="علی محمدزاده قایقران گیلانی با درخشش در مسابقات قهرمانی آبهای آرام کشور دو مدال کسب کرد."/>
  </head>
  <body>
    <article>
      <h1>کسب دو مدال توسط قایقران گیلانی در مسابقات قهرمانی کشور</h1>
      <address>
        <time datetime="2019-11-08T14:23:00+00:00">08 Nov 2019, 14:23</time>
      </address>
      <p>علی محمدزاده قایقران گیلانی با درخشش در مسابقات قهرمانی آبهای آرام کشور دو مدال کسب کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.8deynews.com/">8دی</a>؛‌ مسئول روابط عمومی اداره ورزش و جونان استان گیلان اظهار کرد: مسابقات قایقرانی قهرمانی آبهای آرام زیر ۲۳ سال و جوانان کشور در بوشهر برگزار شد که در نهایت علی محمدزاده ورزشکار شایسته گیلانی با درخشش خود موفق به کسب یک مدال طلا و یک مدال برنز شد.</p>
      <p>مرتضی ورزلدوست افزود: بر این اساس و در جریان این رقابتها ، این قایقران شایسته گیلانی در رشته کایاک یکنفره ۱۰۰۰ متر رده سنی زیر ۲۳ سال، توانست زودتر از حریفان خود به خط پایان برسد و عنوان قهرمانی و مدال طلای این دوره از رقابت ها را به خود اختصاص دهد.</p>
      <p>وی ادامه داد: البته درخشش علی محمدزاده قایقران شایسته گیلانی ادامه داشت و این ورزشکار موفق شد در رشته کایاک ۲۰۰ متر رده سنی زیر ۲۳ سال، پس از قایقرانی از استان های تهران و خوزستان در مکان سوم قرار گیرد و مدال برنز این بخش را نیز تصاحب کند.</p>
      <p>رقابت های قایقرانی آبهای آرام قهرمانی امیدها و جوانان کشور با حضور زبده ترین قایقرانان استان های قزوین، گلستان، گیلان، تهران، هرمزگان، همدان، کردستان، مازندران، خوزستان، کیش، اصفهان، لرستان، اردبیل، بوشهر، کرمانشاه و فارس به مناسبت شهدای خلیج فارس برگزار شد.</p>
      <p>قایقرانان شرکت کننده در این دوره از رقابت ها، در دو مسافت ۱۰۰۰ متر و ۲۰۰ متر و در بخش های کانو یکنفره و دونفره و همچنین کایاک یکنفره و دونفره و در رده های سنی امید زیر ۲۳ سال و جوانان در دهکده گردشگری بوشهر با هم به رقابت پرداختند.</p>
      <p>انتهای پیام/</p>
    </article>
  </body>
</html>