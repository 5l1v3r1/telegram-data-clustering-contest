<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/tudosok-megfejtettek-a-jo-dalok-irasanak-titkat-akkor-lassuk-mitol-doglik-a-slager/186197"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T14:17:00+00:00"/>
    <meta property="og:title" content="Tudósok megfejtették a jó dalok írásának titkát - akkor lássuk, mitől döglik a sláger"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Tudósok megfejtették a jó dalok írásának titkát - akkor lássuk, mitől döglik a sláger</mark>
      </h1>
      <address><time datetime="2019-11-08T14:17:00+00:00">08 Nov 2019, 14:17</time> by <a rel="author">Bors</a></address>
      <p>
        <b>Tudósok megfejtették a jó dalok írásának titkát. Egy kutatócsoport az amerikai Billboard slágerlistán szereplő klasszikus popsikerek több tízezernyi akkordhangzását elemezték ki statisztikailag. </b>
        <b>Tudósok megfejtették a jó dalok írásának titkát. Egy kutatócsoport az amerikai Billboard slágerlistán szereplő klasszikus popsikerek több tízezernyi akkordhangzását elemezték ki statisztikailag.</b>
      </p>
      <p><b>Közlésük szerint megtalálták a választ: </b><mark>a siker titka a változékonyság és a meglepetés megfelelő kombinációjában rejlik.</mark> A kutatócsoport vezetője, Vincent Cheung, a lipcsei Max Planck Intézet munkatársa elmondta, az adatok segítséget jelenthetnek a dalszerzőknek a következő nagy sikerek megalkotásában.</p>
      <p>"Bámulatos, hogy az emberek örömüket lelhetik egy zenedarabban csak attól függően, hogy a hangok miként vannak sorrendbe állítva" - mondta a kutató. A dalszerzők ösztönösen tudják, hogy a kiszámíthatóság nagy szerepet játszik abban, mennyi élvezetet kap a hallgató a daltól, de a közvetlen kapcsolat eddig zavaros volt.</p>
      <h3>The Beatles Ob-La-Di, Ob-La-Da című dalát, a UB40 Red Red Wine és az ABBA Knowing Me, Knowing You</h3>
      <p>A Current Biology című lapban megjelent tanulmány készítői kiválasztottak 745 Billboard-popklasszikust az 1958 és 1991 közötti időszakból, köztük a című slágerét.</p>
      <figure>
        <iframe src="https://www.youtube.com/embed/iUrzicaiRLU" width="650" height="360" data-service="Youtube" scrolling="no"/>
      </figure>
      <p>Egy úgynevezett gépi tanulási modell segítségével matematikailag meghatározták a változékonyság és a meglepetés mértékét 80 ezer, egymáshoz hasonlatos hangsorban. <u>Ezután lejátszottak egy kis szakaszt mintegy 80 tesztalanynak, akiknek agyáról eközben funkcionális mágneses rezonanciatomográffal (fMRI) készítettek felvételek.</u></p>
      <p>A tudósok arra jutottak, hogy ha a tesztalanyok viszonylag biztosak lehettek abban, milyen hang lesz a következő, sokkal élvezetesebbnek tartották, ha ehelyett meglepték őket.</p>
      <p>Fordított esetben, ha az egyének bizonytalanok voltak abban, mi következik, élvezetesebbnek tartották, ha a következő hang nem okozott meglepetést.</p>
      <p><b>A zene okozta élvezet megjelenik az amigdalában, a hippokampuszban és a hallókéregben.</b> Ezek a régiók felelősek az érzelmek feldolgozásáért, a tanulásért és emlékezetért, ugyanakkor a hangok feldolgozásáért is. <i>Korábbi kutatásokkal ellentétben a szakértők arra jutottak, hogy az agy jutalmazási központja (nucleus accumbens) csak a bizonytalanságra reflektált</i>.</p>
      <p>Cheung elmondta, azért döntöttek úgy, hogy a zenét csak hangokra csupaszítják le, mert a dallam és a szöveg az adott dalokhoz kapcsolódó asszociációkat ébreszthetne a hallgatóban, ami megmásíthatja az eredményeket.</p>
      <p>Cheung szerint érdekes lenne megvizsgálni, hogy az eredmények más műfajok, például a dzsessz, vagy más kultúrák hagyományos zenéje, például afrikai és kínai melódiák esetében is megállják-e a helyüket.</p>
    </article>
  </body>
</html>