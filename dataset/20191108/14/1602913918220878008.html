<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/auto/mutare-fulger-de-la-daimler-proprietarul-mercedes-benz-grupul-va-desfiinta-1-100-de-posturi-de-conducere-la-nivel-mondial-18556768"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-08T14:23:18+00:00"/>
    <meta property="og:title" content="Mutare fulger de la Daimler, proprietarul Mercedes-Benz: Grupul va desfiinţa 1.100 de posturi de conducere la nivel mondial"/>
    <meta property="og:description" content="Grupul auto Daimler intenţionează să desfiinţeze 1.100 de posturi de conducere la nivel mondial, în cadrul unui plan de restructurare în scopul reducerii costurilor, informează publicaţia Süddeutsche Zeitung."/>
  </head>
  <body>
    <article>
      <h1>Mutare fulger de la Daimler, proprietarul Mercedes-Benz: Grupul va desfiinţa 1.100 de posturi de conducere la nivel mondial</h1>
      <address><time datetime="2019-11-08T14:23:18+00:00">08 Nov 2019, 14:23</time> by <a rel="author" href="https://www.zf.ro/autor/mihai-draghici" target="_blank">Mihai Draghici</a></address>
      <p>Grupul auto Daimler intenţionează să desfiinţeze 1.100 de posturi de conducere la nivel mondial, în cadrul unui plan de restructurare în scopul reducerii costurilor, informează publicaţia Süddeutsche Zeitung.</p>
      <p>Ola Källenius, preşedintele Consiliului de Administraţie al grupului Daimler, a elaborat un plan de restructurare care prevede desfiinţarea a 1.100 de posturi de conducere la nivel mondial.</p>
      <p>În cadrul planului de restructurare, compania Daimler, care are aproximativ 300.000 de angajaţi pe plan mondial, urmează să diminueze costurile de producţie.</p>
      <p>"Suntem în discuţii constructive cu reprezentanţii angajaţilor şi nu facem comentarii pe baza unor speculaţii", a transmis, în schimb, un reprezentant al grupului Daimler pentru agenţia de presă Reuters.</p>
      <p>Grupul auto Daimler deţine, printre altele, companiile Mercedes-Benz, Smart, Maybach şi AMG.</p>
    </article>
  </body>
</html>