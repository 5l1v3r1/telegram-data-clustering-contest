<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/08/iran-drone-abbattuto-mahshahr/"/>
    <meta property="og:site_name" content="Il Post"/>
    <meta property="article:published_time" content="2019-11-08T14:44:20+00:00"/>
    <meta property="og:title" content="L’Iran ha detto di aver abbattuto il drone di un paese straniero che aveva violato il suo spazio aereo"/>
    <meta property="og:description" content="L'Iran ha comunicato, attraverso l'agenzia di stampa IRNA, di aver abbattuto un drone appartenente a un paese straniero. Secondo IRNA, il drone è stato abbattuto questa mattina vicino a Mahshahr, nella parte sud-occidentale del paese, e ancora non è stato identificato il modello o il paese a cui poteva"/>
  </head>
  <body>
    <article>
      <h1>L’Iran ha detto di aver abbattuto il drone di un paese straniero che aveva violato il suo spazio aereo</h1>
      <address>
        <time datetime="2019-11-08T14:44:20+00:00">08 Nov 2019, 14:44</time>
      </address>
      <p>L’Iran ha comunicato, attraverso l’agenzia di stampa IRNA, di aver <a href="https://www.aljazeera.com/news/2019/11/iran-downs-drone-southern-port-city-mahshahr-report-191108093611802.html">abbattuto un drone</a> appartenente a un paese straniero. Secondo IRNA, il drone è stato abbattuto questa mattina vicino a Mahshahr, nella parte sud-occidentale del paese, e ancora non è stato identificato il modello o il paese a cui poteva appartenere. Gholamreza Shariati, governatore della provincia in cui è stato trovato il drone, ha detto che sono in corso indagini sui rottami recuperati e che il drone è stato abbattuto per aver violato lo spazio aereo iraniano.</p>
    </article>
  </body>
</html>