<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/sagata-s-emblemata-i-aktivite-na-cska-prikljuchi.html"/>
    <meta property="og:site_name" content="bTV Новините"/>
    <meta property="article:published_time" content="2019-11-08T14:57:00+00:00"/>
    <meta property="og:title" content="Сагата с емблемата и активите на ЦСКА приключи"/>
    <meta property="og:description" content="Синдикът вече може да изплаща задълженията"/>
  </head>
  <body>
    <article>
      <h1>Сагата с емблемата и активите на ЦСКА приключи</h1>
      <h2>Синдикът вече може да изплаща задълженията</h2>
      <address>
        <time datetime="2019-11-08T14:57:00+00:00">08 Nov 2019, 14:57</time>
      </address>
      <p>Софийски градски съд разпореди синдик Дора Милева да започне изплащане на задълженията към кредиторите на обявеното в несъстоятелност дружество "ПФК ЦСКА" АД. </p>
      <p>Те ще бъдат погасени от преведените от фирмата "Ред Енимълс" близо 8 млн. лева (7 835 367,50 лева), изплатени за придобиване на емблемата и активите на дружеството.</p>
      <p>"Определение от 07.11.2019 РАЗРЕШАВА на синдика на „ПФК ЦСКА“ АД (н) да се разпореди със сумата 7 835 367.50 лева (седем милиона осемстотин тридесет и пет хиляди триста шестдесет и седем лева и петдесет стотинки) в полза на кредиторите на дружеството в изпълнение на одобрената от съда с определение от 08.08.2017 г. Първа частична сметка за разпределение. Определението не подлежи на обжалване", се казва в сайта на Министерство на правосъдието.</p>
      <p>Това означава, че скоро "Ред Енимълс" ще може официално да встъпи във владение на активите.</p>
    </article>
  </body>
</html>