<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545645.html/%D8%A8%D8%B5%DB%8C%D8%B1%D8%AA-%D8%AC%D8%A7%D9%85%D8%B9%D9%87-%D9%85%D8%AE%D8%AF%D9%88%D8%B4-%D8%B4%D9%88%D8%AF-%D8%AC%D8%A7%D9%85%D8%B9%D9%87-%D8%B7%D8%B9%D9%85%D9%87-%DA%AF%D8%B1%DA%AF-%D9%85%DB%8C-%D8%B4%D9%88%D8%AF--%D9%86%DA%AF%D8%B0%D8%A7%D8%B1%DB%8C%D8%AF-%D8%A7%D8%A8%D8%AA%D8%B0%D8%A7%D9%84-%D9%88-%D8%B1%D8%AE%D9%88%D8%AA-%D8%A8%D8%B1-%D8%B3%D8%B1-%D8%AF%D8%A7%D9%86%D8%B4%DA%AF%D8%A7%D9%87-%D9%87%D8%A7%DB%8C-%D9%85%D8%A7-%D8%B3%D8%A7%DB%8C%D9%87-%D8%A7%D9%81%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T14:29:00+00:00"/>
    <meta property="og:title" content="بصیرت جامعه مخدوش شود جامعه طعمه گرگ می‌شود/ نگذارید ابتذال و رخوت بر سر دانشگاه های ما سایه افکند"/>
    <meta property="og:description" content="امام جماعات این هفته در چهارمحال و بختیاری خطاب به مسئولان دانشگاه و مدیران آموزش و پرورش گفتند: اجازه ندهید ابتذال و رخوت بر سر دانشگاه های ما سایه افکند شما باید نسبت به این مسئله دغدغه داشته باشید."/>
  </head>
  <body>
    <article>
      <h1>بصیرت جامعه مخدوش شود جامعه طعمه گرگ می‌شود/ نگذارید ابتذال و رخوت بر سر دانشگاه های ما سایه افکند</h1>
      <h2>در خطبه های این هفته نماز جمعه مطرح شد؛</h2>
      <address>
        <time datetime="2019-11-08T14:29:00+00:00">08 Nov 2019, 14:29</time>
      </address>
      <p>امام جماعات این هفته در چهارمحال و بختیاری خطاب به مسئولان دانشگاه و مدیران آموزش و پرورش گفتند: اجازه ندهید ابتذال و رخوت بر سر دانشگاه های ما سایه افکند شما باید نسبت به این مسئله دغدغه داشته باشید.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="http://www.jahanbinnews.ir/">جهانبین نیوز</a>؛ حجت الاسلام والمسلمین محمد علی نکونام خطیب جمعه این هفته نماز جمعه شهرکرد اظهار کرد: از زمان اولیاء الهی تا به امروز همواره مستکبرین سعی کرده اند که بین مردم و اولیاء الهی فاصله بیندازند و به هر شکل ممکن میخواهند مصلحان را از جامعه جدا کنند .<br/><br/>وی با اشاره به اینکه در نظام جمهوری اسلامی ایران نیز نباید مردم را از خود برانید تصریح کرد: سه مسئله مهم است که مردم را برای همیشه در صحنه نگه می دارد.<br/><br/>حجت الااسلام والمسلمین نکونام افزود: خدمت ، تکریم و بصیرت سه مسئله مهم است که در نظام جمهوری اسلامی باید رعایت شود تا مردم را در صحنه بتوان نگه داشت.<br/><br/>وی یادآور شد: باید به مردم خدمات رسانی شود و زندگی آرام بر اثر کارهای دولتمردان  را به مردم بخشید .<br/><br/>حجت الاسلام والمسلمین نکونام با اشاره به اینکه تکریم مردم دومین مسئله ای است که باید به آن توجه ویژه ای شود اذعان داشت: متاسفانه از سوی مسئولین گاهی اوقات این مسئله رعایت نمی شود.<br/><br/>وی  سومین مسئله مهم در جامعه  اسلامی را بصیرت دانست و گفت: مردم باید بصیرت داشته باشند و نظام موظف است عرصه آن را فراهم کند.<br/><br/><b>نگذارید فرهنگ پوچ بر جامعه ما راه پیدا کند </b><br/><br/>حجت الاسلام والمسلمین نکونام با اشاره به اینکه کارهای فرهنگی درست در جامعه باید صورت گیرد بیان داشت: مردم باید با مهمات دینی و مهمات فرهنگی آشنایی پیدا  کنند و فرهنگ پوچ نباید در جامعه ما راه پیدا کند.<br/><br/>وی افزود: بصیرت یک امر خوردنی و آشامیندی نیست بلکه باید  بصیرت را درک کرد و آن را با مطالعه  و آگاهی  فهمید و نباید گذاشت  با حوادثی که اتفاق افتاده کاری کرد که از هر سوراخ گزیده شد.<br/><br/>حجت الاسلام والمسلمین نکونام با اشاره به اینکه  بصیرت نکات مهمی است که جامعه باید به آن توجه کند عنوان کرد: اگر بصیرت جامعه مخدوش شود جامعه طعمه گرگ می شود.<br/><br/><b>وحدت سفارش مهم قرآن است </b><br/><br/>وی در خطبه های دوم نماز جمعه این هفته اظهار کرد: یکی از مناسبت های این هفته آغاز هفته وحدت است که از 19 آبان آغاز می شود.<br/><br/>حجت الاسلام والمسلمین با تاکید بر اینکه  مسئله وحدت سفارش مهم قرآن است  تصریح کرد: قرآن به جامعه دستور می دهد که همه و همه به یک ریسمان چنگ بزنید.<br/><br/>وی با تاکید بر اینکه هر کدام علم یک آدم را بلند نکنید شما یک علم دارید و آن علم الله است عنوان کرد: ولایت فقیه ما یک نعمت الهی است و می شود صلابت و جانشین شاخص امام عصر پس همه ما باید زیر پرچم ولایت باشیم.<br/><br/>حجت الاسلام والمسلمین نکونام با اشاره به اینکه کار دشمن این است که بین شما تفرقه اندازد اذعان داشت: باید همه ما بصیرت داشته باشیم و راه خود را از قرآن یاد بگیریم.<br/><br/>وی با تاکید بر اینکه امروز از مسائل مهم جهان اسلام وحدت است بیان داشت: مسلمانان چه شیعه و چه سنی باید در کنار هم باشند نه مقابل هم تا دشمن نتواند بر آن ها پیروز شود.<br/><br/><b>به ارزش های سنی  اهانت نشود تا ارزش های  شیعه حفظ شود </b><br/><br/>حجت الاسلام والمسلمین نکونام  گفت: دشمن می خواهد اهل سنت ارزش های شیعه را بشکند تا شیعه و سنی را مقابل هم قرار دهد .<br/><br/>وی با تاکید بر اینکه ائمه ما در موارد متعدد شیعیان را به سکوت  توصیه کرده اند تا وحدت حفظ شود تصریح کرد: اگر اسلام یک پارچه خود را نشان دهد دشمن نمی تواند سوء استفاده کند.<br/><br/><b>متولیان دانشگاه ها و آموزش و پرورش باید دغدغه مند باشند </b><br/><br/>حجت الاسلام والمسلمین نکونام  از متولیان فرهنگی خصو صا" دانشگاه ها و آموزش و پرورش خواست که نسبت به آموزش و تربیت جوانان دغدغه مند باشند تا دشمن نتواند بر آن ها نفوذ کند.<br/><br/>وی با تاکید بر اینکه اجازه ندهید ابتذال شکل گیرد اظهار کرد: دشمن می خواهد مرز بین دختر و پسر را بشکند و ارزش ها را از بین ببرد و شما مسئولین باید در این راستا دغدغه داشته باشید و با وسواس پیش روید و نگذارید دشمن بر جوانان ما که آینده سازان مملکت هستند چیره شود.<br/><br/>حجت الاسلام والمسلمین نکونام  در پایان خاطر نشان کرد: همه باید برای استانی آباد چه از لحاظ ایمان و چه از لحاظ عمرانی از هیچ تلاشی دریغ نکنیم.</p>
      <p>
        <b>هفته وحدت فرصتی برای نزدیک کردن دلهای مسلمان به یکدیگر است</b>
      </p>
      <p>حجت الاسلام حسین قاسمپور امام جمعه موقت لردگان گفت: هفته وحدت فرصتی ارزشمند برای نزدیک کردن قلب های مسلمانان دنیا است و فرصتی برای حفظ و تقویت اتحاد و برادری و همبستگی در جامعه محسوب می شوند.</p>
      <p>حجت الاسلام حسین قاسمپور امام جمعه موقت لردگان در خطبه های نماز جمعه این هفته، ابتدا خود و نمازگزاران را به رعایت تقوای الهی دعوت نمود و عنوان دانست: تقوای الهی در تقوای مردم ممکن است.<br/>وی،ضمن عرض تسلیت شهادت امام حسن عسکری (ع) و با تبریک آغاز امامت آقا صاحب الزمان(عج) خاطرنشان کرد: بالاترین اعمال انتظار فرج است و مومنان و همه مردم با  قول و فعل فرج امام زمان را خواستار شد.<br/>قاسم پور، قول را در  دعا برای ظهور آقا برشمرد و گفت: خود امام زمان(عج) نیز از شیعیان می خواهند برای فرجش دعای بسیار کنند.<br/><br/> وی بیان داشت: فعل ما می بایست در کردار و رفتار مان و تقوای مان ظهور و بروز پیدا کند و در همین راستا می بایست خودسازی فردی و نفس خود راسر لوحه کار قرار دهیم واین خود سازی در پرداخت زکات و خمس و انجام واجبات و ترک محرمات متبلور است در ثانی خود یاری اجتماعی و دستگیری از مردم در فعل یاری رساندن به امام عصر(عج) مورد توجه قرار گیرد.<br/> <br/>امام جمعه موقت لردگان بر اساس روایات از ائمه معصومین(ع) گفت: عدم یاری مردم و عدم دستگیری از مردم را در زمره غیر مسلمانان بودن دانست.<br/> <br/>حجت الاسلام قاسمپور تصریح کرد: وظیفه همه ماست در یاری رساندن به امام عصر(عج) که دراین خصوص روشنگری های صحیح را تبیین نماییم و امام زمان(عج) را به خوبی بشناسیم و بشناسانیم .<br/><br/>قاسم‌پور، در خطبه دوم، ابتدا دهم ربیع الاول سالروز وفات حضرت عبدالمطلب جد پیامبر(ص) را تسلیت عرض نمود و همچنین به سالروز ازدواج پیامبر اسلام (ص) با حضرت خدیجه کبری(س) اشاره کرد و از قول پیامبر فرمود: حضرت خدیجه با مال و جان و تفکر خود اسلام را یاری نمود و توسط خداوند بهتراز حضرت خدیجه (س) به من اعطا نشد.<br/><br/> وی در ادامه به آغاز هفته وحدت و میلاد با سعادت پیامبر اکرم(ص) بر اساس روایات مذهب سنی اشاره کرد: هفته وحدت فرصتی ارزشمند برای نزدیک کردن قلب های مسلمانان دنیا است و فرصتی مهم برای حفظ و تقویت اتحاد و برادری و همبستگی در جامعه محسوب می شوند.<br/>وی گفت:معنی وحدت این است که مشترکات مذاهبمان را با قوت تقویت کنیم و با این مشترکات با دشمنان به مقابله برخیزیم و دشمن شناس باشیم و عزت و افتخار اسلام را سرلوحه کار خود قرار دهیم.<br/><br/>قاسمپور اشاره داشت: با وحدت اسلام و جه افتراقها را جهت تقویت دین اسلام کنار گذاریم و با این کارها بهانه دست دشمن ندهیم.<br/><br/> وی در ادامه خطبه، به سفر معاون عمرانی وزیر کشور به شهرستان‌های لردگان و خانمیرزا گفت: حضور مسئولین کشوری و استانی می بایست منشا خیر و برکات برای این شهرستان ها باشند .<br/> <br/>امام جمعه موقت لردگان همچنین حضور پرشکوه مردم ، دانش آموزان و فرهنگیان در راهپیمایی ۱۳ آبان را ستودند و خاطر نشان کرد: هدف، حضور تنها کافی نیست بلکه باید بصیرت روز افزون همه مردم و مسئولین، آمریکا و ایادیش را منکوب کند و مرگ بر آمریکا را تا ظهور آقا امام زمان (عج) ادامه دهد.<br/><br/> ایشان در پایان، به برگزار کنندگان یادواره سرداران، فرماندهان و ۲۸۸ شهید شهرستان لردگان خسته نباشید و خدا قوت عرض نمود و از حضور مردم در این باره تشکر و قدردانی نمودند.</p>
      <p>انتهای پیام/</p>
    </article>
  </body>
</html>