<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89047"/>
    <meta property="og:site_name" content="Denník politika"/>
    <meta property="article:published_time" content="2019-11-08T14:35:04+00:00"/>
    <meta property="og:title" content="Video: Zranený slovanista Bajrič zostáva v Anglicku, o jeho návrate domov rozhodnú lekári"/>
    <meta property="og:description" content="8.11.2019 (Webnoviny.sk) – Futbalisti Slovana Bratislava po štvrtkovej večernej prehre na pôde anglického Wolwerhamptonu (0:1) v Európskej lige 2019/2020 nechali v dejisku duelu jedného zo spoluhráčov. Slovinský obranca Kenan Bajrič totiž po zásahu kopačkou do hlavy od súperovho hráča Raula Jimeneza duel nedohral a po dráme na ploche putoval priamo do nemocnice."/>
  </head>
  <body>
    <article>
      <h1>Video: Zranený slovanista Bajrič zostáva v Anglicku, o jeho návrate domov rozhodnú lekári</h1>
      <address><time datetime="2019-11-08T14:35:04+00:00">08 Nov 2019, 14:35</time> by <a rel="author">Webnoviny</a></address>
      <p>8.11.2019 (Webnoviny.sk) – Futbalisti Slovana Bratislava po štvrtkovej večernej prehre na pôde anglického Wolwerhamptonu (0:1) v Európskej lige 2019/2020 nechali v dejisku duelu jedného zo spoluhráčov. Slovinský obranca Kenan Bajrič totiž po zásahu kopačkou do hlavy od súperovho hráča Raula Jimeneza duel nedohral a po dráme na ploche putoval priamo do nemocnice.</p>
      <p><i>„Utrpel otras mozgu a v nemocnici v Anglicku absolvoval vyšetrenia vrátane počítačovej tomografie. To bolo negatívne, čiže sa zatiaľ nepreukázali vážnejšie komplikácie. Vzhľadom na rizikovosť letu zostal v Anglicku a aktuálne sa cíti lepšie, po konzultácii s lekármi bude prijaté rozhodnutie, kedy sa vráti späť na Slovensko,“</i> informovalo vedenie Slovana o stave svojho futbalistu v piatok.</p>
      <p>Kenan Bajrič zostal po zásahu od súpera ležať na trávniku, krátko bol aj v bezvedomí. Napokon opustil trávnik na nosidlách so zafixovaným krkom a smeroval do nemocnice. <i>„Ani neviem, čo mám povedať. Je mi to ľúto a snáď bude čoskoro v poriadku,“</i> uviedol autor nešetrného zákroku Raul Jimenez, ktorý v nadstavenom času druhej časti stretnutia presnou hlavičkou rozhodol o triumfe Wanderers 1:0.</p>
      <p>Viac k témam: <a href="https://www.webnoviny.sk/tag/europska-liga-uefa/"><u>Európska liga UEFA</u></a><br/>Zdroj: Webnoviny.sk – <a href="https://www.webnoviny.sk/video-zraneny-slovanista-bajric-zostava-v-anglicku-o-jeho-navrate-domov-rozhodnu-lekari/"><u>Video: Zranený slovanista Bajrič zostáva v Anglicku, o jeho návrate domov rozhodnú lekári</u></a> © SITA Všetky práva vyhradené.</p>
    </article>
  </body>
</html>