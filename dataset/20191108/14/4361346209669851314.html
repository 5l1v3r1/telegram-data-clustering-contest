<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/bolgar-kamion-nyilvanossagra-hoztak-az-aldozatok-nevet-es-eletkorat/186204"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T14:32:00+00:00"/>
    <meta property="og:title" content="Bolgár kamion - Nyilvánosságra hozták az áldozatok nevét és életkorát"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Bolgár kamion - Nyilvánosságra hozták az áldozatok nevét és életkorát</mark>
      </h1>
      <address><time datetime="2019-11-08T14:32:00+00:00">08 Nov 2019, 14:32</time> by <a rel="author">MTI</a></address>
      <p>
        <b>Nyilvánosságra hozták a brit hatóságok pénteken annak a 39 embernek a nevét és életkorát, akit október végén találtak holtan egy bolgár rendszámú kamion hűtőkonténerében Anglia délkeleti részén. A területileg illetékes Essex megyei rendőrség által péntek délután közzétett névsorból kiderül, hogy gyerekek is voltak az áldozatok között. </b>
        <b>Nyilvánosságra hozták a brit hatóságok pénteken annak a 39 embernek a nevét és életkorát, akit október végén találtak holtan egy bolgár rendszámú kamion hűtőkonténerében Anglia délkeleti részén. A területileg illetékes Essex megyei rendőrség által péntek délután közzétett névsorból kiderül, hogy gyerekek is voltak az áldozatok között.</b>
      </p>
      <p>Az elhunytak valamennyien vietnami állampolgárok voltak. Az áldozatok listáján két 15 éves fiú neve is szerepel. Ők voltak a legfiatalabbak, de további nyolc olyan áldozat van, aki tizenéves volt, az ő életkoruk 17 évestől 19 évesig terjed.</p>
      <p>A legidősebb áldozat egy 44 éves férfi. A közzétett névsor alapján az áldozatok között nyolc nő van. Az essexi rendőrség előző nap jelentette be, hogy a vietnami rendőrség illetékeseivel együttműködve elvégzett vizsgálat és az ennek alapján beterjesztett adatok eredményeként a megyei halottkémi szolgálat vezetője mind a 39 áldozat kilétét megállapította.</p>
      <p>A hatóságok hivatalosan értesítették az áldozatok hozzátartozóit, és ezután hozták nyilvánosságra pénteken az elhunytak kilétét.</p>
    </article>
  </body>
</html>