<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/596405/o-erntogan-tha-syzitisei-tin-ypothesi-tis-halkbank-me-ton-tramp"/>
    <meta property="og:site_name" content="SIGMALIVE"/>
    <meta property="article:published_time" content="2019-11-08T14:18:00+00:00"/>
    <meta property="og:title" content="Ο Ερντογάν θα συζητήσει την υπόθεση της Halkbank με τον Τραμπ"/>
    <meta property="og:description" content="Ο τούρκος πρόεδρος Ταγίπ Ερντογάν δήλωσε πως θα συζητήσει την υπόθεση της τουρκικής τράπεζας Halkbank με τον αμερικανό πρόεδρο Ντόναλντ Τραμπ στη διάρκεια..."/>
  </head>
  <body>
    <article>
      <h1>Ο Ερντογάν θα συζητήσει την υπόθεση της Halkbank με τον Τραμπ</h1>
      <address><time datetime="2019-11-08T14:18:00+00:00">08 Nov 2019, 14:18</time> by <a rel="author">sigmalive</a></address>
      <p>Ο τούρκος πρόεδρος Ταγίπ Ερντογάν δήλωσε πως θα συζητήσει την υπόθεση της τουρκικής τράπεζας Halkbank με τον αμερικανό πρόεδρο Ντόναλντ Τραμπ στη διάρκεια των συνομιλιών που θα έχει μαζί του την ερχόμενη εβδομάδα στην Ουάσινγκτον, μετέδωσαν σήμερα το τηλεοπτικό δίκτυο NTV και άλλα μέσα ενημέρωσης.</p>
      <p>Στις 16 Οκτωβρίου ομοσπονδιακοί εισαγγελείς στο Μανχάταν απήγγειλαν σε βάρος της τράπεζας κατηγορίες ότι συμμετείχε σε μια πλεκτάνη δισεκατομμυρίων δολαρίων για να παρακαμφθούν οι αμερικανικές κυρώσεις σε βάρος του Ιράν, σε μια υπόθεση που προκάλεσε ένταση στις σχέσεις ανάμεσα στην Άγκυρα και την Ουάσινγκτον.</p>
      <p>Οι μετοχές της Halkbank σημείωσαν άνοδο πάνω από 4% μετά τη δήλωση του Ερντογάν.</p>
      <p>Μιλώντας επί του αεροπλάνου με το οποίο επέστρεψε από ταξίδι του στην Ουγγαρία, ο Ερντογάν δήλωσε στους δημοσιογράφους πως θα συζητήσει με τον Τραμπ τις εξελίξεις στην επίθεση που διεξάγει η Τουρκία στη βορειοανατολική Συρία. Πρόσθεσε πως θα έχει αύριο, Σάββατο, τηλεφωνική επικοινωνία με τον ρώσο πρόεδρο Βλαντίμιρ Πούτιν για να «σχηματίσει τη βάση» των συνομιλιών του στην Ουάσινγκτον, σύμφωνα με μέσα ενημέρωσης.</p>
      <p>ΠΗΓΗ: ΑΠΕ-ΜΠΕ</p>
    </article>
  </body>
</html>