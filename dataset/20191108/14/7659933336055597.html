<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1982476/t%C3%BCrkiye-pkk%E2%80%99ya-kar%C5%9F%C4%B1-askeri-operasyon-ba%C5%9Flatt%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-08T14:00:00+00:00"/>
    <meta property="og:title" content="Türkiye, PKK’ya karşı askeri operasyon başlattı"/>
    <meta property="og:description" content="İçişleri Bakanlığı, Ankara’nın bugün Türkiye’nin güneydoğusundaki militanlara karşı askeri operasyon başlattığını duyurdu. İçişleri Bakanlığı, PKK’ya işaretle yaptığı açıklamada Diyarbakır, Muş ve Bingöl gibi güneydoğuda yer alan Kürt illerinde bölüc"/>
  </head>
  <body>
    <article>
      <h1>Türkiye, PKK’ya karşı askeri operasyon başlattı</h1>
      <address>
        <time datetime="2019-11-08T14:00:00+00:00">08 Nov 2019, 14:00</time>
      </address>
      <p>İçişleri Bakanlığı, Ankara’nın bugün Türkiye’nin güneydoğusundaki militanlara karşı askeri operasyon başlattığını duyurdu.<br/><br/>İçişleri Bakanlığı, PKK’ya işaretle yaptığı açıklamada Diyarbakır, Muş ve Bingöl gibi güneydoğuda yer alan Kürt illerinde bölücü terörist grubun üyelerini etkisiz hale getirmeyi amaçlayan operasyon başlattığını duyurdu.<br/><br/>PKK militanları, uzun yıllardır silahlı operasyonlar yürütüyor. Türkiye, ABD ve Avrupa Birliği, PKK’yı “terör örgütü” olarak sınıflandırıyor.<br/><br/>Bakanlık tarafından yapılan açıklamada PKK militanlarının kış üslenmesini engellemek amacıyla bugün başlatılan operasyonda yaklaşık 3 bin askerin görev aldığı aktarıldı.<br/><br/>PKK militanları, özellikle kış aylarında başta Türkiye’nin komşusu Irak’ın kuzeyindeki Kandil Dağları olmak üzere dağlık bölgelerde üsleniyor. Türkiye, Kandil Dağı ve çevresine sık sık hava operasyonları düzenliyor.<br/><br/>Ankara, geçtiğimiz günlerde Washington ve Moskova ile yapılan mutabakatların ardından Suriye’nin kuzeyindeki YPG milislerini hedef alan askeri operasyonu durdurdu. Türkiye yaptığı açıklamalarda YPG’nin PKK’nın uzantısı olduğunu vurguluyor.</p>
    </article>
  </body>
</html>