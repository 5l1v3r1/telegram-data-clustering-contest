<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545628.html/%D8%AF%D8%B4%D9%85%D9%86%D8%A7%D9%86-%D8%A7%D8%B3%D9%84%D8%A7%D9%85-%D8%AF%D8%B1-%D9%84%D8%A8%D9%86%D8%A7%D9%86-%D9%88-%D8%B9%D8%B1%D8%A7%D9%82-%D8%A8%D9%87-%D8%AF%D9%86%D8%A8%D8%A7%D9%84-%D9%81%D8%AA%D9%86%D9%87-%D9%87%D8%B3%D8%AA%D9%86%D8%AF--%D8%B9%D8%AF%D8%A7%D9%84%D8%AA-%D8%AF%D8%B3%D8%AA-%D8%AF%D8%B2%D8%AF%D8%A7%D9%86-%D8%A8%DB%8C%D8%AA-%D8%A7%D9%84%D9%85%D8%A7%D9%84-%D8%B1%D8%A7-%D9%82%D8%B7%D8%B9-%D8%AE%D9%88%D8%A7%D9%87%D8%AF-%DA%A9%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T14:06:00+00:00"/>
    <meta property="og:title" content="دشمنان اسلام در لبنان و عراق به دنبال فتنه هستند/ عدالت دست دزدان بیت‌المال را قطع خواهد کرد"/>
    <meta property="og:description" content="نماز عبادی -سیاسی جمعه با حضور پرشور مردم استان همدان در میعادگاه های نماز جمعه اقامه شد."/>
  </head>
  <body>
    <article>
      <h1>دشمنان اسلام در لبنان و عراق به دنبال فتنه هستند/ عدالت دست دزدان بیت‌المال را قطع خواهد کرد</h1>
      <h2>در خطبه‌های نماز جمعه استان همدان مطرح شد؛</h2>
      <address>
        <time datetime="2019-11-08T14:06:00+00:00">08 Nov 2019, 14:06</time>
      </address>
      <p>نماز عبادی -سیاسی جمعه با حضور پرشور مردم استان همدان در میعادگاه های نماز جمعه اقامه شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://asrehamedan.ir/30604"> عصرهمدان،</a> ائمه جمعه استان همدان قرآن را مسیرهدایت و ابدیت ملت ایران دانستند و با اشاره به اینکه تنها ملتی که در دنیا زیر بار زورگویی های استکباری نمی رود ملت قهرمان ایران است و بهم ریختگی داخلی در کشورهای همسایه را توطئه دشمنان اسلام دانستند.</p>
      <p>
        <b>آیت الله حبیب الله شعبانی، امام جمعه شهرستان همدان: قرآن دوای درد های جامعه ی ماست/ مداخله ایران در مسائل عراق کذب است</b>
      </p>
      <p>آیت الله حبیب الله شعبانی در خطبه های نماز جمعه همدان گفت: توجه به قرآن در جامعه و زندگی ما بسیار کم است ، قرآن دوای درد های جامعه ی ماست ، شفای ما در این قرآن است، این کتاب نوری است که حاوی حکمت های فراوانی است؛ پیامبر اکرم (ص)فرمودند: که در آخرالزمان و در بهبهه ی فتنه ها به قرآن کریم مراجعه کنید که این قرآن ثقل اکبر است و ان شاالله خداوند متعال مارا با این کتاب ارزشمند بیشتر آشنا کند.</p>
      <p>وی ادامه داد: قرآن کریم کتاب هدی ست ، یعنی مارا هدایت میکند و این نشان میدهد که ما در مسیری هستیم که به این مسیر ابدیت می گویند ، برای اینکه انسان مسیر خودرا گم نکند نیازمند هدایت است چون اگر مسیر را اشتباه برود دچار ضلالت و گمراهی می شود ، اما دستیابی به این هدایت چشم باز می خواهد ، توجه میخواهد. اگر انسان غفلت پیدا کرد اهل اعراض می شود و راه را پیدا نمی کند، اگر کسی میخواهد دست به چراغ بشود و راه را گم نکند ، این نیازمند مواردی است که در هفته های آینده به آنها اشاره می کنیم.</p>
      <p>آیت الله شعبای بیان کرد : در آغاز غیبت صغری این سوال برای جامعه شیعه پیش آمد که وقتی امام معصوم در غیبت هستند مردم باید به چه کسی مراجعه کنند؟ و شبهاتی اینچنین بوجود می آمد، مرحوم صدوق کتابی با عنوان کمال الدین نوشت که در کتاب به شبهات پاسخ داده شده است. امام در توقیع شریف برای این موضوع پاسخ واضحی داده که در هنگام غیاب ما به راویان حدیث ما مراجعه کنید ، امام خمینی (ره)نیز این حدیث را در کتاب ولایت فقیه خود بیان کرده و این موضوع ولایت فقیه دستور صریح حضرت ولی عصر است.</p>
      <p>وی با اشاره به اتفاقات منطقه و عراق اظهار کرد: متاسفانه بعضی از بعثی ها و بعضی از شیعیان که مواضع مشخص دارند در صدد این هستند که بگویند ایران در مسائل عراق مداخله میکند که این کذب است ، چون این کشور قانون خود را دارد و امیدواریم کسانی که منافعی در این موضوع دارند و نفعی از این اظهار نظر ها می برند به راه راست هدایت شوند.</p>
      <p>
        <b>امام جمعه اسدآباد:مردم حاضرند فرزندانشان را در رکاب رهبری سر ببرند/ مجلسی‌ها و دولتی‌ها خوب عمل نکردند</b>
      </p>
      <p> امام جمعه اسدآباد گفت:  ملت همچنان پای انقلاب ایستاده و نه تنها گرسنگی را تحمل می کنند، بلکه حاضرند که فرزندانشان را در رکاب ولایت سر ببرند.</p>
      <p>حجت‌الاسلام سیدموسی حسینی در خطبه های نماز جمعه اسدآباد با تأکید بر رعایت تقوای الهی به ویژگیهای افراد باتقوا اشاره کرد و گفت: انسان‌های باتقوا سحرخیز، دستگیری از نیازمند و بی نیاز از دیگران است.</p>
      <p>وی بااشاره به آغاز امامت حضرت ولی عصر(عج)، گفت: بسیاری از مردم جشن به پا کرده و شربت و شیرینی پخش کردند، اما اینها کافی نیست بلکه مهمترین مسئله که باید متذکر شویم، این است که باید تابع ولایت بود.</p>
      <p>وی بااشاره به هفته وحدت و نامگذاری این هفته از سوی امام راحل، گفت: این هفته برای حفظ روحیه مسلمانان و الگوگیری ملتهای دیگر از انقلاب اسلامی و ایجاد امنیت و صلح یک الگوست.</p>
      <p>حسینی افزود: اگر این وحدت نباشد و مسئولان توجه شان به رهنمود رهبر انقلاب نباشد ، مدیریت مختل شده و نظام اسلامی فروپاشی می شود.</p>
      <p>وی با قدردانی از حضور مردم در راهپیمایی ۱۳ آبان امسال ، گفت: امسال حضور مردم خستگی ناپذیر پررنگ تر از همیشه بود و باید قدر این مردم را دانست.</p>
      <p>امام جمعه اسدآباد افزود: این مردم همچنان پای انقلاب ایستاده و نه تنها گرسنگی را تحمل می کنند و بلکه حاضرند که فرزندانشان را در رکاب ولایت سر ببرند.</p>
      <p>وی خاطرنشان کرد: همه ما با امریکا و با مسئولانی که انچه در کشور وجود دارد و آن را وارد می کنند، مخالفیم، باوجود واردات بسیاری از کالاها، برخی مسئولان فقط شعار می دهند و عملی نیست نباید این گونه باشد.</p>
      <p>حسینی خطاب به مجلسی‌ها و دولتی ها، گفت: به مسئولان استان و شهرستان عرض می کنم که اگر مسئولان ما در حد همین شهرستان و استان کار را خوب انجام دهند ، وضعیت اینگونه نخواهد بود.</p>
      <p>وی تأکید کرد: معلوم است که بااین وضعیت معیشتی مردم مجلسی ها خوب نظارت نکرده و دولتی ها هم خوب عمل نکردند.</p>
      <p> </p>
      <p>
        <b>امام جمعه شهرستان درگزین :آمریکا به دنبال شکستن ابهت انقلاب اسلامی است</b>
      </p>
      <p>امام جمعه شهرستان درگزین گفت:اینکه آغاز دشمنی با آمریکا به تسخیر سفارت آمریکا ارتباط دارد یک تحریف تاریخی است.</p>
      <p>حجت الاسلام خلیل ربیعی در خطبه های نماز جمعه امروز عنوان کرد:این دشمنی از قبل از سال ۱۳۳۲ آغاز شده است.</p>
      <p>آمریکا هر دشمنی که بلد بوده است در حق ملت ایران انجام داده است.</p>
      <p>وی ادامه داد:تنها ملتی که در دنیا زیر بار زورگویی های استکباری نمی رود ملت قهرمان ایران است.به همین دلیل منع مذاکره منطق محکمی دارد.</p>
      <p>ربیعی بیان کرد:دلیل این اقدام بستن راه نفوذ آمریکا است.با منع مذاکره هم اقتدار جمهوری اسلامی را نشان داده ایم .ابهت پوشالی آمریکا را در چشم جهانیان پوشانده ایم.</p>
      <p>آنها که به دنبال مذاکره هستند به دنبال شکستن ابهت کشور هستند.</p>
      <p>وی تصریح نمود:ما برای برجام شش سال منتظر بوده ایم؟ایا با برجام وضعیت اقتصادی ما بهتر شد؟</p>
      <p>امام جمعه درگزین با اشاره به اجرای برجام گفت:وضعیت اقتصادی ما بدتر شد و سنگ تمام گذاشتند برای تحریمهایی که بر علیه ما اعمال شد.</p>
      <p>وی افزود:با پذیرش شرایط آمریکا باید قدرت موشکی و حضور در منطقه و حمایت از مظلومان عالم را کنار بگذاریم .اینها به جایی خواهند رسید که میگویند حجاب و عفاف را کنار بگذارید.</p>
      <p>ربیعی ادامه داد:اگر یکی از خواسته های دشمنان را بپذیریم با تا آخر خواسته های آنها را بپذیریم .</p>
      <p>وی با بیان برخی نکات در خصوص مسائل منطقه خاطرنشان کرد:دشمنان در لبنان و عراق به دنبال فتنه است و در تلاش است تا این کشورها را با بهم ریختگی روبرو کنند.</p>
      <p>وی حضور بسیجیان شهرستان در رزمایش الی بیت المقدس را امری درست و لازم بر شمرد و گفت :در تمام لحظات باید آماده روبرو شدن با دشمن را داشته یاشیم.</p>
      <p> </p>
      <p>
        <b>حجت الاسلام والمسلمین مرتضی موحدی امام جمعه تویسرکان: وحدت بین مسلمین مورد تاکید ائمه معصومین بوده است/ انقلابی بودن ساختار ستیز نیست</b>
      </p>
      <p>موحدی گفت:انقلاب اسلامی ازنظریه ی نظام انقلابی تا ابد دفاع میکند زیرا دارای ساختارمعقول ومبتنی برآرمان است وبرای تحقق آرمانها تلاش می نماید.</p>
      <p>وی افزود:انقلابی بودن ساختار ستیز نیست بلکه بقول حضرت آقا انقلابی گری یک مشی صحیح، عاقلانه،پرانگیزه وپرامید وشجاعانه به سمت اهداف والا است.</p>
      <p>موحدی گفت:مقتضای نظام انقلابی عدم پذیرش سلطه است،عدالتجویی است وبدنبال بسط رفاه عمومی وارتقاء سطح مردم ومشارکت دادن آنها در امورات است.</p>
      <p>وی افزود:وحدت بین مسلمین مورد تاکید ائمه معصومین بوده است وامام عسکری علیه السلام می فرماید: درنماز جماعت اهل سنت شرکت نمایید،ودر تشیع جنازه آنها حضوریابید واز مریضهایشان عیادت نمایید وحقوقشان را اداکنید. هفته وحدت در راستای تاکیدات ائمه هدی می باشد که لازم است اهتمام داشته باشیم.</p>
      <p> </p>
      <p>
        <b>امام جمعه شهرستان کبودراهنگ: عدالت دست دزدان بیت المال را قطع خواهد کرد</b>
      </p>
      <p>حجت الاسلام نقی باقری امام جمعه شهرستان کبودراهنگ در خطبه های نماز جمعه امروز ضمن تقدیر از ملت همیشه در صحنه ایران اظهارکرد :همه مسئولین به این ملت مدیون هستند و حرکت میلیونی مردم ایران در راهپیمایی ۱۳ آبان با هیچ بیانی قابل تقدیر نیست.</p>
      <p>وی در ادامه با اشاره به زحمات خالصانه سربازان گمنام امام زمان افزود: نقشه ی دشمنان بارها و بارها به دستان الهی همین سربازان گمنام برملا شده است.</p>
      <p>باقری با انتقاد از  اجرای سند ۲۰۳۰ اضافه کرد: هدف سند ۲۰۳۰ در این کشور شکستن قبح گناه و ترویج فرهنگ غربی خواهد بود که ما تمام توان در مقابل اجرای این سند خواهیم ایستاد.</p>
      <p>امام جمعه کبودراهنگ با اشاره به حرکت خالصانه سرپرست تبلیغات اسلامی در خصوص نهی از منکر در جامعه خاطر نشان کرد:عزت  حسینی و مهدوی مملکت ما از خون های پاک ریخته شده شهدا و حرکت خداپسندانه آمران به معروف و ناهیان از منکر رقم خورده است.</p>
      <p> </p>
      <p>
        <b>امام جمعه بخش گل تپه: گام‌های بعدی ایران در برجام اروپا را به زحمت خواهد انداخت</b>
      </p>
      <p>حجت الاسلام  ابراهیم موسوی خطیب جمعه بخش گل تپه در خطبه های نماز جمعه این بخش اظهار کرد: ربوبیت خدای متعال نسبت به انسان اقتضای پرورش و تربیت دارد و در مقابل، عبد یعنی، متربی و تربیت پذیری که تحت ربوبیت خدای متعال به سر می برد و خود را به هدایت الهی سپرده و برای رسیدن به کمال و سعادت، کاملا تسلیم سیستم هدایتی و تربیتی خدای متعال شده است.</p>
      <p>موسوی با بیان رابطه عبادت و تقوا اضافه کرد:رابطه ی نزدیکی میان «عبادت» و تقوا و پرهیز از گناه و پرورش فضایل اخلاقی دیده می شود و نشان می دهد کسانی که می خواهند به تهذیب نفس راه یابند باید از درِ عبودیت و پرستش خداوند وارد شوند.</p>
      <p>وی افزود: عبودیت وبندگی خداوند بزرگترین امتیاز برای انسان است،بنده خوب خدا بودن بزرگترین امتیاز است.</p>
      <p>موسوی در پایان با متهم کردن طرف‌های اروپایی برجام به «عدم اراده و توان» گفت: «ما فکر می‌کردیم اراده لازم را ندارند ولی می‌بینیم که توان لازم را برای اجرای تعهدات خود را هم ندارند که برایشان خوب نیست ولی امیدواریم در زمان باقی‌مانده به تعهداتشان برگردند وگرنه ایران گام‌های خود را طراحی کرده تا این توازن برقرار شود.</p>
      <p>خطیب جمعه گل تپه با اشاره به بیانات رهبری در رابطه با مشکلات اقتصادی کنونی کشور گفت:لازم است قوای کشور بی‌درنگ و با زمان‌بندی مشخص، اقدام به اجرای آن کنند و با تهیه قوانین و مقررات لازم و تدوین نقشه راه برای عرصه‌های مختلف، زمینه و فرصت مناسب برای نقش‌آفرینی مردم و همه فعالان اقتصادی را در این جهاد مقدس فراهم آورند تا به فضل الهی حماسه‌ اقتصادی ملت بزرگ ایران نیز همچون حماسه سیاسی در برابر چشم جهانیان رخ نماید.</p>
      <p>موسوی تاکید کرد: مدیریت مصرف با تأکید بر اجرای سیاست‌های کلی اصلاح الگوی مصرف و ترویج مصرف کالاهای داخلی همراه با برنامه ریزی برای ارتقاء کیفیت و رقابت پذیری در تولید باید سرلوحه کار مسئولین و مردم باشد.</p>
      <p>موسوی گفت: انقلابی که ما کردیم در راستای اسلام است،نباید ذلت را بپذیریم باید دنبال عزت باشیم،همه مردم ایران یک مقتدا دارند وباید در راستای همین مقتدا حرکت کنند.</p>
      <p>انتهای پیام/</p>
      <p> </p>
    </article>
  </body>
</html>