<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740704"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T14:55:00+00:00"/>
    <meta property="og:title" content="'เมฆ-วินัย'โรคกำเริบหนัก! ยอมรับพลาดใช้ชีวิตประมาท"/>
    <meta property="og:description" content="อดีตพระเอกดัง เมฆ-วินัย ไกรบุตร โรคเก่ากำเริบอีกครั้ง ยอมรับผิดพลาดที่ไม่รอบคอบ ใช้ชีวิตประมาท ไม่โทษใคร โทษตัวเอง "/>
  </head>
  <body>
    <article>
      <h1>'เมฆ-วินัย'โรคกำเริบหนัก! ยอมรับพลาดใช้ชีวิตประมาท</h1>
      <address>
        <time datetime="2019-11-08T14:55:00+00:00">08 Nov 2019, 14:55</time>
      </address>
      <p>
        <b>อดีตพระเอกดัง เมฆ-วินัย ไกรบุตร โรคเก่ากำเริบอีกครั้ง ยอมรับผิดพลาดที่ไม่รอบคอบ ใช้ชีวิตประมาท ไม่โทษใคร โทษตัวเอง </b>
      </p>
      <p>หลังอดีตพระเอกดัง เมฆ-วินัย ไกรบุตร ป่วยเป็นโรคหายาก "โรคตุ่มน้ำพอง" โดยมีอาการตุ่มขึ้นทั่วทั้งตัว และยังเป็นโรคภูมิแพ้ตัวเอง จากการที่ภูมิคุ้มกันตัวเองผิดปกติที่ผิวหนัง ซึ่งแพทย์ออกมาเปิดเผยว่าจะพบแค่ 1 ใน 4 แสนคน และคนไทยมีไม่ถึง 10 คน ที่เป็นโรคนี้ ตั้งแต่ช่วงกลางปีที่ผ่านมา เมฆต้องใช้เวลารักษาตัวอยู่ที่โรงพยาบาลเป็นเวลานานนับเดือนท่ามกลางการดูแลของภรรยาและกำลังใจจากลูกๆ และเพื่อนๆ ตลอดจนแฟนคลับ จนอาการดีขึ้นตามลำดับจนแทบเป็นปกติ สามารถใช้ชีวิตทำกิจกรรมต่างๆ เช่น การวิ่ง ได้ตามปกติ<br/><br/>ล่าสุด เมฆ-วินัย ไกรบุตร ได้ไลฟ์สดผ่านเฟซบุ๊กส่วนตัว พร้อมเขียนข้อความระบุ ไม่รอบคอบ ไม่ดูแลตัวเอง ก็ต้องเจอแบบนี้ ไม่ต้องไปโทษใคร โทษตัวผมเองนี้แหละ จะจดจำอีกนาน แต่สู้นะ... ส่วนเนื้อหาที่ไลฟ์สดเป็นการบอกเล่าว่า ตอนนี้อาการกลับมากำเริบอีก มีตุ่มแพ้ และตุ่มน้ำพองขึ้นตามตัวจนเท้าเจ็บระบม รวมทั้งที่มือทั้ง 2 มือ ตามท้องและแขนทั่วไปหมด ซึ่งต้องบอกว่าเป็นความผิดพลาดของตนเองที่ไม่รอบคอบ เป็นความผิดพลาดจากการที่ปฏิบัติตัวประมาท จึงต้องกลับมาดูแลรักษากันใหม่อีกรอบ งานนี้โทษตัวเอง สำหรับใครที่เป็นอยู่ก็ขอให้ดูแลตัวเองด้วย<br/><br/><b><a href="https://www.dailynews.co.th/entertainment/717661">'เมฆ'โพสต์กอดลูกเมียบนเตียงคนไข้ บอกอยากอยู่กับเธอ </a></b>               <br/><br/> </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fwinai.kraibutr%2Fvideos%2F2748493468503971%2F&amp;show_text=false&amp;width=640" width="640" height="1143" data-service="Facebook" scrolling="no"/>
      </figure>
    </article>
  </body>
</html>