<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Panathinaikos/panathhnaikos-ena-mhna-ektos-ghpedwn-o-dwnhs.5635700.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-08T14:51:00+00:00"/>
    <meta property="og:title" content="Παναθηναϊκός: Ένα μήνα εκτός γηπέδων ο Δώνης"/>
    <meta property="og:description" content="Το Πρωτοβάθμιο Μονομελές Πειθαρχικό όργανο τιμώρησε τον Γιώργο Δώνη με πρόστιμο 5.000 ευρώ και ποινή απαγόρευσης εισόδου στον αγωνιστικό χώρο και στα αποδυτήρια για ένα μήνα."/>
  </head>
  <body>
    <article>
      <h1>Παναθηναϊκός: Ένα μήνα εκτός γηπέδων ο Δώνης</h1>
      <h2>Το Πρωτοβάθμιο Μονομελές Πειθαρχικό όργανο τιμώρησε τον Γιώργο Δώνη με πρόστιμο 5.000 ευρώ και ποινή απαγόρευσης εισόδου στον αγωνιστικό χώρο και στα αποδυτήρια για ένα μήνα.</h2>
      <address>
        <time datetime="2019-11-08T14:51:00+00:00">08 Nov 2019, 14:51</time>
      </address>
      <p>Η Super League ανακοίνωσε την τιμωρία που επιβλήθηκε στον Γιώργο Δώνη, <a href="https://www.sport24.gr/football/omades/Panathinaikos/o-dwnhs-esprwkse-ton-tetarto-diaithth-meta-thn-ypodeiksh-toy-penalti.5631824.html">για την απώθηση του 4ου διαιτητή στο ματς με τον ΠΑΟΚ</a>. Ο δικηγόρος του Παναθηναϊκού, Άλκης Παπαντωνίου, <a href="https://www.sport24.gr/football/omades/Panathinaikos/dikhgoros-panathhnaikou-htan-lathos-kai-timwrhthhke.5635649.html">απολογήθηκε </a>την Παρασκευή (8/11) ζητώντας την απαλλαγή ή την ελάχιστη τιμωρία του προπονητή.</p>
      <p>Τελικά το Πρωτοβάθμιο Μονομελές Πειθαρχικό όργανο τιμώρησε τον Δώνη με πρόστιμο 5.000 ευρώ και ποινή απαγόρευσης εισόδου στον αγωνιστικό χώρο και στα αποδυτήρια για ένα μήνα. Αυτό σημαίνει ότι εκτός από το ντέρμπι με την ΑΕΚ, δεν μπορεί να καθίσει στον πάγκο του "τριφυλλιού" για τα παιχνίδια με Παναιτωλικό (εκτός), Αστέρα (εντός). Επιστρέφει στο εντός έδρας παιχνίδι με τον Βόλο την Κυριακή 8 Δεκεμβρίου.</p>
      <p>Η απόφαση για τον Δώνη:</p>
      <p>
        <i>" Γ/ ΠΑΕ Παναθηναϊκός, Γ. Δώνης (προπονητής): «Βάσει των αναφερομένων στο από 3/11/2019 Φύλλο Αγώνα, το οποίο σας γνωστοποιήθηκε, κατ’ άρθρο 15 του Κανονισμού Αγώνων Ποδοσφαίρου (Κ.Α.Π.) και στην από 3/11/2019 Έκθεση Παρατηρητή Αγώνα»: Για τη συμπεριφορά του κ. Δώνη: Επιβάλλει στην ΠΑΕ ΠΑΝΑΘΗΝΑΪΚΟΣ τη χρηματική ποινή των πέντε χιλιάδων (5.000,00) ευρώ για την συμπεριφορά του β’ εγκαλούμενου. Επίσης, επιβάλλει στον κ. Δώνη τις ακόλουθες πειθαρχικές ποινές, ήτοι : α) τη χρηματική ποινή των πέντε χιλιάδων (5.000,00) ευρώ και β) την ποινή της απαγόρευσης της εισόδου του στον αγωνιστικό χώρο και στα αποδυτήρια για ένα (1) μήνα".</i>
      </p>
      <figure>
        <iframe src="https://w.soundcloud.com/player/?url=https%3A//api.soundcloud.com/tracks/709790218&amp;color=%23ff5500&amp;auto_play=false&amp;hide_related=false&amp;show_comments=true&amp;show_user=true&amp;show_reposts=false&amp;show_teaser=true" width="100%" height="166" data-service="SoundCloud" scrolling="no" nowide=""/>
      </figure>
      <p>Σε απολογία είχε κληθεί και ο φροντιστής του ΠΑΟΚ, Ι. Μελετλίδης, <a href="https://www.sport24.gr/football/omades/Panathinaikos/panathhnaikos-uvreis-kai-prophlakismos-ston-dioudh.5631902.html">που απώθησε τον Σωκράτη Διούδη</a> μετά το τέλος του ντέρμπι. Η ποινή του είναι ίδια με του Δώνη, ενώ στον ΠΑΟΚ επιβλήθηκε πρόστιμο 17.000 ευρώ.</p>
      <p>Αναλυτικά: <i>"Ε/ ΠΑΕ ΠΑΟΚ, Ι. Μελετλίδης (φροντιστής): «Βάσει των αναφερομένων στο από 3/11/2019 Φύλλο Αγώνα, το οποίο σας γνωστοποιήθηκε, κατ’ άρθρο 15 του Κανονισμού Αγώνων Ποδοσφαίρου (Κ.Α.Π.) στην από 3/11/2019 Έκθεση Παρατηρητή Αγώνα, και στην υπ’ αριθ. πρωτ. 3592/19/2353160 από 5/11/2019 Έκθεση της Αστυνομίας»: Για τη συμπεριφορά των φιλάθλων της, για υβριστικά συνθήματα των φιλάθλων της καθώς επίσης και για τη συμπεριφορά του κ. Μελετλίδη: Επιβάλλει στην ΠΑΕ ΠΑΟΚ συνολική χρηματική ποινή δεκαεπτά χιλιάδων (17.000,00) ευρώ. Επίσης επιβάλλει στον κ. Μελετλίδη τις ακόλουθες πειθαρχικές ποινές, ήτοι : α) τη χρηματική ποινή των πέντε χιλιάδων (5.000,00) ευρώ και β) την ποινή της απαγόρευσης της εισόδου του στον αγωνιστικό χώρο και στα αποδυτήρια για ένα (1) μήνα".</i></p>
    </article>
  </body>
</html>