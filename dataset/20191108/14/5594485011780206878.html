<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/kreml-s-goreshcha-novina-za-putin-i-erdogan_news708154.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T14:08:00+00:00"/>
    <meta property="og:title" content="Кремъл с гореща новина за Путин и Ердоган"/>
    <meta property="og:description" content="Двамата лидери ще обсъдят ситуацията в Сирия в телефонен разговор"/>
  </head>
  <body>
    <article>
      <h1>Кремъл с гореща новина за Путин и Ердоган</h1>
      <h2>Двамата лидери ще обсъдят ситуацията в Сирия в телефонен разговор</h2>
      <address>
        <time datetime="2019-11-08T14:08:00+00:00">08 Nov 2019, 14:08</time>
      </address>
      <p>https://blitz.bg/svyat/kreml-s-goreshcha-novina-za-putin-i-erdogan_news708154.html Blitz.bg</p>
      <figure>
        <img src="https://static.blitz.bg/documents/thumbnails/730/201802/1519057984-768x432-91.jpg"/>
      </figure>
      <p><b>Държавният глава на Руската федерация Владимир Путин и турският му колега Реджеп Тайип Ердоган ще проведат телефонен разговор в събота, 9 ноември, в който ще обсъдят ситуацията в Сирия. </b><br/><br/>Това обяви пред журналисти говорителят на Кремъл Дмитрий Песков, съобщават световните осведомителни агенции, цитирани от "<a href="https://www.focus-news.net/news/2019/11/08/2717692/kremal-putin-i-erdogan-shte-obsadyat-situatsiyata-v-siriya-v-telefonen-razgovor.html">Фокус</a>".<br/><br/>В четвъртък Ердоган обяви, че възнамерява да обсъди ситуацията в Сирия с руския президент Владимир Путин. Съответното той обяви на пресконференция в Анкара. „Снощи (сряда, 6 ноември – бел.р.) проведох разговор с [президента на САЩ Доналд] Тръмп. След това също ще преговарям с Путин за оценка на ситуацията [в Сирия]", обясни Ердоган.<br/><br/>Според президента на Турция, Анкара „ще изпълни докрай своята част от задълженията по постигнатите споразумения". „Ние не отстъпваме от меморандума“ от Сочи, добави турският държавен глава.<br/><br/>На 9 октомври Анкара обяви, че ще проведе операция „Извор на мира“ в Северна Сирия с цел създаване на буферна зона там. Тя трябва да се превърне в защитен пояс за турската граница. Според плана на Анкара сирийските бежанци, приети в Турция, ще могат да се върнат в зоната за сигурност. Дамаск определи операцията като агресия, а международната общност осъди действията на Анкара.<br/><br/>На 22 октомври президентите на Русия и Турция проведоха среща в Сочи, на която подписаха меморандум за съвместни действия за разрешаване на ситуацията в североизточната част на Сирия. Руската военна полиция и сирийските гранични служители от обяд на 23 октомври бяха въведени в райони, граничещи с 30-километровата зона за сигурност, създадена от Турция.<br/><br/>На 29 октомври руският министър на отбраната Сергей Шойгу обяви, че кюрдите са завършили изтеглянето на въоръжените си части от зоната за сигурност. На 1 ноември руските и турските военни проведоха първия съвместен патрул на изток от река Ефрат.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>