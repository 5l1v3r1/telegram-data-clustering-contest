<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/kobrata-po-dobr-sm-i-shche-spechelya-406197.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T14:21:00+00:00"/>
    <meta property="og:title" content="Кобрата: По-добър съм и ще спечеля"/>
    <meta property="og:description" content="Мачът на българина с Букър е в неделя сутрин"/>
  </head>
  <body>
    <article>
      <h1>Кобрата: По-добър съм и ще спечеля</h1>
      <address><time datetime="2019-11-08T14:21:00+00:00">08 Nov 2019, 14:21</time> by <a rel="author">Пламен Вълков</a></address>
      <p>Кубрат Пулев участва в пресконференция с американския боксьор Райдел Букър във Фресно, Калифорния. Двубоят е в неделя рано сутринта наше време.</p>
      <p>"Опонентът ми е сериозен. Съсредоточен съм само върху този мач", заяви Кобрата, цитиран от БНР.</p>
      <p>Българинът има 27 победи и 1 загуба на профи ринга - от Владимир Кличко в мача за световната титла през ноември 2014 година.</p>
      <p>"В бокса нищо не е сигурно. Но аз съм тук, за да се бия и съм тук, за да победя. Добре подготвен съм и вярвам в себе си. Знам кой съм - аз един от най-добрите бойци в тежка категория. Моят съперник също е добър, но аз мисля, че съм много, много по-добър и ще спечеля. За мен това е един мач, с който ще натрупам повече опит. Ще ми се отрази добре. Трябва да съм на ринга, докато чакам реванша между Джошуа и Руис", добави Пулев.</p>
      <p>Букър дебютира на професионалния ринг през 2001 г. и записва 22 поредни успеха- Първата му загуба е от 2004-та, след нея американецът е вкаран в затвора. Той е уличен в притежание с намерение за разпространение на 1 кг кокаин.</p>
      <p>На 9 септември 2005 г. той получава ефективна присъда. В затвора лежи до 9 август 2017 г. След излизането си на свобода Букър се завръща на ринга. Първият му мач е през февруари 2018 г. и завършва с победа. След това постига още 3 победи и 1 загуба.</p>
    </article>
  </body>
</html>