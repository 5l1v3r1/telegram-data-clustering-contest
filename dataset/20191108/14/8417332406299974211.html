<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/08/Aftenbladet-Equinor-har-begynt-%C3%A5-lete-etter-ny-konsernsjef-20353438.ece"/>
    <meta property="og:site_name" content="adressa.no"/>
    <meta property="article:published_time" content="2019-11-08T14:47:42+00:00"/>
    <meta property="og:title" content="Aftenbladet: Equinor har begynt å lete etter ny konsernsjef"/>
    <meta property="og:description" content="Equinor-styret har ifølge Stavanger Aftenblad startet arbeidet med å finne konsernsjef Eldar Sætres erstatter."/>
  </head>
  <body>
    <article>
      <h1>Aftenbladet: Equinor har begynt å lete etter ny konsernsjef</h1>
      <address><time datetime="2019-11-08T14:47:42+00:00">08 Nov 2019, 14:47</time> by <a rel="author">(NTB) NTB</a></address>
      <p>Equinor-styret har ifølge Stavanger Aftenblad startet arbeidet med å finne konsernsjef Eldar Sætres erstatter.</p>
      <aside><a href="https://www.adressa.no/nyheter/innenriks/2019/11/08/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/08/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/08/javascript:void(0);">Del denne artikkelen på e-post</a></aside>
      <p>Det opplyser flere kilder uavhengig av hverandre til <a href="https://www.aftenbladet.no/aenergi/i/4qlQOo/equinor-har-begynt-aa-lete-etter-ny-konsernsjef">avisen</a>. Foreløpig er det ikke satt noen dato for når konsernsjefen skal slutte.</p>
      <p>Sætre (63) tok midlertidig over ledelsen av Nordens største selskap i oktober 2014 da Helge Lund gikk av. Sunnmøringen ble ansatt i stillingen 4. februar 2015.</p>
      <p>I slutten av oktober 2017 kom meldingen om at Eldar Sætre ikke ville benytte seg av muligheten til å bruke avtalen han hadde om å gå av med pensjon når han skulle fylle 62 år i februar 2018.</p>
      <p>I den nye avtalen ble det klart at Sætre vil gå av med pensjon senest når han fyller 67 år – i februar 2023 – men at han også har rett til å gå av tidligere. Da skal han varsle styrelederen ni måneder i forkant.</p>
      <p>(©NTB)</p>
    </article>
  </body>
</html>