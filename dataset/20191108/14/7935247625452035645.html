<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/zirve-yarisi-kizisti-214553h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T14:26:46+00:00"/>
    <meta property="og:title" content="Zirve yarışı kızıştı"/>
    <meta property="og:description" content="Bursaspor, yarın Bolu deplasmanından 3 puanla dönerse, kendisi gibi üst sıraları hedefleyen rakiplerinin birbirleriyle maç yapacak olması nenediyle milli araya ikinci sırada girebilir."/>
  </head>
  <body>
    <article>
      <h1>Zirve yarışı kızıştı</h1>
      <h2>Bursaspor, yarın Bolu deplasmanından 3 puanla dönerse, kendisi gibi üst sıraları hedefleyen rakiplerinin birbirleriyle maç yapacak olması nenediyle milli araya ikinci sırada girebilir.</h2>
      <address>
        <time datetime="2019-11-08T14:26:46+00:00">08 Nov 2019, 14:26</time>
      </address>
      <p>TFF 1. Lig'de 11. hafta zirve yarışında yer alan ekiplerin birbirleriyle yapacakları maçlara sahne olacak. Alt sıralardan kurtulma mücadelesi veren Boluspor'a konuk olacak Bursaspor da bu haftayı kayıpsız geçerse milli araya hem moralli girme fırsatı olacak hem de zirvenin hemen dibine yanaşacak. Ligde ilk 8 basamakta yer alan 6 takımın birbirleriyle karşılaşacak olması yeşil beyazlıları için büyük fırsat olacak. Ligde bugün 4. sırada yer alan Akhisarspor, evinde saat 14.00'te bir alt basamağındaki Büyükşehir Belediye Erzurumspor'u konuk edecek.</p>
      <p>
        <b>İLK 2 KOZLARINI PAYLAŞACAK</b>
      </p>
      <p>Ayrıca ilk 8'de yer alan iki ekipten 8. sıradaki Altay da bugün saat 19.00'da 6. Fatih Karagümrük'ü ağırlayacak. Bu iki maçın sonucuna göre Bursaspor'un yarın oynayacağı Boluspor maçı zirve yarışında ayrı bir önem taşıyacak. Ligde yarın ise ilk 2 basamakta yer alan ekipler karşılaşacak. Lider Hatayspor, bir alt basamağında yer alan Cesar Grup Ümraniyespor'u ağırlayacak. Bu maçlarda Bursaspor'un istediği sonuçların çıkması halinde yeşil beyazlılar, milli araya ikinci sırada girme şansına sahip olacak.</p>
    </article>
  </body>
</html>