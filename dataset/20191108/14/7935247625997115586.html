<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yesim-tekstilinunlu-konugu-214551h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T14:24:18+00:00"/>
    <meta property="og:title" content="Yeşim Tekstil'in ünlü konuğu "/>
    <meta property="og:description" content="Yeşim Tekstil'in ‘Bizim Eşit Dünyamız' projesinin ilk konuğu olan ünlü oyuncu Tuba Ünsal, sanat dünyasındaki cinsiyet eşitsizliğini sonlandırmak için çalıştığını söyledi. "/>
  </head>
  <body>
    <article>
      <h1>Yeşim Tekstil'in ünlü konuğu </h1>
      <h2>Yeşim Tekstil'in ‘Bizim Eşit Dünyamız' projesinin ilk konuğu olan ünlü oyuncu Tuba Ünsal, sanat dünyasındaki cinsiyet eşitsizliğini sonlandırmak için çalıştığını söyledi. </h2>
      <address>
        <time datetime="2019-11-08T14:24:18+00:00">08 Nov 2019, 14:24</time>
      </address>
      <p>
        <b>KENDİ REFORMUMU YAPTIM</b>
      </p>
      <p>Kurulduğundan bu yana “Kadın Dostu Firma” sloganıyla birçok çalışmaya imza atan Yeşim Tekstil'in 2013'ten bu yana etki alanını her geçen yıl genişleterek yayılımını sürdüren Kelebeğin Dünyası Projesi; ‘Bizim Eşit Dünyamız' adıyla yoluna devam edecek. Yeni projenin lansmanına konuk olan Tuba Ünsal, gerçekleştirdiği söyleşide “Benim de yaşadığım zor zamanlar oldu. Dizilerde günde 20 saatlere varan çalışma koşullarıyla anne olarak mücadele ettim. Zamanla kendi içimde reform yaptım. Çünkü anne mutluysa iş de verimli oluyor. Bunda sektör ayrımı yok” dedi.</p>
      <p>
        <b>ÜCRETLERDE EŞİTSİZLİK VAR</b>
      </p>
      <p>Bir çok alanda olduğu gibi sanat dünyasında da kadınların ikinci plarda olduğunu belirten Tuba Ünsal, cinsiyet eşitsizliğiyle mücadele ettiklerini belirtti. Ünsal, “Bizim sektörümüzde maalesef ücret eşitsizliği var. Kâğıt üzerinde eşit haklara sahipsek ve aynı şartlarda mücadele ediyorsak da neden oynadığımız yapımlarda erkekler daha fazla ücret alıyor? Kadın erkek eşitliği konusuna ilk önce kendi ailemizden başlamamız gerekiyor. Ben kendi hayatımda buna fazlasıyla özen gösteriyorum” diye konuştu. </p>
    </article>
  </body>
</html>