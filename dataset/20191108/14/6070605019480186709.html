<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/estils/Shopping-Night-Nit-Passeig-Gracia_0_2340366104.html"/>
    <meta property="og:site_name" content="Ara.cat"/>
    <meta property="article:published_time" content="2019-11-08T14:26:14+00:00"/>
    <meta property="og:title" content="La Shopping Night passa a dir-se La Nit del Passeig de Gràcia i se celebrarà el 19 de desembre"/>
    <meta property="og:description" content="El canvi de data és perquè no coincideixi amb el Black Friday, segons els organitzadors"/>
  </head>
  <body>
    <article>
      <h1>La Shopping Night passa a dir-se La Nit del Passeig de Gràcia i se celebrarà el 19 de desembre</h1>
      <h2>El canvi de data és perquè no coincideixi amb el Black Friday, segons els organitzadors</h2>
      <address>
        <time datetime="2019-11-08T14:26:14+00:00">08 Nov 2019, 14:26</time>
      </address>
      <p>Canvi de nom i de data. La fins ara coneguda com a Shopping Night passa a dir-se La Nit del Passeig de Gràcia. A més, en comptes de celebrar-se pels volts del Black Friday i de l'encesa de llums de Nadal, es farà el 19 de desembre, just abans de les festes nadalenques.</p>
      <p>Segons declaracions fetes a Betevé, el president de l’Associació Passeig de Gràcia, Lluís Sans, ha assegurat que aquest canvi de data es va decidir el setembre passat amb l'objectiu de "diferenciar-se del Black Friday, una marca molt potent que desdibuixava la Shopping Night". "Els comerciants no estaven satisfets amb el resultat”, ha afegit el també propietari de la botiga Santa Eulàlia.</p>
      <p>En els darrers anys, aquest esdeveniment s'ha convertit en una de les cites prenadalenques més importants de compres, música i gastronomia que se celebra al conegut passeig barceloní.</p>
    </article>
  </body>
</html>