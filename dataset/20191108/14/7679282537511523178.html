<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-eng-vs-nz-3rd-t20-fourth-umpire-of-match-was-former-porn-star-2838926.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T14:40:11+00:00"/>
    <meta property="og:title" content="ENG-NZ: तीसरे टी20 में इस पूर्व पोर्न स्टार ने निभाई थी 4th अंपायर की भूमिका"/>
    <meta property="og:description" content="इंग्लैंड और न्यूजीलैंड के बीच पांच नवंबर को खेले गए तीसरे टी-20 मैच में गार्थ स्टीराट अंपायरों की टीम का हिस्सा थे। मैच में चौथे अंपायर की भूमिका निभाने वाले 51 साल के स्टीराट पूर्व में पोर्न स्टार..."/>
  </head>
  <body>
    <article>
      <h1>ENG-NZ: तीसरे टी20 में इस पूर्व पोर्न स्टार ने निभाई थी 4th अंपायर की भूमिका</h1>
      <address><time datetime="2019-11-08T14:40:11+00:00">08 Nov 2019, 14:40</time> by <a rel="author">लाइव हिन्दुस्तान टीम,नई दिल्ली</a></address>
      <p>इंग्लैंड और न्यूजीलैंड के बीच पांच नवंबर को खेले गए तीसरे टी-20 मैच में गार्थ स्टीराट अंपायरों की टीम का हिस्सा थे। मैच में चौथे अंपायर की भूमिका निभाने वाले 51 साल के स्टीराट पूर्व में पोर्न स्टार रह चुके हैं। ब्रिटिश टैबलॉयड द सन के मुताबिक, स्टीराट एक मैग्जीन के लिए काम कर चुके हैं।</p>
      <p>खबर के मुताबिक उन्होंने पोर्न स्टार के तौर पर स्टीव पारनेल नाम से काम किया था। न्यूजीलैंड के खिलाड़ी स्टीराट के बारे में जानते हैं और उन्होंने इंग्लैंड के खिलाड़ियों को इस बात की जानकारी दी।</p>
      <p>
        <b>
          <a href="https://www.livehindustan.com/cricket/story-virender-sehwag-big-statement-says-the-way-rohit-hitting-sixes-even-virat-kohli-cant-do-2838632.html">'रोहित के 1 ओवर में 3 छक्के लगाने जैसी निरंतरता विराट में भी नहीं है'</a>
        </b>
      </p>
      <p>स्टीराट न्यूजीलैंड पेशेवर गोल्फर्स संघ के मुख्य कार्यकारी भी रह चुके हैं। 10 साल पहले जब उनकी गुप्त पहचान का खुलासा हुआ तो उन्हें पद से हटा दिया गया था। उसके बाद उन्होंने क्रिकेट में अंपायर के तौर पर सफल करियर बनाया और कई महिला अंतर्राष्ट्रीय मैचों में अंपायरिंग की। बता दें कि न्यूजीलैंड ने मंगलवार को यहां खेले गए तीसरे टी-20 मैच में शानदार प्रदर्शन करते हुए इंग्लैंड को 14 रनों से पराजित कर दिया। इस करीबी मुकाबले में जीत के साथ ही न्यूजीलैंड ने पांच मैचों की सीरीज में 2-1 की बढ़त बना ली है।</p>
      <p>
        <b>
          <a href="https://www.livehindustan.com/cricket/story-rishabh-pant-who-struggling-with-bad-form-got-support-from-bcci-president-sourav-ganguly-here-is-what-he-says-2838894.html">खराब फॉर्म से जूझ रहे ऋषभ पंत को मिला BCCI अध्यक्ष सौरव गांगुली का समर्थन</a>
        </b>
      </p>
      <p>न्यूजीलैंड ने टॉस जीतकर पहले बल्लेबाजी करते हुए निर्धारित 20 ओवर में सात विकेट के नुकसान पर 180 रन बनाए जिसके जवाब में इंग्लैंड की टीम सात विकेट पर 166 रन ही बना पाई। कॉलिन डी ग्रैंडहोम को उनकी शानदार अर्धशतकीय पारी के लिए 'मैन ऑफ द मैच' चुना गया।<br/> </p>
    </article>
  </body>
</html>