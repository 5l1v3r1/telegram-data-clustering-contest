<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277549/om-vervolgt-prediker-32-as-soennah-moskee-om-aanbevelen-vrouwenbesnijdenis.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-08T14:16:32+00:00"/>
    <meta property="og:title" content="OM vervolgt prediker (32) As-Soennah-moskee om aanbevelen vrouwenbesnijdenis"/>
    <meta property="og:description" content="Het Openbaar Ministerie (OM) heeft besloten om een medewerker van de Haagse As-Soennah-moskee te gaan vervolgen voor opruiing en aanzetten tot geweld tegen vrouwen. Zo heeft het OM vrijdag laten weten."/>
  </head>
  <body>
    <article>
      <h1>OM vervolgt prediker (32) As-Soennah-moskee om aanbevelen vrouwenbesnijdenis</h1>
      <address>
        <time datetime="2019-11-08T14:16:32+00:00">08 Nov 2019, 14:16</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/officier-aanklager-om-bon.jpg?itok=WlugXNE-"/>
        <figcaption>Foto: Archief EHF/ foto ter illustratie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/officier-aanklager-om-bon.jpg?itok=WlugXNE-"/>
        <figcaption>Foto: Archief EHF/ foto ter illustratie</figcaption>
      </figure>
      <p><b>Den Haag - </b>Het Openbaar Ministerie (OM) heeft besloten om een medewerker van de Haagse As-Soennah-moskee te gaan vervolgen voor opruiing en aanzetten tot geweld tegen vrouwen. Zo heeft het OM vrijdag laten weten.</p>
      <p><b>Den Haag - </b>Het Openbaar Ministerie (OM) heeft besloten om een medewerker van de Haagse As-Soennah-moskee te gaan vervolgen voor opruiing en aanzetten tot geweld tegen vrouwen. Zo heeft het OM vrijdag laten weten.</p>
      <h3>Filmpje</h3>
      <p>De 32-jarige Hagenaar was te zien in een filmpje op de website van de moskee waarin hij vrouwenbesnijdenis aanraadde. Vrouwenbesnijdenis is in Nederland strafbaar. Op 18 december aanstaande is er een regiezitting in deze zaak.</p>
      <h3>'Aanbevolen voor vrouwen'</h3>
      <p>Sinds het najaar van 2015 stond een webcollege op de site van de moskee. Daarin was de prediker te zien die in het Arabisch onder meer het volgende zei: "Besnijdenis is verplicht voor de mannen en aanbevolen voor de vrouwen. Het is niet verplicht voor de vrouwen. De wijsheid hierachter is dat de penis wordt gereinigd van de onreinheden wat zich op de voorhuid bevindt en bij de vrouw worden haar lusten minder."</p>
      <h3>Besluit</h3>
      <p>Op 8 november 2018 is de eerste aangifte gedaan in verband met deze uitspraak. Na vertaling, bestudering en juridische duiding van het filmpje, waarbij ook de vrijheid van meningsuiting en van religie in beschouwing zijn genomen, heeft het OM besloten dat de medewerker zich voor de rechter moet verantwoorden.</p>
    </article>
  </body>
</html>