<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/740585"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T03:32:00+00:00"/>
    <meta property="og:title" content="ลาซาด้าแนะใช้ฟีเจอร์ไลฟ์สดขายของได้ผลดี"/>
    <meta property="og:description" content="ลาซาด้า พัฒนาระบบอีคอมเมิร์ชเน้นหลากหลาย ใส่เทคโนโลยีทันสมัยรับพฤติกรรมนักชอป แนะผู้ขายใช้ฟีเจอร์ไลฟ์ ซึ่งมีผลตอบรับจากลูกค้าดีมาก ชาชอปเตรียมลุยเทศกาล 11.11"/>
  </head>
  <body>
    <article>
      <h1>ลาซาด้าแนะใช้ฟีเจอร์ไลฟ์สดขายของได้ผลดี</h1>
      <address>
        <time datetime="2019-11-08T03:32:00+00:00">08 Nov 2019, 03:32</time>
      </address>
      <p>
        <b>ลาซาด้า พัฒนาระบบอีคอมเมิร์ชเน้นหลากหลาย ใส่เทคโนโลยีทันสมัยรับพฤติกรรมนักชอป แนะผู้ขายใช้ฟีเจอร์ไลฟ์ ซึ่งมีผลตอบรับจากลูกค้าดีมาก ชาชอปเตรียมลุยเทศกาล 11.11</b>
      </p>
      <p>นางสาวภารดี สินธวณรงค์  ประธานเจ้าหน้าที่ฝ่ายการตลาดบริษัทลาซาด้า ประเทศไทย จำกัด  เปิดเผยว่า  ปัจจุบันลาซาด้า  มีผู้ใช้มากกว่า 50 ล้านคนต่อปี  การค้าออนไลน์ หรืออีคอมเมิร์ซเป็นอุตสาหกรรมที่น่าจับตามองมากที่สุดในเวลานี้<br/>ที่ผ่านมาลาซาด้าได้พัฒนาระบบอีคอมเมิร์ชให้ทันสมัย ทั้ง ระบบการขนส่ง  ระบบการชำระเงินที่หลากหลายรวมทั้งอีวอลเล็ตหรือลาซาด้าวอลเล็ต ซึ่งกำลังใช้งานแพร่หลายในไทย เติบโตขึ้นถึง 189%   รวมทั้งมีเทคโนโลยี AI เพื่อทำหน้าที่คาดเดาสินค้าให้ ในกรณีที่ผู้ซื้อมีตัวอย่างสินค้า แต่ไม่รู้ชื่อก็ใช้วิธีสแกน ซึ่งระบบAI ก็จะช่วยค้นหาให้  ฟีเจอร์ไลฟ์ เป็นอีกช่องทางอยากแนะนำให้ผู้ขายใช้ เพราะได้พูดคุยกับลูกค้าแบบเรียลไทม์ และมีผลตอบรับค่อนข้างดี</p>
      <figure>
        <img src="https://www.dailynews.co.th/admin/upload/20191108/news_vWPVjmPJBz104548_533.jpg?v=20191109072?v=2794"/>
      </figure>
      <p>อย่างไรก็ตาม  จากมหกรรมชอปปิง ลาซาด้า  11.11  ปีที่แล้วพบว่า ช่วงเที่ยงคืนถึงตี 1 มียอดคำสั่งซื้อสูงถึง 2.4 แสนรายการ สินค้าที่มีการเติบโตมากที่สุดในช่วงงานมหกรรมคือ กลุ่มสินค้าที่เกี่ยวข้องกับความสวยความงาม สินค้าแม่และเด็ก   ฯลฯ   ส่วนมหกรรมชอปปิง ลาซาด้า 11.11  ปีนี้ จะเริ่ม ในวันที่ 11 พ.ย.2562<br/> </p>
    </article>
  </body>
</html>