<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740594"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T03:50:00+00:00"/>
    <meta property="og:title" content="&quot;มณฑล&quot;แนะยผ.เป็นมืออาชีพ เป็นที่ยอมรับทุกกระทรวง"/>
    <meta property="og:description" content="“กรมโยธาฯ”จัดเสวนาถก “ผังเมืองแห่งอนาคต จุดเปลี่ยนประเทศไทย” “มณฑล” แนะยผ. ต้องเป็นที่ยอมรับทุกกระทรวง เพื่อขับเคลื่อนงานเน้นการพัฒนา-ทำอย่างมืออาชีพ "/>
  </head>
  <body>
    <article>
      <h1>"มณฑล"แนะยผ.เป็นมืออาชีพ เป็นที่ยอมรับทุกกระทรวง</h1>
      <address>
        <time datetime="2019-11-08T03:50:00+00:00">08 Nov 2019, 03:50</time>
      </address>
      <p>
        <b>“กรมโยธาฯ”จัดเสวนาถก “ผังเมืองแห่งอนาคต จุดเปลี่ยนประเทศไทย” “มณฑล” แนะยผ. ต้องเป็นที่ยอมรับทุกกระทรวง เพื่อขับเคลื่อนงานเน้นการพัฒนา-ทำอย่างมืออาชีพ </b>
      </p>
      <p>เมื่อวันที่ 8 พ.ย. ที่ห้องแกรนด์บอลรูม โรงแรม ดิ เอมเมอรัลด์ ถนนรัชดาภิเษก กทม. กรมโยธาธิการและผังเมือง (ผย.) จัดสัมมนาทางวิชาการเนื่องในวั​นผังเมืองโลก (World Town Planning Day) เรื่อง “ผังเมืองแห่งอนาคต จุดเปลี่ยนประเทศไทย” โดยนายมณฑล สุดประเสริฐ อธิบดีกรมป้องกั​นและบรรเทาสาธารณภัย (ปภ.) ในฐานะอดีตอธิบดีกรมโยธาธิ​การและผังเมือง (ยผ.)  เป็นประธานเปิดการสั​มมนาโดยมีผู้ร่วมสัมมนาประกอบด้​วย ผู้บริหารกรมโยธาธิการและผังเมื​อง จากส่วนกลางและส่วนภูมิภาคกว่า 300 คน<br/> <br/>โดยนายมณฑล กล่าวตอนหนึ่งว่า การวางและจัดทำผังเมืองเป็​นกลไกหลักที่มีความสำคัญต่​อการพัฒนาประเทศ เพราะการกำหนดนโยบายที่ชั​ดเจนในการบริหารการจัดทำผังเมื​องและการใช้ประโยชน์พื้นที่​และที่ดินในทุกระดับจะเป็นไปอย่​างมีประสิทธิภาพ ที่จะเป็นประโยชน์แก่เศรษฐกิจ สังคม ทรัพยากรธรรมชาติและสิ่งแวดล้อม ทั้งนี้เมื่อวันที่ 29 พ.ค. 2562 พระราชบัญญัติการผังเมือง พ.ศ. 2562 ได้ประกาศในราชกิจจานุเบกษา ซึ่งมีผลใช้บังคับวันที่ 25 พ.ย. 2562 เป็นการปรับปรุงพระราชบัญญัติ​การผังเมือง พ.ศ. 2518 ทั้งฉบับ ซึ่งมีความชัดเจนและมีสาระสำคั​ญเพิ่มขึ้นจากเดิมหลายประการ อาทิ ประเภทของผัง คณะกรรมการผังเมือง รูปแบบการประกาศใช้บังคับ การจัดทำธรรมนูญว่าด้วยการผั​งเมือง เป็นต้น <br/> <br/>ในการวางและจัดทำผังเมืองจะมี​ความสอดคล้องและเชื่อมโยงกัน ทำให้มีเครื่องมือในการบริหารจั​ดการผังเมืองได้เหมาะสมสอดคล้​องกับสภาพเศรษฐกิจ สังคมและสิ่งแวดล้อม ส่งผลให้ระบบการผังเมื​องของประเทศสอดคล้องเชื่อมโยงกั​นทั้งระบบ ตั้งแต่ระดับประเทศ ภาค จังหวัด เมืองและชนบท มีการกระจายอำนาจในการวางและจั​ดทำผังเมืองให้กับองค์​กรปกครองส่วนท้องถิ่น และสร้างการมีส่วนร่​วมของประชาชนผ่านกระบวนการรับฟั​งความคิดเห็นจากทุกภาคส่วน โดยมีคณะกรรมการนโยบายการผังเมื​องแห่งชาติเป็นผู้​กำหนดนโยบายและยุทธศาสตร์​ในการพัฒนาประเทศในภาพรวม และมีคณะกรรมการผังเมื​องและคณะกรรมการผังเมืองจังหวั​ดเป็นผู้กำกับดูแลหน่วยงานภาครั​ฐให้ปฏิบัติการเพื่อให้บรรลุวั​ตถุประสงค์ของการผังเมือง ซึ่งมีผลให้ประเทศได้รับการพั​ฒนาหรือทำให้ดียิ่งขึ้น มีความเป็นระเบี​ยบสวยงามและปลอดภัย<br/> <br/>“อย่างไรก็ตามการวางผังเมือง ถือเป็นงานที่มีความจำเป็นที่สุ​ดอย่างหนึ่ง เพราะมีความคาดหวังในการวางผั​งเมืองในการพัฒนาประเทศ ดังนั้นกรมโยธาฯ จะต้องเป็นที่ยอมรับของทุ​กกระทรวง เพื่อขับเคลื่อนงานการพัฒนาที่​เราทำ โดยต้องทำงานบนพื้​นฐานของความเป็นมืออาชีพ เพื่อให้ประชาชนได้เห็น” นายมณฑล กล่าว. <br/> <br/> <br/><br/> <br/> <br/> </p>
    </article>
  </body>
</html>