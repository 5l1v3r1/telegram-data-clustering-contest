<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ipl-2020-ravichandran-ashwin-to-delhi-capitals-for-rs-1-5-crore-also-asked-for-trent-boult-as-part-of-trade-off-2838067.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T03:15:29+00:00"/>
    <meta property="og:title" content="IPL 2020: जानिए KXIP और दिल्ली कैपिटल्स के बीच कितने करोड़ में हुई अश्विन की डील"/>
    <meta property="og:description" content="भारतीय क्रिकेट टीम के स्टार स्पिनर आर अश्विन इंडियन प्रीमियर लीग (आईपीएल) के आने वाले सीजन में दिल्ली कैपिटल्स की ओर से खेलेंगे। अश्विन के बदले में दिल्ली कैपिटल्स अब किंग्स इलेवन पंजाब को एक करोड़..."/>
  </head>
  <body>
    <article>
      <h1>IPL 2020: जानिए KXIP और दिल्ली कैपिटल्स के बीच कितने करोड़ में हुई अश्विन की डील</h1>
      <address><time datetime="2019-11-08T03:15:29+00:00">08 Nov 2019, 03:15</time> by <a rel="author">लाइव हिन्दुस्तान टीम,नई दिल्ली</a></address>
      <p>भारतीय क्रिकेट टीम के स्टार स्पिनर आर अश्विन इंडियन प्रीमियर लीग (आईपीएल) के आने वाले सीजन में दिल्ली कैपिटल्स की ओर से खेलेंगे। अश्विन के बदले में दिल्ली कैपिटल्स अब किंग्स इलेवन पंजाब को एक करोड़ रुपये देगा। 14 नवंबर को आईपीएल ट्रांसफर विंडो खत्म हो जाएगा और अगले महीने 19 तारीख को आईपीएल 2020 के लिए खिलाड़ियों की नीलामी होगी। एक करोड़ रुपये के अलावा दिल्ली कैपिटल्स ने किंग्स इलेवन पंजाब को अपना ऑलराउंडर जगदीश सूचित दे दिया है।</p>
      <p>किंग्स इलेवन पंजाब दिल्ली कैपिटल्स के ट्रेंट बोल्ट को अपनी टीम में शामिल करना चाहता था, लेकिन दिल्ली कैपिटल्स इस पर राजी नहीं हुई। किंग्स इलेवन पंजाब के को-ओनर नेस वाडिया ने कहा, 'हर कोई इस डील से खुश है। हम सभी खुश हैं, अश्विन खुश हैं और दिल्ली कैपिटल्स भी खुश है। हम तीन टीमों से बात कर रहे थे और अंत में इस फैसले पर आए। हम अश्विन को भविष्य के लिए शुभकामनाएं देते हैं।' अश्विन को दिल्ली कैपिटल्स की ओर से 7.6 करोड़ दिए जा सकते हैं, जो कि उनकी ऑक्शन वैल्यू थी। </p>
      <h3>
        <a href="https://www.livehindustan.com/cricket/story-ind-vs-ban-here-is-what-rohit-sharma-on-his-says-after-completing-100-matches-in-t20-international-2837273.html">IND vs BAN: टी20 क्रिकेट में यह खास 'शतक' बनाने के बाद जानें रोहित शर्मा ने क्‍या कहा</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-rohit-sharma-hold-the-record-of-most-sixes-in-calendar-year-for-the-third-time-2837498.html">INDvsBAN: रोहित शर्मा ने बनाया छक्कों का ऐसा रिकॉर्ड जो आज तक कोई नहीं बना पाया</a>
      </h3>
      <p>अश्विन की कप्तानी में किंग्स इलेवन पंजाब ने पिछले दो सीजन की शुरुआत में तो अच्छा प्रदर्शन किया लेकिन सेकेंड हाफ में प्रदर्शन काफी खराब रहा। 2018 में टीम सातवें जबकि 2019 में टीम छठे नंबर पर रही। अश्विन पिछले काफी समय से भारत की टेस्ट टीम का हिस्सा ही रहे हैं, उन्हें वनडे और टी20 के लिए टीम में नहीं चुना गया है। उन्होंने हालांकि हाल में टेस्ट क्रिकेट में काफी अच्छा प्रदर्शन किया है।</p>
    </article>
  </body>
</html>