<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740583"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T03:19:00+00:00"/>
    <meta property="og:title" content="เผยกมธ.แก้รธน.มีคนนอก ย้ำปธ.ต้องเป็นของแกนนำรบ."/>
    <meta property="og:description" content="“พุทธิพงษ์” ย้ำประธานแก้รธน.ควรเป็นคนพรรคแกนนำรัฐบาล  เชื่อปมดัน “สุชาติ” ชน “มาร์ค”ชิงเก้าอี้ ไม่ทำแตกกับปชป. เผย 2-3 สรุปรายชื่อกมธ.สัดส่วนพปชร. แย้มมีคนนอกด้วย"/>
  </head>
  <body>
    <article>
      <h1>เผยกมธ.แก้รธน.มีคนนอก ย้ำปธ.ต้องเป็นของแกนนำรบ.</h1>
      <address>
        <time datetime="2019-11-08T03:19:00+00:00">08 Nov 2019, 03:19</time>
      </address>
      <figure>
        <img src="https://www.dailynews.co.th/admin/upload/20191108/news_AsSfdgujvB103153_533.jpg?v=20191108113"/>
      </figure>
      <p>
        <b>“พุทธิพงษ์” ย้ำประธานแก้รธน.ควรเป็นคนพรรคแกนนำรัฐบาล  เชื่อปมดัน “สุชาติ” ชน “มาร์ค”ชิงเก้าอี้ ไม่ทำแตกกับปชป. เผย 2-3 สรุปรายชื่อกมธ.สัดส่วนพปชร. แย้มมีคนนอกด้วย</b>
      </p>
      <p> <br/>เมื่อวันที่ 8 พ.ย. ที่ทำเนียบรัฐบาล นายพุทธิพงษ์ ปุณณกันต์ รมว.ดิจิทัลเพื่อเศรษฐกิจและสั​งคม (ดีอีเอส) ในฐานะกรรมการบริหารพรรคพลั​งประชารัฐ (พปชร.)กล่าวถึงการตั้​งคณะกรรมาธิการวิสามัญศึกษาปั​ญหาและแนวทางการแก้ไขรัฐธรรมนูญ ว่า กมธ.ชุดนี้ตั้งขึ้นเพื่อศึ​กษาการแก้ไขรัฐธรรมนูญ ยังไม่ถึงขั้นแก้รัฐธรรมนูญ  ซึ่งหลายพรรคการเมืองมีความเห็​นที่แตกต่างกันในหลายประเด็น จึงมีการพูดคุยกันว่าควรจะมี​ประธานและกมธ.ที่สามารถควบคุ​มการประชุมได้ดีเพื่อให้อยู่​ในประเด็น หลีกเลี่ยงการต่อว่าต่อขานกัน ให้เป็นเรื่องของการศึกษาเท่านั้​น<br/><br/>เมื่อถามว่าข้อสรุปของพรรคพปชร.​จะเสนอนายสุชาติ ตันเจริญ รองประธานสภาผู้แทนราษฎรคนที่​หนึ่ง หรือสนับสนุนนายอภิสิทธิ์ เวชชาชีวะ อดีตนายกรัฐมนตรีและอดีตหัวหน้​าพรรคประชาธิปัตย์ เป็นประธานกมธ.แก้รัฐธรรมนูญ นายพุทธิพงษ์ กล่าวว่า ตนคิดว่าพรรคก็อยากให้เป็​นคนของพปชร. ซึ่งนายสุชาติเป็นคนหนึ่งที่ถู​กพูดถึง และอาจเปลี่ยนแปลงได้  เพราะพรรคพปชร.ถือเป็​นแกนนำและอยู่ในขั้นตอนการศึกษา อย่างไรก็ตาม ขณะนี้กำลังสรรหาบุคลากรบางส่​วนอยู่บ้าง อาจจะเป็นคนนอกที่มีความเชี่​ยวชาญ มีความรู้ ความเข้าใจเรื่องแก้รัฐธรรมนูญ และเป็นคนกลางที่สามารถหาข้อสรุ​ปการแก้ไขรัฐธรรมนูญได้<br/><br/>เมื่อถามต่อว่าพรรคพปชร.จะได้ข้​อสรุปเมื่อใดสำหรับรายชื่อกมธ.​แก้รัฐธรรมนูญ ในสัดส่วนของพรรคพปชร. นายพุทธิพงษ์ กล่าวว่า ตนคิดว่าภายใน 2-3 วันนี้หรือสัปดาห์หน้าจะได้​รายชื่อแน่นอน และคิดว่ามีความเป็นไปได้สูงที่​จะเป็นคนนอกด้วย โดยมี 2-3 รายชื่อแล้วที่ได้พูดคุยกันไว้ แต่ยังไม่สามารถเปิดเผยได้ เพราะต้องทาบทามก่อน เนื่องจากเป็นผู้ใหญ่ ที่รู้เรื่องกมธ. และมีความรู้ ความสามารถ มีประสบการณ์ในเรื่องร่างรั​ฐธรรมนูญ<br/><br/>เมื่อถามย้ำว่า นายมีชัย ฤชุพันธุ์ อดีตประธานกรรมการร่างรัฐธรรมนู​ญ(กรธ.)นายบวรศักดิ์ อุวรรณโณ อดีตประธานคณะกรรมาธิการยกร่​างรัฐธรรมนูญ อยู่ในผู้ที่จะทาบทามหรือไม่ นายพุทธิพงษ์ กล่าวว่า เอาไว้ให้ทางพรรคตัดสิ​นใจและทาบทามก่อน ส่วนการชิงตำแหน่งประธานกมธ.แก้​รัฐธรรมนูญ จะทำให้พรรคพปชร.กับพรรคประชาธิ​ปัตย์ มีปัญหากันหรือไม่นั้น เรื่องนี้ไม่มีแน่นอน พูดคุยกันอย่างดี และมีการหารือร่วมกันมาตลอดว่​าแนวทางเป็นอย่างไร เท่าที่ทราบทุกอย่างเป็​นการโยนหินถามทาง ยังไม่ได้มีการสรุป  <br/><br/>ส่วนมีกระแสข่าวว่าหลังประชุ​มคณะรัฐมนตรี (ครม.)เมื่อวันที่ 6 พ.ย.ที่ผ่านมา มีหารือกันของรัฐมนตรีพรรคพปชร.​กับนายวิษณุ เครืองาม รองนายกรัฐมนตรี ถึงการแก้ไขรัฐธรรมนูญและตัวบุ​คคลที่จะมาเป็นประธานกมธ.แก้รั​ฐธรรมนูญนั้น  ก็ไม่แปลกอะไรที่แกนนำรั​ฐบาลจะพูดคุยเพื่อทำความเข้าใจ ทิศทางที่ออกไปสู่ประชาชนก็​จะเป็นทิศทางเดียวกัน เพื่อไม่ให้เกิดปัญหา ไม่ใช่ต่างคนต่างพูด ต่างคนต่างคิด.</p>
    </article>
  </body>
</html>