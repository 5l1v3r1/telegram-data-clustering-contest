<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740587"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T03:50:00+00:00"/>
    <meta property="og:title" content="'ใบปอ'ร่ำไห้เมียคู่กรณีไม่ถือโทษ ขอผู้ตายอโหสิฯให้ด้วย"/>
    <meta property="og:description" content="“ใบปอ รัตติยา”โพสต์เสียใจคู่กรณีถูกชนดับ ยืนยันคนขับของตนเองไม่ได้หลับในหรือมึนเมา พร้อมขอบคุณภรรยาผู้เสียชีวิตไม่ถือโทษแถมมีน้ำใจถามไถ่อาการ ขอผู้ตายอโหสิกรรมให้ด้วย"/>
  </head>
  <body>
    <article>
      <h1>'ใบปอ'ร่ำไห้เมียคู่กรณีไม่ถือโทษ ขอผู้ตายอโหสิฯให้ด้วย</h1>
      <address>
        <time datetime="2019-11-08T03:50:00+00:00">08 Nov 2019, 03:50</time>
      </address>
      <p>
        <b>“ใบปอ รัตติยา”โพสต์เสียใจคู่กรณีถูกชนดับ ยืนยันคนขับของตนเองไม่ได้หลับในหรือมึนเมา พร้อมขอบคุณภรรยาผู้เสียชีวิตไม่ถือโทษแถมมีน้ำใจถามไถ่อาการ ขอผู้ตายอโหสิกรรมให้ด้วย</b>
      </p>
      <p>จากกรณี น.ส.รัตติยา พลเสน หรือ "ใบปอ รัตติยา" นักร้องลูกทุ่งสาวชื่อดัง ค่ายไหทองคำ ฉายา"ราชินีรถแห่" พร้อมทีมงานประสบอุบัติเหตุรถยนต์พุ่งตกลงคลองน้ำข้างทางบาดเจ็บยกคัน ขณะที่จยย.คู่กรณีเสียชีวิตคาถนน เหตุเกิดบนถนนสายบ้านบ่อ-หนองแปน ต.ธัญญา อ.กมลาไสย จ.กาฬสินธุ์ เมื่อวันที่ 6 พ.ย.ที่ผ่านมา<br/><br/>เมื่อวันที่ 8 พ.ย. เพจเฟซบุ๊ก ใบปอ รัตติยา ได้โพสต์ข้อความระบุว่า  นี่คือโพสต์เเรกของปอ ก่อนอื่นปอต้องขอแสดงความเสียใจกับญาติผู้เสียชีวิตมากๆนะคะ ซึ่งจะหาคำสวยหรูเเค่ไหนก็ไม่อาจเทียบเท่ากับชีวิตคุณตาเเละญาติได้เลย วันเกิดเหตุทางเราไม่ได้มีอาการมึนเมา ไม่ได้หลับในเพราะเราได้นอนมาเต็มอิ่ม ปอนั่งหน้าคู่คนขับเห็นเหตุการณ์ แทบทุกอย่าง. เรามาทางตรงมาจากโพนทอง มุ่งหน้าปลายทางโกสุมพิสัย คุณตาขับรถออกจากหมู่บ้านตรงข้ามเพื่อจะข้ามไปอีกฝั่ง<br/><br/>ทางเราพยายามหักหลบเเล้ว เเต่ไม่พ้น ชนเข้ากับมอเตอร์ไซคุณตา ตอนนั้นคนที่เหตุการณ์บอกว่าเหตุการณ์เกิดขึ้นเร็วมาก เเต่สำหรับปอที่อยู่ในรถมันเหมือนภาพสโลว รถหมุนตีลังกามากกว่า 5 รอบได้ ในใจตอนนั้นคิดแค่ว่าภาพทุกอย่างมันเหมือนละคร ชีวิตคนเราสั้นจริงๆ เราคงไม่รอดแล้วล่ะ เเล้วรถเราก็ตกลงไปในคลองน้ำ</p>
      <figure>
        <img src="https://www.dailynews.co.th/admin/upload/20191108/news_eHpGWDvjVh104237_533.jpg?v=20191108133?v=9489"/>
      </figure>
      <p>จากนั้นพยายามรวมสติ ถามน้องสาวก่อน(ปาร์ตี้)ว่าเป็นอะไรไหม น้องบอกไหวอยู่  เลยหันไปถามคนขับ(แป้ง) บอกว่าเจ็บนิดนึง  แล้วจึงหันถามข้างหลังเเล้วปรายล่ะ(น้องชาย) ปาร์ตี้บอกไม่เห็นปราย ปอเลยคิดกลัวน้องจมน้ำเลยรีบเปิดประตูรถออกไปหาในน้ำ เลยทำให้น้ำเข้ารถเร็วมาก แป้งตกใจรีบปีนมาทางประตูหลัง มาช่วยปราย คำแรกที่เเป้งพูดคือแป้งขอโทษ จริงๆแล้วปอว่าเเป้งทำได้ดีเต็มที่เเล้ว เจอแล้วปาร์ตี้ตะโกน เห็นสภาพปรายหลุดออกจากรถครึ่งตัวอยู่ในน้ำ และอยู่ใต้ท้องรถ หัวหมุนกับกอหญ้า ปรายสลบ ในจมูกมีคราบน้ำคลอง เเละขี้โคลนติดเต็มหัว จากนั้นก็มีคนมาช่วยพาปรายกับแป้งส่ง รพ.ไปก่อน เพราะสองคนนี้อาการหนักและสลบวูบ มองไปฝั่งคุณตาเจ้าหน้าที่ได้เอาผ้าปิดหน้าแล้ว  ปอได้เเต่มองจากตรงนี้ตรงคนละฝั่งถนนปอไม่กล้าแม้แต่จะเดินไปดู ทั้งที่ตอนนั้นปอไม่มีอาการเจ็บปวดตรงไหนในร่างกาย เสียใจตกใจสารพัดความคิดในสมอง</p>
      <figure>
        <img src="https://www.dailynews.co.th/admin/upload/20191108/news_uJcLkZCDqL104236_533.jpg?v=20191108133?v=5349"/>
      </figure>
      <p>ผ่านไประมาน 15 นาทีปอเริ่มปวดตามซีกซ้าย เเละหัวปาร์ตี้เริ่มรู้สึกเจ็บตามตัว และปวดหัว ทีมกู้ภัยจึงนำตัวเราสองคนส่ง รพ กมลาไสย. ต่อมาเราทั้งสี่คนถูกส่งตัวไปที่ รพ.กาฬสินธุ์. ทีมงานทีมออดิโอก็เดินทางมาดูอาการ  มีเอฟซีที่อยู่บ้านเกิดเหตุตามมาดูอาการก็ได้ฝากขอเบอร์ครอบครัวผู้เสียชีวิตไว้ จนเวลาห้าทุ่ม เราทำเรื่องย้ายมา รพ. ร้อยเอ็ดธนบุรี ตรวจร่างกายเเสกนทุกอย่างเสร็จตอนตีสาม. ผลอาการ แป้ง ปราย ปอ ปาร์ตี้ อาการหนักสุดตามลำดับ เเต่ถือว่าเราโชคดีมากจากสภาพรถแบบนั้น<br/><br/>เช้ารุ่งขึ้น พ่อกับเเม่ได้นำหรีดไปแสดงความเสียใจกับญาติผู้เสียชีวิต พร้อมเเจ้งจำนงขอเป็นเจ้าภาพสวดอภิธรรม 2 คืน (นำศพไว้2คืน) เเละมอบเงินช่วยงานเบื้องต้น10,000บาท และปอได้คุยโทรศัพท์กับญาติคุณตาด้วย(ภรรยา) ตอนเย็น ปอขออนุญาตหมอออก รพ ชั่วคราว 2 ชม เพื่อเดินทางไปเคารพศพ และนำหรีดไปด้วยตัวเอง พร้อมนายห้างประจักษ์ไชย(เดินทางมาจากกรุงเทพ) เเละพี่ตุ๊ดนาฬิกา  แป้ง(แป้งยังเดินไม่ไหวต้องนั่งรถเข็นเเต่เเป้งอยากไปกราบศพคุณตา) เเละพ่อแม่ นายห้างได้ช่วยเหลือครอบครัวผู้เสียชีวิตอีก 10,000 บาท พร้อมหรีดดอกไม้ ทางคุณยาย(ภรรยาผู้ตาย)ใจดีกับปอมาก ถามไถ่หนูเจ็บตรงไหนลูกหายไวๆนะ ขอให้ทุกคนหายไวไว แม่ไม่ได้โทษใครเรื่องเเบบห้ามกันไม่ได้  เราก็ร้องไห้กอดกัน ปอเอาเบอร์ให้ไว้เพื่อขาดเหลืออะไรให้เเจ้งได้เลย</p>
      <figure>
        <img src="https://www.dailynews.co.th/admin/upload/20191108/news_oJYWsNEDCW104236_533.jpg?v=20191108133?v=9319"/>
      </figure>
      <p>มันเจ็บปวดมากนะทั้งเค้าเเละเราฝั่งทางเราคุณหมอให้เเอดมิดต่ออีก 1 คืน เเต่ผลการตรวจปลอดภัยทุกคน คาดว่าพรุ่งนี้( 8 พ.ย)คงได้กลับไปพักฟื้นที่บ้าน<br/>สิ่งที่ต้องทำคือ ให้กำลังใจกัน เยียวยากันดูเเลกันทุกฝ่ายทั้งสภาพร่างกายเเละจิตใจ ข้าวของที่เสียไปเราหาใหม่ ชีวิตสำคัญสุด<br/>#ขอโทษแฟนคลับที่รอขอโทษที่ปอไปไม่ไหว<br/>#ขอบคุณทุกคนที่ให้กำลังใจเเละถามไถ่เข้ามา<br/>#ขอบคุณสำหรับคนที่เดินทางมาเยี่ยม<br/>#เรื่องที่ไม่อยากให้เกิด. #ไม่เกิดกับใครไม่เข้าใจ<br/>#คืนนี้คงข่มตาหลับยาก<br/>#วันที่เจ็บปวด #เรื่องที่ทรมานใจ<br/>อโหสิกรรมให้หนูด้วยใช้รถใช้ถนนระวังที่สุด สวมหมวกกันน็อก คาดเข็มขัดนิรภัยด้วยช่วยได้เยอะจริงๆ พระคุณพ่อแม่คุ้มครอง</p>
      <figure>
        <img src="https://www.dailynews.co.th/admin/upload/20191108/news_OAhdwUvgYW104237_533.jpg?v=20191108133?v=8555"/>
      </figure>
      <p>ขอบคุณภาพและข้อความจากเพจ ใบปอ รัตติยา<br/><br/>อ่านข่าวที่เกี่ยวข้อง<br/><br/><a href="https://www.dailynews.co.th/regional/740363">'ใบปอ รัตติยา'ราชินีรถแห่ รถชนจยย.พลิกคว่ำตกคลอง.</a>..</p>
    </article>
  </body>
</html>