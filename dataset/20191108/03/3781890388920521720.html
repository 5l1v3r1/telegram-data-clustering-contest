<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740588"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T03:40:00+00:00"/>
    <meta property="og:title" content="'บิ๊กป้อม'ปัดตอบถล่มชรบ.เป็นพวกก่อการร้าย"/>
    <meta property="og:description" content="“บิ๊กป้อม” เสียใจเหตุโจรใต้ยิงถล่มชรบ. เผยสั่ง “ผบ.ตร.-แม่ทัพภาค4”ลงพื้นที่ตรวจสอบ ปัดตอบเป็นก่อการร้ายหรือไม่"/>
  </head>
  <body>
    <article>
      <h1>'บิ๊กป้อม'ปัดตอบถล่มชรบ.เป็นพวกก่อการร้าย</h1>
      <address>
        <time datetime="2019-11-08T03:40:00+00:00">08 Nov 2019, 03:40</time>
      </address>
      <p>
        <b>“บิ๊กป้อม” เสียใจเหตุโจรใต้ยิงถล่มชรบ. เผยสั่ง “ผบ.ตร.-แม่ทัพภาค4”ลงพื้นที่ตรวจสอบ ปัดตอบเป็นก่อการร้ายหรือไม่</b>
      </p>
      <p>เมื่อวันที่ 8 พ.ย. ที่ทำเนียบรัฐบาล พล.อ.ประวิตร วงษ์สุวรรณ รองนายกรัฐมนตรี กล่าวถึงเหตุการณ์ความรุนแรงในพื้นที่จังหวัดยะลา ส่งผลให้มีเจ้าหน้าที่ชุดรักษาความปลอดภัยหมู่บ้าน (ชรบ.) เสียชีวิตถึง 15 ราย เมื่อวันที่ 5 พ.ย.ที่ผ่านมา โดยเพียงสั้นๆ ว่า “นายกรัฐมนตรีได้สั่งการไปหมดแล้ว ขอแสดงความเสียใจด้วย อย่างไรก็ตาม ผู้บัญชาการตำรวจแห่งชาติ (ผบ.ตร.) และแม่ทัพภาค 4 ได้ลงพื้นที่ตรวจสอบแล้ว”<br/><br/>เมื่อถามว่าเหตุการณ์ความไม่สงบดังกล่าวมีผู้เสียชีวิตถึง 15 ราย ถือเป็นการก่อการร้ายหรือไม่ พล.อ.ประวิตร ปฏิเสธที่จะตอบคำถามดังกล่าว<br/><br/>อย่างไรก็ตาม ผู้สื่อข่าวพยายามซักถามเกี่ยวกับปรับแผนจัดกำลังชรบ.หลังจากเหตุการณ์ที่เกิดขึ้นอย่างไร ซึ่งพล.อ.ประวิตร ไม่ได้ตอบคำถามดังกล่าว ก่อนเดินเข้าไปในตึกสันติไมตรีทันที เพื่อร่วมงานสรุปผลการปฏิบัติงานประจำปี 2562 และแถลงแผนการปฏิบัติงานประจำปี 2563 ของกองอำนวยการรักษาความมั่นคงภายในราชอาณาจักร (กอ.รมน.)<br/><br/> </p>
    </article>
  </body>
</html>