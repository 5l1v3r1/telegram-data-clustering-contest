<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/svitoviy-borg-pobiv-usi-mozhlivi-ta-nemozhlivi-rekordi-328888_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T03:41:00+00:00"/>
    <meta property="og:title" content="Світовий борг побив усі можливі та неможливі рекорди"/>
    <meta property="og:description" content="Дві третини загального боргу припадає на приватний сектор, а 43% держав з низькими доходами ризикують загрузнути у боргах."/>
  </head>
  <body>
    <article>
      <h1>Світовий борг побив усі можливі та неможливі рекорди</h1>
      <h2>Дві третини загального боргу припадає на приватний сектор, а 43% держав з низькими доходами ризикують "загрузнути" у боргах.</h2>
      <address>
        <time datetime="2019-11-08T03:41:00+00:00">08 Nov 2019, 03:41</time>
      </address>
      <p>Загальний обсяг <a href="https://dt.ua/ECONOMICS/derzhborg-zbilshivsya-u-veresni-na-1-03-mlrd-327788_.html"><b>державного та приватного боргу</b></a> б'є всі можливі рекорди – за десять місяців 2019 року він досяг 230% світового ВВП, що еквівалентно сумі у 188 трильйонів доларів, заявила директор-розпорядник Міжнародного валютного фонду (МВФ) Крісталіна Георгієва, повідомляє "<a href="https://korrespondent.net/business/financial/4158078-myrovoi-dolh-dostyh-rekorda">Корреспондент</a>".</p>
      <p>Дві третини загального боргу, за словами Георгієвої, припадає на приватний сектор.</p>
      <p>"Держборг країн знаходиться на рівні, який в останній раз спостерігався під час боргової кризи 1980-х років. У країнах з низьким рівнем доходу за останні п'ять років відбулося різке збільшення заборгованості", – розповіла глава МВФ.</p>
      <p>Згідно з оцінкою Фонду, близько 43% держав, що мають низький рівень доходу, або схильні до ризиків потрапити у борги, або вже знаходяться у такому тяжкому становищі.</p>
      <p>Раніше повідомлялося про те, що до кінця 2020 року Україні <b><a href="https://dt.ua/ECONOMICS/valoviy-zovnishniy-borg-ukrayini-perevischiv-115-mlrd-dolariv-nbu-323949_.html">належить виплатити 24,8 млрд доларів</a></b> зовнішніх запозичень. Нагадаємо, на початку вересня <b><a href="https://zn.ua/ECONOMICS/ukraina-do-konca-dnya-pogasit-1-1-mlrd-gosudarstvennogo-dolga-minfin-328811_.html">Мінфін виплатив 1,1 млрд доларів</a></b> держборгу за єврооблігаціями 2015 року. <b><a href="https://dt.ua/ECONOMICS/mizhnarodni-rezervi-ukrayini-v-serpni-zrosli-na-0-8-322790_.html">Міжнародні резерви НБУ</a></b> на сьогодні за даними на 1 вересня складають $ 22,015 млрд.</p>
      <footer>За матеріалами: <a href="https://dt.ua/go/aHR0cDovL3VhLmtvcnJlc3BvbmRlbnQubmV0Lw==">Корреспондент.net</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>