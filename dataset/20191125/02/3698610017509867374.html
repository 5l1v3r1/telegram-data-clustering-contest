<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-hersonskiy-oblasti-na-robochomu-misci-pomer-zastupnik-golovi-rayadministraciyi-330753_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T02:32:00+00:00"/>
    <meta property="og:title" content="У Херсонській області на робочому місці помер заступник голови райадміністрації"/>
    <meta property="og:description" content="Смерть чоловіка була несподіваною і майже миттєвою"/>
  </head>
  <body>
    <article>
      <h1>У Херсонській області на робочому місці помер заступник голови райадміністрації</h1>
      <h2>Смерть чоловіка була несподіваною і майже миттєвою</h2>
      <address>
        <time datetime="2019-11-25T02:32:00+00:00">25 Nov 2019, 02:32</time>
      </address>
      <p>В Горностаївському районі на Херсонщині поховали заступника голови райадміністрації - <a href="https://dt.ua/CULTURE/pomer-ukrayinskiy-aktor-david-babayev-330741_.html"><b>чоловік помер</b></a> прямо на робочому місці.</p>
      <p>Олександр Шум пропрацював в РДА понад 20 років на різних посадах, а в 2006 році його призначили заступником голови ОДА. Він був одним із наймолодших районних керівників на той час. Нещодавно Олександр Шум повернувся з відпустки по догляду за дитиною до досягнення нею трирічного віку.</p>
      <p>"Незважаючи на те, що швидка допомога приїхала оперативно, врятувати чоловіка не вдалося. Його серце зупинилося за лічені хвилини. Колеги померлого кажуть, що він ніколи не скаржився на проблеми зі здоров'ям і не звертався до лікарів. Як з'ясувалося вже після його смерті, у 45-річного Олександра Шума були серйозні проблеми з серцем", – пишуть місцеві ЗМІ.</p>
      <p>У Києві помер <b><a href="https://dt.ua/UKRAINE/zamah-na-veterana-ato-i-yogo-druzhinu-policiya-zatrimala-sina-poterpiloyi-329157_.html">жорстоко побитий ветеран війни в Донбасі Ігор Панов</a></b>(псевдо "Хан"). 10 листопада на учасника АТО Ігоря Панова і його дружину Оксану Кавецьку напали в під'їзді будинку на вулиці Кіпріанова у Києві. Побите подружжя виявили сусіди: обидва були без свідомості, з відкритими черепно-мозковими травмами.</p>
      <p>За підозрою в <b><a href="https://dt.ua/UKRAINE/zamah-na-veterana-ato-panova-ta-yogo-druzhinu-zatrimanim-povidomili-pro-pidozru-329293_.html">побитті ветерана і його дружини</a></b> поліція затримала сина Кавецької і його товариша. За версією слідства, молодк мав образу на матір і її чоловіка: напередодні він приїжджав до неї додому і намагався побити, але за жінку заступився Панов.</p>
      <p>Правоохоронці кваліфікували напад на подружжя як замах на вбивство. Кримінальне провадження зареєстровано за ч. 2 ст. 15 (замах на злочин) і ч. 2. ст. 115 (умисне вбивство) Кримінального кодексу. <a href="https://dt.ua/UKRAINE/pidozryuvanih-u-zhorstokomu-pobitti-veterana-ato-i-yogo-druzhini-zaareshtuvali-329418_.html"><b>Суд відправив підозрюваних під арешт</b></a> на 60 діб без права на заставу.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>