<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/ramnicu-valcea/foto-cladirea-capabila-capteze-8-tone-emisii-carbon-emita-6-tone-oxigen-mai-mare-zid-verdeata-europa-1_5dda93ed5163ec42715d271d/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T02:19:08+00:00"/>
    <meta property="og:title" content="FOTO Clădirea capabilă să capteze 8 tone de emisii de carbon şi să emită 6 tone de oxigen. Cel mai mare zid de verdeaţă din Europa"/>
    <meta property="og:description" content="Englezii au găsit o soluţie extraordinară împotriva poluării urbane: o clădire care va avea toată faţada acoperită cu verdeaţă menită să absoarbă opt tone de emisii poluante."/>
  </head>
  <body>
    <article>
      <h1>FOTO Clădirea capabilă să capteze 8 tone de emisii de carbon şi să emită 6 tone de oxigen. Cel mai mare zid de verdeaţă din Europa</h1>
      <address><time datetime="2019-11-25T02:19:08+00:00">25 Nov 2019, 02:19</time> by <a rel="author">Daciana Mitrache</a></address>
      <h4>Englezii au găsit o soluţie extraordinară împotriva poluării urbane: o clădire care va avea toată faţada acoperită cu verdeaţă menită să absoarbă opt tone de emisii poluante.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/bucuresti/resedinta-athanasovici-eleganta-alta-data-1_5dcbb0705163ec4271f743df/index.html"/>
        <a href="https://adevarul.ro/locale/brasov/foto-lupta-autoritatile-poluarea-caruta-statie-mobila-masurare-calitatii-aerului-codlea-Iti-vine-razi-plangi-1_5dd40f3b5163ec4271308cdc/index.html"/>
      </related>
      <p>
        <a href="https://adevarul.ro/locale/ramnicu-valcea/cladirea-citicape-londra-zidul-verdeata-capabil-emita-6-tone-oxigen-capteze-8-tone-emisii-carbon-7_5dda9bac5163ec42715d738b/index.html">
          <b>GALERIE FOTO</b>
        </a>
      </p>
      <p>O clădire de 11 etaje din Londra, care va găzdui un hotel de cinci stele, un bar pe acoperiş, un centru spa, dar şi spaţii pentru birouri, va deveni cel mai mare perete de verdeaţă din Europa.</p>
      <p>Este vorba despre clădirea cu utilizarea mixtă - Citicape, menită să îmbunătăţească pe cât posibil calitatea aerului urban. </p>
      <p>Potrivit „<b><a href="https://www.dezeen.com/2019/11/11/citicape-house-green-wall-architecture-sheppard-robson/">De Zeen.com”</a></b>, clădirea Citicape va fi înfăşurată de nu mai puţin de 400.000 de plante capabile să capteze „peste opt tone de emisii poluante şi să producă şase tone de oxigen, anual”.</p>
      <p>Clădirea va fi amplasată într-o zonă intens tranzitată - Culture Mile, din capitala Regatului Unit. Aceasta a fost proiectată de casa de arhitectură Sheppard Robson pentru a înlocui o clădire de birouri existentă şi pentru a demonstra modul în care mediul construit poate aborda probleme precum schimbările climatice şi poluarea.</p>
      <figure>
        <img src="https://adevarul.ro/assets/adevarul.ro/MRImage/2019/11/24/5dda9c935163ec42715d7b83/646x404.jpg"/>
      </figure>
      <p>„Într-o zonă atât de cunoscută, exista necesitatea de veni cu noi perspective legate de soluţii la problemele urgente de mediu ale Londrei, inclusiv cele vizând calitatea aerului, zgomotul şi poluarea cu praf", a spus Dan Burr, partener la Sheppard Robson. „În loc să avem un petic izolat de verdeaţă, am considerat că o abordare imersivă şi integrată va avea un impact mai eficient asupra condiţiilor locale de mediu, transformându-l într-un oraş mai viu, mai bun...”.</p>
      <p>Clădirea Citicape, va avea pe cele 11 etaje, nu doar hotelul de cinci stele, barul de pe acoperiş, centrul spa şi birourile, ci şi spaţii pentru întâlniri şi evenimente şi un restaurant la nivelul solului. Mărimea şi forma sa sunt inspirate de la vechea clădire ridicată înainte de Război. Cu toate acestea, spre deosebire de clădirea iniţială, parterul va permite conectarea la o mică piaţă de vizavi de şantier.</p>
      <p>Cum va reuşi o clădire de pe un amplasament atât de înghesuit, de o stradă extrem de vehiculată pe o parte şi de clădiri din sticlă dură şi zidărie, din toate celelalte părţi, să aibă cel mai semnificativ impact verde?. </p>
      <p>Terasa de pe acoperiş, accesibilă publicului, la etajul al unsprezecelea, va oferi privelişti de vis, neobstrucţionate de alte clădiri, asupra oraşului. În plus, peretele viu va înconjura toată clădirea şi va încorpora şi grădinile pe acoperiş care conţin specii native de flori sălbatice pentru a le ajuta să înflorească.</p>
      <figure>
        <img src="https://adevarul.ro/assets/adevarul.ro/MRImage/2019/11/24/5dda9c7d5163ec42715d7ae3/646x404.jpg"/>
      </figure>
      <p>Dincolo de zidul de verdeaţă unicat, se speră ca această clădirea să funcţioneze cât mai eficient şi pe o perioadă cât mai îndelungată, având printre dotări şi geamuri eficiente energetic capabile să reducă încălzirea clădirii, fiind echipată cu surse de energie regenerabile, inclusiv pompe de aer cu sursă de căldură.</p>
      <p>De asemenea, conceptul include colectarea apei pluviale pentru irigarea zidului verde şi reducerea stresului asupra infrastructurii existente.</p>
      <p>Casal britanică de arhitectură Sheppard Robson a fost fondată de Richard Herbert Sheppard în 1938 şi are filiale în Londra, Manchester şi Glasgow. Printre proiectele de renume se numără extinderea în stil hambar pentru un spital de cai din Edinburgh, Spitalul de copii Nelson Mandela din Johannesburg şi laboratoarele Universităţii Bristol, care prezintă faţade din aluminiu înfundate.</p>
      <slideshow>
        <figure>
          <img src="https://adevarul.ro/assets/adevarul.ro/MRImage/2019/11/24/5dda9c185163ec42715d779b/627x0.jpg"/>
          <figcaption>Clădirea Citicape din Londra - cel mai mare zid de verdeață din Europa în lupta împotriva poluării urbane Foto dezeen com</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda9c2b5163ec42715d7855/627x0.jpg"/>
          <figcaption>Clădirea Citicape din Londra - cel mai mare zid de verdeață din Europa în lupta împotriva poluării urbane Foto dezeen com</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda9c3c5163ec42715d78b4/627x0.jpg"/>
          <figcaption>Clădirea Citicape din Londra - cel mai mare zid de verdeață din Europa în lupta împotriva poluării urbane Foto dezeen com</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda9c585163ec42715d793b/627x0.jpg"/>
          <figcaption>Clădirea Citicape din Londra - cel mai mare zid de verdeață din Europa în lupta împotriva poluării urbane Foto dezeen com</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda9c6b5163ec42715d7a6c/627x0.jpg"/>
          <figcaption>Clădirea Citicape din Londra - cel mai mare zid de verdeață din Europa în lupta împotriva poluării urbane Foto dezeen com</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda9c7d5163ec42715d7ae3/627x0.jpg"/>
          <figcaption>Clădirea Citicape din Londra - cel mai mare zid de verdeață din Europa în lupta împotriva poluării urbane Foto dezeen com</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda9c935163ec42715d7b83/627x0.jpg"/>
          <figcaption>Clădirea Citicape din Londra - cel mai mare zid de verdeață din Europa în lupta împotriva poluării urbane Foto dezeen com</figcaption>
        </figure>
        <figcaption>
          <a href="https://adevarul.ro/locale/ramnicu-valcea/cladirea-citicape-londra-zidul-verdeata-capabil-emita-6-tone-oxigen-capteze-8-tone-emisii-carbon-7_5dda9bac5163ec42715d738b/index.html">Clădirea Citicape din Londra - zidul de verdeaţă capabil să emită 6 tone de oxigen şi să capteze 8 tone de emisii de carbon</a>
        </figcaption>
      </slideshow>
      <hr/>
    </article>
  </body>
</html>