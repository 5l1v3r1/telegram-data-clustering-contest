<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837576-markevich-otsiniv-riven-futbolu-zbirnoyi-ta-dav-prognoz-vistupu-ukrayini-na-yevro-2020"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T02:30:00+00:00"/>
    <meta property="og:title" content="Маркевич оцінив рівень футболу збірної та дав прогноз виступу України на Євро-2020"/>
    <meta property="og:description" content="КИЇВ. 25 листопада. УНН. Голова Комітету національних збірних команд УАФ Мирон Маркевич поділився своїми враженнями від виступу національної збірної України …"/>
  </head>
  <body>
    <article>
      <h1>Маркевич оцінив рівень футболу збірної та дав прогноз виступу України на Євро-2020</h1>
      <address><time datetime="2019-11-25T02:30:00+00:00">25 Nov 2019, 02:30</time> by <a rel="author">Сергій Куркович</a></address>
      <p><b>КИЇВ. 25 листопада. УНН.</b> Голова Комітету національних збірних команд УАФ Мирон Маркевич поділився своїми враженнями від виступу національної збірної України, повідомляє <b>УНН</b> з посиланням на УАФ.</p>
      <p>Маркевич назвав гідним рівень футболу збірної, яка перемогла у кваліфікації на Євро-2020.</p>
      <p>"Найважливіше, звичайно, — це підсумок виступу головної команди країни у відбірному турнірі Євро-2020. Молодці! "Синьо-жовті" не тільки пробилися до фінальної частини континентальної першості, але й зробили це з першого місця у своїй групі. При цьому команда Андрія Шевченка показувала гідний футбол", - розпочав Маркевич.</p>
      <p>Фахівцю також подобається якість футболу збірної під орудою Шевченка.</p>
      <p>"Усе на контролі м'яча. Зараз узагалі такий футбол, глядачі хочуть бачити виставу. Вважаю, що зараз збірній України вдається приносити задоволення своїм уболівальникам", - зізнався Маркевич.</p>
      <p>Про прогнози від майбутніх виступів збірної та очікування від виступу української команди на Євро-2020, Маркевич сказав наступне: "я поки що утримався б від прогнозів. Про це можна буде говорити після фінальної частини чемпіонату Європи. Але те, що ця команда за останній рік зробила великий крок уперед, — це факт. Я чекаю як мінімум чвертьфіналу (посміхається). А там як карта ляже".</p>
      <p>Нагадаємо, що Маркевич <a href="https://www.unn.com.ua/uk/news/1809974-markevich-poobitsyav-stati-nastavnikom-zbirnoyi-ukrayini-pislya-shevchenka">обіцяв стати тренером</a> збірної України після уходу з неї Шевченка. </p>
    </article>
  </body>
</html>