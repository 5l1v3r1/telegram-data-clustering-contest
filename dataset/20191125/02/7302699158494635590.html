<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000112809"/>
    <meta property="og:site_name" content="MGR Online"/>
    <meta property="article:published_time" content="2019-11-25T02:00:00+00:00"/>
    <meta property="og:title" content="เกือบชนะ!! &quot;โซลชา&quot; มองแข้งดาวรุ่งนิ่งไม่พอก่อนเจ๊าดาบคู่"/>
    <meta property="og:description" content="โอเล กุนนาร์ โซลชา ผู้จัดการทีม แมนเชสเตอร์ ยูไนเต็ด กล่าวรู้สึกเสียดายที่บรรดาแข้งดาวรุ่งของทีมขาดประสบการณ์และความนิ่ง ทำให้ทีมชวดได้ 3 แต้มสำคัญในเกมเสมอ เชฟฟิลด์ ยูไนเต็ด 3-3 เมื่อคืนวันที่ 24 พฤศจิกายน ที่ผ่านมา"/>
  </head>
  <body>
    <article>
      <h1>เกือบชนะ!! "โซลชา" มองแข้งดาวรุ่งนิ่งไม่พอก่อนเจ๊าดาบคู่</h1>
      <address><time datetime="2019-11-25T02:00:00+00:00">25 Nov 2019, 02:00</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011670201.JPEG"/>
      </figure>
      <p>โอเล กุนนาร์ โซลชา ผู้จัดการทีม แมนเชสเตอร์ ยูไนเต็ด กล่าวรู้สึกเสียดายที่บรรดาแข้งดาวรุ่งของทีมขาดประสบการณ์และความนิ่ง ทำให้ทีมชวดได้ 3 แต้มสำคัญในเกมเสมอ เชฟฟิลด์ ยูไนเต็ด 3-3 เมื่อคืนวันที่ 24 พฤศจิกายน ที่ผ่านมา<br/><br/>พลพรรค "ผีแดง" เกือบคว้าชัยชนะหลังโชว์ฟอร์มระทึกใจได้ แบรนดอน วิลเลียมส์, เมสัน กรีนวูด กับ มาร์คัส แรชฟอร์ด 3 ดาวรุ่ง พังประตูพลิกกลับมานำจากที่โดนเจ้าบ้านยิงนำ 2-0 แต่ดันปิดเกมไม่อยู่สุดท้ายโดน "ดาบคู่" ตีเสมอแบ่งแต้ม<br/><br/>เกมนี้ โซลชา ใช้ผู้เล่นดาวรุ่งเป็นขุนพลหลัก แม้จะเล่นได้ดีตามที่คาดหวังแต่ก็บ่งชี้ว่ายังขาดความนิ่งและประสบการณ์ที่จะช่วยทีมในช่วงเวลาบีบคั้น "ในโลกฟุตบอล คุณต้องพยายามชนะแม้เราจะดูไม่มีแนวโน้มที่จะทำได้เลยหลังผ่านไป 70 นาที"<br/><br/>"นักเตะทุกคนยังหนุ่ม พวกเขาไม่ได้ขาดความมุ่งมั่น อาจเป็นเพราะความมั่นใจในตัวเอง ผมไม่สงสัยเลยว่าพวกเขาต้องการชัยชนะ แต่บางครั้งเด็กๆไม่รู้ว่าต้องทำอย่างไรในการเอาชนะเกมสุดท้าทายแบบนี้ และเรายังต้องเรียนรู้อีกมากกับผลการแข่งขันที่ออกมา"</p>
    </article>
  </body>
</html>