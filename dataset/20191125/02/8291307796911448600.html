<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/kerala/2019/11/25/waste-dumping-effect-kollam-muslim-street"/>
    <meta property="og:site_name" content="Media One"/>
    <meta property="article:published_time" content="2019-11-25T02:22:49+00:00"/>
    <meta property="og:title" content="ഇറച്ചിമാലിന്യം അശാസ്ത്രീയമായി തള്ളുന്നു; പൊറുതിമുട്ടി മുസ്‍ലിംസ്ട്രീറ്റ് നിവാസികള്‍"/>
    <meta property="og:description" content="ആളുകള്‍ തിങ്ങിപ്പാര്‍ക്കുന്നിടത്ത് ഇറച്ചിമാലിന്യങ്ങള്‍ തള്ളുന്നതുമൂലം പൊറുതിമുട്ടിയിരിക്കുകയാണ് കൊല്ലം കൊട്ടാരക്കര മുസ്‍ലിം സ്ട്രീറ്റ് നിവാസികള്‍."/>
  </head>
  <body>
    <article>
      <h1>ഇറച്ചിമാലിന്യം അശാസ്ത്രീയമായി തള്ളുന്നു; പൊറുതിമുട്ടി മുസ്‍ലിംസ്ട്രീറ്റ് നിവാസികള്‍</h1>
      <h2>ആളുകള്‍ തിങ്ങിപ്പാര്‍ക്കുന്നിടത്ത് ഇറച്ചിമാലിന്യങ്ങള്‍ തള്ളുന്നതുമൂലം പൊറുതിമുട്ടിയിരിക്കുകയാണ് കൊല്ലം കൊട്ടാരക്കര മുസ്‍ലിം സ്ട്രീറ്റ് നിവാസികള്‍.</h2>
      <address><time datetime="2019-11-25T02:22:49+00:00">25 Nov 2019, 02:22</time> by <a rel="author" href="https://www.mediaonetv.in/author/541693" target="_blank">Web Desk 7</a></address>
      <p>ആളുകള്‍ തിങ്ങിപ്പാര്‍ക്കുന്നിടത്ത് ഇറച്ചിമാലിന്യങ്ങള്‍ തള്ളുന്നതുമൂലം പൊറുതിമുട്ടിയിരിക്കുകയാണ് കൊല്ലം കൊട്ടാരക്കര മുസ്‍ലിം സ്ട്രീറ്റ് നിവാസികള്‍. ഇറച്ചിമാലിന്യം അധികം താഴ്ചയിലല്ലാതെ കുഴിച്ചിടുന്നതുമൂലം പ്രദേശത്ത് തെരുവുനായശല്യവും രൂക്ഷമാണ്. പ്രദേശത്തെ കുടിവെള്ള പദ്ധതിയുടെ കിണര്‍ മലിനപ്പെട്ടിട്ടും ബന്ധപ്പെട്ടവര്‍ നടപടിയെടുക്കുന്നില്ലെന്നാണ് പ്രദേശവാസികളുടെ പരാതി.</p>
      <p>കൊട്ടാരക്കര ചന്തയില്‍നിന്നുള്ള മാലിന്യങ്ങള്‍ വര്‍ഷങ്ങളായി തള്ളുന്നത് മുസ്‍ലിംസ്ട്രീറ്റിലെ വായനക്കുളം പ്രദേശത്താണ്. നൂറ്ററുപതോളം കുടുംബങ്ങള്‍ താമസിക്കുന്ന ഈ പ്രദേശത്ത് ഒരു അംഗനവാടിയും കുടിവെള്ളപദ്ധതിയുടെ കിണറുമുണ്ട്. അധികം താഴ്ചയിലല്ലാതെ കുഴിച്ചിടുന്ന മാലിന്യം തെരുവുനായ വലിച്ച് പുറത്തിടുന്നതുമൂലം കുടിവെള്ളം പോലും മലിനപ്പെടുന്നു.</p>
      <p>പ്രദേശത്ത് തെരുവുനായശല്യം രൂക്ഷമാണ്. ഇതുമൂലം അംഗനവാടിയിലേക്ക് കുട്ടികളെ അയക്കാന്‍പോലും രക്ഷിതാക്കള്‍ ഭയക്കുന്നു. മാലിന്യങ്ങള്‍ അശാസ്ത്രീയമായി സംസ്കരിക്കുന്നതിനെതിരെ നിരവധി തവണ ബന്ധപ്പെട്ടവര്‍ക്ക് പ്രദേശവാസികള്‍ പരാതി നല്‍കിയിരുന്നു. ഇനിയും നടപടി സ്വീകരിച്ചില്ലെങ്കില്‍ ശക്തമായ സമരപരിപാടികളിലേക്ക് നീങ്ങാനാണ് നാട്ടുകാരുടെ തീരുമാനം.</p>
      <figure>
        <iframe src="https://www.youtube.com/embed/CuoU5dvfHew" width="640" height="360" data-service="Youtube" scrolling="no"/>
      </figure>
    </article>
  </body>
</html>