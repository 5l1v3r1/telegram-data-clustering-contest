<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/ucak-dusunce-ilk-yaptiklari-bakin-ne-oldu-25111959.html"/>
    <meta property="og:site_name" content="OdaTV"/>
    <meta property="article:published_time" content="2019-11-25T02:30:00+00:00"/>
    <meta property="og:title" content="Uçak düşünce ilk yaptıkları bakın ne oldu"/>
    <meta property="og:description" content="Demokratik Kongo Cumhuriyeti'nde 18 kişi taşıyan bir uçak, evlerin üzerine düştü. En az 27 kişinin öldüğü olayda, çevredekiler enkazı yağmaladı..."/>
  </head>
  <body>
    <article>
      <h1>Uçak düşünce ilk yaptıkları bakın ne oldu</h1>
      <h2>Demokratik Kongo Cumhuriyeti'nde 18 kişi taşıyan bir uçak, evlerin üzerine düştü. En az 27 kişinin öldüğü olayda, çevredekiler enkazı yağmaladı...</h2>
      <address>
        <time datetime="2019-11-25T02:30:00+00:00">25 Nov 2019, 02:30</time>
      </address>
      <p>Demokratik Kongo Cumhuriyeti'nde 18 kişi taşıyan bir uçak, evlerin üzerine düştü. En az 27 kişinin öldüğü olayda, çevredekiler enkazı yağmaladı.</p>
      <p>Demokratik Kongo Cumhuriyeti'nde 19 koltuklu bir uçak, Goma kentindeki bir mahalleye düştü.</p>
      <p>Evlerin üzerine düşen Dornier 228-200 tipi uçağın, Busy Bee adlı yerel bir şirket tarafından işletildiği açıklandı.</p>
      <p>Şirket, Beni kentine gitmek üzere havalandıktan kısa süre sonra düşen uçakta 16 yolcu ve iki kişilik mürettebat bulunduğunu belirtti.</p>
      <p>Reuters'a konuşan yetkililer, olayda en az 27 kişinin hayatını kaybettiğini söyledi.</p>
      <p>Olayın ardından bazı mahalle sakinleri, yanan enkazı söndürmek için kova ve tencerelerle su döktü. Bazıları ise durumdan faydalanmaya çalışarak enkazı yağmalamaya başladı. Polis yağmacıları dağıtmak için uyarı ateşi açtı. Enkazdan para çalan bir kişi ise gözaltına alındı.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>8,147 Bu habere tepkiniz: <br/> </p>
      <p> </p>
    </article>
  </body>
</html>