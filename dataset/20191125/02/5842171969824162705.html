<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/sievietem/359237-milas-joma-iespejami-negaiditi-paversieni-sodienas-horoskops-visam-zodiaka-zimem"/>
    <meta property="og:site_name" content="Jauns.lv"/>
    <meta property="article:published_time" content="2019-11-25T02:20:00+00:00"/>
    <meta property="og:title" content="Mīlas jomā iespējami negaidīti pavērsieni. Šodienas horoskops visām zodiaka zīmēm"/>
    <meta property="og:description" content="Lai labs nedēļas iesākums jums un mums :)"/>
  </head>
  <body>
    <article>
      <h1>Mīlas jomā iespējami negaidīti pavērsieni. Šodienas horoskops visām zodiaka zīmēm</h1>
      <address><time datetime="2019-11-25T02:20:00+00:00">25 Nov 2019, 02:20</time> by <a rel="author">Jauns.lv</a></address>
      <p>
        <b>Lai labs nedēļas iesākums jums un mums :)</b>
      </p>
      <p>AUNS</p>
      <p>Ja ar kaut ko neizdodas tikt galā ar pirmo piegājienu, nedaudz nogaidi. Atslābinies, mazāk uztraucies par rezultātu, vairāk izbaudi procesu. Var gadīties, ka darbu, kura veikšanai tērē daudz laika un enerģijas, iespējams izdarīt ar mazāku piepūli, tikai jāatrod pareizā pieeja.</p>
      <p>VĒRSIS</p>
      <p>Šodien – īpaši dienas pirmajā pusē - var gadīties, ka bezcerīgu situācija glābj iejaukšanās no malas, kāds palīdzēs vai nu ar padomu, vai naudu. Daudz kas šķitīs citādāks nekā realitātē objektīvi ir. Atbrīvojies no ilūzijām savlaicīgi.</p>
      <p>DVĪŅI</p>
      <p>Ja grasies doties tālākā ceļojumā, par galamērķi neizvēlies vietu, kuras apmeklēšanai nepieciešama sarežģīta dokumentu kārtošana vai nokļūšana. Paļaujies uz zinošiem, pieredzes bagātiem ceļabiedriem, ievēro tradīcijas, paradumus, kas saistīti ar ceļošanu.</p>
      <p>VĒZIS</p>
      <p>Vakarpusē laulātā drauga pārlieku emocionālā reakcija uz taviem priekšlikumiem var izprovocēt nevajadzīgas emocijas. Ja kaut kas paliek pusdarīts, neraizējies, nepūlies būt perfekts, ievērot visas instrukcijas, pieņemt nekļūdīgus lēmumus.</p>
      <p>LAUVA</p>
      <p>Neko nedari bez nopietnas motivācijas, tikai tāpēc, lai kādam izdabātu vai izpatiktu. Necenties risināt globālas problēmas, sakārto vidi ap sevi. Centies apvaldīt negatīvas emocijas, nevaino savās nelaimēs citus.</p>
      <p>JAUNAVA</p>
      <p>Nestandarta situācijai meklē nestandarta risinājumu. Tiesa gan, šodien neordinārs un ārpus standarta vari būt arī tu pats. Jocīgs garastāvoklis var radīt savdabīgas situācijas, par kurām vēlāk var pat būt kauns.</p>
      <p>SVARI</p>
      <p>Brīžiem, lai arī spēles noteikumi būs vilinoši, iepriekšējās neveiksmes un rūgtā pieredze darīs tevi piesardzīgu, taču kas par daudz, tas par skādi! Liela nozīme notikumu attīstībā būs draugiem un paziņām. Viņi neļaus garlaikoties.</p>
      <p>SKORPIONS</p>
      <p>Šodien klausi vecākus, gudrākus, viedākus cilvēkus -  ja vajadzēs, iedrošinās, kur nepieciešams – piebremzēs. Seko draugu ieteikumiem, dod sev vairāk brīvības, nesasaisti rokas un iztēli ar paša izdomātiem sarežģītiem spēles noteikumiem.</p>
      <p>STRĒLNIEKS</p>
      <p>Ja secini, ka ideālajam risinājumam vajadzīgs pārāk daudz līdzekļu, pieļauj atkāpes. Pārvarēt šaubas būs vieglāk, ja blakus būs kāds, kas iedrošina, palīdz atrast motivāciju turpināt iesākto arī tad, ja ne viss rit tik gludi kā iecerēts.</p>
      <p>MEŽĀZIS</p>
      <p>Dienas vidū var valdīt apjukuma sajūta, turklāt vairākās svarīgās jomās uzreiz. Toties tad, kad būsi ticis skaidrībā, ko un kā darīt, itin viegli atradīsi izeju no saspringtās situācijas. Vērts uzklausīt padomu no mīļotā cilvēka.</p>
      <p>ŪDENSVĪRS</p>
      <p>Dienas otrajā pusē būs grūti sastrādāties ar augstākstāvošiem no priekšniecības. Toties attiecībās ar mīļoto cilvēku daudz kas būs atkarīgs no tā, kā pielāgosieties viens otram – neļauj sentimentam aizmiglot skatu uz reālo pasauli.</p>
      <p>ZIVIS</p>
      <p>Saudzē nervu sistēmu, nepārspīlē sīku neveiksmju nozīmi. Ofisā, tiklīdz domas sāks dalīties, radīsies nesaskaņas uz līdzenas vietas, tāpēc labāk ieņemt novērotāja pozīciju. Mīlas dzīvē šodiena var nest pārsteigumus...</p>
    </article>
  </body>
</html>