<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/resita/cum-maiosul-banat-ingrediente-mirodenii-folosesc-1_5dda89625163ec42715ccdc0/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T02:06:47+00:00"/>
    <meta property="og:title" content="Cum se face maioşul în Banat. Ce ingrediente şi mirodenii se folosesc"/>
    <meta property="og:description" content="Printre mezelurile pregătite acasă din carne de porc se află şi maioşul sau măieşul, cum i se spune în unele părţi ale Banatului."/>
  </head>
  <body>
    <article>
      <h1>Cum se face maioşul în Banat. Ce ingrediente şi mirodenii se folosesc</h1>
      <address><time datetime="2019-11-25T02:06:47+00:00">25 Nov 2019, 02:06</time> by <a rel="author">Daniel Groza</a></address>
      <h4>Printre mezelurile pregătite acasă din carne de porc se află şi maioşul sau măieşul, cum i se spune în unele părţi ale Banatului.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/timisoara/numaratoarea-paralela-pnl-victorie-zdrobitoare-klaus-iohannis-timisoara-1_5ddaf2585163ec4271608f2d/index.html"/>
        <a href="https://adevarul.ro/locale/timisoara/video-dezamagire-mare-sediul-psd-timis-nu-ramane-decat-felicitam-echipa-castigatoare-1_5ddae7275163ec4271603117/index.html"/>
        <a href="https://adevarul.ro/locale/timisoara/foto-accident-straniu-provocat-sofer-roman-ungaria-ambulanta-ajuns-sant-doi-paramedici-raniti-1_5dda431a5163ec42715a67f8/index.html"/>
      </related>
      <p>Bucătarul bănăţean cunoscut sub numele Uica Mihai povesteşte că pentru el Crăciunul nu este la fel dacă nu pregăteşte mezelurile din carne porc, tradiţionale în această zonă. Pe lângă cârnaţi şi caltaboş, Uica Mihai pregăteşte şi maioş.Iată, mai jos, cum se face.</p>
      <p>"Este un văr mai modest al caltaboşului, gustos dacă e mâncat alături de varză călită şi însoţit de o tescovină înainte şi un vin gros de butuc după.</p>
      <p>Ingrediente:</p>
      <p>Ficat de porc 1,5 kg</p>
      <p>Şorici 0,300 kg</p>
      <p>Guşă de porc 0,250 kg</p>
      <p>Ceapă 0, 250g.</p>
      <p>Orez 0,200 kg</p>
      <p>Maţe creţe de porc după necesitate</p>
      <p>Mirodenii: Sare, piper, măghiran, ienibahar pisat</p>
      <p>Ficatul se fierbe pe jumătate. Guşa de porc şi şoriciul se fierb pănă se înmoaie. Ceapa tăiată fin se căleşte în untură proaspătă. Orezul se fierbe cu sare se lasă la unflat, se limpezeşte cu apă rece. Toate cărnurile se dau prin maşina de tocat cu sită mare, se amestecă cu orezul şi mirodeniile se mai toarnă puţină supă (200ml.) de la fiertul cărnurilor se adaugă orezul, ceapa şi mirodeniile.</p>
      <p>Pasta de maioş de lasă la odihnit trei ceasuri bune, apoi se umplu îndesat maţele creţe de porc. Se pun la fiert, împunse cu acul, în cazanul de prospături şi se fierb la foc moale o jumătate de ceas.Important este ca pentru mânuirea prospăturilor nu folosiţi instrumente de bucătărie (polonice, furculiţe, cleşti) de metal ci doar de lemn: profesionist, prospăturile se scot din cazanul în clocot cu mâinile goale folosind următorul şiretlic.</p>
      <p>Se cufundă mâinile până la cot într-o covată cu apă rece, la care se adaugă zăpadă sau gheaţă apoi se scot cu mâinile protejate de o peliculă de apă rece, prospăturile din cazanul clocotind. Este o procedură total nepericuloasă. Maioşul se lasă la răcit presat fiind de o scândură cu greutăţi deasupra. Se poate afuma la fum rece (18-22 grade Celsius) timp de 24 de ore", spune bucătarul.</p>
      <hr/>
    </article>
  </body>
</html>