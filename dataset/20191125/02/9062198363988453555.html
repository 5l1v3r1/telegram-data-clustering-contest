<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3387573/morales-devlet-baskanligi-secimlerinde-aday-olmayacak"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T02:26:00+00:00"/>
    <meta property="og:title" content="Morales devlet başkanlığı seçimlerinde aday olmayacak"/>
    <meta property="og:description" content="Bolivya geçici Devlet Başkanı Jeanine Anez, ülkede yeni devlet başkanlığı seçimlerinin düzenlenmesini kapsayan yasa tasarısını imzaladı."/>
  </head>
  <body>
    <article>
      <h1>Morales devlet başkanlığı seçimlerinde aday olmayacak</h1>
      <h2>Bolivya geçici Devlet Başkanı Jeanine Anez, ülkede yeni devlet başkanlığı seçimlerinin düzenlenmesini kapsayan yasa tasarısını imzaladı.</h2>
      <address>
        <time datetime="2019-11-25T02:26:00+00:00">25 Nov 2019, 02:26</time>
      </address>
      <p>Bolivya Çokuluslu Yasama Meclisince (ALP) onaylanan ve Morales'in seçimlerde aday olmasını engelleyen yasa tasarısı, geçici Devlet Başkanı Jeanine Anez tarafından imzalanarak yasalaştı.</p>
      <p>Yeni yasaya göre, ALP, 20 günde ülkede seçimleri düzenlemekle sorumlu Yüksek Seçim Mahkemesi (TSE) üyelerini seçecek ve seçilen üyeler göreve başlamasının ardından 2 gün içinde yeni seçim takvimini oluşturacak.</p>
      <p>Seçilen TSE üyelerinin devlet başkanlığı seçimlerini 120 günde düzenlemesi gerekiyor.</p>
      <p>Anez'in imzaladığı yasada, iki dönem devlet başkanlığı yürüten bir kişinin tekrar seçime katılmasını engelleyen maddenin yer alması nedeniyle Morales, seçimlerde aday olamayacak.</p>
      <p>Morales, 20 Ekim'deki seçimlerde tekrar aday olabilmek için gerekli anayasa değişikliğini öngören 2016 referandumundan <b>'hayır'</b> oyu çıkmasına rağmen, Anayasa Mahkemesinin <b>'yeniden seçilmenin politik hak'</b> olduğuna hükmetmesiyle seçimlere katılmıştı.</p>
    </article>
  </body>
</html>