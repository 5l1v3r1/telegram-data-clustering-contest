<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/showbizz/artikel/4932906/justin-en-hailey-bieber-weer-op-zoek-naar-nieuw-huis"/>
    <meta property="og:site_name" content="RTL Boulevard"/>
    <meta property="article:published_time" content="2019-11-25T02:59:02+00:00"/>
    <meta property="og:title" content="Justin en Hailey Bieber zoeken wéér een nieuw huis"/>
    <meta property="og:description" content="Hoewel iedereen dacht dat Justin Bieber een geintje maakte toen hij zijn huis via Instagram te koop aanbood, blijkt niets minder waar. De zanger postte een paar weken geleden een aantal foto's van zijn riante optrekje in Beverly Hills op het sociale medium en daar zijn een aantal zeer serieuze bieders op afgekomen. Zo serieus, dat Justin en zijn vrouw Hailey afgelopen weekend gespot zijn met een makelaar om een nieuw onderkomen te vinden. Dit meldt The Daily Mail."/>
  </head>
  <body>
    <article>
      <h1>Justin en Hailey Bieber zoeken wéér een nieuw huis</h1>
      <address>
        <time datetime="2019-11-25T02:59:02+00:00">25 Nov 2019, 02:59</time>
      </address>
      <p>Hoewel iedereen dacht dat Justin Bieber een geintje maakte toen hij zijn huis via Instagram te koop aanbood, blijkt niets minder waar. De zanger postte een paar weken geleden een aantal foto's van zijn riante optrekje in Beverly Hills op het sociale medium en daar zijn een aantal zeer serieuze bieders op afgekomen. Zo serieus, dat Justin en zijn vrouw Hailey afgelopen weekend gespot zijn met een makelaar om een nieuw onderkomen te vinden. Dit meldt The Daily Mail.</p>
      <blockquote>"Ik denk eraan om mijn huis te verkopen"</blockquote>
      <p>Bij de foto's van het pand die Justin op Instagram plaatste, schreef hij destijds: "Ik denk eraan om mijn huis te verkopen. Wie wil het hebben? Doe me een goed bod als je geïnteresseerd bent. Ik wil het met al het meubilair verkopen."</p>
      <p>Hoewel deze gang van zaken binnen de makelaardij niet erg gangbaar is, reageerden er 5 gegadigden op het onconventionele aanbod van Bieber. Het pand staat officieel nog niet te koop en moet in elk geval 8,5 miljoen dollar opbrengen. Dat is de prijs die Justin en Hailey er in 2018 voor betaalden. Maar het feit dat zij er gewoond hebben en tevens hun meubels achterlaten, brengt naar alle waarschijnlijkheid meer geld in het laatje.</p>
      <p>Heel ver uit de buurt zullen de Biebers waarschijnlijk niet gaan wonen. Ze werden met hun makelaar gespot aan de top van Mulholland Drive, vanaf waar je een prachtig uitzicht over Los Angeles hebt.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/music/artikel/4930776/justin-bieber-komt-binnenkort-met-nieuw-album"/>
        <a href="https://www.rtlboulevard.nl/entertainment/music/artikel/4913041/robbie-williams-brengt-eerder-kerstplaat-uit-dan-justin-bieber"/>
        <a href="https://www.rtlboulevard.nl/entertainment/music/artikel/4912481/justin-bieber-scoort-reclamedeal-met-deodorantmerk"/>
        <a href="https://www.rtlboulevard.nl/entertainment/showbizz/artikel/4933221/paul-mccartney-treedt-mei-op-goffertpark"/>
        <a href="https://www.rtlboulevard.nl/entertainment/showbizz/artikel/4933166/andre-hazes-over-de-meest-unieke-vrouw-die-ik-ooit-ontmoet"/>
        <a href="https://www.rtlboulevard.nl/entertainment/music/artikel/4933101/taylor-swift-bedankspeech-open-over-moeilijk-jaar"/>
      </related>
      <related>
        <a href="https://www.rtlboulevard.nl/entertainment/music/artikel/4913041/robbie-williams-brengt-eerder-kerstplaat-uit-dan-justin-bieber"/>
      </related>
      <related>
        <a href="https://www.rtlboulevard.nl/entertainment/music/artikel/4912481/justin-bieber-scoort-reclamedeal-met-deodorantmerk"/>
      </related>
    </article>
  </body>
</html>