<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/dancila-gabriel-oprea-vicepresedinte-in-cex/"/>
    <meta property="og:site_name" content="Europa FM"/>
    <meta property="article:published_time" content="2019-11-25T02:46:24+00:00"/>
    <meta property="og:title" content="Dăncilă: Gabriel Oprea, vicepreședinte în CEx"/>
    <meta property="og:description" content="Perdantă a alegerilor prezidențiale, social-democrata Viorica Dăncilă a declarat, duminică seară, că Gabriel Oprea, fostul vicepremier și ministru de Interne, a fost prezent cu prilejul scrutinului prezidențiale la sediul PSD, deoarece este vicepreședinte în Comitetul Executiv al partidului, funcție obținută în urma semnării unui protocol de colaborare."/>
  </head>
  <body>
    <article>
      <h1>Dăncilă: Gabriel Oprea, vicepreședinte în CEx</h1>
      <address>
        <time datetime="2019-11-25T02:46:24+00:00">25 Nov 2019, 02:46</time>
      </address>
      <p>Perdantă a alegerilor prezidențiale, social-democrata Viorica Dăncilă a declarat, duminică seară, că Gabriel Oprea, fostul vicepremier și ministru de Interne, a fost prezent cu prilejul scrutinului prezidențiale la sediul PSD, deoarece este vicepreședinte în Comitetul Executiv al partidului, funcție obținută în urma semnării unui protocol de colaborare.</p>
      <p>„Noi am făcut protocol de colaborare cu sindicatele, cu CNSLR Frăția, cu Uniunea Militarilor și Polițiștilor, am făcut cu mai multe sindicate, iar prin aceste protocoale pe care le-am semnat, ldierii sindicatelor respective fac parte din Comitetul Executiv Național. Avem cu cinci sindicate. Toți liderii de sindicate au funcție de vicepreședinte la nivel de Comitet Executiv Național. Am făcut cu cinci sindicate, deci avem cinci vicepreședinți. Au și drept de vot”, a explicat fostul premier.</p>
      <p>Lider al UNPR a fost prezent, duminică seară, la sediul PSD din Bd. Kiseleff.</p>
      <p>Gabriel Oprea a fost vicepremier și ministru de Interne în guvernul condus de Victor Ponta, fiind forțat să demisioneze după moartea polițistului Bogdan Gigină. Deschizând escorta într-o seară ploiasă, agentul a căzut într-o groapă nesemnalizată din carosabil.</p>
      <p>Procurorii susțin că Gabriel Oprea a încercat mușamalizarea accidentului, împrejurările acestuia fiind dezvăluite la presiunile jurnaliștilor.</p>
    </article>
  </body>
</html>