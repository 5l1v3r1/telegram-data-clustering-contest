<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/news/story/655800/vrazilia-ta-xeirotera-epontai-h-petrelaiokilida-eftase-stis-aktes-toy-rio-nte-tzaneiro"/>
    <meta property="og:site_name" content="OnSports"/>
    <meta property="article:published_time" content="2019-11-25T02:01:11+00:00"/>
    <meta property="og:title" content="Βραζιλία - «Τα χειρότερα έπονται»: Η πετρελαιοκηλίδα έφτασε στις ακτές του Ρίο ντε Τζανέιρο"/>
    <meta property="og:description" content="Η πετρελαιοκηλίδα που έχει ήδη μολύνει 2.000 χιλιόμετρα ακτών στη Βραζιλία από τα τέλη Αυγούστου έφτασε για πρώτη φορά στην πολιτεία του Ρίο ντε Τζανέιρο, αν και σε μικρές ποσότητες και μακριά από τις γνωστές παραλίες, όμως ο ακροδεξιός πρόεδρος της χώρας Ζαΐχ Μπολσονάρου δήλωσε ότι «φοβάται πως τα χειρότερα έπονται»."/>
  </head>
  <body>
    <article>
      <h1>Βραζιλία - «Τα χειρότερα έπονται»: Η πετρελαιοκηλίδα έφτασε στις ακτές του Ρίο ντε Τζανέιρο</h1>
      <address><time datetime="2019-11-25T02:01:11+00:00">25 Nov 2019, 02:01</time> by <a rel="author">Onsports Team</a></address>
      <p>Η πετρελαιοκηλίδα που έχει ήδη μολύνει 2.000 χιλιόμετρα ακτών στη Βραζιλία από τα τέλη Αυγούστου έφτασε για πρώτη φορά στην πολιτεία του Ρίο ντε Τζανέιρο, αν και σε μικρές ποσότητες και μακριά από τις γνωστές παραλίες, όμως ο ακροδεξιός πρόεδρος της χώρας Ζαΐχ Μπολσονάρου δήλωσε ότι «φοβάται πως τα χειρότερα έπονται».</p>
      <p>Σύμφωνα με το Πολεμικό Ναυτικό της Βραζιλίας, 300 γραμμάρια πετρελαίου εντοπίστηκαν στην παραλία Γκρουσάι στο Σάο Ζοάο ντα Μπάρα, 300 χιλιόμετρα βόρεια του Ρίο ντε Τζανέιρο, της τουριστικής πρωτεύουσας της χώρας.</p>
      <p>«Τα δείγματα που αναλύσαμε είναι παρόμοια με το πετρέλαιο που εντοπίστηκε στις βορειοανατολικές ακτές», ανέφερε το Πολεμικό Ναυτικό σε ανακοίνωσή του.</p>
      <p>«Εξακολουθούμε να μην γνωρίζουμε την ποσότητα του πετρελαίου που παραμένει στη θάλασσα», επεσήμανε από την πλευρά του χθες ο Μπολσονάρου στο περιθώριο στρατιωτικής τελετής στην πόλη του Ρίο.</p>
      <p>Διαβάστε περισσότερα στο <a href="https://www.cnn.gr/news/kosmos/story/198447/vrazilia-ta-xeirotera-epontai-h-petrelaiokilida-eftase-stis-aktes-toy-rio-nte-tzaneiro">Cnn.gr</a></p>
    </article>
  </body>
</html>