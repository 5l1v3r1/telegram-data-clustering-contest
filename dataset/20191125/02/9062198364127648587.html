<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3387575/romanyada-secimin-galibi-klaus-iohannis"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T02:59:00+00:00"/>
    <meta property="og:title" content="Romanya'da seçimin galibi Klaus Iohannis"/>
    <meta property="og:description" content="Romanya'da düzenlenen cumhurbaşkanlığı seçiminin ikinci turunu mevcut Cumhurbaşkanı Klaus Iohannis kazandı."/>
  </head>
  <body>
    <article>
      <h1>Romanya'da seçimin galibi Klaus Iohannis</h1>
      <h2>Romanya'da düzenlenen cumhurbaşkanlığı seçiminin ikinci turunu mevcut Cumhurbaşkanı Klaus Iohannis kazandı.</h2>
      <address>
        <time datetime="2019-11-25T02:59:00+00:00">25 Nov 2019, 02:59</time>
      </address>
      <p>Romanya'da seçimin 10 Kasım'da düzenlenen ilk turunda hiçbir adayın yüzde 50+1 oranında oy alamaması nedeniyle bugün yapılan ikinci turda, Ulusal Liberal Parti (PNL) adayı Klaus Iohannis ile Sosyal Demokrat Parti (PSD) adayı Viorica Dancila yarıştı.</p>
      <p>Klaus  Iohannis yüzde 66,5 oy alırken Merkez Seçim Bürosu'nca (BEC) açıklanan ve kesin olmayan sonuçlara göre rakibi Dancila ise yüzde 33,5'ini aldı.</p>
      <p>Yaklaşık 18 milyon seçmenin bulunduğu Romanya'da, 9 milyondan fazla Rumen vatandaşı oy kullandı.</p>
      <p>Yaptığı açıklamada, seçim zaferini Romanya'nın kazanımı olarak değerlendiren Cumhurbaşkanı Iohannis,  <b>"Bugün Avrupalı, modern Romanya kazandı. Bu zaferden sonra yapacağımız, tamir edeceğimiz çok işimiz var"</b> dedi.</p>
      <p>İlk turda, Iohannis yüzde 37,82, Dancila ise yüzde 22,26 oranında oy almıştı.</p>
    </article>
  </body>
</html>