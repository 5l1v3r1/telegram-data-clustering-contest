<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914988"/>
    <meta property="og:site_name" content="Dnevnik"/>
    <meta property="article:published_time" content="2019-11-25T02:57:00+00:00"/>
    <meta property="og:title" content="Nova serija tekmovanj"/>
    <meta property="og:description" content="Svetovna atletika je na kongresu sprejela nekaj novosti, ob katerih naj bi imeli atleti in atletinje po vseh celinah več in kakovostnejših tekmovanj kot doslej."/>
  </head>
  <body>
    <article>
      <h1>Nova serija tekmovanj</h1>
      <address><time datetime="2019-11-25T02:57:00+00:00">25 Nov 2019, 02:57</time> by <a rel="author">uš, STA</a></address>
      <p>
        <b>Svetovna atletika je na kongresu sprejela nekaj novosti, ob katerih naj bi imeli atleti in atletinje po vseh celinah več in kakovostnejših tekmovanj kot doslej.</b>
      </p>
      <p>Izjemni maratonec Kenijec Eliud Kipchoge in svetovna rekorderka na 400 metrov ovire Američanka Dalilah Muhammad sta na gala prireditvi v Monaku prejela nagradi za najboljša atleta na svetu za leto 2019. Oktobra je 35-letni Kenijec na Dunaju postal prvi atlet, ki je maraton pretekel v manj kot dveh urah, a dosežek ne velja za rekord. Priznanji za najobetavnejša atleta na svetu sta prejela Etiopijec Selemon Barega, ki tekmuje na dolge proge, in ukrajinska skakalka v višino Jaroslava Mahučih. Spomnimo, da sta priznanji za najboljša slovenska atleta leta prejela Luka Janežič in Maja Mihalinec.</p>
      <p>Svetovna atletika, kot se je nedavno preimenovala Mednarodna atletska zveza, v leto 2020 vstopa tudi z novo serijo tekmovanj. Na zasedanju sveta, najvišjega organa med dvema kongresoma, so v poleg že obstoječe najvišje serije mitingov na svetu, diamantne lige, uvedli tudi celinsko serijo z zlatimi, srebrnimi in bronastimi enodnevnimi mitingi. Svetovna atletika bo skrbela za zlate mitinge, za preostali ravni pa bodo zadolžene celinske federacije, skupaj naj bi bilo v srebrno in bronasto serijo zajetih okrog 100 mitingov po svetu. Skupni nagradni sklad bo najmanj dva milijona ameriških dolarjev, na vsakem pa bodo najboljšim razdelili najmanj 200.000 evrov in podelili tudi enako število točk za svetovno lestvico kot za diamantno ligo. Poleg tega bodo zmagovalce zlatih celinskih mitingov povabili tudi na svetovno prvenstvo v Oregonu (Eugene) 2021. <b>uš, sta</b></p>
      <related>
        <h4>Preberite sorodne prispevke</h4>
        <a href="https://www.dnevnik.si/1042912212/sport/ostali-sporti/atletika/v-zivo-na-ljubljanskem-maratonu-soncno-vreme-in-visoke-temperature"/>
        <a href="https://www.dnevnik.si/1042911260/sport/ostali-sporti/atletika/transspolne-atletinje-bodo-morale-znizati-raven-testosterona"/>
        <a href="https://www.dnevnik.si/1042910972/sport/ostali-sporti/atletika/video-brigid-kosgei-v-chicagu-podrla-svetovni-rekord-v-maratonu"/>
      </related>
    </article>
  </body>
</html>