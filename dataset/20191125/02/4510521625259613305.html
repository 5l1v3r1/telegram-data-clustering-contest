<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/baia-mare/intoxicatia-monoxid-carbon-poti-evita-consta-ajutor-1_5dda9ef15163ec42715d8c1d/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T02:14:22+00:00"/>
    <meta property="og:title" content="Intoxicaţia cu monoxid de carbon: cum o poţi evita şi în ce constă primul ajutor"/>
    <meta property="og:description" content="Intoxicaţia cu monoxid de carbon este din ce în ce mai frecventă în România şi a devenit un factor care pune în pericol sănătatea oamenilor. Din cauza situaţiei materiale, mulţi români folosesc diverse instalaţii improvizate pentru a se încălzi, dar nu ştiu la ce riscuri se expun."/>
  </head>
  <body>
    <article>
      <h1>Intoxicaţia cu monoxid de carbon: cum o poţi evita şi în ce constă primul ajutor</h1>
      <address><time datetime="2019-11-25T02:14:22+00:00">25 Nov 2019, 02:14</time> by <a rel="author">Simona Vasiac</a></address>
      <h4>Intoxicaţia cu monoxid de carbon este din ce în ce mai frecventă în România şi a devenit un factor care pune în pericol sănătatea oamenilor. Din cauza situaţiei materiale, mulţi români folosesc diverse instalaţii improvizate pentru a se încălzi, dar nu ştiu la ce riscuri se expun.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/life-style/stil-de-viata/de-mananci-terci-ovaz-zi--efectele-nebanuite-1_5dd8517e5163ec42714d2d17/index.html"/>
        <a href="https://adevarul.ro/locale/ramnicu-valcea/foto-fata-si-a-salvat-fratele-moarte-n-a-mai-avut-puterea-ceara-ajutor-ea-erau-atat-fericiti-1_5dd802fd5163ec42714b2d30/index.html"/>
        <a href="https://adevarul.ro/life-style/stil-de-viata/un-nutritionist-explica-modul-sanatatea-fizica-emotionala-pusa-pericol-diete-1_5dd2abf65163ec427125bec1/index.html"/>
      </related>
      <p>Potrivit Inspectoratului General pentru Situaţii de Urgenţă, monoxidul de carbon este un gaz asfixiant foarte toxic, care se fixează pe hemoglobină şi pe enzimele din lanţul respirator la nivel celular. Intoxicarea cu monoxid de carbon apare în momentul în care se inhalează o cantitate de monoxid de carbon astfel încât acesta începe să înlocuiască oxigenul transportat de sânge. </p>
      <p>Pentru a evita intoxicaţia cu monoxid de carbon, trebuie să verificaţi flacăra aragazului. Aceasta trebuie să fie de culoare albastră, iar dacă este portocalie trebuie să luaţi măsuri. De asemenea, trebuie să verificaţi frecvent instalaţiile de gaz, să nu folosiţi instalaţii improvizate şi apelaţi întotdeauna la profesionişti.</p>
      <p>În cazul în care o persoană se intoxică cu monoxid de carbon, primul ajutor constă în:</p>
      <p>-scoaterea persoanei din camera expusă, fiind atent ca persoană care asigură ajutorul să nu se expună la pericol,</p>
      <p>-aerisirea imediată a încăperii prin deschiderea uşilor şi ferestrelor,</p>
      <p>-apelarea la ajutorul medicilor la 112,</p>
      <p>-masarea cardiacă a persoanei afectate,</p>
      <p>-aport de aer cât mai rapid posibil, prin respiraţie artificială,</p>
      <p>-neintrarea în încăpere decât după ce o persoană autorizată a stabilit şi îndepărtat cauza care a determinat degajarea de monoxid de carbon.</p>
      <p>Citeşte şi</p>
      <p>
        <a href="https://adevarul.ro/locale/baia-mare/care-secretul-celor-mai-pufosi-papanasi-reteta-unui-desert-dulce--acrisor-1_5dd69e4d5163ec4271421510/index.html">Care este secretul celor mai pufoşi papanaşi. Reţeta unui desert dulce- acrişor<br/></a>
        <a href="https://adevarul.ro/locale/baia-mare/ce-beneficii-consumul-kaki-denumit-fructul-zeilor-1_5dcedc8d5163ec42710e73e2/index.html">Ce beneficii are consumul de kaki, denumit şi „fructul zeilor“</a>
      </p>
      <hr/>
    </article>
  </body>
</html>