<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/samenleving/1283043/ruime-zege-pro-democratiekamp-hongkong.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-25T02:03:19+00:00"/>
    <meta property="og:title" content="Ruime zege pro-democratiekamp Hongkong"/>
    <meta property="og:description" content="Het pro-democratiekamp in Hongkong boekt een ruime verkiezingszege bij de districtsverkiezingen. Nog niet alle stemmen zijn geteld, maar in de tussenstand staan ze op 278 zetels van de 452 die te verdelen zijn. Dat schrijft de krant South China Morning Post. In zeker twaalf van de achttien districten hebben de pro-democratische kandidaten een meerderheid."/>
  </head>
  <body>
    <article>
      <h1>Ruime zege pro-democratiekamp Hongkong</h1>
      <address><time datetime="2019-11-25T02:03:19+00:00">25 Nov 2019, 02:03</time> by <a rel="author" href="https://www.welingelichtekringen.nl/author/anp" target="_blank">anp</a></address>
      <p>Het pro-democratiekamp in Hongkong boekt een ruime verkiezingszege bij de districtsverkiezingen. Nog niet alle stemmen zijn geteld, maar in de tussenstand staan ze op 278 zetels van de 452 die te verdelen zijn. Dat schrijft de krant South China Morning Post. In zeker twaalf van de achttien districten hebben de pro-democratische kandidaten een meerderheid.</p>
      <p>Het pro-Chinese kamp leidt zware verliezen en staat vooralsnog op 42 zetels. Bij de vorige districtsverkiezingen in Hongkong behaalden de kandidaten die voor betere betrekkingen met Peking zijn nog ruim 75 procent van de zetels.</p>
      <p>Een recordaantal mensen is naar de stembus gegaan zondag. 71 procent van de mensen die zich geregistreerd had, heeft gestemd, dat zijn ongeveer 3 miljoen mensen.</p>
      <p>De verkiezingen lijken een graadmeter te worden voor de steun in de stadstaat voor de aanhoudende protesten tegen de Chinese invloed en de regering van Hongkong.</p>
    </article>
  </body>
</html>