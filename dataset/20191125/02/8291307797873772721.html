<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/kerala/2019/11/25/kollam-punaloor-nehru-memorial-building"/>
    <meta property="og:site_name" content="Media One"/>
    <meta property="article:published_time" content="2019-11-25T02:29:13+00:00"/>
    <meta property="og:title" content="കൊല്ലം പുനലൂരിലെ നെഹ്റു മെമ്മോറിയല്‍ കെട്ടിടം അപകടാവസ്ഥയില്‍ "/>
    <meta property="og:description" content="ഏതു നിമിഷവും നിലംപൊത്തിയേക്കാവുന്ന ഈ കെട്ടിടത്തിലാണ് സര്‍ക്കാര്‍ ഹോമിയോ, ആയുര്‍വേദ ആശുപത്രികളുടെ പ്രവര്‍ത്തനം."/>
  </head>
  <body>
    <article>
      <h1>കൊല്ലം പുനലൂരിലെ നെഹ്റു മെമ്മോറിയല്‍ കെട്ടിടം അപകടാവസ്ഥയില്‍ </h1>
      <h2>ഏതു നിമിഷവും നിലംപൊത്തിയേക്കാവുന്ന ഈ കെട്ടിടത്തിലാണ് സര്‍ക്കാര്‍ ഹോമിയോ, ആയുര്‍വേദ ആശുപത്രികളുടെ പ്രവര്‍ത്തനം.</h2>
      <address><time datetime="2019-11-25T02:29:13+00:00">25 Nov 2019, 02:29</time> by <a rel="author" href="https://www.mediaonetv.in/author/541693" target="_blank">Web Desk 7</a></address>
      <p>കൊല്ലം പുനലൂരില്‍ മുനിസിപ്പാലിറ്റിക്ക് കീഴിലുള്ള നെഹ്റു മെമ്മോറിയല്‍ കെട്ടിടം അപകടാവസ്ഥയില്‍. ഏതുനിമിഷവും നിലംപൊത്തിയേക്കാവുന്ന ഈ കെട്ടിടത്തിലാണ് സര്‍ക്കാര്‍ ഹോമിയോ, ആയുര്‍വേദ ആശുപത്രികളുടെ പ്രവര്‍ത്തനം. കഴിഞ്ഞദിവസം ഹോമിയോ ആശുപത്രിയുടെ കോണ്‍ക്രീറ്റ് അടര്‍ന്നുവീണതോടെ ഭീതിയിലാണ് ഈ കെട്ടിടത്തിലുള്ളവര്‍.</p>
      <p>ഇടിഞ്ഞു പൊളിഞ്ഞ ഭിത്തി, അടര്‍ന്നുവീഴാറായ പില്ലറുകള്‍, വിണ്ടു കീറി എപ്പോള്‍ വേണമെങ്കിലും നിലം പൊത്താവുന്ന തൂണുകള്‍, പില്ലറുകളിലെ കമ്പികള്‍ ഭൂരിഭാഗവും പുറത്തുകാണാം. പുനലൂരിലെ ഏറ്റവും പഴക്കം ചെന്ന കെട്ടിടങ്ങളില്‍ ഒന്നാണ് ടി.ബി ജംഗ്ഷനിലുള്ള നെഹ്റു മെമ്മോറിയല്‍ കെട്ടിടം.</p>
      <p>ഏതുനിമിഷവും തകര്‍ന്നുവീഴാവുന്ന ഈ കെട്ടിടത്തില്‍ നിരവധി സര്‍ക്കാര്‍, സ്വകാര്യ സ്ഥാപനങ്ങള്‍ പ്രവര്‍ത്തിക്കുന്നുണ്ട്. കഴിഞ്ഞദിവസം ഹോമിയോ ആശുപത്രിയുടെ കോണ്‍ക്രീറ്റ് ഇളകിവീണു. മുറിയില്‍ ആളില്ലാതിരുന്നതിനാലാണ് വലിയ അപകടം ഒഴിവായത്.</p>
      <figure>
        <iframe src="https://www.youtube.com/embed/kRxgA_fr_1I" width="640" height="360" data-service="Youtube" scrolling="no"/>
      </figure>
    </article>
  </body>
</html>