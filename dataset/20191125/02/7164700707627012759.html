<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/economy/news_539956/"/>
    <meta property="og:site_name" content="INNnews"/>
    <meta property="article:published_time" content="2019-11-25T02:16:46+00:00"/>
    <meta property="og:title" content="พณ.ให้ความรู้สิทธิประโยชน์ทางการค้า"/>
    <meta property="og:description" content="นายกีรติ รัชโน ผู้ตรวจราชการกระทรวงพาณิชย์ รักษาราชการแ…"/>
  </head>
  <body>
    <article>
      <h1>พณ.ให้ความรู้สิทธิประโยชน์ทางการค้า</h1>
      <h2>กระทรวงพาณิชย์ เตรียมลงพื้นที่ให้ความรู้ใช้สิทธิประโยชน์ทางการค้า กระตุ้นการใช้สิทธิมากขึ้น</h2>
      <address>
        <time datetime="2019-11-25T02:16:46+00:00">25 Nov 2019, 02:16</time>
      </address>
      <p>นายกีรติ รัชโน ผู้ตรวจราชการกระทรวงพาณิชย์ รักษาราชการแทนอธิบดีกรมการค้าต่างประเทศ กระทรวงพาณิชย์ เปิดเผยว่า กรมการค้าต่างประเทศ ได้กำหนดจัดสัมมนา“ครบเครื่องเรื่องใช้สิทธิประโยชน์ทางการค้า” ในวันที่ 18 ธันวาคมนี้ จังหวัดหนองคาย เพื่อให้ความในเรื่องโอกาสภายใต้การเปิดเสรีทางการค้ากับประเทศต่างๆ ที่ไทยได้ทำข้อตกลงไว้ทั้ง 13 กรอบความตกลง ให้ผู้ประกอบการไทยสามารถใช้สิทธิประโยชน์สูงสุดจากความตกลงเขตการค้าเสรี และเพิ่มศักยภาพในการแข่งขันทางการค้าให้แก่ผู้ประกอบการสามารถรับมือกับสถานการณ์เศรษฐกิจโลกในขณะนี้ได้</p>
      <p>โดยปัจจุบันประเทศไทยมีการลงนามความตกลงการค้าเสรีทั้งหมด 13 กรอบความตกลง อาทิ เขตการค้าเสรีอาเซียน ไทย-ออสเตรเลีย ไทย-นิวซีแลนด์ ไทย-ญี่ปุ่น ไทย-อินเดีย ซึ่งแต่ละความตกลงมีขั้นตอน กฎระเบียบ รวมไปถึงวิธีปฏิบัติในการใช้สิทธิประโยชน์ทางการค้าที่แตกต่างกัน การให้ความรู้จะเป็นการขยายโอกาสทางการค้าและเพิ่มความสามารถในการแข่งขันสู่ตลาดโลกได้อย่างกว้างขวางยิ่งขึ้น</p>
    </article>
  </body>
</html>