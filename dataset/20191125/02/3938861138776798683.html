<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_homchak-poyasniv-yak-povernuti-krim/939694"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T02:24:00+00:00"/>
    <meta property="og:title" content="Хомчак пояснив, як повернути Крим"/>
    <meta property="og:description" content="Крим потрібен Росії для того, щоб панувати в Середземному морі. &quot;Крим &amp;ndash; це Україна, і в жодному разі не можна про це забувати. Повернути його можна тільки разом, щоб ви (Захід) нам допомогли, щоб ваші бізнесмени туди не їхали. Щоб ви розуміли &amp;ndash; Крим Росії потрібен зовсім не як ..."/>
  </head>
  <body>
    <article>
      <h1>Хомчак пояснив, як повернути Крим</h1>
      <address><time datetime="2019-11-25T02:24:00+00:00">25 Nov 2019, 02:24</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939694_w_300.jpg?v=0"/>
        <figcaption>"Крим можна повернути за допомогою міжнародної підтримки" - Хомчак</figcaption>
      </figure>
      <p>Крим потрібен Росії для того, щоб панувати в Середземному морі.</p>
      <p>"Крим – це Україна, і в жодному разі не можна про це забувати. Повернути його можна тільки разом, щоб ви (Захід) нам допомогли, щоб ваші бізнесмени туди не їхали. Щоб ви розуміли – Крим Росії потрібен зовсім не як місце для відпочинку росіян. Він розглядається як російська база, потужна, яка повинна "кошмарити" всю Європу і північну Африку, і дати їм, росіянам, можливість панувати вже в Середземному морі", – заявив начальник Генштабу і головнокомандувач ЗСУ генерал-лейтенант Руслан Хомчак в інтерв'ю "Укрінформ".</p>
      <p>За його словами, зараз Росія намагається позиціонувати мало не як російські внутрішні води не тільки Азовське море, а й весь Чорноморський басейн.</p>
      <p>"Звичайно, там є Туреччина, яка цього не дозволить, у який би спосіб Росія не хотіла б із ними зблизитися. Там є країни НАТО – Болгарія і Румунія. Тому Чорне море найближчим часом буде регіоном, де різні сили стануть випробовувати свої можливості і своє терпіння", – заявив Хомчак.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/krym/_medzhlis-napraviv-mzs-rf-lista-v-yakomu-vimagaye-pogodzhuvati-z-nimi-dogovori/939509"/>
      </related>
      <p>Він вважає, що співпраця з країнами НАТО у питаннях розвитку військово-морських можливостей України не тільки допоможе, але й помітно прискорить формування сучасних ВМС країни.</p>
      <p>"Тому що у нас є концепція, стратегія, всі відповідні розрахунки. Але, якщо ми робитимемо це самостійно – це займе десятки років. Ми розуміємо, що побудувати корабель, або навіть один катер – на це потрібні роки. Зараз кроки є реальними", – сказав він.</p>
      <blockquote>Нещодавно американська сторона передала Україні два військові кораблі типу Айленд (Island). Крім цього, очікується, що в наступному році США передадуть ще три таких швидкісних патрульних катерів, а також будуть нарощувати здатності України в Чорному морі.</blockquote>
    </article>
  </body>
</html>