<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/diethni/article/1418053/mikro-aeroplano-me-19-epivainontes-synetrivi-sto-kongko-den-yparhoyn-epizontes"/>
    <meta property="og:site_name" content="+PLUS.gr"/>
    <meta property="article:published_time" content="2019-11-25T01:00:00+00:00"/>
    <meta property="og:title" content="Μικρό αεροπλάνο με 19 επιβαίνοντες συνετρίβη στο Κονγκό: Δεν υπάρχουν επιζώντες"/>
    <meta property="og:description" content="Ένα μικρό αεροπλάνο της ιδιωτικής εταιρείας Busy Bee με 19 επιβαίνοντες συνετρίβη το πρωί της Κυριακής (24/11) την ώρα της απογείωσης σε λαϊκή συνοικία της Γκόμα, στο ανατολικό τμήμα της Λαϊκής Δημοκρατίας του Κονγκό, έγινε γνωστό από την εταιρεία και αυτόπτες μάρτυρες."/>
  </head>
  <body>
    <article>
      <h1>Μικρό αεροπλάνο με 19 επιβαίνοντες συνετρίβη στο Κονγκό: Δεν υπάρχουν επιζώντες</h1>
      <h2>Ένα μικρό αεροπλάνο της ιδιωτικής εταιρείας Busy Bee με 19 επιβαίνοντες συνετρίβη το πρωί της Κυριακής (24/11) την ώρα της απογείωσης σε λαϊκή συνοικία της Γκόμα, στο ανατολικό τμήμα της Λαϊκής Δημοκρατίας του Κονγκό, έγινε γνωστό από την εταιρεία και αυτόπτες μάρτυρες.</h2>
      <address><time datetime="2019-11-25T01:00:00+00:00">25 Nov 2019, 01:00</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>"Έξι πτώματα έχουν ανασυρθεί. Τα σωστικά συνεργεία συνεχίζουν τις έρευνες", δήλωσε ο δήμαρχος της Γκόμα Τιμοτέ Μούισα Κίσε.</p>
      <p>Σύμφωνα με τον Ρίτσαρντ Μαγκολόπα αξιωματούχο του αεροδρομίου της πόλης, δεν υπάρχουν επιζώντες μεταξύ των επιβαινόντων.</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Το αεροπλάνο τύπου Dornier είχε προορισμό το Μπένι, την πρωτεύουσα της επαρχίας Βόρειο Κίβου που βρίσκεται 350 χιλιόμετρα βόρεια της Γκόμα, σύμφωνα με στέλεχος της εταιρείας. Συνετρίβη σε μία από τις πυκνοκατοικημένες συνοικίες που βρίσκονται γύρω από το αεροδρόμιο της πρωτεύουσας.</p>
      <p>"Σε αυτό υπήρχαν 17 επιβάτες και δύο μέλη του πληρώματος. Απογειώθηκε περίπου στις 09:00- 09:10 (τοπική ώρα και ώρα Ελλάδας)", επεσήμανε ο Εριτιέρ Σάιντ Μαμάντου αρμόδιος της εταιρείας Busy Bee για τις κρατήσεις.</p>
      <p>Η Busy Bee είναι μια νέα αεροπορική εταιρεία που διαθέτει τρία αεροσκάφη για να εξυπηρετεί περιοχές των επαρχίων Βόρειο Κίβου και Μπουτέμπο.</p>
    </article>
  </body>
</html>