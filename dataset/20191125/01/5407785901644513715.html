<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/bahreyn-krali-hamed-libya-umh-basbakani-serrac-i-12651665-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-25T01:38:03+00:00"/>
    <meta property="og:title" content="Bahreyn Kralı Hamed, Libya UMH Başbakanı Serrac'ı kabul etti"/>
    <meta property="og:description" content="Bahreyn Kralı Hamed bin İsa, özel bir ziyarette bulunan Libya Ulusal Mutabakat Hükümeti (UMH) Başbakanı Faiz es-Serrac ile görüştü."/>
  </head>
  <body>
    <article>
      <h1>Bahreyn Kralı Hamed, Libya UMH Başbakanı Serrac'ı kabul etti</h1>
      <address>
        <time datetime="2019-11-25T01:38:03+00:00">25 Nov 2019, 01:38</time>
      </address>
      <p><a href="https://www.haberler.com/bahreyn/"><b>Bahreyn</b></a> Kralı Hamed bin İsa, özel bir ziyarette bulunan <a href="https://www.haberler.com/libya/"><b>Libya</b></a> Ulusal Mutabakat Hükümeti (UMH) Başbakanı Faiz es-Serrac ile görüştü.</p>
      <p>Bahreyn resmi <a href="https://www.haberler.com/"><b>haber</b></a> ajansının (BNA) haberine göre, İsa ve Serrac'ın görüşmesinde, Libya'daki siyasi ve güvenlik konularına dair son durum, ikili ilişkiler ve bölgedeki gelişmeler ele alındı.</p>
      <p>Öte yandan UMH'ye ait sosyal paylaşım sitesinden yapılan açıklamaya göre, Bahreyn Kralı Hamed, ülkesinin Libya'nın istikrarı ve güvenliği için yaptığı çalışmalardan dolayı Serrac'ı takdir ettiğini söyledi.</p>
      <p>Serrac, Hamed'e başkent Trablus'a yönelik saldırıların yansımaları hakkında bilgi verdi, terörle ortak mücadele ve koordinenin önemini dile getirdi.</p>
      <p>Körfez ülkelerinden birçoğunun Libya'daki darbeci Halife Hafter'i açık desteklediği bilinirken, Bahyren'in uluslararası meşruiyete sahip Trablus'taki UMH Başbakanını Manama'da karşılaması dikkat çekti.</p>
      <p>Kaynak: AA</p>
    </article>
  </body>
</html>