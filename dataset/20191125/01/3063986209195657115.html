<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843248"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T01:17:00+00:00"/>
    <meta property="og:title" content="কুমিল্লায় ইয়াবা, জাল নোট ও আগ্নেয়াস্ত্রসহ গ্রেপ্তার ৯"/>
    <meta property="og:description" content="কুমিল্লায় পৃথক অভিযান চালিয়ে ৩২ হাজার পিস ইয়াবা, ২টি আগ্নেয়াস্ত্র এবং ২৮ হাজার টাকার জাল নোট উদ্ধার করেছে পুলিশ। এসব ঘটনায় জড়িত থাকার অভিযোগে ৯ জনকে গ্রেপ্তার করা হয়েছে। রবিবার দুপুরে জেলা পুলিশ সুপারের কার্যালয়ে এক সংবাদ সম্মেলনে এ তথ্য জানানো হয়। এছাড়া ছিনতাই করে পালিয়ে যাওয়ার সময় ২২ হাজার পিস মুরগীর ডিম ভর্তি একটি ট্রাক উদ্ধার করা হয় বলেও সংবাদ সম্মেলনে জানানো হয়। জেলা পুলিশ সুপার সৈয়দ নুরুল ইসলাম জানান, গত ২৪ ঘণ্টায় (শনিবার সকাল থেকে রবিবার ভোর পর্যন্ত) জেলার বিভিন্ন থানা ও ডিবি পুলিশ পৃথক অভিযান চালিয়ে ৩২ হাজার পিস ইয়াবা ট্যাবলেট, ২টি এলজি ও গুলি, ২৮ হাজার টাকার জাল নোট এবং ছিনতাই করে পালিয়ে যাওয়া ২২ হাজার পিস মুরগীর ডিম ভর্তি একটি ট্রাক উদ্ধার করেছে। জেলার কোতয়ালী, দাউদকান্দি, চৌদ্দগ্রাম থানা পুলিশ এবং জেলা গোয়েন্দা পুলিশ অভিযান চালিয়ে এসব আটক করে। এসব ঘটনার সঙ্গে জড়িত থাকার অভিযোগে আটক করা হয়েছে ৯ জনকে। এছাড়া তদন্ত সাপেক্ষে এসব ঘটনায় আরো যারা জড়িত রয়েছে তাদের গ্রেপ্তার করা হবে। এ সময় জেলার অতিরিক্ত পুলিশ সুপার (পদোন্নোতিপ্রাপ্ত পুলিশ সুপার) আবদুল্লাহ-আল-মামুন, ডিএসবির অতিরিক্ত পুলিশ সুপার আজিম-উল-আহসান…"/>
  </head>
  <body>
    <article>
      <h1>কুমিল্লায় ইয়াবা, জাল নোট ও আগ্নেয়াস্ত্রসহ গ্রেপ্তার ৯</h1>
      <address><time datetime="2019-11-25T01:17:00+00:00">25 Nov 2019, 01:17</time> by <a rel="author">নিজস্ব প্রতিবেদক, কুমিল্লা</a></address>
      <p>কুমিল্লায় পৃথক অভিযান চালিয়ে ৩২ হাজার পিস ইয়াবা, ২টি আগ্নেয়াস্ত্র এবং ২৮ হাজার টাকার জাল নোট উদ্ধার করেছে পুলিশ। এসব ঘটনায় জড়িত থাকার অভিযোগে ৯ জনকে গ্রেপ্তার করা হয়েছে। রবিবার দুপুরে জেলা পুলিশ সুপারের কার্যালয়ে এক সংবাদ সম্মেলনে এ তথ্য জানানো হয়।</p>
      <p>এছাড়া ছিনতাই করে পালিয়ে যাওয়ার সময় ২২ হাজার পিস মুরগীর ডিম ভর্তি একটি ট্রাক উদ্ধার করা হয় বলেও সংবাদ সম্মেলনে জানানো হয়।</p>
      <p>জেলা পুলিশ সুপার সৈয়দ নুরুল ইসলাম জানান, গত ২৪ ঘণ্টায় (শনিবার সকাল থেকে রবিবার ভোর পর্যন্ত) জেলার বিভিন্ন থানা ও ডিবি পুলিশ পৃথক অভিযান চালিয়ে ৩২ হাজার পিস ইয়াবা ট্যাবলেট, ২টি এলজি ও গুলি, ২৮ হাজার টাকার জাল নোট এবং ছিনতাই করে পালিয়ে যাওয়া ২২ হাজার পিস মুরগীর ডিম ভর্তি একটি ট্রাক উদ্ধার করেছে।</p>
      <p>জেলার কোতয়ালী, দাউদকান্দি, চৌদ্দগ্রাম থানা পুলিশ এবং জেলা গোয়েন্দা পুলিশ অভিযান চালিয়ে এসব আটক করে। এসব ঘটনার সঙ্গে জড়িত থাকার অভিযোগে আটক করা হয়েছে ৯ জনকে। এছাড়া তদন্ত সাপেক্ষে এসব ঘটনায় আরো যারা জড়িত রয়েছে তাদের গ্রেপ্তার করা হবে।</p>
      <p>এ সময় জেলার অতিরিক্ত পুলিশ সুপার (পদোন্নোতিপ্রাপ্ত পুলিশ সুপার) আবদুল্লাহ-আল-মামুন, ডিএসবির অতিরিক্ত পুলিশ সুপার আজিম-উল-আহসান, অতিরিক্ত পুলিশ সুপার তানভীর সালেহীন ইমনসহ জেলা পুলিশের ঊর্ধ্বতন কর্মকর্তা উপস্থিত ছিলেন।</p>
    </article>
  </body>
</html>