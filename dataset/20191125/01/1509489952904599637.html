<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/news/story/655799/hpa-o-disekatommyrioyxos-maikl-mploympergk-diekdikei-to-xrisma-ton-dimokratikon"/>
    <meta property="og:site_name" content="OnSports"/>
    <meta property="article:published_time" content="2019-11-25T01:01:16+00:00"/>
    <meta property="og:title" content="ΗΠΑ: Ο δισεκατομμυριούχος Μάικλ Μπλούμπεργκ διεκδικεί το χρίσμα των Δημοκρατικών"/>
    <meta property="og:description" content="Ο δισεκατομμυριούχος επιχειρηματίας και πρώην δήμαρχος της Νέας Υόρκης, Μάικλ Μπλούμπεργκ, ανακοίνωσε σήμερα επισήμως ότι θα διεκδικήσει το χρίσμα των Δημοκρατικών ενόψει των προεδρικών εκλογών του 2020."/>
  </head>
  <body>
    <article>
      <h1>ΗΠΑ: Ο δισεκατομμυριούχος Μάικλ Μπλούμπεργκ διεκδικεί το χρίσμα των Δημοκρατικών</h1>
      <address><time datetime="2019-11-25T01:01:16+00:00">25 Nov 2019, 01:01</time> by <a rel="author">Onsports Team</a></address>
      <p>Ο δισεκατομμυριούχος επιχειρηματίας και πρώην δήμαρχος της Νέας Υόρκης, Μάικλ Μπλούμπεργκ, ανακοίνωσε σήμερα επισήμως ότι θα διεκδικήσει το χρίσμα των Δημοκρατικών ενόψει των προεδρικών εκλογών του 2020.</p>
      <p>«Είμαι υποψήφιος για την προεδρία για να νικήσουμε τον Ντόναλντ Τραμπ και να ξαναχτίσουμε την Αμερική», ανέφερε στον ιστότοπό του ο 77χρονος μεγιστάνας των μέσων ενημέρωσης. «Δεν αντέχουμε άλλα τέσσερα χρόνια τις απερίσκεπτες και ανήθικες ενέργειες του προέδρου Τραμπ», πρόσθεσε. Ο Ρεπουμπλικάνος πρόεδρος «συνιστά υπαρξιακή απειλή για τη χώρα και για τις αξίες μας. Αν κερδίσει μια νέα θητεία δεν θα μπορέσουμε ποτέ να συνέλθουμε», υποστήριξε.</p>
      <p>Ο Μπλούμπεργκ, ο ένατος πλουσιότερος άνθρωπος στον κόσμο σύμφωνα με το περιοδικό Forbes (η περιουσία του εκτιμάται στα 50 δισεκατομμύρια δολάρια), ξεκίνησε σήμερα μια τηλεοπτική διαφημιστική καμπάνια που θα κοστίσει το ποσό ρεκόρ των 31 εκατομμυρίων δολαρίων.</p>
      <p>Διαβάστε περισσότερα στο <a href="https://www.cnn.gr/news/kosmos/story/198461/hpa-o-disekatommyrioyxos-maikl-mploympergk-diekdikei-to-xrisma-ton-dimokratikon">Cnn.gr</a></p>
    </article>
  </body>
</html>