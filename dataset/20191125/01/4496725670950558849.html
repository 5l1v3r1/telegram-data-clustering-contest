<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elpuntavui.cat/opinio/article/62-apunt/1701144-un-fil-que-cal-seguir.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-25T01:00:00+00:00"/>
    <meta property="og:title" content="Un fil que cal seguir"/>
    <meta property="og:description" content="A vegades hi ha qui té el privilegi d'escriure en un aparador públic però no sap de què ni de qui parla. És una desgràcia, però això passa i qui en rep les conseqüències és el lector que en..."/>
  </head>
  <body>
    <article>
      <h1>Un fil que cal seguir</h1>
      <address><time datetime="2019-11-25T01:00:00+00:00">25 Nov 2019, 01:00</time> by <a rel="author">Jordi Panyella</a></address>
      <p>A vegades hi ha qui té el privilegi d’escriure en un aparador públic però no sap de què ni de qui parla. És una desgràcia, però això passa i qui en rep les conseqüències és el lector, que en comptes d’informar-se es desinforma. Cal estar atents, doncs, i aprendre a distingir entre els gats i les llebres. D’altres vegades, qui escriu és una persona preparada, docta en la matèria, i aleshores sí que paga la pena parar-hi atenció i dedicar-hi el temps malauradament escàs de la lectura. Aquest és el cas de la periodista Sònia Pau, una de les principals coneixedores de la temàtica social del país, i el seu llibre Fils trencats, sobre els 50 anys d’Arrels, una entitat que es dedica a fer de paraigua a les persones sense llar. Caldrà no badar i seguir-li el fil.</p>
    </article>
  </body>
</html>