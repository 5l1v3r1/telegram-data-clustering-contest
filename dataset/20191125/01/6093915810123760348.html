<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/health/item/490345-%CF%81%CE%BF%CF%87%CE%B1%CE%BB%CE%B7%CF%84%CF%8C-%CF%80%CE%BF%CF%8D-%CE%BF%CF%86%CE%B5%CE%AF%CE%BB%CE%B5%CF%84%CE%B1%CE%B9-%CE%BA%CE%B1%CE%B9-%CF%84%CE%B9-%CE%B1%CE%BD%CF%84%CE%B9%CE%BC%CE%B5%CF%84%CF%8E%CF%80%CE%B9%CF%83%CE%B7-%CF%85%CF%80%CE%AC%CF%81%CF%87%CE%B5%CE%B9"/>
    <meta property="og:site_name" content="thestival.gr"/>
    <meta property="article:published_time" content="2019-11-25T01:05:00+00:00"/>
    <meta property="og:title" content="Ροχαλητό: Πού οφείλεται και τι αντιμετώπιση υπάρχει"/>
    <meta property="og:description" content="Το ροχαλητό είναι όταν ένα άτομο κάνει ένα &quot;ρουθούνισμα&quot; ή έντονο θόρυβο, όταν αναπνέει κατά τη διάρκεια του ύπνου."/>
  </head>
  <body>
    <article>
      <h1>Ροχαλητό: Πού οφείλεται και τι αντιμετώπιση υπάρχει</h1>
      <address><time datetime="2019-11-25T01:05:00+00:00">25 Nov 2019, 01:05</time> by <a rel="author">Thestival team</a></address>
      <p>Το ροχαλητό είναι όταν ένα άτομο κάνει ένα "ρουθούνισμα" ή έντονο θόρυβο, όταν αναπνέει κατά τη διάρκεια του ύπνου.</p>
      <p>Ο θόρυβος προέρχεται από την μαλακή υπερώα του ιστού που πάλλεται στο στόμα, από την διέλευση του αέρα από την μύτη, ή από τις δονήσεις στον λαιμό.</p>
      <p>Το ροχαλητό είναι κάτι που συμβαίνει συχνά σε μερικούς ανθρώπους, αλλά ο ήχος που κάνουν δεν είναι ιδιαίτερα δυνατός, ενώ άλλοι μπορεί να ροχαλίζουν κάθε βράδυ, αρκετά δυνατά ώστε να ακούγονται στο διπλανό δωμάτιο!</p>
      <p>Ροχαλητό: Ποια είναι τα αίτιά του</p>
      <p>Το ροχαλητό προκαλείται από τη δόνηση των μαλακών ιστών στο κεφάλι και στο λαιμό, καθώς αναπνέετε.</p>
      <p>Μπορεί να επηρεάσει:</p>
      <ul>
        <li>Τις ρινικές διόδους</li>
        <li>Την μαλακή υπερώα - ένα μαλακό στρώμα ιστού στο πίσω μέρος της οροφής του στόματος</li>
        <li>Την βάση της γλώσσας</li>
        <li>Τις αμυγδαλές - δύο μικροί αδένες πάνω στη γλώσσα, εκεί που το στόμα συναντά τον λαιμό</li>
        <li>Τη σταφυλή - ένα μικρό κωνικό τμήμα ιστού που κρέμεται από τη μαλακή υπερώα μεταξύ των αμυγδαλών</li>
      </ul>
      <p>Όταν κοιμάστε, οι αεραγωγοί στο κεφάλι σας και το λαιμό χαλαρώνουν και στενεύουν. Πιστεύεται ότι η στένωση των αεραγωγών αυξάνει την ταχύτητα που εκπνέουμε και αλλάζει η πίεση του αέρα μέσα σε αυτούς. Αυτό κάνει τον μαλακό ιστό να δονείται από τις κινήσεις των πλευρών των αεραγωγών.</p>
      <p>Είναι μερικές φορές είναι εφικτή η αντιμετώπιση του ροχαλητού με μερικές απλές αλλαγές στον τρόπο ζωής. Περαιτέρω θεραπεία είναι επίσης διαθέσιμη, αν αυτό δεν βοηθά.</p>
      <p>Οι αλλαγές στον τρόπο ζωής συνιστώνται συνήθως, ως ένα πρώτο βήμα για την αντιμετώπιση του ροχαλητού. Αυτές περιλαμβάνουν:</p>
      <ol>
        <li>Απώλεια σωματικού βάρους, αν είστε υπέρβαροι</li>
        <li>Αποχή από την κατανάλωση αλκοόλ, ιδιαίτερα λίγες ώρες πριν πάτε για ύπνο</li>
        <li>Αποχή από το κάπνισμα, αν καπνίζετε</li>
        <li>Τακτική σωματική άσκηση. Αυτό μπορεί να συμβάλλει στην ενίσχυση των μυών του λαιμού, που θα εμποδίσει την στένωση των αναπνευστικών οδών.</li>
      </ol>
    </article>
  </body>
</html>