<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623258/%D9%88%D8%A7%DA%A9%D9%86%D8%B4-%D9%87%D9%85%D8%B3%D8%B1-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%A8%D9%87-%D9%82%D8%B7%D8%B9%DB%8C-%D8%A7%DB%8C%D9%86%D8%AA%D8%B1%D9%86%D8%AA-%D8%AF%D8%B1-%D8%A7%DB%8C%D8%B1%D8%A7%D9%86-%D8%B9%DA%A9%D8%B3"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-25T01:28:00+00:00"/>
    <meta property="og:title" content="واکنش همسر استراماچونی به قطعی اینترنت در ایران+عکس"/>
    <meta property="og:description" content="همسر آندره آ. استراماچونی از قطعی یک هفته‌ای اینترنت در ایران بسیار تعجب کرده است، هر چند می‌گوید از این موضوع درس‌های زیادی گرفته است."/>
  </head>
  <body>
    <article>
      <h1>واکنش همسر استراماچونی به قطعی اینترنت در ایران+عکس</h1>
      <address>
        <time datetime="2019-11-25T01:28:00+00:00">25 Nov 2019, 01:28</time>
      </address>
      <p>
        <i>همسر آندره آ. استراماچونی از قطعی یک هفته‌ای اینترنت در ایران بسیار تعجب کرده است، هر چند می‌گوید از این موضوع درس‌های زیادی گرفته است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>قطعی یک هفته‌ای اینترنت در ایران، حتی موجب واکنش دالیلا استراماچونی همسر سرمربی ایتالیایی استقلال شد. وی با انتشار مطلبی در صفحه اینستاگرامش نوشت:</p>
      <p>دولت ایران تصمیم گرفت که خدمات اینترنت را از تاریخ ۱۵ نوامبر قطع کند. بعد از ۸ روز بدون هیچگونه ارتباطی، واکنش هایم به این موضوع تمام نشدنی است. برایم غیرممکن است که همه آن‌ها را بتوانم با شما به اشتراک بگذارم. لطفاً درکم کنید. اما باید چیز‌هایی بنویسم. برایم درس گرفتن حتی از اتفاقات منفی، بسیار مهم است؛ بنابراین قصد دارم در اینجا چیز‌هایی که روز‌های بدون اینترنت، به من یاد داد را به اشتراک می‌گذارم.</p>
      <figure>
        <img src="https://aftabnews.ir/files/fa/news/1398/9/4/363303_873.jpg"/>
      </figure>
      <p>در ابتدا ناامید شدم، خیلی ناامید شدم...، اما خب من همچنان زنده بودم و می‌توانستم کار‌های ارزشمندتری انجام دهم، مانند کتاب خواندن، آشپزی بدون جستجو در گوگل برای پیدا کردن دستورالعمل پخت، اما تلاش کردم که خلاقیت به خرج دهم و به یاد بیاورم. به نقشه‌های کاغذی برای پیدا کردن مکان‌ها نگاه کنم. روزنامه بخرم و اخبار نگاه کنم. برای بعضی خرید‌ها به مرکز خرید بروم (بدین معنی که از مبل راحتی پایین بیایم و به خیابان بروم) و با مردم رودررو صحبت کنم! بله، چشم در چشم! چیز‌هایی ساده... که در زندگی امروزه بسیار رایج نیست.</p>
      <p>وی افزود: اتصال به اینترنت این قدرت را دارد که احساس تنهایی نکنید. شما وقتتان را با بالا پایین کردن اینستاگرام و فیسبوک و مشاهده زندگی دیگران می‌گذرانید. اما این احساس اجبار برای دید زدن دزدکیِ دیگران به صورت آنلاین، به شما حس غلطی از روابط دیگران می‌دهد. به همین علت شاهد هستیم که بسیاری از افراد تلفن‌های هوشمند در دستانشان است... در حالیکه در اداره پست، ایستگاه اتوبوس، پشت چراغ قرمز و یا حتی در رختخواب هنگام خوابیدن هستند.</p>
      <p>شبکه‌های اجتماعی به ما این امکان را می‌دهند که احساس نزدیکی با مردم داشته باشیم...، زیرا احساس تنهایی می‌تواند ناراحت کننده باشد، اما حقیقت این است که ما هر روز از یکدیگر بیشتر فاصله می‌گیریم. همه ما به زمان و فضایی برای خودمان نیاز داریم. ما نیاز داریم که فکر کنیم، نیاز داریم که بیشتر مطالعه کنیم و همه ما باید زمان‌هایی را به لحاظ جسمی و عاطفی معطوف کسانی کنیم که دوستشان داریم.</p>
      <p>دالیلا در پایان با کلامی از حافظ، صحبت‌های خود را خاتمه داد.<br/><br/>منبع: طرفداری</p>
    </article>
  </body>
</html>