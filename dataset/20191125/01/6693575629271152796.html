<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/samenleving/1283032/nederland-trekt-steeds-meer-toeristen-in-de-zomer.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-25T01:59:37+00:00"/>
    <meta property="og:title" content="Nederland trekt steeds meer toeristen in de zomer"/>
    <meta property="og:description" content="Steeds meer mensen vieren hun zomervakantie in Nederland. Afgelopen juli en augustus overnachtten hier 10 miljoen toeristen, ruim 4 procent meer dan in de vorige zomer. Dat meldt het Centraal Bureau voor de Statistiek (CBS) maandag op basis een nieuw rapport."/>
  </head>
  <body>
    <article>
      <h1>Nederland trekt steeds meer toeristen in de zomer</h1>
      <address><time datetime="2019-11-25T01:59:37+00:00">25 Nov 2019, 01:59</time> by <a rel="author" href="https://www.welingelichtekringen.nl/author/anp" target="_blank">anp</a></address>
      <p>Steeds meer mensen vieren hun zomervakantie in Nederland. Afgelopen juli en augustus overnachtten hier 10 miljoen toeristen, ruim 4 procent meer dan in de vorige zomer. Dat meldt het Centraal Bureau voor de Statistiek (CBS) maandag op basis een nieuw rapport.</p>
      <p>De meeste toeristen zijn Nederlanders die op vakantie gaan in eigen land. Maar het aantal buitenlandse toeristen neemt snel toe. In de zomer van 2019 kwam 44 procent van de toeristen uit het buitenland, terwijl dat nog geen 39 procent was in 2014. Afgelopen zomer kwam een derde van de buitenlandse toeristen uit Duitsland.</p>
      <p>Toeristen brengen gemiddeld ook meer nachten door in Nederland. Het aantal overnachtingen stijgt namelijk sneller dan het aantal toeristen. In de zomermaanden bleven zij hier bij elkaar opgeteld 35 miljoen nachten slapen, bijna 8 procent meer dan een jaar eerder. Hotels, pensions en jeugdaccommodaties namen bijna een derde van de overnachtingen voor hun rekening.</p>
      <p>"Buitenlandse toeristen gaan Nederland steeds meer als een echt vakantieland zien," zegt CBS-econoom Peter Hein van Mulligen in een reactie. "Dat is al langer aan de gang. De recessie kwam daar nog even tussen, maar de afgelopen jaren zien we het aantal gasten alleen maar toenemen."</p>
    </article>
  </body>
</html>