<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843247"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T01:03:00+00:00"/>
    <meta property="og:title" content="২২ দিন পর বাংলাদেশির লাশ ফেরত দিল বিএসএফ"/>
    <meta property="og:description" content="ঝিনাইদহের মহেশপুর সীমান্তে বিএসএফের গুলিতে আব্দুর রহিম (৪২) নামের এক বাংলাদেশির লাশ দীর্ঘ ২২ দিন পর ফেরত দিয়েছে বিএসএফ। রবিবার রাতে মহেশপুরের পলিয়ারপুর সীমান্তের মেইন সিমান্ত পিলারের কাছে এক পতাকা বৈঠকের মাধ্যমে বিএসএফ বিজিবি’র কাছে লাশ হস্তান্তর করে। বিজিবি এক প্রেস বিজ্ঞপ্তিতে জানায়, চলতি নভেম্বর মাসের ৩ তারিখে মহেশপুরের পলিয়ানপুর সীমান্ত এলাকার ভারতের অভ্যন্তরে ভারতের নদীয়া জেলার ধানতলা থানার খয়রামারি সীমান্তে বাংলাদেশি নাগরিক আব্দুর রহিমকে বিএসএফ গুলি করে হত্যা করে। নিহত আব্দুর রহিম ঝিনাইদহের মহেশপুর উপজেলার বাউলি গ্রামের মৃত আবুল কাসেমের ছেলে। ২২ দিন পর রবিবার রাত ১০টার দিকে মহেশপুরের পলিয়ানপুর সীমান্তে বিজিবি ও বিএসএফ’র এক পতাকা বৈঠকে লাশ হস্তান্তর করে বিএসএফ। "/>
  </head>
  <body>
    <article>
      <h1>২২ দিন পর বাংলাদেশির লাশ ফেরত দিল বিএসএফ</h1>
      <address><time datetime="2019-11-25T01:03:00+00:00">25 Nov 2019, 01:03</time> by <a rel="author">ঝিনাইদহ প্রতিনিধি</a></address>
      <p>ঝিনাইদহের মহেশপুর সীমান্তে বিএসএফের গুলিতে আব্দুর রহিম (৪২) নামের এক বাংলাদেশির লাশ দীর্ঘ ২২ দিন পর ফেরত দিয়েছে বিএসএফ। রবিবার রাতে মহেশপুরের পলিয়ারপুর সীমান্তের মেইন সিমান্ত পিলারের কাছে এক পতাকা বৈঠকের মাধ্যমে বিএসএফ বিজিবি’র কাছে লাশ হস্তান্তর করে।</p>
      <p>বিজিবি এক প্রেস বিজ্ঞপ্তিতে জানায়, চলতি নভেম্বর মাসের ৩ তারিখে মহেশপুরের পলিয়ানপুর সীমান্ত এলাকার ভারতের অভ্যন্তরে ভারতের নদীয়া জেলার ধানতলা থানার খয়রামারি সীমান্তে বাংলাদেশি নাগরিক আব্দুর রহিমকে বিএসএফ গুলি করে হত্যা করে।</p>
      <p>নিহত আব্দুর রহিম ঝিনাইদহের মহেশপুর উপজেলার বাউলি গ্রামের মৃত আবুল কাসেমের ছেলে। ২২ দিন পর রবিবার রাত ১০টার দিকে মহেশপুরের পলিয়ানপুর সীমান্তে বিজিবি ও বিএসএফ’র এক পতাকা বৈঠকে লাশ হস্তান্তর করে বিএসএফ। </p>
    </article>
  </body>
</html>