<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/economia/article/18-economia/1700364-tot-nuvis-tindra-una-setantena-d-expositors.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-25T01:00:00+00:00"/>
    <meta property="og:title" content="Tot Nuvis tindrà una setantena d’expositors"/>
    <meta property="og:description" content="Tot Nuvis, el saló de referència de les comarques gironines pel que fa al sector nupcial, celebrarà la 27a edició entre divendres 29 de novembre i el diumenge 1 de desembre al Palau de Fires de Girona...."/>
  </head>
  <body>
    <article>
      <h1>Tot Nuvis tindrà una setantena d’expositors</h1>
      <address><time datetime="2019-11-25T01:00:00+00:00">25 Nov 2019, 01:00</time> by <a rel="author">Redacció</a></address>
      <p>Tot Nuvis, el saló de referència de les comarques gironines pel que fa al sector nupcial, celebrarà la 27a edició entre divendres 29 de novembre i el diumenge 1 de desembre al Palau de Fires de Girona. El saló, pel qual l’any passat van passar uns 3.000 visitants, preveu expositors –una setantena– i desfilades, que mantindran la línia de l’any passat. Els visitants freqüenten Tot Nuvis per informar-se de les últimes tendències en els vestits, flors, decoració, maquillatge, càtering i joies, entre d’altres. Durant tres dies s’hi podrà trobar tots els elements i propostes necessàries per organitzar un casament a mida amb l’assessorament directe i personalitzat.</p>
      <p>Una de les activitats que té més bona acceptació entre el públic són les tres desfilades de moda nupcial, vestits de festa i rams de núvia, on participaran les firmes expositores Odette Sposi, Onix Gran Via, Sandra Jordà Wedding Center, Obiols Vintage, Special Novias, Flors de Vici i Floristeria Kentia. Les desfilades comptaran amb la col·laboració de Fortià Perruquers en perruqueria i maquillatge. Coralí Cunyat, directora de Fira de Girona, explica: “Tot Nuvis ha anat evolucionant per satisfer totes les necessitats de les parelles. Cada cop anem incorporant més productes i serveis nous que veiem que són útils i tenen interès.”</p>
    </article>
  </body>
</html>