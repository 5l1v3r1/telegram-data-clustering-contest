<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963617"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T01:40:38+00:00"/>
    <meta property="og:title" content="శివసేన, కాంగ్రెస్‌లో భారీ చీలికలు?"/>
    <meta property="og:description" content="ADVT"/>
  </head>
  <body>
    <article>
      <h1>శివసేన, కాంగ్రెస్‌లో భారీ చీలికలు?</h1>
      <address>
        <time datetime="2019-11-25T01:40:38+00:00">25 Nov 2019, 01:40</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>56 మంది శివసేన ఎమ్మెల్యేల్లో 24-45 మంది,</b>
        </li>
        <li>
          <b>కాంగ్రెస్‌ ఎమ్మెల్యేల్లో 30-35 ఫిరాయింపు!</b>
        </li>
      </ul>
      <p><b>ముంబై:</b> ఎన్సీపీ కీలకనేత అజిత్‌పవార్‌నే తమవైపునకు ఆకర్షించిన బీజేపీ.. తదుపరి లక్ష్యం కాంగ్రెస్‌, శివసేన పార్టీలేనా? ఆ రెండు పార్టీల నుంచి భారీ సంఖ్యలో ఎమ్మెల్యేలు ‘ఆపరేషన్‌ లోట్‌స’కు ఆకర్షితులవుతున్నారని విశ్వసనీయ వర్గాలు తెలిపాయి. వారు చెబుతున్న సమాచారం ప్రకారం.. శివసేనకున్న 56 మంది ఎమ్మెల్యేల్లో కనీసం 24 మంది ఎన్సీపీ, కాంగ్రె్‌సతో కలిసి ముందుకు సాగేందుకు ఇష్టపడట్లేదని తెలుస్తోంది. శివసేనకు చెందిన ఒక బలమైన నేత ఆ 24 మంది ఎమ్మెల్యేలకు నేతృత్వం వహిస్తున్నట్టు సమాచారం.</p>
      <p> మరోవైపు, కాంగ్రెస్‌ పార్టీకున్న 45 మంది ఎమ్మెల్యేల్లో 30 నుంచి 35 మంది అదే బాటలో నడుస్తున్నట్టు సమాచారం. ‘‘శివసేనకు, హిందుత్వకు మద్దతు ఇవ్వడానికి మేం ఎలాగూ సిద్ధమయ్యాం. అలాంటప్పుడు బీజేపీకి మాత్రం ఎందుకు ఇవ్వకూడదు?’’ అని ఒక కాంగ్రెస్‌ నేత ప్రశ్నించారు. ‘‘మహారాష్ట్ర దివాలా తీసిన రాష్ట్రం. కేంద్రంలో బీజేపీ ఉంది. మహారాష్ట్రలో శివసేన ప్రభుత్వం ఏర్పాటు చేస్తే కేంద్రం మహారాష్ట్రకు సాయం చేస్తుందనుకుంటున్నారా? కేరళ, పశ్చిమ బెంగాల్‌ రాష్ట్రాల్లో ఏం జరుగుతోందో చూడండి’’ అని ఆ నేత వ్యాఖ్యానించారు.</p>
    </article>
  </body>
</html>