<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2824518-evropejsku-misiu-dla-bezpecnoi-navigacii-u-perskij-zatoci-rozmistat-v-abudabi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T01:37:00+00:00"/>
    <meta property="og:title" content="Європейську місію для безпечної навігації у Перській затоці розмістять в Абу-Дабі"/>
    <meta property="og:description" content="Для сприяння безпечній навігації кораблів в Перській затоці на французькій військовій базі в Абу-Дабі буде розташована європейська місія, яка координуватиме свої дії з місією США."/>
  </head>
  <body>
    <article>
      <h1>Європейську місію для безпечної навігації у Перській затоці розмістять в Абу-Дабі</h1>
      <h2>Для сприяння безпечній навігації кораблів в Перській затоці на французькій військовій базі в Абу-Дабі буде розташована європейська місія, яка координуватиме свої дії з місією США.</h2>
      <address>
        <time datetime="2019-11-25T01:37:00+00:00">25 Nov 2019, 01:37</time>
      </address>
      <p>Про це повідомляє <a href="https://www.dw.com/uk/%D1%94%D0%B2%D1%80%D0%BE%D0%BF%D0%B5%D0%B9%D1%81%D1%8C%D0%BA%D1%83-%D0%BC%D1%96%D1%81%D1%96%D1%8E-%D1%83-%D0%BF%D0%B5%D1%80%D1%81%D1%8C%D0%BA%D1%96%D0%B9-%D0%B7%D0%B0%D1%82%D0%BE%D1%86%D1%96-%D1%80%D0%BE%D0%B7%D1%82%D0%B0%D1%88%D1%83%D1%8E%D1%82%D1%8C-%D0%B2-%D0%B0%D0%B1%D1%83-%D0%B4%D0%B0%D0%B1%D1%96/a-51391186">DW</a>.</p>
      <p>"Ми офіційно домовились, що командний центр європейської ініціативи морського нагляду перебуватиме на території ОАЕ", - сказала міністр оборони Франції Флоранс Парл.</p>
      <p>Зазначається, що роботу місії забезпечуватимуть близько 10-15 співробітників.</p>
      <p>Парлі не назвала країни, які приєднаються до місії, заявивши, що уряди низки держав ще чекають, коли їхні парламенти нададуть згоду на участь в ініціативі. Дії європейської місії будуть координуватися із нещодавно створеною аналогічною місією США, наголосила вона.</p>
      <blockquote>
        <b>Читайте також: </b>
        <a href="https://www.ukrinform.ua/rubric-technology/2821118-nato-gotuetsa-viznati-kosmos-operativnim-prostorom.html">НАТО готується визнати космос оперативним простором</a>
      </blockquote>
      <p>На початку листопада міжнародна коаліція на чолі з США створила місію для захисту судноплавства у Перській затоці. Приводом для цього стало затримання Іраном 19 липня танкера Stena Impero. Після цього США закликали інші країни об'єднатися для захисту суден. До коаліції приєдналася Великобританія і низка інших країн. Місія розташована на військовій базі в Бахрейні. Більшість європейських урядів відмовилися брати участь у цій коаліції, побоюючись погіршення відносин з <b><a href="https://www.ukrinform.ua/tag-iran">Іраном </a></b>на тлі скорочення ним своїх зобов'язань за ядерною угодою.</p>
      <p>Напруга у Перській затоці зросла після кількох атак на нафтові танкери, в яких США та їхні союзники обвинуватили Іран.</p>
    </article>
  </body>
</html>