<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Americki-fudbal/NFL/a315591-Patriotama-pripao-suterski-okrsaj-Tenesi-ubedljiv.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T01:54:00+00:00"/>
    <meta property="og:title" content="Patriotama pripao šuterski okršaj, Tenesi ubedljiv"/>
    <meta property="og:description" content="U 12. nedelji Nacionalne fudbalske lige Nju Ingland je savladao Dalas Kaubojse 13:9, dok je Tenesi pobedio Džeksonvil 42:20."/>
  </head>
  <body>
    <article>
      <h1>Patriotama pripao šuterski okršaj, Tenesi ubedljiv</h1>
      <h2>U 12. nedelji Nacionalne fudbalske lige Nju Ingland je savladao Dalas Kaubojse 13:9, dok je Tenesi pobedio Džeksonvil 42:20.</h2>
      <address><time datetime="2019-11-25T01:54:00+00:00">25 Nov 2019, 01:54</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/170415/jpeg/Nik-Folk"/>
        <figcaption>
          <cite>Billie Weiss/Getty Images</cite>
        </figcaption>
      </figure>
      <p>  U prvoj četvrtini nije bilo poena sve do pred sam kraj tog perioda kada je Nkil Heri uhvatio pas od 10 jardi Toma Brejdija. Tom tač daunu je prethodila odlična reakcija specijalnog tima Patriota jer je blokiran pant ekipe Dalasa. Druga četvrtina počinje presečenim pasom, pa su odmah posle toga igrači Nju Inglanda došli do fild gola. Već u sledećoj akciji Kauboji uzvraćaju istom merom, a do kraja četvrtine je viđeno još samo jedno poentiranje. Dalas je došao do još jednog fild gola pa je na poluvremenu bilo 10:6 za aktuelne šampione. Nju Ingland je imao inače dva promašena fild gola, a kiker Folk je bio neprecizan sa 46 odnosno 48 jardi.</p>
      <figure>
        <iframe data-src="https://twitter.com/NFL/status/1198742797999755265?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Treća četvrtina je obilovala pantovima zbog dobrih odbrana, pa je sledeće poentiranje bilo tek na devet i po minuta do kraja meča kada je fild golom Nju Ingland povećao na 13:6. Dalas je do kraja vratio istom merom pa je meč bio završen 13:9.</p>
      <p>Tom Brejdi je u ovom meču bacio 190 jardi uz čak 20 nekompletiranih pasova. Dak Preskot je imao 14 nekopmpletiranih dodavanja i 212 bačenih jardi. Igra trčanjem je bila bolja kod Dalasa jer je Ezekijel Eliot imao 86 pretrčanih jardi, a Soni Mičel kod Patriota 85.</p>
      <p>Patriote imaju skor 10-1 posle ovog trijumfa, a Dalas 6-5.</p>
      <related>
        <a href="http://sportklub.rs/Americki-fudbal/NFL/a315581-Sihoksi-bolji-od-Iglsa-drama-na-Sejnts-Panters.html"/>
      </related>
      <p> Isti skor posle 12. nedelje ima i Tenesi koji je slavio protiv Džeksonvila. Posle prvog poluvremena bilo je 7:3 za Tajtanse, da bi u trećoj četvrtini Tenesi došao do četiri tač dauna. Denis Heli je najpre uhvatio pas za tač daun, Derik Henri je dva doneo trčanjem, da bi za 35:3 još jedan doneo Ej Džej Braun. Do kraja su Jaguari imali jpš dva tač dauna i fild gol, ali su bili daleko od mogućnosti da ugroze Tenesi. Posle ovog divizijskog duela Tajtansi i dalje imaju šansu za plej-of.</p>
    </article>
  </body>
</html>