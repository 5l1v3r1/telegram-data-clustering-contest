<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743417"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T01:08:00+00:00"/>
    <meta property="og:title" content="&quot;เรือสำราญ&quot;ชนโขดหินใกล้&quot;เกาะพีพี&quot; น้ำทะลักเข้าสูบวุ่น!"/>
    <meta property="og:description" content="เรือสำราญต่างชาติชนโขดหินที่บิดะนอก ทิศตะวันออก เกาะพีพีเล กระบี่ หัวเรือเสียหายส่งผลน้ำเข้าลำเรือ กองทัพเรือภาค 3 ช่วยเหลือไว้ได้ปลอดภัย"/>
  </head>
  <body>
    <article>
      <h1>"เรือสำราญ"ชนโขดหินใกล้"เกาะพีพี" น้ำทะลักเข้าสูบวุ่น!</h1>
      <address>
        <time datetime="2019-11-25T01:08:00+00:00">25 Nov 2019, 01:08</time>
      </address>
      <p>
        <b>เรือสำราญต่างชาติชนโขดหินที่บิดะนอก ทิศตะวันออก เกาะพีพีเล กระบี่ หัวเรือเสียหายส่งผลน้ำเข้าลำเรือ กองทัพเรือภาค 3 ช่วยเหลือไว้ได้ปลอดภัย</b>
      </p>
      <p>เมื่อวันที่ 25 พ.ย. 62 ผู้สื่อข่าวได้รับแจ้งจากไต้ก๋งเรือประมงเรืออวนล้อมจับที่ทำประมงบริเวณ เกาะพีพี หมู่ 7 ต.อ่าวนาง อ.เมือง จ.กระบี่ ว่า ช่วงกลางดึกที่ผ่านมา เวลาประมาณ 03.00 น. พบเรือสำราญชื่อ la belle Ocean คาดว่าเป็นเรือต่างชาติประสบเหตุชนโขดหิน บริเวณทางทิศตะวันออกของเกาะพีพีเล ส่งผลให้น้ำเข้าลำเรือ โดยลูกเรือแตกตื่น แต่ก็พยายามช่วยกันสูบน้ำออกจากเรือ เบื้องต้นทางผู้ควบคุมเรือได้ประสานทางหน่วยรักษาความปลอดภัยทางทะเล กองทัพเรือภาคที่ 3 เข้าให้การช่วยแล้ว โดยไม่มีผู้ได้รับบาดเจ็บแต่อย่างใด </p>
      <figure>
        <img src="https://www.dailynews.co.th/admin/upload/20191125/news_ZDvziNxPsK082204_533.jpg?v=201911251010?v=4231"/>
      </figure>
      <figure>
        <img src="https://www.dailynews.co.th/admin/upload/20191125/news_kPBopBvmBp082203_533.jpg?v=201911251010?v=1224"/>
      </figure>
      <p>ไต้ก๋งเรือประมง รายดังกล่าว เล่าว่า ก่อนเกิดเหตุขณะที่ไปทำประมงบริเวณ เกาะพีพี เล พบเรือสำราญลำดังกล่าว ชนกับโขดหินปิดะ หรือที่ชาวบ้านเรียกหินล่อ ซึ่งอยู่ทางทิศตะวันของเกาะพีพีเล จึงได้เข้าไปสอบถามเพื่อจะให้ความช่วยเหลือ แต่ทางคนในเรือ บอกว่า ได้ประสานทางทหารเรือ กำลังเข้ามาช่วยเหลือแล้ว ซึ่งจากการสังเกต เบื้องต้นพบว่า เรือลำดังกล่าวได้ถอยเรือออกมาจากจุดเกิดเหตุ ช่วงหัวเรือได้รับความเสียหาย และมีน้ำไหลเข้าลำเรือ แต่เมื่อทราบว่าเขาไม่ต้องการความช่วยเหลืออะไร จึงได้นำเรือประมงเดินทางกลับเข้าฝั่ง.</p>
    </article>
  </body>
</html>