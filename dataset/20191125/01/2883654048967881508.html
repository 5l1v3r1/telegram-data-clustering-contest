<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/celine-dion-scoort-na-17-jaar-weer-nummer-1-album/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T01:54:56+00:00"/>
    <meta property="og:title" content="Céline Dion scoort na 17 jaar weer nummer 1 album"/>
    <meta property="og:description" content="Voor het eerst in 17 jaar heeft Céline Dion weer de koppositie van de Amerikaanse Billboard 200 albumlijst te pakken. De superster kwam op nummer één binnen met haar nieuwe studioalbum Courage. Dit meldt Billboard."/>
  </head>
  <body>
    <article>
      <h1>Céline Dion scoort na 17 jaar weer nummer 1 album</h1>
      <address><time datetime="2019-11-25T01:54:56+00:00">25 Nov 2019, 01:54</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Voor het eerst in 17 jaar heeft Céline Dion weer de koppositie van de Amerikaanse Billboard 200 albumlijst te pakken. De superster kwam op nummer één binnen met haar nieuwe studioalbum Courage. Dit meldt Billboard.</p>
      <p>Courage is het vijfde nummer 1 album van de Canadese zangeres, die deze prestatie voor het laatst leverde in 2002 met haar plaat A New Day Has Come. Dion’s nieuwe album is een weerspiegeling van de zware tijd die ze achter de rug heeft, nadat ze zowel haar man René als broer Daniel in 2016 aan kanker verloor.</p>
      <p>Momenteel is Céline op wereldtournee voor haar nieuwe album Courage. In juni gaf ze haar laatste concert in haar residentie in Las Vegas, waar ze in 16 jaar maar liefst 1141 shows gaf, waar 4,5 miljoen bezoekers op af kwamen.</p>
      <p>BuzzE</p>
    </article>
  </body>
</html>