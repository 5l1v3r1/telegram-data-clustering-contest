<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/motori/2019/11/25/slalom-a-tramatza-la-premiazione-dei-vincitori-dei-titoli-regiona-4-956835.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T06:21:14+00:00"/>
    <meta property="og:title" content="Slalom, a Tramatza la premiazione dei vincitori dei titoli regionali"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">motori</h6>
      <h1>Slalom, a Tramatza la premiazione dei vincitori dei titoli regionali</h1>
      <h2>Presente anche Enrico Piu, nuovo campione assoluto regionale e vincitore di gruppo E2Ss e classe 1150</h2>
      <address><time datetime="2019-11-25T06:21:14+00:00">25 Nov 2019, 06:21</time> by <a rel="author" href="https://www.unionesarda.it/autore/vanna_chessa/10478" target="_blank">Vanna Chessa</a></address>
      <p>Premiazioni dei vincitori, ma anche divertimento e solidarietà. Questa è stata, in tre punti, la festa organizzata a Tramatza dagli organizzatori del Campionato Regionale Acisport Slalom #correreperunrespiro.</p>
      <p>In mattinata tutti hanno avuto la possibilità di andare in pista a bordo delle auto guidate dalla campionessa di rally Rachele Somaschini, che fino a sabato era impegnata al Tuscan Rewind 2019 in provincia di Siena, e dal campione di drift Giovanni Della Pozza. Esperienze che i due driver hanno offerto ai presenti per sostenere la raccolta fondi a favore della Fondazione Ricerca Fibrosi Cistica Onlus e della Pollicino Onlus, da loro supportate.</p>
      <p>In serata, invece, il centro congressi ha ospitato le premiazioni del Campionato Regionale, a cui nel corso della stagione hanno preso parte ben 229 piloti e undici scuderie. Dodici, invece, le gare disputate, l'ultima un mese fa a Ittiri.</p>
      <p>Premiati anche Enrico Piu, nuovo campione assoluto regionale e vincitore di gruppo E2Ss e classe 1150, Salvatore Basoli, campione U23 e vincitore di gruppo N e classe N 1600 e Lisa Ena, campionessa della classifica femminile e della classe N 1400.</p>
      <p>Tra le scuderie la prima classificata è stata l'Autoservice Sport.</p>
      <p><b>I CAMPIONI REGIONALI 2019</b> - Coppe e premi Messi in palio da organizzatori e sponsor anche per i vincitori di gruppo e classe. Vittorie di gruppo per Fabio Angioj (gruppo E2Ss e classe 1400), Giovanni Mulas (gruppo E1I e classe Oltre 2000), Roberto Idili (gruppo E2Sh e classe 1150), Fabrizio Monne (gruppo Rs Plus e classe 1600), Giorgio Cocco (gruppo A e cl. 2000), Andrea Pisano (gruppo Bc e classe 700 Gr 2), Ignazio Concas (gruppo S e classe S6) e Paolo Piras (gruppo Vst e classe 1.3). Vittorie di classe per Salvatore Piola (N 2000), Andrea Acquas (A 1150), Matteo Priola (A 1400), Francesco Cubeddu (E2Sh 1400), Alberto Farina (E1I 2000), Giovanni Fronteddu (E1I 1600), Sergio Unali (E1I 1400), Paul Masala (S2), Battista Sias (S3), Gian Marco Doneddu (S4), Maurizio Fronteddu (S5), Gian Maria Falchi (S7).</p>
      <p><b>CLASSIFICA ASSOLUTA TOP</b>10: 1) Enrico Piu 151 punti; 2) Enea Carta 117; 3) Fabio Angioj 108; 4) Pier Raffaele Marcello 96; 5) Luca Tilloca 69; 6) Alberto Manca 67; 7) Angelo Fois 43; 8) Giovanni Mulas 36; 9) Giovanni Cannoni 32; 10) Roberto Idili 20.</p>
    </article>
  </body>
</html>