<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/169991/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-11-25T06:40:01+00:00"/>
    <meta property="og:title" content="«شهربازی» برنده ۴ جایزه از انگلستان و فرانسه شد"/>
    <meta property="og:description" content="فیلم کوتاه «شهربازی» برنده ۴ جایزه بین المللی از انگلستان و فرانسه شد."/>
  </head>
  <body>
    <article>
      <h1>«شهربازی» برنده ۴ جایزه از انگلستان و فرانسه شد</h1>
      <h2>فیلم کوتاه «شهربازی» برنده ۴ جایزه بین المللی از انگلستان و فرانسه شد.</h2>
      <address>
        <time datetime="2019-11-25T06:40:01+00:00">25 Nov 2019, 06:40</time>
      </address>
      <p>به گزارش <b>ستاره ها</b> و به نقل از مهر، فیلم کوتاه «شهربازی» به کارگردانی کاوه مظاهری، موفق به کسب ۴ جایزه از جشنواره های بین المللی شد که این جوایز عبارتند از جایزه «کارگردان بدون مرز» از جوایز سالانه دیسکاور انگلستان، جایزه بهترین فیلم از جشنواره کورنوال انگلستان، لوح تقدیر بهترین فیلمنامه از جشنواره Court En Scene فرانسه و لوح تقدیر بهترین فیلم خارجی زبان جشنواره وینچستر انگلستان.<br/>در خلاصه داستان فیلم کوتاه «شهربازی» آمده است: خانواده ای برای فرار از موقعیت بد اقتصادی، با جانشان بازی می کنند تا پول بیشتری به دست آورند.<br/>این فیلم محصول مشترک ایران و کانادا است و توسط کاوه مظاهری، سروش سعیدی و پویان صدقی به صورت مشترک تهیه شده است و سونیا سنجری، سروش سعیدی و آرتین بازیگران اصلی این فیلم کوتاه هستند.<br/>از دیگر عوامل فیلم می توان به بهروز بادورج مدیر فیلمبرداری، پویان شعله ور تدوینگر، سپینود ناجیان فیلمنامه نویس، رها دادخواه طراح صحنه و لباس، کیتو سیکوئرا آهنگساز، حسین قورچیان صداگذاری، هادی معنوی پور صدابردار، حسنا خان محمدی طراح چهره پردازی، مهدی برجیان مدیر تولید و محسن خیر آبادی طراح جلوه های ویژه کامپیوتری اشاره کرد.<br/> </p>
    </article>
  </body>
</html>