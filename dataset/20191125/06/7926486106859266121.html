<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013297/%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%DA%A9%D9%86%D8%AA%D8%B1%D9%84-%D9%88%DB%8C%DA%98%D9%87-%D8%A8%D8%A7%D8%B2%D8%A7%D8%B1-%D8%A8%D8%B9%D8%AF-%D8%A7%D8%B2-%DA%AF%D8%B1%D8%A7%D9%86-%D8%B4%D8%AF%D9%86-%D8%A8%D9%86%D8%B2%DB%8C%D9%86"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T06:49:34+00:00"/>
    <meta property="og:title" content="اجرای طرح کنترل ویژه بازار بعد از گران شدن بنزین"/>
    <meta property="og:description" content="وزیر دادگستری از آغاز طرح کنترل ویژه بازار بعد از گران شدن بنزین خبر داد."/>
  </head>
  <body>
    <article>
      <h1>اجرای طرح کنترل ویژه بازار بعد از گران شدن بنزین</h1>
      <address>
        <time datetime="2019-11-25T06:49:34+00:00">25 Nov 2019, 06:49</time>
      </address>
      <p>
        <i>وزیر دادگستری از آغاز طرح کنترل ویژه بازار بعد از گران شدن بنزین خبر داد.</i>
      </p>
      <p>به گزارش مشرق، سیدعلیرضا آوایی وزیر دادگستری در جلسه علنی امروز (دوشنبه4 آذر 98) مجلس شورای اسلامی گفت: سازمان تعزیرات سازمانی حکومتی است که باید بعد از آنکه پرونده‌های شکایات تشکیل شد به این سازمان ارجاع شود.</p>
      <p>وی افزود: بعد از گران شدن بنزین سازمان تعزیرات اقدام به تشکیل گروه‌های نظارتی و افزایش تعداد بازرسان خود کرده است.</p>
      <blockquote>بیشتر بخوانید:<br/><a href="https://www.mashreghnews.ir/news/1013266/%D9%82%DB%8C%D9%85%D8%AA-%DA%A9%D8%A7%D9%84%D8%A7%D9%87%D8%A7-%D8%B1%D8%A7-%D8%A8%D9%87-%D8%B5%D9%88%D8%B1%D8%AA-%D9%84%D8%AD%D8%B8%D9%87-%D8%A7%DB%8C-%DA%A9%D9%86%D8%AA%D8%B1%D9%84-%D9%85%DB%8C-%DA%A9%D9%86%DB%8C%D9%85-%DB%B1%DB%B9-%D9%87%D8%B2%D8%A7%D8%B1-%D8%A8%D8%A7%D8%B2%D8%B1%D8%B3-%D8%AF%D8%B1">وزیر صمت:</a><a href="https://www.mashreghnews.ir/news/1013266/%D9%82%DB%8C%D9%85%D8%AA-%DA%A9%D8%A7%D9%84%D8%A7%D9%87%D8%A7-%D8%B1%D8%A7-%D8%A8%D9%87-%D8%B5%D9%88%D8%B1%D8%AA-%D9%84%D8%AD%D8%B8%D9%87-%D8%A7%DB%8C-%DA%A9%D9%86%D8%AA%D8%B1%D9%84-%D9%85%DB%8C-%DA%A9%D9%86%DB%8C%D9%85-%DB%B1%DB%B9-%D9%87%D8%B2%D8%A7%D8%B1-%D8%A8%D8%A7%D8%B2%D8%B1%D8%B3-%D8%AF%D8%B1"> قیمت کالاها را به صورت لحظه‌ای کنترل می‌کنیم</a></blockquote>
      <p>وزیر دادگستری گفت:‌ از شروع طرح نظارت ویژه بر قیمت کالاها و اجناس میزان شکایت و گزارشات مردمی ثبت شده در سامانه 135 سازمان تعزیرات افزایش پیدا کرده به طوری که ظرف هفته اول آغاز این طرح 28 هزار و 504 گزارش به این سازمان واصل شده است که در مدت مشابه سال گذشته شاهد رشد 488 درصدی میزان شکایت‌ها هستیم چرا که سال گذشته فقط 4 هزار و 577 گزارش واصل شده بود.</p>
      <p>وی تاکید کرد: عمده گزارشات از نانوایی ها، سوپرمارکت ها، آهن آلات، مرغ و تخم مرغ، میوه و تره بار، گاز مایع و گزارشاتی که مردم اعلام کرد اند، بود. طی یک هفته 1364 اکیپ گشت و 6 هزار مورد بازرسی و یک هزار فقره پرونده تشکیل شد.</p>
      <p>آوایی مطرح کرد: گشت های سازمان از 250 به 500 دستگاه ارتقا یافته است و روزی 1500 نفر از همکاران در تعزیرات حضور میدانی دارند.</p>
      <p>وی تصریح کرد: در این چند روز 80 درصد پرونده ها میانگین زمان رسیدگی به آنها در تعزیرات و شعب بدوی حدود 10 روز بوده است، همانطور که مستحضر هستید، آنها وقتی برای اعتراض و تقاضا برای رسیدگی و تجدزدنظر دارند. در شعب بدوی حدود 10 روز ظرف این چندروز به این پرونده ها رسیدگی شد.</p>
      <p>آوایی افزود: از 16 آبان تا 24 آبان، تعداد اکیپ های گشت 481 مورد بوده است و 25 آبان 98 تا 3 آذر 98، نزدیک به 2045 اکیپ حضور داشتند یعنی 325 درصد رشد؛ و این اهمیت موضوع را نشان می دهد.</p>
      <p>وی افزود: در بازرسی ها 325 درصد رشد داشتیم، پرونده ها از 16 آبان 98 تا 24 آبان 98 حدود 874 بوده و از 25 آبان 98 تا 3 آذر 98 نزدیک به 1821 پرونده داشته ایم.</p>
      <p>وزیر دادگستری اظهار داشت: باتوجه به تصمیمی که گرفته شده، در موضوع اصلاح قیمت بنزین، همکاران در وزارت صمت، تعزیرات تا آخر امسال بایستی مشی ویژ ه ای اتخاذ کنند که بتوانند آثار تورمی افزایش قیمت بنزین را به حداقل ممکن برسانیم.</p>
      <p>وی خاطرنشان کرد: هر روز جلسات ستاد تنظیم بازار برقرار می شود.</p>
      <p>منبع: فارس</p>
    </article>
  </body>
</html>