<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/heroday_25.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-25T06:40:00+00:00"/>
    <meta property="og:title" content="மாவீரர் தின எழுச்சிக்கு தயாராகின்றது தேசம்:சலசலப்புக்கள் வேண்டாம்!"/>
    <meta property="og:description" content="மாவீரர் தினத்தை குழப்ப முற்படுகின்ற சிறுசம்பவங்களை முன்னிலைப்படுத்த வேண்டாமென பகிரங்க கோரிக்கைவிடுக்கப்பட்டுள்ளது. 27ம் திகதிய மாவீரர்..."/>
  </head>
  <body>
    <article>
      <h1>மாவீரர் தின எழுச்சிக்கு தயாராகின்றது தேசம்:சலசலப்புக்கள் வேண்டாம்!</h1>
      <address><time datetime="2019-11-25T06:40:00+00:00">25 Nov 2019, 06:40</time> by <a rel="author">டாம்போ</a></address>
      <figure>
        <img src="https://1.bp.blogspot.com/-aNNK061U7HQ/XduC-HlmpfI/AAAAAAAAMFs/_KGqk3dSTBYzn75SNlQJPJo7duSiT1hQACLcBGAsYHQ/s1600/IMG-20191121-WA0011.jpg"/>
      </figure>
      <p>மாவீரர் தினத்தை குழப்ப முற்படுகின்ற சிறுசம்பவங்களை முன்னிலைப்படுத்த வேண்டாமென பகிரங்க கோரிக்கைவிடுக்கப்பட்டுள்ளது. 27ம் திகதிய மாவீரர் தினத்தைய நிகழ்விற்கு குந்தகம் விளைவிக்கும் தூண்டல் நடவடிக்கைகள் தொடர்பில் முன்னுரிமை வழங்கவேண்டாமென ஊடகங்களிற்கு கோரிக்கை விடுக்கப்பட்டுள்ளது.</p>
      <p>இதனிடையே முள்ளிவாய்க்காலில் மாவீரர் இ துயிலுமில்ல துப்பரவு பணியில் ஈடுபட்ட உழவு இயந்திர உரிமையாளர் இன்றையதினம் முல்லைத்தீவு பொலிஸ் நிலையத்திற்கு விசாரணைக்காக அழைக்கப்பட்டுள்ளார்.</p>
      <p>நாளை மறுதினம் மாவீரர் தினம் இடம்பெறும் நிலையில்,<br/>மாவீரர் துயிலுமில்லங்களை துப்பரவு செய்யும் பணிகள் நடந்து வருகிறது. ஏற்கனவே தீருவிலில் துப்பரவு பணியில் ஈடுபட்டவர்களை பொலிசார் வீடியோ படம் பிடித்திருந்தனர்.</p>
      <p>இந்தநிலையில், இறுதியுத்தத்தில் உயிரிழந்த விடுதலைப்புலிகள் அமைப்பினரின் உடல் அடக்கம் செய்யப்பட்ட முள்ளிவாய்க்கால் பகுதியில், மாவீரர் தினத்தை அனுட்டிப்பதற்காக துப்பரவு பணிகள் நேற்று நடந்தது. இதன்போது அங்கு சிஐடியினர் சென்று, துப்பரவு பணியை நிறுத்துமாறு எச்சரித்ததாக பொதுமக்கள் குறிப்பிட்டனர்.</p>
      <p>துயிலுமில்ல துப்பரவு பணியில் நேற்று ஈடுபட்ட உழவு இயந்திரத்தின் சாரதி, உரிமையாளரை இன்று காலையில் முல்லைத்தீவு பொலிஸ் நிலையத்திற்கு வருமாறு பொலிசார் அறிவித்துள்ளனர்.</p>
      <p>ஆயினும் தடைகளை தாண்டி துப்புரவு பணிகள் தொடர்கின்றன.</p>
    </article>
  </body>
</html>