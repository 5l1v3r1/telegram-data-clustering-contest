<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.arimnews.co.il/education/30284"/>
    <meta property="og:site_name" content="ערים"/>
    <meta property="article:published_time" content="2019-11-25T06:10:18+00:00"/>
    <meta property="og:title" content="חדש במרכז לאמנות חזותית בבית התרבות ברחובות: סדנת הדפס ייחודית"/>
    <meta property="og:description" content="המרכז לאמנות חזותית בבית התרבות ע&quot;ש סמילנסקי ברחובות משיק סדנה חדשה שכוללת לימודי הדפס רשת ומונטייפ, תחריט, חיתוך עץ ולינולאום, קולוגרף ועוד...המרכז לאמנות חזותית."/>
  </head>
  <body>
    <article>
      <h1>חדש במרכז לאמנות חזותית בבית התרבות ברחובות: סדנת הדפס ייחודית</h1>
      <h2>המרכז לאמנות חזותית בבית התרבות ע"ש סמילנסקי ברחובות משיק סדנה חדשה שכוללת לימודי הדפס רשת ומונטייפ, תחריט, חיתוך עץ ולינולאום, קולוגרף ועוד</h2>
      <address><time datetime="2019-11-25T06:10:18+00:00">25 Nov 2019, 06:10</time> by <a rel="author">אלעד חיימוביץ'</a></address>
      <p>המרכז לאמנות חזותית בבית התרבות ע"ש סמילנסקי, של החברה העירונית רחובות, משיק סדנה חדשה לחובבי האמנות והיצירה – סדנת הדפס ייחודית שאינה מצריכה ידע קודם.</p>
      <p>הסדנה בהדרכת יעל סונינו-לוי, ילידת רחובות, בוגרת בצלאל ואוניברסיטת ברונל בלונדון, כוללת הסבר תיאורטי אודות אמנות ההדפס, לצד עבודה מעשית בטכניקות ההדפס השונות, ביניהן הדפס רשת ומונטייפ, תחריט, חיתוך עץ ולינולאום, קולוגרף ועוד, תוך יישום סגנונות הדפס מגוונים. הסדנה מיועדת לחובבי אמנות ואינה מצריכה ידע קודם, כשקצב ההתקדמות בהתאמה אישית. כמו כן הסטודיו חדש ומאובזר במיטב המכשור הנדרש".</p>
      <figure>
        <img src="https://www.arimnews.co.il/wp-content/uploads/2019/11/e119dbde54011e41643345124e356135.jpg"/>
        <figcaption>סדנת הדפס</figcaption>
      </figure>
      <p>שיפרה כהן, מנהלת האגף לתרבות, ידע ואמנות: "אנו גאים לתת במה ומקום של כבוד לאמנות ההדפס, טכניקה שניתן ללמוד רק במקומות בודדים בארץ. הסדנה מדהימה ולצד היכרות עם הטכניקות השונות של אמנות ההדפס ולימוד תיאורטי, לכל משתתף יש מקום לבטא עצמו ולהתקדם בקצב שלו. זו חוויה קולקטיבית ומהנה. המכשור המקיף בו עושים שימוש במסגרת הסדנה נרכש עבור המרכז במטרה להרחיב את פעילות אמנות ההדפס ולהרחיב את מעגל האמנים הלומדים לעשות שימוש בטכניקות הייחודיות הללו".</p>
      <p>הסדנה מתקיימת בימי רביעי עם אפשרות להירשם למסלול בוקר בין השעות 12:30-9:30 או מסלול ערב בין השעות 20:00-17:00. נותרו מקומות אחרונים במחזור הנוכחי והחלה ההרשמה למחזורים הבאים. הסדנה כוללת 12 מפגשים בעלות של 1,800 שקלים. פרטים נוספים והרשמה בטל': 089390390 או באתר החברה העירונית רחובות.</p>
    </article>
  </body>
</html>