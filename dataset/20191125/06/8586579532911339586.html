<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/sorloth-trabzonspordaki-maliyetini-cikardi-257790h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T06:07:00+00:00"/>
    <meta property="og:title" content="Sörloth Trabzonspor'daki maliyetini çıkardı"/>
    <meta property="og:description" content="Trabzonspor'daki maliyeti yıllık yaklaşık 1.9 milyon Euro olan Alexander Sörloth, 7 gol 3 asistlik performansıyla 4 galibiyet, 3 beraberlik kazandırdı ve takımının kasasına 2.5 milyon Euro girmesinde büyük rol oynadı."/>
  </head>
  <body>
    <article>
      <h1>Sörloth Trabzonspor'daki maliyetini çıkardı</h1>
      <address><time datetime="2019-11-25T06:07:00+00:00">25 Nov 2019, 06:07</time> by <a rel="author">Yeni Çağ Gazetesi</a></address>
      <p>
        <b>Trabzonspor'daki maliyeti yıllık yaklaşık 1.9 milyon Euro olan Alexander Sörloth, 7 gol 3 asistlik performansıyla 4 galibiyet, 3 beraberlik kazandırdı ve takımının kasasına 2.5 milyon Euro girmesinde büyük rol oynadı.</b>
      </p>
      <p>Sezon başında İngiliz ekibi Crystal Palace’tan yıllığı 375 bin Euro’ya iki senelik kiralanan Alexander Sörloth, ligde 12 haftada 7 gol, 3 asistlik performansıyla yıldızlaştı. Tam isabet bir transfer olduğunu kanıtlayan Norveçli futbolcu, takıma katkısıyla şimdiden maliyetinin fazlasını karşıladı.</p>
      <p>Senelik 1.5 milyon Euro’ya oynayan 23 yaşındaki forvet, sadece ligde attığı gollerle Fırtına’ya 4 galibiyet ve 3 beraberlik olmak üzere 15 puan kazandırdı. Türkiye Futbol Federasyonu’nun (TFF) belirlediği primlere göre de Bordo-Mavililer, galibiyet başına 2.8, her beraberlik için de 1.4 milyon TL’yi kasasına koydu.</p>
      <p>
        <b>FAZLASINI KAZANDIRDI</b>
      </p>
      <p>Trabzonspor, Sörloth’un gol attığı maçlardan toplamda 2.5 milyon Euro (15.4 milyon TL) kazandı. Böylece yıllık yaklaşık 1.9 milyon Euro’luk (11.9 milyon TL) maliyeti olan yıldız oyuncu, 12. hafta sonunda bu rakamı fazlasıyla karşıladı.</p>
      <related>
        <a href="https://www.yenicaggazetesi.com.tr/trabzonsporda-sorloth-firtinasi-257632h.htm"/>
        <a href="https://www.yenicaggazetesi.com.tr/liverpool-ugurcan-cakiri-transfer-edecek-mi-iste-teklif-257410h.htm"/>
        <a href="https://www.yenicaggazetesi.com.tr/11-avrupa-takimi-ugurcan-cakiri-izliyor-256567h.htm"/>
        <a href="https://www.yenicaggazetesi.com.tr/trabzonspordan-transfer-bombasi-ndiaye-geliyor-255157h.htm"/>
      </related>
    </article>
  </body>
</html>