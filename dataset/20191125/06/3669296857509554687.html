<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/arkadasinin-yerine-ehliyet-sinavina-girdi-gozaltina-alindi"/>
    <meta property="og:site_name" content="CNN Türk"/>
    <meta property="article:published_time" content="2019-11-25T06:16:36+00:00"/>
    <meta property="og:title" content="Arkadaşının yerine ehliyet sınavına girdi, gözaltına alındı"/>
    <meta property="og:description" content="İstanbul Kağıthane’de, sahte evrak düzenleyerek..."/>
  </head>
  <body>
    <article>
      <h1>Arkadaşının yerine ehliyet sınavına girdi, gözaltına alındı</h1>
      <h2>İstanbul Kağıthane’de, sahte evrak düzenleyerek arkadaşının yerine sınava giren bir kişi, sınav gözetmenlerinin dikkati sayesinde yakalandı. Polis ekipleri tarafından gözaltına alınan şüpheli, ifadesi alınmak üzere karakola götürüldü.</h2>
      <address><time datetime="2019-11-25T06:16:36+00:00">25 Nov 2019, 06:16</time> by <a rel="author">İHA</a></address>
      <p>Olay, dün saat 15.30 sıralarında <a href="https://www.cnnturk.com/haberleri/kagithane">Kağıthane</a>’de bulunan Kağıthane İlçe Milli <a href="https://www.cnnturk.com/haberleri/egitim">Eğitim</a> Müdürlüğü e-<a href="https://www.cnnturk.com/haberleri/sinav">Sınav</a> Salonunda meydana geldi. İddiaya göre bir kişi, sahte evrak düzenleyerek daha önce <a href="https://www.cnnturk.com/haberleri/ehliyet">ehliyet</a> sınavından kalan arkadaşının yerine sınava girdi. Sınava giren kişinin davranışlarından şüphelenen gözetmenler, şüphelendikleri şahsın sınav giriş belgelerini kontrol etti. Yapılan kontrol sonucu evrakların sahte olduğunu belirleyen sınav gözetmenleri, durumu polis ekiplerine <a href="https://www.cnnturk.com/haberleri/haber">haber</a> verdi. İhbar üzerine olay yerine gelen Kağıthane İlçe Emniyet Müdürlüğü’ne bağlı polis ekipleri, evrakta sahtecilik yapan şahsı gözaltına aldı. Gözaltına alınan şahıs, ifadesi alınmak üzere Kağıthane Çağlayan Polis Karakolu’na götürüldü. Olayla ilgili başlatılan inceleme sürüyor.</p>
      <related>
        <h4>ilgili haberler</h4>
        <a href="https://www.cnnturk.com/video/dunya/iranlilar-ozgurluk-icin-turkiyeye-akin-ediyor"/>
        <a href="https://www.cnnturk.com/dunya/son-dakika-rusya-devlet-baskani-vladimir-putin-turkiyeye-gelecek"/>
        <a href="https://www.cnnturk.com/video/turkiye/dijitallesme-ve-rekabet-hukuku-tartisiliyor"/>
      </related>
    </article>
  </body>
</html>