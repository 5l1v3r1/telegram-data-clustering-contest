<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/lamborghini-lambo-v12-vision-gran-turismo-tanitildi-herkesin-surebilecegi-super-otomobil/"/>
    <meta property="og:site_name" content="LOG"/>
    <meta property="article:published_time" content="2019-11-25T06:30:49+00:00"/>
    <meta property="og:title" content="Lamborghini Lambo V12 Vision Gran Turismo tanıtıldı; herkesin sürebileceği süper otomobil!"/>
    <meta property="og:description" content="Hemen her model, hayalleri süsleyen Lamborghini, bu sefer karşımıza Lamborghini Lambo V12 Vision Gran Turismo ile çıktı. Bu aracı herkes sürebilecek."/>
  </head>
  <body>
    <article>
      <h1>Lamborghini Lambo V12 Vision Gran Turismo tanıtıldı; herkesin sürebileceği süper otomobil!</h1>
      <address><time datetime="2019-11-25T06:30:49+00:00">25 Nov 2019, 06:30</time> by <a rel="author">Can TUNÇER</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-14.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-12.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-10.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-5.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-6.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-3.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-4.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-8.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-13.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-7.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-9.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-11.jpg"/>
        </figure>
      </slideshow>
      <p>Hazırladığı hemen her model hayalleri süsleyen <b>Lamborghini</b>, bu sefer karşımıza <b>Lamborghini Lambo V12 Vision Gran Turismo</b> ile çıktı. Bu aracı herkes <a href="https://carbuzz.com/news/lamborghini-lambo-v12-vision-gran-turismo-is-absolutely-wild">sürebilecek</a>.</p>
      <p>Çünkü bu inanılmaz uçuk bir tasarıma sahip <b>Lamborghini Lambo V12 Vision Gran Turismo,</b> PlayStation 4 yarış simülasyonu <b><a href="https://www.gran-turismo.com/tr/">Gran Turismo Sport</a></b>için hazırlanmış durumda. Gösterim amaçlı bir konsepti de hazırlanan model, gerçekten inanılmaz görünüyor. Tek kişilik tasarlanan bu <b>hiper otomobilin</b> kalbinde adından da anlaşılabileceği üzere 48-volt mild-hybrid sistem ile desteklenen <b>6,5 litre V12 motor</b> yer alıyor. Bu motorun <b>819 beygir</b> güç ürettiği ve aracı <b>0’dan 100 km/s hıza 2,8 saniyede</b> çıkarabildiği aktarılıyor. Aerodinamik açıdan sınırları zorlayan konsept, 350 km/s maksimum hıza (elektronik olarak limitli) ulaşabiliyor. Sant’Agata’da yer alan Lamborghini Centro Stile tasarım merkezinden çıkan<b> Lambo V12 Vision Gran Turismo, </b>dışı kadar içi de oldukça fütüristik çizgiler barındırıyor. Modelin özellikle direksiyonu dikkat çekerken, büyük sanal HUD ekranı ve direksiyon ortasındaki ekran da dikkatlerden kaçmıyor. Her açıdan hayranlık uyandıran araç, bir yarış simülasyonu için bile biraz fazla iddialı gibi görünüyor.</p>
      <slideshow>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-8.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-13.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-7.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-9.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/lamborghini-lambo-v12-vision-gran-turismo-tanitildi-herkesin-surebilecegi-super-otomobil-11.jpg"/>
        </figure>
      </slideshow>
      <h3>Lamborghini Lambo V12 Vision Gran Turismo ne zaman kullanılabilecek?</h3>
      <p>Firmaya göre <b>Lambo V12 Vision Gran Turismo </b>2020 ilkbahar aylarında <b>Gran Turismo Sport </b>içerisindeki yerini alıyor. Üretilip satışa sunulma gibi bir amacı bulunmayan model, dijital dünyada harika bir deneyim sunacak izlenimi oluşturuyor. Gerçekten çıksa yolda görme imkanımızın bile olmayacağı performans canavarı bir hiper otomobil daha çok yakında emrinize amade oluyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/tasarim-ve-teknik-detaylariyla-iddiali-elektrikli-motosiklet-zapp-i300/"/>
      </related>
    </article>
  </body>
</html>