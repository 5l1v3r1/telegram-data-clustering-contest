<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/sport/news/594613/%E0%A6%B6%E0%A7%87%E0%A6%AB%E0%A6%BF%E0%A6%B2%E0%A7%8D%E0%A6%A1%E0%A7%87%E0%A6%B0-%E0%A6%B6%E0%A7%87%E0%A6%B7-%E0%A6%AE%E0%A7%81%E0%A6%B9%E0%A7%82%E0%A6%B0%E0%A7%8D%E0%A6%A4%E0%A7%87%E0%A6%B0-%E0%A6%97%E0%A7%8B%E0%A6%B2%E0%A7%87-%E0%A6%9C%E0%A7%9F-%E0%A6%AC%E0%A6%9E%E0%A7%8D%E0%A6%9A%E0%A6%BF%E0%A6%A4-%E0%A6%AE%E0%A7%8D%E0%A6%AF%E0%A6%BE%E0%A6%A8%E0%A6%87%E0%A6%89"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T06:05:00+00:00"/>
    <meta property="og:title" content="শেফিল্ডের শেষ মুহূর্তের গোলে জয় বঞ্চিত ম্যানইউ"/>
    <meta property="og:description" content="শেষ মুহূর্তের গোলে ম্যানচেস্টার ইউনাইটেডকে জয় বঞ্চিত করেছে শেফিল্ড ইউনাইটেড। ইংলিশ প্রিমিয়ার লিগে তারা ড্র করেছে ৩-৩ গোলে। শেষ ১০ অ্যাওয়ে ম্যাচে এমনিতেই ভালো ফল নেই ম্যানইউর। একটি মাত্র জয় নিয়ে তারা মুখোমুখি হয়েছিল শেফিল্ড ইউনাইটেডের। প্রতিপক্ষের মাঠে নেমে এখানেও মেলেনি কোনো সুখবর। বরং..."/>
  </head>
  <body>
    <article>
      <h1>শেফিল্ডের শেষ মুহূর্তের গোলে জয় বঞ্চিত ম্যানইউ</h1>
      <address><time datetime="2019-11-25T06:05:00+00:00">25 Nov 2019, 06:05</time> by <a rel="author">স্পোর্টস ডেস্ক</a></address>
      <figure>
        <img src="http://cdn.banglatribune.com/contents/cache/images/700x0x1/uploads/media/2019/11/25/b8664a5793f2199015b10b165813d259-5ddb6f79e7e3b.jpg"/>
      </figure>
      <p>
        <b>শেষ মুহূর্তের গোলে ম্যানচেস্টার ইউনাইটেডকে জয় বঞ্চিত করেছে শেফিল্ড ইউনাইটেড। ইংলিশ প্রিমিয়ার লিগে তারা ড্র করেছে ৩-৩ গোলে।</b>
      </p>
      <p>শেষ ১০ অ্যাওয়ে ম্যাচে এমনিতেই ভালো ফল নেই ম্যানইউর। একটি মাত্র জয় নিয়ে তারা মুখোমুখি হয়েছিল শেফিল্ড ইউনাইটেডের। প্রতিপক্ষের মাঠে নেমে এখানেও মেলেনি কোনো সুখবর। বরং ব্যাক ফুটে চলে যায় ১৯ মিনিটে। জন ফ্লেকের গোলে শেফিল্ডের স্কোর দাঁড়ায় ১-০।</p>
      <p>দ্বিতীয়ার্ধে ৫২ মিনিটে আবার গোল তুলে শেফিল্ডের জয় সম্ভাব্য করে তুলেছিলেন মুসেট। তবে ৫ মিনিটের ব্যবধানে রোমাঞ্চের জন্ম দিয়ে খেলায় ফিরে আসে ম্যানইউ। ৭২ মিনিটে ব্র্যান্ডন উইলিয়ামসের গোলে আসে প্রথম গোল। ৭৭ মিনিটে গ্রিনউডের গোলে সমতা ফেরানোর পর ৭৯ মিনিটে তৃতীয় গোল করে ম্যানইউকে জয়ের সুবাস পাইয়ে দিচ্ছিলেন রাশফোর্ড।</p>
      <p>যখন নাকি জয়ের উল্লাসে মাতার অপেক্ষা তখন ৯০ মিনিটে তাদের হতাশ করে খেলায় সমতা ফেরায় শেফিল্ড। ম্যাকবার্নির গোলে শেষ পর্যন্ত ৩-৩ গোলের ড্র নিয়ে মাঠ ছাড়ে দুই দল।</p>
      <p>১৩ ম্যাচে ১৭ পয়েন্ট নিয়ে নবম স্থানে ম্যানইউ। সমান ম্যাচে ১৮ পয়েন্ট নিয়ে ছয়ে শেফিল্ড ইউনাইটেড।</p>
      <footer>/এফআইআর/</footer>
    </article>
  </body>
</html>