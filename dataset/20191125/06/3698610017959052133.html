<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/elektronni-poslugi-dlya-naselennya-planuyetsya-zibrati-na-yediniy-sayt-fedorov-330760_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T06:10:00+00:00"/>
    <meta property="og:title" content="Електронні послуги для населення планується зібрати на єдиний сайт — Федоров"/>
    <meta property="og:description" content="У Мінцифры вважають, що це можна здійснити за 3-5 років"/>
  </head>
  <body>
    <article>
      <h1>Електронні послуги для населення планується зібрати на єдиний сайт — Федоров</h1>
      <h2>У Мінцифры вважають, що це можна здійснити за 3-5 років</h2>
      <address>
        <time datetime="2019-11-25T06:10:00+00:00">25 Nov 2019, 06:10</time>
      </address>
      <p>В Міністерстві цифрової трансформації вирішили звести всі електронні послуги для населення на єдиний портал. Але йти до цього будуть поступово.</p>
      <p>За три-п'ять років всі послуги в Україні будуть на єдиному сайті. Про це заявив міністр цифровий трансформації Михайло Федоров<b>.</b></p>
      <p>"Ми не будемо туди відразу всі послуги, які до цього були створені, які якось криво працюють, додавати. Ми будемо тільки на портал додавати нові послуги, які ми відцифровуємо, де ми міняємо дизайн, де ми міняємо логіку отримання послуг. Тобто на початку буде декілька послуг, але кожного місяця вони будуть додаватися. І ми сподіваємося, що за 3-5 років всі послуги в державі будуть відцифровані і будуть на єдиному порталі", – сказав Федоров. </p>
      <p>Він розповів, що на першому етапі планують відцифрувати всі документи, включно з водійськими правами, техпаспортом та паспортом громадянина.</p>
      <p>"Що стосується порталу? На порталі ми будемо запускати перші послуги – це відкриття ФОП, це відкриття ТОВ, це допомога при народженні і "Є-Малятко". Це будуть перші послуги", – зазначив міністр.</p>
      <p>За його словами, внутрішнє завдання влади – вийти на відцифрування і запуск чотирьох послуг на місяць, починаючи з весни.</p>
      <p>"Тобто ми хочемо змінити мислення наших людей, ми хочемо зробити так, щоб через рік всі не думали про пластик, а могли спокійно пересуватися країною, маючи просто смартфон. Я думаю, що на початку наступного року ми вже запустимо паспорт в електронному форматі, де буде можливість отримати якісь послуги вже по паспорту, який є вже в тебе у смартфоні", – заявив Федоров.</p>
      <p>Нагадаємо, за словами Михайла Федорова, через рік українці зможуть пересуватись країною без паспорта, маючи цифровий паспорт в додатку "Дія".</p>
      <p>Міністр цифрової політики Михайло Федоров розповів, що вже на початку наступного року в Україні запустять <b><a href="https://dt.ua/UKRAINE/ukrayincyam-dozvolili-fotografuvatisya-na-pasport-v-golovnomu-ubori-330634_.htmll">електронний паспорт громадянина</a></b>, яким можна буде користуватися за допомогою смартфона. Про це він розповів в <a href="https://www.radiosvoboda.org/a/30287351.html">інтерв'ю</a> Радіо Свобода.</p>
      <p>Федоров розповів, що уряд найближчим часом планує оцифровувати всі документи, починаючи від водійських прав і техпаспорта в паспорт громадянина.</p>
      <p>"Ми хочемо змінити мислення наших людей, ми хочемо зробити так, щоб через рік всі не думали про пластик, а могли спокійно пересуватися по країні, маючи просто смартфон", - пояснив він.</p>
      <p>За його словами, запуск електронного паспорта планується на початку 2020 року.</p>
      <p>Друга мета Мінцифри - покрити інтернетом всю Україну - і мобільним, і швидкісним. На сьогодні це покриття досягає 70%. А вже в наступному місяці представлять мобільний додаток "Дія", "Держава в смартфоні". І перші проекти в смартфоні - водійські права, техпаспорт на авто.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy5zdm9ib2RhLm9yZw==">Радио Свобода</a> / <a href="https://dt.ua/go/aHR0cDovL3d3dy51bm4uY29tLnVhLw==">УНН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>