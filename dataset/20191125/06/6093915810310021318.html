<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/health/item/490337-%CE%B1%CF%85%CF%84%CE%AD%CF%82-%CE%B5%CE%AF%CE%BD%CE%B1%CE%B9-%CE%BF%CE%B9-%CF%80%CE%AD%CE%BD%CF%84%CE%B5-%CE%BA%CE%BF%CF%81%CF%85%CF%86%CE%B1%CE%AF%CE%B5%CF%82-%CF%84%CF%81%CE%BF%CF%86%CE%AD%CF%82-%CE%B3%CE%B9%CE%B1-%CF%85%CE%B3%CE%B5%CE%AF%CE%B1-%CE%BA%CE%B1%CE%B9-%CE%B4%CF%8D%CE%BD%CE%B1%CE%BC%CE%B7"/>
    <meta property="og:site_name" content="thestival.gr"/>
    <meta property="article:published_time" content="2019-11-25T06:26:00+00:00"/>
    <meta property="og:title" content="Αυτές είναι οι πέντε κορυφαίες τροφές για υγεία και δύναμη"/>
    <meta property="og:description" content="Η ισορροπημένη διατροφή με όφελος την καλή υγεία δεν είναι πάντα εύκολη υπόθεση."/>
  </head>
  <body>
    <article>
      <h1>Αυτές είναι οι πέντε κορυφαίες τροφές για υγεία και δύναμη</h1>
      <address><time datetime="2019-11-25T06:26:00+00:00">25 Nov 2019, 06:26</time> by <a rel="author">Thestival team</a></address>
      <p>Η ισορροπημένη διατροφή με όφελος την καλή υγεία δεν είναι πάντα εύκολη υπόθεση.</p>
      <p>Πάμπολλες θεωρίες από ειδικούς και μη, απίθανες πρακτικές και δίαιτες από blogs και sites που δεν τα ξέρει ούτε η μάνα τους, μύθοι και παραφιλολογίες από γνωστούς και φίλους, μπορούν να οδηγήσουν σε φαύλους κύκλους την υγεία και τη φόρμα σου.</p>
      <p>Εδώ, μιλάει η επιστήμη. Με αποδείξεις και στοιχεία.</p>
      <p>Η συγκεκριμένη μελέτη ξεκίνησε το 2015, συγκεντρώνοντας αναφορές από δεκάδες ερευνητικές ομάδες από κάθε μεριά του πλανήτη με στόχο να δημιουργηθεί η χρυσή λίστα με τις 100 καλύτερες τροφές σε περιεκτικότητα θρεπτικών ουσιών. Τα αποτελέσματα της έρευνας κοινοποίησε πρόσφατα το BBC και εμείς εδώ παρουσιάζουμε τις 5 πρώτες στη λίστα.</p>
      <ol>
        <li>
          <b>Αμύγδαλα</b>
        </li>
      </ol>
      <p>Σύμφωνα με τη μελέτη, τα αμύγδαλα έλαβαν διατροφική βαθμολογία 97 επειδή είναι πλούσια σε μονοακόρεστα λιπαρά οξέα. Αυτά είναι γνωστά ως καλά λίπη, τα οποία μειώνουν τις φλεγμονές, βοηθούν στην αντίσταση στην ινσουλίνη για τη μείωση του κινδύνου διαβήτη και προάγουν την υγεία της καρδιάς. Είναι επίσης μια καλή πηγή βιταμίνης Ε και πρωτεΐνης.</p>
      <ol>
        <li data-num="2">
          <b>Τσεριμόγια</b>
        </li>
      </ol>
      <p>Με ένα σκορ 96, αυτό το περίεργο φρούτο από τις πλαγιές των Άνδεων, είναι υψηλό σε βιταμίνες Α, C, B1, B2 και κάλιο. Το τσεριμόγια έχει γεύση που θυμίζει μάνγκο, μπανάνα και ανανά ταυτόχρονα, και κρεμώδη υφή -σαν φυσικό smoothie.</p>
      <ol>
        <li data-num="3">
          <b>Πέρκα</b>
        </li>
      </ol>
      <p>Πλούσιο σε πρωτεΐνες και χαμηλό σε θερμίδες, αυτό το φθηνό ψάρι μπορεί να μην είναι η πιο δημοφιλής επιλογή, αλλά οι ερευνητές πιστεύουν ότι είναι μια έξυπνη επιλογή με βαθμολογία 89. Ανά 100 γραμμάρια προσφέρει μόνο 79 θερμίδες και 15 γραμμάρια πρωτεΐνης.</p>
      <ol>
        <li data-num="4">
          <b>Γλώσσα</b>
        </li>
      </ol>
      <p>Άλλο ένα κοινό και ταπεινό ψάρι με υψηλή βαθμολογία (88), χάρη στα μηδαμινά ποσοστά υδραργύρου στο σώμα του. Έχει επίσης χαμηλές θερμίδες και λίπος, ενώ είναι κορυφαίο σε περιεκτικότητα πρωτεΐνης, βιταμίνης Β1 και φωσφόρου, γεγονός που διατηρεί τα οστά και τις σωματικές λειτουργίες υγιή.</p>
      <ol>
        <li data-num="5">
          <b>Σπόροι Τσία</b>
        </li>
      </ol>
      <p>Το σκορ τους στην επιστημονική λίστα είναι 85. Αυτοί οι μικροί σπόροι έχουν υψηλή περιεκτικότητα σε φυτικές ίνες, πρωτεΐνες, αντιοξειδωτικά και ποικίλες βιταμίνες και ανόργανα άλατα, συμπεριλαμβανομένου του φωσφόρου, του ασβεστίου και του μαγνησίου.</p>
    </article>
  </body>
</html>