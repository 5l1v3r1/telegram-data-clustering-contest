<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/yurtta-hava-durumu-21-12651761-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-25T06:00:45+00:00"/>
    <meta property="og:title" content="Meteoroloji duyurdu! İstanbul'da haftalardır beklenen sağanak geliyor"/>
    <meta property="og:description" content="Meteoroloji'den yapılan son değerlendirmelere göre sıcaklık yurt genelinde mevsim normallerinde seyredecek. İstanbul'da ise haftalardır beklenen sağanak yağış akşam saatlerinde gelecek. İşte yurt genelinde hava durumu."/>
  </head>
  <body>
    <article>
      <h1>Meteoroloji duyurdu! İstanbul'da haftalardır beklenen sağanak geliyor</h1>
      <address>
        <time datetime="2019-11-25T06:00:45+00:00">25 Nov 2019, 06:00</time>
      </address>
      <p>Yapılan son değerlendirmelere göre; <a href="https://www.haberler.com/marmara/"><b>Marmara</b></a>, <a href="https://www.haberler.com/ege/"><b>Ege</b></a> ve Batı <a href="https://www.haberler.com/akdeniz/"><b>Akdeniz</b></a> ile Eskişehir, Zonguldak, Bolu ve Düzce çevrelerinin sağanak ve yer yer gök gürültülü sağanak yağışlı geçeceği tahmin ediliyor. Yağışların; İzmir, Aydın, Manisa, Denizli, Isparta ve Burdur çevrelerinde kuvvetli ve çok kuvvetli (21-75 Kg/m), Muğla çevreleri ile Antalya'nın merkez ve batı ilçelerinde şiddetli ve yer yer aşırı (100 Kg/m ve üzeri) olması bekleniyor.</p>
      <p><a href="https://www.haberler.com/sabah/"><b>Sabah</b></a> saatlerinde Marmara'nın doğusu, Karadeniz'in iç kesimleri ve İç Anadolu ile Doğu Anadolu'nun kuzey ve doğusunda yer yer pus ve sis hadisesi bekleniyor.</p>
      <h3>SICAKLIK MEVSİM NORMALLERİNDE</h3>
      <p>Meteoroloji Genel Müdürlüğü'nden alınan tahminlere göre, hava sıcaklığında önemli bir değişiklik olmayacak ve ülke genelinde mevsim normalleri civarında seyredecek. Rüzgarın genellikle güney ve güneydoğu yönlerden hafif, ara sıra orta kuvvette, öğle saatlerinden itibaren Ege ve Batı Akdeniz'de fırtına (60-80 km/sa), kıyı kesimlerde yer yer kuvvetli fırtına (80-100 km/sa) şeklinde eseceği tahmin ediliyor.</p>
      <p>
        <b>Bazı illerde beklenen hava durumuyla günün en yüksek sıcaklıkları ise şöyle:</b>
      </p>
      <p>Ankara: Parçalı ve çok bulutlu, sabah saatlerinde yer yer puslu ve sisli 13</p>
      <p>İstanbul: Parçalı ve çok bulutlu, akşam saatlerinden itibaren sağanak yağışlı 19</p>
      <p>İzmir: Çok bulutlu, sağanak ve gök gürültülü sağanak yağışlı (Yağışların; öğleden sonra ve akşam saatlerinde kuvvetli olması bekleniyor.) 16</p>
      <p>Adana: Parçalı bulutlu 23</p>
      <p>Antalya: Parçalı ve çok bulutlu, sağanak ve gök gürültülü sağanak yağışlı (Yağışların; öğle saatlerinden itibaren il genelinde kuvvetli, akşam ve gece saatlerinde Antalya Merkez, Aksu, Döşemealtı, Kemer, Kumluca ve Finike ilçelerinde şiddetli ve yer yer aşırı olması bekleniyor.) 19</p>
      <p>Samsun: Parçalı bulutlu 18</p>
      <p>Trabzon: Parçalı bulutlu 17</p>
      <p>Erzurum: Parçalı ve az bulutlu, sabah saatlerinde yer yer pus ve sisli 7</p>
      <p>Diyarbakır: Parçalı ve az bulutlu 15</p>
      <figure>
        <img src="https://foto.haberler.com/haber/2019/11/25/meteoroloji-duyurdu-istanbul-da-haftalardir-12651761_7474_o.jpg"/>
      </figure>
      <p>Kaynak: İHA<br/>Haber Videosu: <a href="https://www.haberler.com/video/yurtta-hava-durumu-21-12651761-videosu/">Meteoroloji duyurdu! İstanbul'da haftalardır beklenen sağanak geliyor</a></p>
    </article>
  </body>
</html>