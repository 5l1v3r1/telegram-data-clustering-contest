<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321922/Na-maanden-sparen-zijn-de-cadeaus-voor-Sinterklaas-gestolen-Deventerse-Nayeeba-is-woest"/>
    <meta property="og:site_name" content="RTV Oost"/>
    <meta property="article:published_time" content="2019-11-25T06:55:04+00:00"/>
    <meta property="og:title" content="Na maanden sparen zijn de cadeaus voor Sinterklaas gestolen: Deventerse Nayeeba is woest"/>
    <meta property="og:description" content="Een ramp voor de Deventerse Nayeeba Djelayla. De Sinterklaascadeaus die ze heeft gespaard voor haar kinderen, zijn gestolen. Dat vertelt ze in een bericht op Facebook, dat inmiddels massaal is gedeeld."/>
  </head>
  <body>
    <article>
      <h1>Na maanden sparen zijn de cadeaus voor Sinterklaas gestolen: Deventerse Nayeeba is woest</h1>
      <address>
        <time datetime="2019-11-25T06:55:04+00:00">25 Nov 2019, 06:55</time>
      </address>
      <slideshow>
        <figure>
          <img src="https://imgo.rgcdn.nl/05de73e5f5bc4e3b85b159fc77b607da/opener/Sinterklaas-cadeautjes-van-Deventerse-zijn-gestolen-archieffoto-Foto-RTV-Oost-Yara-Kloosterboer.jpg?v=SWzAaerahAsJ6BCvmtyadg2"/>
        </figure>
        <figure>
          <img src="https://imgo.rgcdn.nl/05de73e5f5bc4e3b85b159fc77b607da/opener/Sinterklaas-cadeautjes-van-Deventerse-zijn-gestolen-archieffoto-Foto-RTV-Oost-Yara-Kloosterboer.jpg?v=SWzAaerahAsJ6BCvmtyadg2"/>
        </figure>
        <figcaption>Sinterklaas cadeautjes van Deventerse zijn gestolen (archieffoto) (Foto: RTV Oost / Yara Kloosterboer)</figcaption>
      </slideshow>
      <p>Een ramp voor de Deventerse Nayeeba Djelayla. De Sinterklaascadeaus die ze heeft gespaard voor haar kinderen, zijn gestolen. Dat vertelt ze in een bericht op Facebook, dat inmiddels massaal is gedeeld.</p>
      <p>Nayeeba heeft maanden gespaard om de cadeaus te kunnen kopen, "omdat we het niet breed hebben en toch de kids een fijne sinterklaas willen geven.. en nu... alles WEG! Wat moet je zeggen als ze komen..", schrijft ze. Afgelopen weekend zou de eerste keer zijn dat haar dochter de schoen zou zetten.</p>
      <p>Verschillende cadeaus zijn gestolen, waaronder een set maskers, een pistool voor jongens en zogeheten VTech vriendjes. Naar eigen zeggen weet ze wie de cadeaus heeft gestolen.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Na+maanden+sparen+zijn+de+cadeaus+voor+Sinterklaas+gestolen%3a+Deventerse+Nayeeba+is+woest">06 - 57 03 33 33</a>.</aside>
    </article>
  </body>
</html>