<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/accident-infiorator-in-braila-soferul-unui-bmw-proiectat-pe-sosea-dupa-ce-a-pierdut-controlul-volanului-si-a-facut-prapad-barbatul-de-23-de-ani-in-coma-la-spital-20098710"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T06:21:59+00:00"/>
    <meta property="og:title" content="Accident înfiorător în Brăila. Șoferul unui BMW, proiectat pe șosea după ce a pierdut controlul volanului și a făcut prăpăd. Bărbatul de 23 de ani, în comă la spital"/>
    <meta property="og:description" content="Un accident înfiorător s-a produs azi-noapte pe un bulevard din Brăila. Un bărbat de 23 de ani a ajuns comă la spital, după ce a pierdut controlul"/>
  </head>
  <body>
    <article>
      <h1>Accident înfiorător în Brăila. Șoferul unui BMW, proiectat pe șosea după ce a pierdut controlul volanului și a făcut prăpăd. Bărbatul de 23 de ani, în comă la spital</h1>
      <address><time datetime="2019-11-25T06:21:59+00:00">25 Nov 2019, 06:21</time> by <a rel="author">Alice Zotta</a></address>
      <p>
        <b>Un accident înfiorător s-a produs azi-noapte pe un bulevard din Brăila. Un bărbat de 23 de ani a ajuns comă la spital, după ce a pierdut controlul bolidului și s-a izbit de o altă mașină, de un copac și, ulterior, s-a oprit într-un stâlp. În urma impactului violent, șoferul a fost proiectat pe șosea, iar  BMW-ul lui s-a transformat într-un ghem de fiare.</b>
      </p>
      <h3>Accident înfiorător în Brăila. Un tânăr de 23 de ani este în comă</h3>
      <p>Accident groaznic pe Bulevardul Independenței din Brăila. Un tânăr de 23 de ani afla la volanul unui BMW înmatriculat în Buzău a pierdut controlul volanului şi s-a izbit cu maşina, pe rând, de un WW Polo, un copac, apoi a ricoşat într-un stâlp. Nenorocirea s-a produs aseară, în jurul orei 22.45.</p>
      <p>Șoferul de 23 de anii se deplasa dinspre strada Școlilor, către Calea Călărașilor, relatează <b><a href="https://observator.tv/eveniment/accident-bmw-braila-video-327445.html">observator.tv</a></b>. Probabil din cauza neadaptării vitezei la condițiile de drum, carosabil umed și zonă cu linii de tramvai, a pierdut controlul volanului, s-a lovit de un capac, apoi de un autoturism WW Polo, pe care l-a avariat, apoi a ricoşat într-un stâlp.</p>
      <p>Trei roți ale vehiculului au zburat pur și simplu, iar bucăți din mașină au fost împrăștiate pe carosabil pe o rază de peste 30 de metri. Traficul a fost blocat în zonă, până la îndepărtarea resturilor de la autoturism de pe carosabil.</p>
      <p>În urma impactului violent, tânărul a fost aruncat în afara maşinii. Medicii de pe ambulanță l-au transportat în stare foarte gravă la spital, cu şanse mici de supravieţuire. Polițiștii fac cercetări pentru a stabili cu exactitate cauza producerii accidentului.</p>
    </article>
  </body>
</html>