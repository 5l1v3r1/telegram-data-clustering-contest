<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230649/michelle-hunziker-la-difende-maria-de-filippi-milly-carlucci-esagerata/"/>
    <meta property="og:site_name" content="KontroKultura"/>
    <meta property="article:published_time" content="2019-11-25T06:45:15+00:00"/>
    <meta property="og:title" content="Michelle Hunziker, la difende Maria De Filippi: “Milly Carlucci esagerata”"/>
    <meta property="og:description" content="Michelle Hunziker: il commento di Maria De Filippi sul suo operato ad Amici Celebrities È trascorso un mese dalla puntata finale di Amici Celebrities di Michelle Hunziker, lo spin-off trasmesso in prima serata su Canale 5. In una lunga intervista rilasciata a Il Fatto Quotidiano, Maria De Filippi ha fatto un bilancio sul coraggioso esperimento […]"/>
  </head>
  <body>
    <article>
      <h1>Michelle Hunziker, la difende Maria De Filippi: “Milly Carlucci esagerata”</h1>
      <address><time datetime="2019-11-25T06:45:15+00:00">25 Nov 2019, 06:45</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Michelle Hunziker: il commento di Maria De Filippi sul suo operato ad Amici Celebrities</h3>
      <p>È trascorso un mese dalla puntata finale di Amici Celebrities di <b>Michelle Hunziker</b>, lo spin-off trasmesso in prima serata su Canale 5. In una lunga intervista rilasciata a <i>Il Fatto Quotidiano</i>, Maria De Filippi ha fatto un bilancio sul coraggioso esperimento e, fra i vari temi toccati, la conduttrice ha espresso un <b>commento positivo sugli ascolti ottenuti nelle prime puntate</b>.</p>
      <p>La moglie di Maurizio Costanzo è <b>orgogliosa anche del lavoro svolto dalla Hunziker</b>, subentrata in studio solamente a partire dalla quarta puntata. E non ha potuto evitare di intervenire sul procedimento legale avanzato da Milly Carlucci, la quale ha reputato, sotto taluni aspetti, <b>questa versione del talent troppo simile al suo Ballando con le Stelle</b>.</p>
      <h3>Le critiche piovute</h3>
      <p>In merito all’operato di <b>Michelle Hunziker</b>, la De Filippi ha spiegato perché sono nati tutti questi giudizi negativi. Nel caso in cui lo avesse potuto condurre fin dalla puntata inaugurale “<i><b>Tutto questo non ci sarebbe stato</b></i>”.</p>
      <p>Della collega svizzera, Maria ha ancora un’ottima opinione. Non ha nulla da obiettare sulla professionalità dimostrata da <b>Michelle Hunziker</b> durante la recente collaborazione. L’unico problema è derivato dalla contemporaneità con <i>Striscia la Notizia</i>. Ad esempio, <b>C’è Posta per Te </b>è venduto in 25 paesi e non lo presenta lei.</p>
      <p>A fronte dei risultati riscossi, lo considera un grande successo. Né da parte sua né della rete c’erano particolari aspettative. Ad <i>Amici Celebrities</i> <b>manca la dimensione della sacrificio, del potercela fare, del sogno.</b> Metti in evidenza la passione e <b>non il talento</b>, fossero stati talentuosi nel canto e nel ballo forse avrebbero perseguito quella carriera.</p>
      <h3>Michelle Hunziker ad Amici Celebrities: il bis è possibile</h3>
      <p>Maria De Filippi preferisce non sbilanciarsi sull’eventuale <b>riproposizione nei palinsesti Mediaset.</b> Quando sei titolare di una società di produzione e ti chiedono di realizzare una trasmissione difficilmente rifiuti. Lo ha fatto a The Winner Is e al Summer Festival. Stavolta, però, avendo messo già in piedi una struttura, <b>farebbe davvero fatica a dire no</b>.</p>
      <p>In conclusione, Maria si è detta <b>dispiaciuta per il gesto di Milly Carlucci</b>, che attraverso i propri avvocati ha inoltrato una lettera per presunte analogie tra Amici Celebrities e Ballando con le Stelle. Pur comprendendo la difesa di Ballando con le Stelle, ha giudicato <b>eccessivo contestare il ballo del vip con il professionista</b>. Magari – ipotizza – non lo aveva ancora visto e adesso ha cambiato idea.</p>
    </article>
  </body>
</html>