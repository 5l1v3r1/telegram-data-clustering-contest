<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rbnett.no/nyheter/2019/11/25/Dette-skjedde-i-natt-20465939.ece"/>
    <meta property="og:site_name" content="rbnett.no"/>
    <meta property="article:published_time" content="2019-11-25T06:29:30+00:00"/>
    <meta property="og:title" content="Dette skjedde i natt"/>
    <meta property="og:description" content="Dette er de viktigste nyhetene fra natt til mandag 25. november."/>
  </head>
  <body>
    <article>
      <h1>Dette skjedde i natt</h1>
      <h2>Dette er de viktigste nyhetene fra natt til mandag 25. november.</h2>
      <address><time datetime="2019-11-25T06:29:30+00:00">25 Nov 2019, 06:29</time> by <a rel="author">NTB</a></address>
      <p>
        <b>Bruken av smertestillende øker</b>
      </p>
      <p>Bruken av den smertestillende medisinen Oksykodon er åttedoblet i Norge de siste 15 årene. Det samme preparatet knyttes til epidemien av overdosedødsfall i USA.</p>
      <p>Det er tall fra Reseptregisteret som viser at bruken av Oksykodon har økt siste årene, skriver <a href="https://www.nrk.no/norge/ropar-varsku-om-smertestillande-medisin-1.14794147">NRK</a>.</p>
      <p>
        <b>Seier til demonstranter i Hongkong-valg</b>
      </p>
      <p>De pro-demokratiske kandidatene har gjort et brakvalg i Hongkong og har så langt sikret seg 12 av 18 distrikter. De endelige resultatene er ventet senere mandag.</p>
      <p>Valgdeltakelsen var på rekordhøye 71,2 prosent, opp fra 47 prosent fra fire år siden.</p>
      <p>
        <b>Fagforbundet positiv til SVs forslag</b>
      </p>
      <p>SV vil danne en rødgrønn allianse mellom de fem opposisjonspartiene før stortingsvalget i 2021. Det er Fagforbundet-leder Mette Nord positiv til.</p>
      <p>– Invitten fra SV er positiv for norsk politikk. En bred allianse kan skape trygghet og forutsigbarhet for velgerne, sier Nord til <a href="https://www.klassekampen.no/article/20191125/ARTICLE/191129982">Klassekampen</a>.</p>
      <p>
        <b>USAs Norge-ambassadør kan bli minister</b>
      </p>
      <p>USAs marineminister Richard Spencer må gå av fordi tilliten til ham er lav etter håndteringen av en omstridt sak.</p>
      <p>Natt til mandag meldte president Donald Trump at admiral og nåværende ambassadør i Norge, Kenneth Braithwaite, vil bli nominert til ny marineminister.</p>
      <p>
        <b>Politi og fotballfans støtte sammen i Brasil</b>
      </p>
      <p>Titusenvis av mennesker tok imot Flamengo-spillerne da de søndag feiret seieren i klubbturneringen Copa Libertadores.</p>
      <p>Mot slutten av feiringen startet uroen i Rio de Janeiro. Fans kastet stein mot politiet, som svarte med tåregass og gummikuler.</p>
    </article>
  </body>
</html>