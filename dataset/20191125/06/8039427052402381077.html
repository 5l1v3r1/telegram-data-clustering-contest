<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964035"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T06:46:24+00:00"/>
    <meta property="og:title" content="ప్రమాదాల నివారణకు సెల్ఫ్ బ్యాలెన్స్ ఎలక్ట్రిక్ స్కూటర్... వాయిస్ కమాండ్‌తో..."/>
    <meta property="og:description" content="ADVT"/>
  </head>
  <body>
    <article>
      <h1>ప్రమాదాల నివారణకు సెల్ఫ్ బ్యాలెన్స్ ఎలక్ట్రిక్ స్కూటర్... వాయిస్ కమాండ్‌తో...</h1>
      <address>
        <time datetime="2019-11-25T06:46:24+00:00">25 Nov 2019, 06:46</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ఇండోర్:</b> స్కూటర్ నడుపుతున్న సమయంలో బ్యాలెన్స్ కోల్పోవడంతో జరిగే ప్రమాదాలను నియంత్రించేందుకు మధ్యప్రదేశ్‌లోని ఇండోర్‌కు చెందిన ఇంజినీర్లు నూతన ఎలక్ట్రిక్ స్కూటర్ తయారుచేశారు. ఈ స్కూటర్ నడుపుతున్నప్పుడు బ్యాలెన్స్ కోసం నేలపై కాలు పెట్టనవసరం లేదు. ఆ సమయంలో వాయిస్ కమాండ్ ద్వారా వాహనాన్ని కంట్రోల్ చేయవచ్చు. అంటే వాహనం నడుపుతున్న వ్యక్తి గొంతు విని అది ఆగిపోతుంది. అలాగే వాయిస్ కమాండ్ ద్వారా వాహనాన్ని పార్క్ చేయవచ్చు. పార్కింగ్ నుంచి బయటకు కూడా తీయవచ్చు. ఇండోర్‌కు చెందిన వికాస్ పోద్దార్ ఐఐటీ మద్రాస్‌లో చదువుకున్నారు. ఉజ్జయినికి చెందిన అశుతోష్ అధ్యయన్ ఐఐటీ ఖరగ్‌పూర్‌లో ఇంజినీరింగ్ చేశారు. వీరిద్దరూ ముంబైలో మొబిలిటీ స్టార్టప్‌ను ప్రారంభించారు. ఈ సందర్భంగా వికాస్ మాట్లాడుతూ... వాహనాలు బ్యాలెన్స్ కోల్పోవడం కారణంగానే ప్రమాదాలు జరుగుతుంటాయి. ఇటువంటి ప్రమాదాలు నివారించేందుకు మేము ఒక నూతన స్కూటర్‌ను డిజైన్ చేశాం. ఈ స్కూటర్ సెల్ఫ్ బ్యాలెన్స్ చేస్తుందని అన్నారు. ఇటువంటి వాహనాన్ని వినియోగించడం ద్వారా రోడ్డు ప్రమాదాలను నివారించవచ్చని అన్నారు.</p>
    </article>
  </body>
</html>