<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77686-Na-Instagrame-sa-chvali-mtvymi-zvieratami-ludia-sa-jej-preto-vyhrazaju-smrtou"/>
    <meta property="og:site_name" content="REFRESHER"/>
    <meta property="article:published_time" content="2019-11-25T06:55:00+00:00"/>
    <meta property="og:title" content="Na Instagrame sa chváli mŕtvymi zvieratami, ľudia sa jej preto vyhrážajú smrťou"/>
    <meta property="og:description" content="Mladú lovkyňu na Instagrame sleduje cez 35-tisíc ľudí. Mnohí ju však nenávidia."/>
  </head>
  <body>
    <article>
      <h1>Na Instagrame sa chváli mŕtvymi zvieratami, ľudia sa jej preto vyhrážajú smrťou</h1>
      <address><time datetime="2019-11-25T06:55:00+00:00">25 Nov 2019, 06:55</time> by <a rel="author">Jakub Paulík</a></address>
      <p>
        <b>Mladú lovkyňu na Instagrame sleduje cez 35-tisíc ľudí. Mnohí ju však nenávidia.</b>
      </p>
      <p>29-ročná Lucy Rose Jaine z Nového Zélandu miluje lov zvierat a so svojimi „trofejami“ sa rada chváli aj prostredníctvom <a href="https://www.instagram.com/hunting_lucyjaine/?utm_source=ig_embed"><b>Instagramu</b></a>. Nebude však prvou ani poslednou lovkyňou zvierat, ktorá je za svoju činnosť a provokatívne fotografie vystavená veľkej kritike.  Lucy si musela dokonca zvyknúť na to, že sa jej <b>niektorí ľudia vyhrážali smrťou</b>, píše <a href="https://www.dailymail.co.uk/news/article-7712751/New-Zealand-hunter-Lucy-Jaine-slammed-death-threats-photos-dead-animals.html?fbclid=IwAR1cM2wR1fh3fMb56YFpDO73JsDkDmupQ10oXK3WF98ho0z4wcAPgFxsK-M"><b>Daily Mail</b></a>.</p>
      <p>Svoj koníček sa snažila v minulosti udržiavať aj počas pokročilého tehotenstva. Aktuálne je už matkou troch detí, ktoré majú 4 a 7 rokov, pričom najmladšia Daisy má iba 5 mesiacov. So <b>svojimi potomkami a partnerom chodievajú pravidelne na lov</b>, a to dokonca niekoľkokrát za mesiac. Najčastejšie spoločne zabíjajú prasatá, jelene, kozy a králiky.</p>
      <related>
        <a href="https://refresher.sk/62845-Aj-ked-si-vegetarian-umieraju-kvoli-tebe-zvierata-hovori-lovkyna-Michaela-Fialova-Rozhovor"/>
      </related>
      <p>„<i>Príde mi divné, že ľudia nemajú problém ísť do supermarketu a kúpiť si zabalené mäso zvieraťa, ktoré už niekto iný zabil, ale majú problém s tým, keď ho zabijem ja,</i>“ povedala pre<a href="https://www.youtube.com/watch?v=bMqqtRyrGsA"><b> 1 News</b></a> lovkyňa. Ľuďom vysvetľuje, že zvieratá zabíja navyše omnoho humánnejším spôsobom, ako tomu býva na jatkách.</p>
      <p>Okrem toho považuje matka troch detí lovenie zvierat za finančné odľahčenie rodinných úspor. Podľa jej odhadu vďaka tomu za mesiac na mäse <b>ušetrí</b> až 300 novozélandských dolárov, a teda <b>ročne približne 3 600</b>.</p>
      <figure>
        <embed-post data-src="https://www.instagram.com/p/B2KXTbvFYnL" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/51268-Hodi-sa-to-na-Instagram-a-je-tam-lacny-alkohol-Mladi-si-dovolenku-vyberaju-podla-kriterii-ktore-podciarkuju-dnesnu-spolocnost"/>
        <a href="https://refresher.sk/51673-Slovenska-zima-na-Instagrame-Zozbierali-sme-prispevky-roku-2018-z-najroznejsich-koncin-krajiny"/>
        <a href="https://refresher.sk/47159-Uprimnost-stala-modelku-na-Instagrame-desiatky-tisic-fanusikov-Namiesto-fotiek-v-plavkach-zacala-pridavat-realistickejsie-momentky"/>
        <a href="https://refresher.sk/42370-Najvacsich-narcisov-by-si-nasiel-na-Instagrame-Mladi-ludia-oznacili-tuto-socialnu-siet-za-najviac-sustredenu-na-osobny-imidz-a-dokonalost"/>
        <a href="https://refresher.sk/77685-Psov-v-Bratislave-ohrozuje-neznamy-pachatel-kuskami-masa-do-ktorych-vlozil-nalamane-ziletky"/>
        <a href="https://refresher.sk/77683-V-Anglicku-na-tela-dobodanych-oviec-nasprejovali-pentagram-kostol-oznacili-cislom-666"/>
        <a href="https://refresher.sk/77679-V-Malajzii-vyhynul-druh-vzacneho-nosorozca"/>
        <a href="https://refresher.sk/77677-Ludia-na-pomoc-koalam-vyzbierali-cez-milion-dolarov-Poziare-v-Australii-znicili-80-ich-prirodzeneho-prostredia"/>
      </related>
    </article>
  </body>
</html>