<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/elet/20191125_Megtalalhatjak_Eross_Zsolt_holttestet_a_Himalajaban"/>
    <meta property="og:site_name" content="HVG.hu"/>
    <meta property="article:published_time" content="2019-11-25T06:04:00+00:00"/>
    <meta property="og:title" content="Megtalálhatják Erőss Zsolt holttestét a Himalájában"/>
    <meta property="og:description" content="Egy kínai expedíció a Himalájára indult, hogy lehozzák az ott meghalt hegymászók testét."/>
  </head>
  <body>
    <article>
      <h1>Megtalálhatják Erőss Zsolt holttestét a Himalájában</h1>
      <address><time datetime="2019-11-25T06:04:00+00:00">25 Nov 2019, 06:04</time> by <a rel="author">hvg.hu</a></address>
      <p>
        <b>Egy kínai expedíció a Himalájára indult, hogy lehozzák az ott meghalt hegymászók testét.</b>
      </p>
      <p>A <a href="https://www.blikk.hu/aktualis/belfold/megtalalhatjak-eross-zsolt-az-egyik-legismertebb-magyar-hegymaszo-holttestet/j9chz59">Blikk</a> szerint a kínai csapat eddig 16 ember földi maradványait találta meg, lehozatalukkal kapcsolatban már felvették a kapcsolatot a hozzátartozókkal. A lap úgy tudja, magyar egyelőre nincs a megtalált áldozatok között.</p>
      <p>A 2013-as Kancsendzönga Expedíció két csúcsmászója, Erőss Zsolt és Kiss Péter a csúcsról való ereszkedés közben <a href="https://hvg.hu/sport/20130523_eross_zsoltek_nem_elnek">8000 méter körüli magasságban tűnt el 2013-ban</a>. Kiss Péter holttestét <a href="https://hvg.hu/sport/20130531_Kiss_Peter_holttestet_azonosithattak_egy">másnap reggel látták</a>, Erőss Zsoltét pedig egy évvel később, 8100 méter magasságban egy rámpán fedezték fel.</p>
      <p>Erőss tavaly elhunyt édesanyja korábban azt mondta, ő azt szeretné, ha fia örökre a hegyen nyugodhatna. A Blikk szerint, ha a hegymászó holtteste továbbra is a rámpán hever, a kínaiak nagy valószínűséggel megtalálhatják.</p>
      <p>
        <i>(Képünk illusztráció)</i>
      </p>
      <related>
        <a href="https://hvg.hu/sport/20180401_Erdelyi_magyar_hegymaszo_indult_a_Himalajara"/>
        <a href="https://hvg.hu/sport/20180416_Foto_Emlektablat_allitottak_Eross_Zsolteknak_a_Kancsendzongan"/>
      </related>
    </article>
  </body>
</html>