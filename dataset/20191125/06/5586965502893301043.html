<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/magazin/taylor-swift-l-a-intrecut-pe-michael-jackson-la-numarul-de-premii-ale-industriei-muzicale-americane-18613566"/>
    <meta property="og:site_name" content="Gândul"/>
    <meta property="article:published_time" content="2019-11-25T06:32:51+00:00"/>
    <meta property="og:title" content="Taylor Swift l-a întrecut pe Michael Jackson la numărul de premii ale industriei muzicale americane"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Taylor Swift l-a întrecut pe Michael Jackson la numărul de premii ale industriei muzicale americane</h1>
      <h2>Premiile industriei muzicale americane (AMA) au fost decernate duminică noapte, Taylor Swift reuşind să întreacă recordul lui Michael Jackson pentru cele mai multe trofee câştigate în total, arată Hollywood Reporter.</h2>
      <address><time datetime="2019-11-25T06:32:51+00:00">25 Nov 2019, 06:32</time> by <a rel="author" href="https://www.gandul.info/autor/razvan-tupa" target="_blank">Razvan Tupa</a></address>
      <p>Cântăreaţa Taylor Swift, a primit distincţia Artistul deceniului (The Artist of the Decade) şi a încheiat seara cu cinci tofee câştigate, ajungând la un număr total de 28 de premii AMA. Astfel, ea l-a întrecut pe Michael Jackson , care era recordmenul premiilor până acum, cu 24 de trofee adunate în toată cariera.</p>
      <p>Evenimentul de duminică a avut loc la Microsoft Theater din Los Angeles şi toţi ochii au fost aţintiţi asupra lui Swift, cântăreaţa anunţând că s-ar putea să nu aibă cum să cânte vechile ei piese de succes în urma neînţelegerilor cu producătorii Scott Borchetta şi Scooter Braun.</p>
      <p>Swift a interpretat "Love Story", "Shake It Off", "Blank Space" şi alte piese dar nu a comentat în niciun fel controversele legate de producători.</p>
      <p>Alături de ea, trupa BTS (turneul anului, artistul social, duo sau grup pop/rock) şi Khalid (album Soul/R&amp;B, piesă Soul/R&amp;B şi artist Pop/Rock) au plecat cu câte trei trofee fiecare.</p>
      <p>Din cele şase nominalizări în acest ani Billie Eilish a câştigat două trofee (pentru artist rock alternativ şi artistul nou al anului), în timp ce Ariana Grande, cu acelaşi număr de nominalizări a trebuit să plece cu mâna goală.</p>
      <p>Câte două trofee au câştigat Carrie Underwood şi Dan + Shay.</p>
      <p>Chiar şi artistul cu cele mai multe nominalizări, Post Malone, cu şapte categorii la care se aştepta să câştige a trebit să se mulţumească în final cu un singur premiu, pentru Album hip-hop, “Hollywood’s Bleeding”. Premiul pentru coloană sonoră a fost acordat peliculei “Bohemian Rhapsody”, cu muzica trupei Queen.</p>
      <p>Printre premianţi s-au mai numărat Cardi B (distincţia pentru artist rap/hip-hop), Beyoncé (premiul pentru artistă Soul/R&amp;B) dar şi Shawn Mendes &amp; Camila Cabello cu “Señorita” (pentru colaborarea anului).</p>
      <p>The AMA nominations are based on interactions on Billboard.com, streaming, album and digital song sales, radio airplay, social activity and touring. Winners are voted on entirely by fans.</p>
      <p>Lista completă a câştigătorilor este disponibilă <a href="https://www.theamas.com/2019/11/winners-announced-for-the-2019-amas/">aici </a>.</p>
    </article>
  </body>
</html>