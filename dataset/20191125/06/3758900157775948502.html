<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/swiat/news-spektakularne-zwyciestwo-obozu-demokratycznego-w-wyborach-w-,nId,3353843?utm_source=wykop.pl&amp;utm_medium=link-5229053&amp;utm_campaign=wykop-poleca"/>
    <meta property="og:site_name" content="RMF24"/>
    <meta property="article:published_time" content="2019-11-25T06:46:59+00:00"/>
    <meta property="og:title" content="Spektakularne zwycięstwo obozu demokratycznego w wyborach w Hongkongu"/>
    <meta property="og:description" content="300 na 492 mandaty zdobyli kandydaci obozu demokratycznego w wyborach do rad dzielnicowych, jakie przeprowadzono w niedzielę w Hongkongu – podaje Reuters. Telewizja RTHK oceniła, że zwycięstwo pro-demokratycznych kandydatów jest jeszcze wyższe. Według stacji, mieli oni zdobyć 390 mandatów."/>
  </head>
  <body>
    <article>
      <h1>Spektakularne zwycięstwo obozu demokratycznego w wyborach w Hongkongu</h1>
      <address><time datetime="2019-11-25T06:46:59+00:00">25 Nov 2019, 06:46</time> by <a rel="author" href="https://www.rmf24.pl/tylko-w-rmf24/nicole-makarewicz" target="_blank">Nicole Makarewicz</a></address>
      <p>
        <b>300 na 492 mandaty zdobyli kandydaci obozu demokratycznego w wyborach do rad dzielnicowych, jakie przeprowadzono w niedzielę w Hongkongu – podaje Reuters. Telewizja RTHK oceniła, że zwycięstwo pro-demokratycznych kandydatów jest jeszcze wyższe. Według stacji, mieli oni zdobyć 390 mandatów.</b>
      </p>
      <figure>
        <img src="https://i.iplsc.com/kandydaci-obozu-demokratycznego-zdobyli-ponad-polowe-czyli-3/0009ESWGF0RTVWXX-C123-F4.jpg"/>
        <figcaption>Kandydaci obozu demokratycznego zdobyli ponad połowę, czyli 300 na 492 mandatów w wyborach do rad dzielnicowych<cite>/EPA/JEON HEON-KYUN /PAP</cite></figcaption>
      </figure>
      <p>Siły powiadające się za zacieśnieniem więzów z Pekinem zdobyły w sumie <b>59 mandatów na wszystkie 452</b>, o jakie toczyła się rywalizacja - twierdzą media w Hongkongu.</p>
      <p>Niedzielne głosowanie było wyraźnym sygnałem ze strony społeczeństwa 7,4-milionowego Hongkongu, że <b>popiera ideały przyświecające organizatorom protestów społecznych</b> i że rozumie ich postulaty.</p>
      <h4>Demokratyczne tsunami</h4>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=dwA70IM7FNmk47LrlJupcrbu.tNkdbstj1DObMdDUzj.H7/url=http%3A%2F%2Fwww.rmf24.pl%2Ffakty%2Fswiat%2Fnews-trump-gdyby-nie-ja-hongkong-bylby-zmiazdzony-w-14-minut%2CnId%2C3349141%3Fparametr%3Dembed_tyt_zdj_lead">Trump: Gdyby nie ja, Hongkong byłby zmiażdżony w 14 minut</a>
      </p>
      <figure>
        <img src="https://i.iplsc.com/trump-gdyby-nie-ja-hongkong-bylby-zmiazdzony-w-14-minut/0009EN6CNS0PKR21-C128.jpg"/>
      </figure>
      <p>Radnymi zostali liderzy akcji protestacyjnych, w tym - Jimmy Sham, koordynator Obywatelskiego Frontu Praw Człowieka, który organizował potężne manifestacje, jakie wstrząsnęły Hongkongiem w czerwcu. Według informacji dziennika "South China Morning Post" Sham wygrał w swoim okręgu w dzielnicy Sha Tin na Nowych Terytoriach. W październiku padł on ofiarą <b>ataku napastników uzbrojonych w młotki</b>.</p>
      <p>Radnym został również Andrew Chin z platformy "Siła Demokracji". On także był atakowany, w tym - fizycznie za głoszone przez siebie poglądy.</p>
      <p>Wstępne wyniku wskazują również, że w okręgu South Horizons West na Wyspie Hongkong zwyciężył demokratyczny kandydat Kelvin Lam, który zastępował w wyborach zdyskwalifikowanego przez władze aktywistę Joshuę Wonga, jednego z przywódców rewolucji parasolek z <b>2014 roku</b>. Lam pokonał prorządową kandydatkę Judy Chan - przekazał "SCMP".</p>
      <p><i>To jest właśnie siła demokracji. To prawdziwe demokratyczne tsunami</i> - powiedział korespondentowi agencji Reutera Tommy Cheung, jeden z liderów protestu studenckiego, który zdobył mandat.</p>
      <h4>Pekin wyklucza ustępstwa</h4>
      <figure>
        <img src="https://i.iplsc.com/patrol-policji-w-hongkongu/0009ESWIXTFKNIMO-C123-F4.png"/>
      </figure>
      <p>Patrol policji w Hongkongu /EPA/JEON HEON-KYUN /PAP/EPA</p>
      <p>Symboliczne zwycięstwo kandydatów z koalicji sił prodemokratycznych jest tym bardziej spektakularne, że w niedzielę odnotowano bardzo wysoką frekwencję - <b>71,2 proc</b>. Fakt, że głosowało prawie 3 mln ludzi jest, zdaniem lokalnych środków masowego przekazu, najlepszym dowodem poparcia społecznego dla trwających od czerwca prodemokratycznych protestów.</p>
      <p>W ostatnich tygodniach stały się one <b>gwałtowniejsze i były brutalniej tłumione</b>.</p>
      <p>Ich uczestnicy domagają się m.in. demokratycznych wyborów władz regionu i niezależnego śledztwa w sprawie <b>brutalności policji</b>. Popierane przez rząd centralny w Pekinie władze Hongkongu wykluczają jednak ustępstwa.</p>
      <p>Hongkończycy wybierali w niedzielę 452 radnych 18 dzielnic spośród 1,1 tys. kandydatów.</p>
    </article>
  </body>
</html>