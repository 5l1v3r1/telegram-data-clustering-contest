<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/iphone-12-6-gb-ram-rumor/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T06:30:00+00:00"/>
    <meta property="og:title" content="Apple iPhone 12 potrebbe avere 6 GB di RAM | MobileLabs"/>
    <meta property="og:description" content="iPhone 12 è nuovamente il protagonista di alcune indiscrezioni: lo smartphone potrebbe avere più RAM rispetto alla precedente generazione."/>
  </head>
  <body>
    <article>
      <h1>Apple iPhone 12 potrebbe avere 6 GB di RAM | MobileLabs</h1>
      <address>
        <time datetime="2019-11-25T06:30:00+00:00">25 Nov 2019, 06:30</time>
      </address>
      <p><b>iPhone 12 Pro</b> e <b>Pro Max</b> potrebbero offrire ai consumatori <b>6 GB</b> di RAM: l’indiscrezione è stata diffusa da<b><i> Blayne Curtis</i></b>, un analista di <i>Barclays</i>. L’esperto, durante gli scorsi giorni, ha infatti incontrato alcuni partner asiatici di Apple.</p>
      <p>Il nuovo smartphone dell’azienda di Cupertino dovrebbe essere lanciato il prossimo <b>settembre</b>, ma già da alcune settimane stanno circolando diverse possibili caratteristiche. Abbiamo già parlato di un <a href="https://www.tomshw.it/smartphone/iphone-12-possibile-design/">nuovo possibile design</a>, della possibilità di trovare un <a href="https://www.tomshw.it/smartphone/iphone-2020-potrebbe-avere-uno-schermo-a-120-hz/">display a 120 Hz</a> e il <a href="https://www.tomshw.it/smartphone/iphone-12-prezzo-5g/">5G</a> (che potrebbe far lievitare il prezzo). Il rumor di oggi, che proviene da una fonte molto attendibile, riguarda alcune <b>specifiche tecniche</b>.</p>
      <figure>
        <img src="https://www.tomshw.it/images/images/2019/01/apple-logo-13041.768x432.jpg"/>
      </figure>
      <p>iPhone 12 Pro e iPhone 12 Pro Max potrebbero contare su un <b>aumento della RAM</b> a disposizione: si passerebbe dai 4 GB dell’attuale generazione a <b>6 GB</b>. La versione “base” di iPhone 12, ovvero quella meno costosa, potrebbe invece accontentarsi di solo 4 GB di memoria RAM. Non dovrebbe mancare <i>mmWave</i>, che consentirebbe di migliorare la connettività 5G, e una revisione delle <b>fotocamere posteriori</b>, con l’inclusione di <b>sensori 3D </b>e<b> ToF</b>.</p>
      <p>Anche <a href="https://www.tomshw.it/smartphone/iphone-se-2-arrivera-a-marzo-2020/"><b>iPhone SE 2</b></a>, ovvero il prossimo melafonino “economico”, è stato protagonista di alcune indiscrezioni. Si parla, infatti, di un display da <b>4,7 pollici</b>, chip A13 (forse leggermente migliorato) e <b>3 GB</b> di RAM. La produzione dovrebbe iniziare già durante <b>febbraio 2020</b>.</p>
      <p>La nuova generazione di iPhone dovrebbe arrivare nel mercato durante il prossimo <b>settembre</b>; iPhone SE di seconda generazione, invece, a <b>marzo</b> 2020. Queste, ovviamente, sono voci da prendere ancora con le pinze, dato che non è stato diffuso nessun annuncio ufficiale.</p>
      <blockquote>Apple iPhone 11, con 64 GB di memoria interna, è disponibile all’acquisto su Amazon, con uno sconto speciale. Lo trovate a <a href="https://toms.it/T7ejE">questo indirizzo</a>.</blockquote>
    </article>
  </body>
</html>