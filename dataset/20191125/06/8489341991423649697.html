<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807263/%D9%88%D8%B2%DB%8C%D8%B1-%D8%B9%D9%84%D9%88%D9%85-%D9%81%D8%B1%D8%AF%D8%A7-%D9%BE%D9%86%D8%AC%D9%85-%D8%A2%D8%B0%D8%B1%D9%85%D8%A7%D9%87-%D8%A8%D9%87-%DA%A9%D9%85%DB%8C%D8%B3%DB%8C%D9%88%D9%86-%D8%A2%D9%85%D9%88%D8%B2%D8%B4-%D9%85%D8%AC%D9%84%D8%B3-%D9%85%DB%8C%E2%80%8C%D8%B1%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T06:51:00+00:00"/>
    <meta property="og:title" content="طبق دستور جلسات هفتگی؛ وزیر علوم فردا، پنجم آذرماه به کمیسیون آموزش مجلس می‌رود"/>
    <meta property="og:description" content="وزیر علوم برای پاسخگویی به سوالات برخی نمایندگان مجلس این هفته به کمیسیون آموزش دعوت شده است."/>
  </head>
  <body>
    <article>
      <h1>طبق دستور جلسات هفتگی؛ وزیر علوم فردا، پنجم آذرماه به کمیسیون آموزش مجلس می‌رود</h1>
      <h2>وزیر علوم برای پاسخگویی به سوالات برخی نمایندگان مجلس این هفته به کمیسیون آموزش دعوت شده است.</h2>
      <address>
        <time datetime="2019-11-25T06:51:00+00:00">25 Nov 2019, 06:51</time>
      </address>
      <p>به گزارش گروه دانشگاه خبرگزاری دانشجو، بر اساس دستور جلسات هفتگی، اعضای کمیسیون آموزش و تحقیقات مجلس این هفته امروز و فردا، دوشنبه و سه شنبه (۴ و ۵ آذرماه) جلسه تخصصی دارند.</p>
      <p>امروز، دوشنبه ۴ آذرماه کمیسیون آموزش و تحقیقات مجلس شورای اسلامی از رئیس سازمان آموزش فنی و حرفه‌ای جهت ارائه گزارش دعوت کرده است، همچنین لایحه حمایت از مالکیت فکری و طرح افزایش کارآمدی دستگاه‌های فرهنگی و اجرائی در گسترش اخلاق عمومی امروز بررسی می‌شود.<br/><br/>همچنین طرح ممنوعیت حیوان آزاری، طرح یک فوریی شفافیت آرای نظام تقنینی و طرح اصلاح ماده (۴۴) قانون مدیریت خدمات کشوری، بررسی می‌شود.<br/><br/>برنامه روز سه شنبه، پنجم آذرماه اعضای کمیسیون، نشست هیئت رئیسه کمیسیون، تبادل اخبار و دعوت از رئیس سازمان تبلیغات اسلامی برای ارائه گزارش برخی از برنامه‌های کمیسیون آموزش است، همچنین از وزیر علوم، تحقیقات و فناوری جهت پاسخ به سوالات سید جواد حسینی کیا، بیت اله عبداللهی، رضا شیران خراسانی (۳ فقره)، حسن کامران، علی کاظمی باباحیدری، زهرا ساعی دعوت شده است.</p>
    </article>
  </body>
</html>