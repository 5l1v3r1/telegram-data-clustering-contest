<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/inanilmaz-kedileri-de-mumyalamislar-190101200149"/>
    <meta property="og:site_name" content="Mynet Trend"/>
    <meta property="article:published_time" content="2019-11-25T06:50:41+00:00"/>
    <meta property="og:title" content="İnanılmaz! Kedileri de mumyalamışlar"/>
    <meta property="og:description" content="Mısır'da yapılan arkeolojik kazılarda Firavunlar dönemine ait kedi heykelleri ve mumyaları bulundu."/>
  </head>
  <body>
    <article>
      <h1>İnanılmaz! Kedileri de mumyalamışlar</h1>
      <h2>Mısır'da yapılan arkeolojik kazılarda Firavunlar dönemine ait kedi heykelleri ve mumyaları bulundu.</h2>
      <address><time datetime="2019-11-25T06:50:41+00:00">25 Nov 2019, 06:50</time> by <a rel="author">Mynet</a></address>
      <p>Fransız bilim insanlarının 2500 yıllık antik Mısır kedi mumyasının içinde neler olduğunu öğrenmeyi başardığı belirtildi. Mısır Tarihi Eserler Bakanı Halid el-Anani, Giza kentindeki Sakkara kazı alanında düzenlediği basın toplantısında, Firavunlar dönemi müzesi oluşturacak büyüklükte bir keşif gerçekleştirdiklerini söyledi.</p>
      <h3>75 HEYKEL, 5 MUMYA</h3>
      <figure>
        <img src="https://imgrosetta.mynet.com/file/11445559/640xauto.jpg"/>
      </figure>
      <p>Anani, kazılarda çeşitli boyutlarda ahşap ve bronzdan yapılmış 75 kedi heykeli ve içinde mumyalanmış kedilerin bulunduğu hiyeroglif yazılarıyla süslü 25 sandığın çıkarıldığını ifade etti. Bu sandıklarda 5 adet büyük kedi mumyasının bulunduğunu belirten Anani, ilk incelemelerde bu mumyalardan 2'sinin aslan yavrularına ait olması ihtimalinin ağırlık kazandığını bildirdi.</p>
      <h3>EĞER İSPATLANIRSA İLK KEZ ASLAN MUMYASI KEŞFEDİLMİŞ OLACAK</h3>
      <figure>
        <img src="https://imgrosetta.mynet.com/file/11445560/640xauto.jpg"/>
      </figure>
      <p>Anani, bu mumyaların aslanlara ait olduğunun ispatlanması durumunda ilk kez "aslan mumyası" keşfedilmiş olacağına dikkati çekti. Anani, kazıda ayrıca Firavunlar döneminde kutsal kabul edilen Apis boğası, küçük timsahlar ve eski Firavun tanrılarına ait heykellerle altın masklar ve aslan iskeleti bulunduğunu kaydetti.</p>
      <figure>
        <img src="https://imgrosetta.mynet.com/file/11445561/640xauto.jpg"/>
      </figure>
      <p>Mısır'da yerli ve yabancı arkeologlar tarafından gerçekleştirilen kazılarda, binlerce yıllık tarihi eserler ortaya çıkarılıyor.</p>
    </article>
  </body>
</html>