<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/04/2145894/%D9%BE%D8%B1%D8%AF%D8%A7%D8%AE%D8%AA-13-%D9%87%D8%B2%D8%A7%D8%B1-%D9%88-380-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%AA%D8%B3%D9%87%DB%8C%D9%84%D8%A7%D8%AA-%D8%AF%D8%B1-%D9%85%D8%B1%D8%AD%D9%84%D9%87-%DA%86%D9%87%D8%A7%D8%B1%D9%85-%D8%A7%D8%B4%D8%AA%D8%BA%D8%A7%D9%84-%D8%B1%D9%88%D8%B3%D8%AA%D8%A7%DB%8C%DB%8C"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-25T06:45:51+00:00"/>
    <meta property="og:title" content="پرداخت ۱۳ هزار و ۳۸۰ میلیارد تومان تسهیلات در مرحله چهارم اشتغال روستایی"/>
    <meta property="og:description" content="رامین اسدی، مدیرپروژه های سرمایه گذاری در برنامه های اشتغالفراگیر در گفت وگو با خبرنگار اقتصادی خبرگزاری تسنیم،درباره آخرین وضعیت عملکرد اعطای تسهیلات اشتغال پایدار در مناطق روستایی و عشایری گفت: کل طرح های ارسال شده به بانک های عامل 162هزار و 425 طرح است. حدود 10 هزار میلیارد تومان هم تسهیلات به طرح هایی که در شبکه بانکی بوده است پرداخت شده است. در مجموع 80درصد اعتبار ابلاغی برای پرداخت تسهیلات روستایی که به وزارت کار ارائه شده بود پرداخت شده است."/>
  </head>
  <body>
    <article>
      <h1>پرداخت ۱۳ هزار و ۳۸۰ میلیارد تومان تسهیلات در مرحله چهارم اشتغال روستایی</h1>
      <h2>مدیر برنامه های اشتغال فراگیر با بیان اینکه ۸۷ درصد متقاضیان طرح اشتغال روستایی دیپلم و کمتر بوده اند گفت:کل طرح های ارسال شده به بانک های عامل ۱۶۲هزار و ۴۲۵ طرح است، طرح هایی که در شبکه بانکی تا کنون پرداخت شده است نزدیک به ۱۰هزار میلیارد تومان است.</h2>
      <address>
        <time datetime="2019-11-25T06:45:51+00:00">25 Nov 2019, 06:45</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1397/04/02/1397040209260569014529094.jpg"/>
      </figure>
      <p>
        <a href="https://www.tasnimnews.com/fa/service/7/%D8%A7%D9%82%D8%AA%D8%B5%D8%A7%D8%AF%DB%8C">- اخبار اقتصادی -</a>
      </p>
      <p>رامین اسدی، مدیرپروژه های سرمایه گذاری در برنامه های اشتغالفراگیر در گفت وگو با خبرنگار اقتصادی <a href="https://www.tasnimnews.com/">خبرگزاری تسنیم</a>،درباره آخرین وضعیت عملکرد اعطای تسهیلات اشتغال پایدار در مناطق روستایی و عشایری گفت: کل طرح های ارسال شده به بانک های عامل 162هزار و 425 طرح است. حدود 10 هزار میلیارد تومان هم تسهیلات به طرح هایی که در شبکه بانکی بوده است پرداخت شده است. در مجموع 80درصد اعتبار ابلاغی برای پرداخت تسهیلات روستایی که به وزارت کار ارائه شده بود پرداخت شده است.</p>
      <p>
        <a href="http://tn.ai/2145136">وام اشتغال روستایی در مازندران صرف خرید زمین و ملک شد</a>
      </p>
      <p>اسدی درباره پیش بینی ایجاد اشتغال در طرح اشتغال روستایی گفت:پیش بینی ایجاد اشتغال جدیدو اشتغال ایجاد شده260 هزار و 442 نفر است. این پیش بینی از ابتدای طرح تا کنون است.از این میزان حدود 60 درصد شغل جدید ایجاد شده است و 40 درصد باقی مانده شغل ایجاد خواهد شد.</p>
      <p>مدیرپروژه های سرمایه گذاری در برنامه های اشتغالفراگیر در خصوص دسته بندی اختصاص تسهیلات به طرح های خرد، کوچک و بزرگ افزود: 97 درصد این اعتبارات به طرح های کمتر از 10 نفر اشتغال( خرد) بوده وهدف ما رسته ها بوده است.</p>
      <p>وی با بیان اینکه 87 درصد متقاضیان طرح اشتغال روستایی دیپلم و کمتر از آن بوده اند گفت: حدود 13هزار و 380 میلیارد تومان از تسهیلات در مرحله چهارم پرداخت می شود. تسهیلات مرحله پنجم نیز همزمان با رشد پیشرفت فیزیکی طرح ها پرداخت می شود.</p>
      <p>اسدی گفت: میزان فعالیت در طرح های منعقد شده بانک ها در بخش کشاورزی 71 درصد، صنعت 16 درصد و خدمات 13 درصد است. رسته های بخش خدمات در طرح های منعقد شده موسسات عامل ر 24 درصد گردشگری، بوم گردی 22 درصد، خدمات مدرن سازی تعمیر ماشین آلات و ادوات و مکانیزاسیون کشاورزی 13 درصد، خدمات حمل و نقل و لجستیک 9 درصد، فناوری اطلاعات و خدمات بازاریابی محصولات کشاورزی و دامی هر کدام 7 درصد و خدمات ورزشی 5 درصد و سایر را 13 درصد است. برای ادامه مسیر و پرداخت تسهیلات اشتغالی سهم بخش کشاورزی باید به 45 تا 50 درصد برسد. استان ها در ادامه کار در راستای اجرای طرح اشتغال روستایی باید الویت در پرداخت تسهیلات را به بخش خدمات دهند.</p>
      <p>وی در پاسخ به اینکه برخی می گویند تسهیلات اشتغال روستایی به سمت خرید زمین هدایت شده است، آیا این موضوع را تأیید می کنید گفت: فرقی که میان پرداخت تسهیلات اشتغال روستایی با سایر تسهیلات وجود دارد این است که نظارت مرحله ای و مداوم از طرح ها وجود دارد. ما به گونه ای بررسی می کنیم که کوچکترین تخلفی صورت نگیرد. اگر طرحی اجرا نشود یا به درستی اجرا نشود،اپلیکیشنی تهیه شده است که بازدید می کنیم و مانع آن می شویم.نظارت دقیقی بر تمام طرح های پرداختی وجود دارد،اگر طرحی اجرا نشود، دستگاه اجرایی باید هم نظارت جدی بر طرح ها داشته باشد و هم مبلغ تسهیلات را با سود بالاتر بازپرداخت کند. در صورتی که طرحی اجرا نشود، مبلغ تسهیلات حتماً با استفاده از وثایق و تضامین بازگرفته می شود.</p>
      <p>انتهای پیام/</p>
    </article>
  </body>
</html>