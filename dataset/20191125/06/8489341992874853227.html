<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807247/%D9%86%D9%85%D8%A7%DB%8C%D8%B4-%D9%86%D8%B3%D8%AE%D9%87-%D8%A8%D8%A7%DA%A9%DB%8C%D9%81%DB%8C%D8%AA-%D9%84%DB%8C%D9%84%DB%8C-%D8%A8%D8%A7-%D9%85%D9%86-%D8%A7%D8%B3%D8%AA-%D8%AF%D8%B1-%D8%B4%D8%A8%DA%A9%D9%87-%D9%86%D9%85%D8%A7%DB%8C%D8%B4"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T06:04:00+00:00"/>
    <meta property="og:title" content="نمایش نسخه باکیفیت «لیلی با من است» در شبکه نمایش"/>
    <meta property="og:description" content="نسخه با کیفیت فیلم سینمایی «لیلی با من است» که اصلاح رنگ و تصویر شده است به مناسبت هفته بسیج دوشنبه ۴ آذرماه ساعت ۲۱ از شبکه نمایش پخش می شود."/>
  </head>
  <body>
    <article>
      <h1>نمایش نسخه باکیفیت «لیلی با من است» در شبکه نمایش</h1>
      <h2>نسخه با کیفیت فیلم سینمایی «لیلی با من است» که اصلاح رنگ و تصویر شده است به مناسبت هفته بسیج دوشنبه ۴ آذرماه ساعت ۲۱ از شبکه نمایش پخش می شود.</h2>
      <address>
        <time datetime="2019-11-25T06:04:00+00:00">25 Nov 2019, 06:04</time>
      </address>
      <p> به گزارش گروه فرهنگی خبرگزاری دانشجو به نقل از روابط عمومی شبکه نمایش، شبکه نمایش که در شیوه کار جدید خود، تاکنون نسخه با کیفیت فیلم‌های «خانه خلوت»، «شیدا»، «آدم برفی» و ... را پخش کرده است، این بار نسخه با کیفیت فیلم سینمایی «لیلی با من است» ساخته کمال تبریزی را نمایش می‌دهد.<br/><br/>نسخه با کیفیت فیلم سینمایی «لیلی با من است» توسط لابراتور فیلم اداره کل آرشیو صدا و سیما اصلاح رنگ و تصویر شده است و به مناسبت هفته بسیج دوشنبه ۴ آذرماه ساعت ۲۱ پخش می‌شود. تکرار این فیلم نیز روز بعد سه شنبه ساعت ۳ بامداد و ۸ صبح پخش خواهد شد.<br/><br/>«لیلی با من است» یک فیلم سینمایی کمدی با بازی پرویز پرستویی، محمود عزیزی و شهره لرستانی درباره یک فیلمبردار تلویزیونی است که از جبهه و جنگ می‌ترسد و برای اینکه بتواند از صندوق تلویزیون وام بگیرد تا خانه نیمه ساخته اش را تکمیل کند مجبور است برای فیلمبرداری فیلمی مستند از اسرای عراقی به منطقه جنگی برود و این تازه شروع ماجراست.</p>
    </article>
  </body>
</html>