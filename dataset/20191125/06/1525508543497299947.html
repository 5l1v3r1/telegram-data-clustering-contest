<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780247/%D8%AC%D8%A7%D8%A8%D8%AC%D8%A7%DB%8C%DB%8C-%D9%81%D8%B1%D8%B2%D9%86%D8%AF%D8%A7%D9%86-%D9%87%DB%8C%D8%A6%D8%AA-%D8%B9%D9%84%D9%85%DB%8C-%D8%B3%D9%87%D9%85%DB%8C%D9%87-%D9%86%DB%8C%D8%B3%D8%AA-%D8%AF%D8%A7%D9%86%D8%B4%D8%AC%D9%88%DB%8C-%D8%B3%D8%AA%D8%A7%D8%B1%D9%87-%D8%AF%D8%A7%D8%B1-%D9%86%D8%AF%D8%A7%D8%B1%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T06:41:36+00:00"/>
    <meta property="og:title" content="وزیر علوم: جابجایی فرزندان هیئت علمی سهمیه نیست/ دانشجوی ستاره دار نداریم"/>
    <meta property="og:description" content="نوشهر - وزیر علوم، تحقیقات و فناوری گفت: جابجایی دانشگاهی فرزندان اعضای هیئت علمی صندلی فروشی یا سهمیه محسوب نمی شود."/>
  </head>
  <body>
    <article>
      <h1>وزیر علوم: جابجایی فرزندان هیئت علمی سهمیه نیست/ دانشجوی ستاره دار نداریم</h1>
      <address>
        <time datetime="2019-11-25T06:41:36+00:00">25 Nov 2019, 06:41</time>
      </address>
      <p>به گزارش <a href="https://www.mehrnews.com/">خبرنگار مهر</a>، منصور غلامی صبح دوشنبه در بدو ورود به مازندران و در گفتگو با خبرنگاران در نوشهر، بازدید از مراکز دانشگاهی نوشهر و چالوس را از جمله اهداف برشمرد و گفت: انشالله بتوانیم در توسعه و ارتقای کیفی دانشگاه ها نقش آفرین باشیم.</p>
      <p>وی درباره وضعیت دانشجویان ستاره دار و بازداشتی گفت: خوشبختانه امسال دانشجویان ستاره دار نداریم و آمار دقیق دانشجویان بازداشتی در حال تهیه است و اگر مشکلی در بیرون از دانشگاه انجام نداده باشند بقیه مسائل را در دانشگاه حل می کنیم.</p>
      <p>وزیر علوم همچنین درپاسخ به صندلی فروشی در دانشگاه ها گفت: وزارت علوم هیچ مشکلی درباره صندلی فروشی نداشته است و یک بحثی در علوم پزشکی وجود داشت که حل شد.</p>
      <p>غلامی با بیان اینکه جابجایی دانشگاهی فرزندان اعضای هیئت علمی سهمیه محسوب نمی شود بلکه یک تسهیلات انتقالی و جابجایی است که اشتباها به آن سهمیه اطلاق می شود گفت: اعضای هیئت علمی می توانند فرزندانشان را مانند بقیه در دانشگاه جابجا کنند با این تفاوت که 92 درصد نمره آخرین نفری که در آن دانشگاهی که می خواهند بروند را کسب کنند.</p>
      <p>بازدید از پروژه های نیمه کاره دانشگاهی در غرب مازندران، شرکت در شورای اداری، بازدید از محصولات علمی دانشگاه آزاد و نشست با مراکز غیرانتفاعی از جمله برنامه های وزیر علوم به نوشهر و چالوس است.</p>
    </article>
  </body>
</html>