<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/health-newspaper/_mishki-pid-ochima-vivodyat-zbitim-bilkom/939286"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T06:21:00+00:00"/>
    <meta property="og:title" content="Мішки під очима виводять збитим білком"/>
    <meta property="og:description" content="&amp;mdash;&amp;ensp;Ніяк не зникали мішки під очима. Раніше прикладу на повіки чайний пакетик &amp;mdash; набряк сходить. А зараз годину з ними лежу і без толку, &amp;mdash; скаржиться 37-річна Лілія Солтис із села Львове Бериславського району Херсонської області. Спробувала прибирати набряки збитим ..."/>
  </head>
  <body>
    <article>
      <h1>Мішки під очима виводять збитим білком</h1>
      <address><time datetime="2019-11-25T06:21:00+00:00">25 Nov 2019, 06:21</time> by <a rel="author">Катерина РОМАНЧУК</a></address>
      <p>— Ніяк не зникали мішки під очима. Раніше прикладу на повіки чайний пакетик — набряк сходить. А зараз годину з ними лежу і без толку, — скаржиться <b>37-річна Лілія Солтис</b> із села Львове Бериславського району Херсонської області.</p>
      <p>Спробувала прибирати набряки збитим білком.</p>
      <p>Відділяє білки двох яєць. Збиває до однорідної маси і мастить пензликом під очима. Залишає до висихання і змиває теплою водою.</p>
      <p>Для посилення ефекту після цього протирає обличчя кубиками льоду з трав'яного відвару. Їх робить із настою ромашки, кропиви, шавлії, календули або звіробою.</p>
      <p>2 ст. л. подрібненої трави заливає склянкою окропу. Накриває кришкою для настоювання. Після охолодження розливає у форми для льоду й ставить у морозилку.</p>
      <p>— Лід за секунди охолоджує судини на обличчі й вони звужуються. Потім різко розширюються. Так клітини шкіри отримують кисень.</p>
      <p>Мішки під очима зникають при зміні пози сну. Треба спати на спині, щоб рідина не застоювалася. Під голову підкласти додаткову подушку. Слід їсти більше продуктів із висівками, квасолі, гороху, моркви та яблук. Вони багаті клітковиною, що нормалізує роботу кишківника.</p>
    </article>
  </body>
</html>