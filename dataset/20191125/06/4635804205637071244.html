<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/huawei-matepad-pro-tanitildi-iste-fiyati-ve-tum-ozellikleri/"/>
    <meta property="og:site_name" content="LOG"/>
    <meta property="article:published_time" content="2019-11-25T06:22:41+00:00"/>
    <meta property="og:title" content="Huawei MatePad Pro tanıtıldı; işte fiyatı ve tüm özellikleri"/>
    <meta property="og:description" content="Uzun zamandır beklenen Huawei MatePad Pro Android tablet modeli resmi olarak tanıtıldı. İşte model hakkında bilinmesi gereken her şey;"/>
  </head>
  <body>
    <article>
      <h1>Huawei MatePad Pro tanıtıldı; işte fiyatı ve tüm özellikleri</h1>
      <address><time datetime="2019-11-25T06:22:41+00:00">25 Nov 2019, 06:22</time> by <a rel="author">Can TUNÇER</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/huawei-matepad-pro-tanitildi-iste-fiyati-ve-tum-ozellikleri-4.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/huawei-matepad-pro-tanitildi-iste-fiyati-ve-tum-ozellikleri-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/huawei-matepad-pro-tanitildi-iste-fiyati-ve-tum-ozellikleri-3.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/huawei-matepad-pro-tanitildi-iste-fiyati-ve-tum-ozellikleri-1.jpg"/>
        </figure>
      </slideshow>
      <p>Uzun zamandır beklenen <b>Huawei MatePad Pro</b> Android tablet modeli resmi olarak tanıtıldı. İşte model hakkında bilinmesi gereken her şey;</p>
      <p><b>iPad</b> ailesi ile Apple’ın hakim olduğu tablet pazarına Huawei’den sağlam bir seçenek geldi. Kısa süre önce lanse edilen <b>Huawei MatePad Pro, </b>firmanın şimdiye kadar ürettiği en gelişmiş tablet modeli konumunda. iPad Pro’yu akıllara getiren bir tasarıma sahip tablet, 8 megapiksellik <b>ön kamerasını bir ekran deliğinde</b> taşıyor. Bu açıdan şaşırtan ve bir ilke de imza atan model, <b>10,8 inç 2560×1600 piksel 16:10 AMOLED</b> ekran üstüne kuruluyor. Gücünü <b>Kirin 990</b> işlemciden ve <b>6 GB / 8GB RAM</b>‘den alan tablet, <b>128 GB / 256 GB dahili depolama</b> seçenekleri sunuyor. <b>WiFi</b> ya da <b>LTE</b> seçenekleri sunulan <b>Android tablet</b>, 159 x 245 x 7.2mm boyutunda ve 460 gram ağırlığında. Bu açıdan her zaman taşınabilir bir seçenek oluşturan <b>Huawei MatePad Pro, </b>40W <b>hızlı şarj</b> destekli <b>7.250 mAh</b> piliyle uzun bir kullanım ömrü vadediyor. Kutusundan <b>Android 10</b> temelli <b>EMUI 10</b> ile çıkan ancak <b>Android lisansı olmayan model,</b> bu açıdan <a href="https://www.log.com.tr/kanadi-kirik-amiral-gemisi-huawei-mate-30-pro-incelemesi/"><b>burada</b></a> incelediğimiz <b>Mate 30 Pro</b> gibi Play Store başta olmak üzere <b>Google</b> servislerine erişim <a href="https://www.gsmarena.com/huawei_announces_the_matepad_pro_the_first_tablet_with_a_punchhole_display-news-40246.php">sağlayamıyor</a>. Arkasında tek bir<b> 13 megapiksel F1.8</b> kamera yer alan tablet, <b>dörtlü hoparlör sistemiyle</b> yüksek ses verebiliyor.</p>
      <h3>Huawei MatePad Pro ile iki özel aksesuar geliyor</h3>
      <p>Burada ilk olarak yeni <b>Apple Pencil</b> gibi cihazın üstünde şarj olabilen<b> M-Pen stylus</b> kalem karşımıza çıkıyor. Tablet için ayrıca bir <b>klavyeli kılıf</b> da hazırlanmış durumda. Beyaz, yeşil, turuncu ve siyah olmak üzere dört farklı renk seçeneği bulunan tablet, yaklaşık <b>470 dolar</b> başlangıç fiyatına sahip. LTE’li versiyon ise<b> 540 dolardan</b> başlıyor. Tabletin Türkiye’de satılması beklenmiyor. Biliyorsunuz Android sorunu nedeniyle halen Mate 30 ailesi de Türkiye’ye gelmiş değil.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/iphone-11-prolari-akillara-getiren-huawei-nova-6-se-ortaya-cikti/"/>
      </related>
    </article>
  </body>
</html>