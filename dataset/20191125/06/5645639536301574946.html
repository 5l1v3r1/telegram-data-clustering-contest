<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/motorola-razr-2-zrejme-nabidne-zajimave-moznosti/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-25T06:00:00+00:00"/>
    <meta property="og:title" content="Motorola Razr 2 zřejmě nabídne zajímavé možnosti"/>
    <meta property="og:description" content="Teprve nedávno společnost Motorola představila svůj první ohebný smartphone Razr, který je véčkové konstrukce. Na současném trhu je ještě málo ohebným mobilů, ale Motorola si již stihla uzmout několik prvenství. Tím prvním je například velikost takového zařízení, ale hlavně stojí za zmínku odolnost vůči vodě. Sice společnost nezmiňuje na svých stránkách konkrétní certifikaci, ale dle […]"/>
  </head>
  <body>
    <article>
      <h1>Motorola Razr 2 zřejmě nabídne zajímavé možnosti</h1>
      <address><time datetime="2019-11-25T06:00:00+00:00">25 Nov 2019, 06:00</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Teprve nedávno společnost Motorola představila svůj první ohebný <a href="https://dotekomanie.cz/2019/11/oficialne-motorola-razr-je-vecko-s-ohebnym-displejem-a-titernou-baterii/">smartphone Razr</a>, který je véčkové konstrukce. Na současném trhu je ještě málo ohebným mobilů, ale Motorola si již stihla uzmout několik prvenství. Tím prvním je například velikost takového zařízení, ale hlavně stojí za zmínku odolnost vůči vodě. Sice společnost nezmiňuje na svých stránkách konkrétní certifikaci, ale dle FCC <a href="https://www.androidpolice.com/2019/11/14/moto-razr-ip68-rating-retro-tidbit/">má mobil IP68</a>. Nyní se v novém patentu ukazuje, co by mohla nabídnout druhá generace.</p>
      <h3>Motorola Razr 2?</h3>
      <p>Teprve nedávno se objevil patent společnosti Motorola, který poodhaluje možné technologie, které zamíří do druhé generace. V tomto případě se ukazují novinky, které by mohly být bez velkých komplikací implementovány. Příkladem může být čtečka otisků prstů pod samotným ohebným displejem. Vzhledem k tomu, že se vždy používá OLED panel, tak by se mohlo jednat o optickou technologii, byť se nabízí například i ultrasonická.</p>
      <figure>
        <img src="https://dotekomanie.cz/wp-content/uploads/2019/11/Screenshot-71-665x745x.jpg"/>
      </figure>
      <p>Zde možná Motorola narazí na několik omezení nebo problémů, ale je docela možné, že již nyní má funkční prototypy. Další technologie, která by se u Motoroly Razr 2 mohla objevit, souvisí se senzoru po stranách mobilu. Celkem jich má být osm, přičemž nabídnout možnost jednoduchého ťuknutí, případně i gest.</p>
      <p>Zajímavostí je, že při složeném stavu dva senzoru budou fungovat jako jeden, takže bude je možné využít za jakýchkoliv okolností. Dle patentu nabídnou 20 funkcí a 20 gest. Nepředpokládáme, že by Motorola nastavila napevno nastavení. S největší pravděpodobností zde bude možnost přizpůsobení.</p>
      <figure>
        <img src="https://dotekomanie.cz/wp-content/uploads/2019/11/Screenshot-72-230x379x.jpg"/>
      </figure>
      <p>Obě technologie nejsou zcela nové, ale Motorola je může jako první implementovat. Ostatní společnosti více méně pracují na vylepšení svých konstrukcí. Stačí zmínit, že <a href="https://dotekomanie.cz/2019/11/huawei-mate-x/">Mate X</a> bude mít problémy s ochranou displeje a <a href="https://dotekomanie.cz/2019/10/galaxy-fold-nevydrzel-v-ohybacim-testu/">Galaxy Fold</a> musí vylepšit samotný mechanismus ohýbání, případně také odolnost displeje.</p>
      <footer>Zdroje: <a href="https://nl.letsgodigital.org/opvouwbare-telefoons/motorola-razr-2-opvouwbare-telefoon/#c4ca4/">nl.letsgodigital.org</a>, <a href="https://www.phonearena.com/news/razr-2-could-include-new-sensors-including-one-in-display-for-fingerprints_id120620#c4ca4/">phonearena.com</a></footer>
    </article>
  </body>
</html>