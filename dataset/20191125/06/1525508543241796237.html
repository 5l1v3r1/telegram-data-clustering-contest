<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780241/%D8%AA%DA%A9%D8%B0%DB%8C%D8%A8-%D8%AE%D8%A8%D8%B1-%D8%AF%D8%B3%D8%AA%DA%AF%DB%8C%D8%B1%DB%8C-%D8%A7%D8%B9%D8%B6%D8%A7%DB%8C-%DA%AF%D8%B1%D9%88%D9%87-%D9%85%D8%B9%D8%A7%D9%86%D8%AF-%D8%AF%D8%B1-%D9%85%D8%AD%D9%84%D8%A7%D8%AA-%D8%AF%D8%B4%D9%85%D9%86-%D8%A8%D9%87-%D8%AF%D9%86%D8%A8%D8%A7%D9%84-%D8%AC%D9%88%D8%B3%D8%A7%D8%B2%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T06:40:15+00:00"/>
    <meta property="og:title" content="سپاه روح الله استان مرکزی اعلام کرد؛ تکذیب خبر دستگیری اعضای گروه معاند در محلات/ دشمن به دنبال جوسازی"/>
    <meta property="og:description" content="اراک- معاون روابط عمومی سپاه‌روح‌الله استان مرکزی گفت: خبر دستگیری اعضای گروه معاند ری‌استارت در شهرستان محلات صحت ندارد و دشمنان با نشر این اخبار به دنبال ناآرام جلوه دادن فضای جامعه هستند."/>
  </head>
  <body>
    <article>
      <h1>سپاه روح الله استان مرکزی اعلام کرد؛ تکذیب خبر دستگیری اعضای گروه معاند در محلات/ دشمن به دنبال جوسازی</h1>
      <address>
        <time datetime="2019-11-25T06:40:15+00:00">25 Nov 2019, 06:40</time>
      </address>
      <p>به گزارش <a href="https://www.mehrnews.com/">خبرگزاری مهر</a>، سرهنگ پاسدار احمد شهرجردی اظهار داشت: خبری مبنی بر دستگیری گروهی تحت عنوان ری‌استارت توسط سپاه شهرستان محلات در استان مرکزی منتشر شد که این خبر صحت ندارد. </p>
      <p>وی ادامه داد: دشمنان انقلاب اسلامی در دوره های مختلف از انقلاب وپس از ناکامی در جنگ های سخت و نیمه سخت روی به جنگ نرم و فرهنگی وحوزه رسانه آورده‌اند.</p>
      <p>معاون روابط عمومی سپاه روح الله اظهار داشت: خوراک جنگ فرهنگی، رسانه‌ای و سایبری، نقشه‌های جدید  قدرت‌ها و نظام سلطه بوده که به‌صورت مرموزانه، از سوی سازمان‌های اطلاعاتی و امنیتی هدایت می‌شود.</p>
      <p>سرهنگ شهرجردی با اشاره به اینکه اتاق جنگ رسانه ای می‌کوشد افکارعمومی جامعه راتحت تاثیرقرارداده و اذهان عمومی رادرگیر این گونه مسائل نماید، بدون شک ارتقای سواد رسانه ای جامعه و آشنا ساختن مردم با شیوه‌های جدید و پیچیده نظام سلطه در این حوزه، می تواند سد بزرگی در برابر توطئه‌ها ایجاد کرده و ملت ایران را همچون دیگر عرصه ها، از این میدان پیروز خارج سازد.</p>
      <p>معاون روابط عمومی سپاه روح الله خاطرنشان ساخت: رسانه نیاز اساسی و مهم جامعه کنونی است و باید متناسب با سطح امروز اجتماع، یک حرکت عمیق فرهنگی در این عرصه راه اندازی کرد.</p>
    </article>
  </body>
</html>