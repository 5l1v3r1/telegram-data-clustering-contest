<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/virat-kohli-praises-bcci-president-saurav-ganguly-after-win-against-bangladesh-143550"/>
    <meta property="og:site_name" content="Wah Cricket"/>
    <meta property="article:published_time" content="2019-11-25T06:49:12+00:00"/>
    <meta property="og:title" content="विराट कोहली ने की सौरव गांगुली की तारीफ, कहा- पॉजिटिव बदलाव आएगा"/>
    <meta property="og:description" content="सौरव गांगुली के BCCI अध्यक्ष बनने के बाद ही टीम इंडिया डे नाइट टेस्ट खेलने को तैयार हुई."/>
  </head>
  <body>
    <article>
      <h1>विराट कोहली ने की सौरव गांगुली की तारीफ, कहा- पॉजिटिव बदलाव आएगा</h1>
      <h2>सौरव गांगुली के BCCI अध्यक्ष बनने के बाद ही टीम इंडिया डे नाइट टेस्ट खेलने को तैयार हुई.</h2>
      <address>
        <time datetime="2019-11-25T06:49:12+00:00">25 Nov 2019, 06:49</time>
      </address>
      <p><b>कोलकाता:</b> टीम इंडिया ने पहले डे नाइट टेस्ट के बाद BCCI अध्यक्ष सौरव गांगुली की तारीफ की है. विराट कोहली का मानना है सौरव गांगुली की वजह से बहुत सारे पॉजिटिव बदलाव देखने को मिलेंगे. इसके साथ ही विराट कोहली ने टेस्ट क्रिकेट को बेहतर बनाने के लिए इस फॉर्मेट की अच्छे से मार्केटिंग करने और खिलाड़ियों को सेंट्रल अनुबंध में शामिल करने की बात भी कही.</p>
      <p>कोहली ने मैच के बाद कहा, "वनडे और टी-20 की तरह ही टेस्ट क्रिकेट का मार्केट भी अहम है. यह केवल खिलाड़ियों का काम नहीं है. लेकिन इसे क्रिकेट बोर्ड और घरेलू प्रसारणकर्ता से भी दूर ले जाने की जरूरत है." उन्होंने कहा, "अगर आप केवल टी-20 क्रिकेट में ही रोमांच लाते हैं और टेस्ट क्रिकेट में ज्यादा नहीं लाते हैं तो फिर फैन्स के बीच यह एक अलग तरह की धारणा बना लेती है."</p>
      <p>कोहली ने टेस्ट स्पेशलिस्ट के वित्तीय सुरक्षा पर कहा, "अगर आप टेस्ट क्रिकेट को अच्छी वित्तीय स्थिति में नहीं रखते हैं तो इससे प्रेरणा कम हो जाएगी. अगर एक खिलाड़ी 20 ओवर खेलता है और गेंदबाज केवल चार ओवर डालता है तो फिर आप केवल टी-20 खेलना पसंद करेंगे. इसे केवल सेंट्रल अनुबंध के जरिए ही हल किया जा सकता है."</p>
      <p>कोहली ने गांगुली की तारीफ करते हुए कहा कि देश में खेल की बेहतरी के लिए बीसीसीआई प्रमुख अच्छा काम कर रहे हैं. कप्तान ने कहा, "दादा (गांगुली) के साथ साथ सभी मामलों पर विचार करने के लिए दरवाजे खुले हैं. वह एक टीम के रूप में हमारे विचारों को समझने के लिए उपलब्ध हैं. वह टेस्ट क्रिकेट की बेहतरी के लिए काम कर रहे हैं और और इससे भारतीय क्रिकेट मजबूत होगा."</p>
      <p>
        <a href="https://www.wahcricket.com/news/india-7th-congestive-win-in-test-virat-kohli-break-record-of-ms-dhoni-143548">
          <b>कप्तानी में विराट कोहली के नाम हुआ एक और मुकाम, धोनी को पछाड़ा</b>
        </a>
      </p>
      <p>उन्होंने कहा, "हम सही दिशा में आगे बढ़ हैं. उनके नेतृत्व में हमें अधिक सकारात्मक बदलाव देखने को मिलेंगे जोकि क्रिकेट के लिए खास होगा. साथ ही टेस्ट क्रिकेट को प्राथमिकता दी जाएगी."</p>
      <p>बता दें कि कोहली की कप्तानी में टीम इंडिया 33 टेस्ट जीत चुकी है. 33वीं टेस्ट जीत के साथ ही विराट कोहली दुनिया के सबसे सफल टेस्ट कप्तानों की लिस्ट में शुमार हो गए हैं. विराट कोहली ने लगातार 7 टेस्ट जीतकर धोनी का रिकॉर्ड भी तोड़ा है.</p>
    </article>
  </body>
</html>