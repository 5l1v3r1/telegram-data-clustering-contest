<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/il-black-friday-di-microsoft-sconti-oltre-il-40-su-xbox-e-surface/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T06:30:00+00:00"/>
    <meta property="og:title" content="Il Black Friday di Microsoft: sconti oltre il 40% su Xbox e Surface! | Tom's Hardware"/>
    <meta property="og:description" content="Sconti oltre il 40% sui dispositivi della linea Surface e le console Xbox sul Microsoft Store in occasione del Black Friday. Ecco le offerte più interessanti."/>
  </head>
  <body>
    <article>
      <h1>Il Black Friday di Microsoft: sconti oltre il 40% su Xbox e Surface! | Tom's Hardware</h1>
      <address>
        <time datetime="2019-11-25T06:30:00+00:00">25 Nov 2019, 06:30</time>
      </address>
      <p>È arrivato il <b>Black Friday</b> e anche <b>Microsoft</b>, complice il recente aggiornamento della gamma Surface, ha deciso di varare <b>una tornata di sconti molto interessante dal 25 novembre al 2 dicembre</b> per chi vuole regalare o regalarsi una <b>Xbox One</b> in prossimità del Natale o uno dei prodotti della gamma <b>Surface</b>.</p>
      <p>L’azienda propone infatti <b>sconti superiori al 40%</b>, con l’obiettivo di garantire <a href="https://toms.it/XVf8h">il <b>miglior prezzo sul mercato</b> per quanto riguarda la gamma Surface</a>: se non dovesse essere così, l’azienda promette di eguagliare il prezzo fatto da altri negozi.</p>
      <figure>
        <img src="https://www.tomshw.it/images/images/2019/10/microsoft-surface-laptop-3-54435.768x432.jpg"/>
      </figure>
      <p>Inutile dire che a fare gola sono sicuramente i nuovi dispositivi <b>Surface</b>, dal <b>Surface Pro X</b> al nuovo portatile <b>Laptop 3</b>. Quest’ultimo è per la prima volta disponibile anche in versione con schermo da 15 pollici e processore AMD, ma Microsoft ha rinnovato anche il 13 pollici con CPU Intel Core decima generazione Ice Lake.</p>
      <p>Il Surface Pro X è invece un 2 in 1 tutto nuovo con display 13 pollici PixelSense, ma soprattutto è il primo Surface basato su Windows 10 on ARM e processore custom Microsoft SQ1. Secondo l’azienda offre un’autonomia fino a 22 ore.</p>
      <figure>
        <img src="https://www.tomshw.it/images/images/2019/10/microsoft-surface-pro-x-54485.768x432.jpg"/>
      </figure>
      <p>Componente interessante di questo prodotto è la tastiera staccabile (Surface Pro X Signature Keyboard), che si collega a una porta nella parte bassa del display e ha uno slot dedicato per la Slim Pen.</p>
      <p>Se invece volete un 2 in 1 più classico con l’edizione standard di Windows 10, allora il <b>Surface Pro 7</b> è quello che fa per voi. Dotato di CPU Intel Core di decima generazione Ice Lake, fino a un 1 TB di storage, 16 GB di memoria e una porta USB C, assicura un’autonomia di 10,5 ore ed estrema portabilità grazie a un peso di 770 grammi.</p>
      <figure>
        <img src="https://www.tomshw.it/images/images/2019/10/microsoft-surface-pro-7-54453.768x432.jpg"/>
      </figure>
      <p>A tal proposito segnaliamo <b><a href="https://toms.it/5boVf">l’offerta sul Surface Pro 7</a> con CPU Core i5 e 128 GB di storage a soli 799 euro, un prezzone se pensate che costa di solito 1069 euro</b>. E gli sconti riguardano anche i prodotti più datati, come il <a href="https://toms.it/zW7AH">Surface Go</a> che nella versione da 128 GB con cover e penna costa solo 599 euro!</p>
      <p>Sul fronte Xbox, attenzione in particolare agli sconti sui bundle e soprattutto sui controller esclusivi acquistabili tramite lo Store. Insomma, un Black Friday da urlo per chi stava pensando di dotarsi di un portatile, 2 in 1 o una console da gioco. Che aspettate? Andate sul Microsoft Store!</p>
    </article>
  </body>
</html>