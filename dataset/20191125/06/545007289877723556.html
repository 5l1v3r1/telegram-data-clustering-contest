<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/pmp-depune-luni-initiativa-pentru-majorarea-numarului-de-parlamentari-reprezentativi-pentru-diaspora/"/>
    <meta property="og:site_name" content="Europa FM"/>
    <meta property="article:published_time" content="2019-11-25T06:54:38+00:00"/>
    <meta property="og:title" content="PMP depune luni inițiativa pentru majorarea numărului de parlamentari reprezentativi pentru diaspora"/>
    <meta property="og:description" content="PMP va depune luni, în Parlament, o inițiativă legislativă care prevede ca numărul parlamentarilor care îi reprezintă pe cetățenii români de peste hotare să fie de minim 15 deputați și 5 senatori, informează Mediafax."/>
  </head>
  <body>
    <article>
      <h1>PMP depune luni inițiativa pentru majorarea numărului de parlamentari reprezentativi pentru diaspora</h1>
      <address>
        <time datetime="2019-11-25T06:54:38+00:00">25 Nov 2019, 06:54</time>
      </address>
      <p>PMP va depune luni, în Parlament, o inițiativă legislativă care prevede ca numărul parlamentarilor care îi reprezintă pe cetățenii români de peste hotare să fie de minim 15 deputați și 5 senatori, informează <a href="http://mediafax.ro/">Mediafax</a>.</p>
      <p>Anunțul a fost făcut de liderul PMP Eugen Tomac.</p>
      <p>“PMP va depune mâine (luni, n.r.) o inițiativă legislativă în Parlament prin care solicităm ca numărul parlamentarilor care îi reprezintă pe cetățenii români de peste hotare să fie de minim 15 deputați și 5 senatori. Prezența la vot a aproape un milion de cetățeni români de peste hotare obligă statul român să acționeze imediat”, a scris Tomac pe Facebook.</p>
      <p>Liderul PMP îl felicită pe Klaus Iohannis pentru rezultatele la alegerile prezidențiale, potrivit sondajelor.</p>
      <p>„Câștigătorii acestor alegeri sunt românii care au ales înțelept! Îl felicit pe domnul Klaus Iohannis pentru realegerea în funcția de Președinte al României și le mulțumesc tuturor susținătorilor noștri care au votat pentru candidatul de dreapta în finala alegerilor prezidențiale. După aceste alegeri, se impune, de urgență, modificarea legii privind alegerile parlamentare pentru a oferi românilor din Diaspora o reprezentare proporțională în Parlamentul României”, a adăugat Eugen Tomac.</p>
    </article>
  </body>
</html>