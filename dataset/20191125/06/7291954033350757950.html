<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elperiodico.com/es/entre-todos/participacion/dones-callem-196360"/>
    <meta property="og:site_name" content="elPeriodico"/>
    <meta property="article:published_time" content="2019-11-25T06:15:00+00:00"/>
    <meta property="og:title" content="No a la violència masclista"/>
    <meta property="og:description" content="El 25 de novembre se celebra el&amp;#160;Dia Internacional de l'Eliminació de la Violència contra la Dona i les nenes. Si bé em sembla bona idea visibilitzar les situacions d'abús, violència i assetjament que malauradament moltes dones han de viure, em genera malestar pensar en totes les situacions en les quals han de&amp;#160;sobreviure&amp;#160;milers de dones dia rere dia. La&amp;#160;violència masclista, tant present encara arreu del món, es pot manifestar de mil maneres diferents. Des d'estar sola esperant l'autobús a ser&amp;#160;violada&amp;#160;quan tornes cap a casa, des d'obligar-te a casar-te&amp;#160;amb un home quan tens 14 anys a&amp;#160;mutilar parts del teu cos. Tots aquests actes imperdonables són resultat d'un&amp;#160;sistema patriarcal&amp;#160;que encara ens oprimeix, i un sentiment de possessió i objectivació: les dones existim només&amp;#160;per al plaer dels homes. Ens trobem davant una situació que segurament no se solucioni d'aquí poc, i opino que hauria d'haver-hi una lluita constant en contra la violència contra les dones i…"/>
  </head>
  <body>
    <article>
      <h1>No a la violència masclista</h1>
      <address><time datetime="2019-11-25T06:15:00+00:00">25 Nov 2019, 06:15</time> by <a rel="author">Laia Pons Boix</a></address>
      <p>El 25 de novembre se celebra el <b>Dia Internacional de l'Eliminació de la Violència contra la Dona i les nenes</b>. Si bé em sembla bona idea visibilitzar les situacions d'abús, violència i assetjament que malauradament moltes dones han de viure, em genera malestar pensar en totes les situacions en les quals han de <b>sobreviure</b> milers de dones dia rere dia.<br/><br/>La <b>violència masclista</b>, tant present encara arreu del món, es pot manifestar de mil maneres diferents. Des d'estar sola esperant l'autobús a ser <b>violada</b> quan tornes cap a casa, des d'<b>obligar-te a casar-te </b>amb un home quan tens 14 anys a <b>mutilar parts del teu cos</b>. Tots aquests actes imperdonables són resultat d'un<b> sistema patriarcal</b> que encara ens oprimeix, i un sentiment de possessió i objectivació: les dones existim només <b>per al plaer dels homes</b>.<br/><br/>Ens trobem davant una situació que segurament no se solucioni d'aquí poc, i opino que hauria d'haver-hi una lluita constant en contra la violència contra les dones i nenes. Vull pensar que, en un futur, <b>ja no tindrem por</b>.</p>
    </article>
  </body>
</html>