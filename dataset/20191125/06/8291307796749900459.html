<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/kerala/2019/11/25/transfer-to-up-teachers"/>
    <meta property="og:site_name" content="Media One"/>
    <meta property="article:published_time" content="2019-11-25T06:58:54+00:00"/>
    <meta property="og:title" content="വയനാട് സര്‍വജന സ്കൂളിലെ ഹൈസ്കൂൾ വരെയുള്ള മുഴുവൻ അധ്യാപകരെയും മാറ്റാന്‍ തീരുമാനം"/>
    <meta property="og:description" content="ഈ ആഴ്ച തന്നെ തീരുമാനമെടുക്കാന്‍ വിദ്യാഭ്യാസ മന്ത്രി നിര്‍ദേശം നല്‍കി"/>
  </head>
  <body>
    <article>
      <h1>വയനാട് സര്‍വജന സ്കൂളിലെ ഹൈസ്കൂൾ വരെയുള്ള മുഴുവൻ അധ്യാപകരെയും മാറ്റാന്‍ തീരുമാനം</h1>
      <h2>ഈ ആഴ്ച തന്നെ തീരുമാനമെടുക്കാന്‍ വിദ്യാഭ്യാസ മന്ത്രി നിര്‍ദേശം നല്‍കി</h2>
      <address><time datetime="2019-11-25T06:58:54+00:00">25 Nov 2019, 06:58</time> by <a rel="author" href="https://www.mediaonetv.in/author/542167" target="_blank">Web Desk</a></address>
      <p>സുൽത്താൻ ബത്തേരി സർവജന സ്കൂളിലെ ഹൈസ്കൂൾ വരെയുള്ള മുഴുവൻ അധ്യാപകരെയും മാറ്റാന്‍ സര്‍ക്കാര്‍ തീരുമാനിച്ചു. വിദ്യാർഥികൾ തന്നെ അധ്യാപകർക്കെതിരെ പ്രതിഷേധമുയർത്തിയ സാഹചര്യത്തിലാണ് പുനർവിന്യസിക്കാൻ പൊതുവിദ്യാഭ്യാസ മന്ത്രി നിർദ്ദേശം നൽകിയത്. തീരുമാനം ഈ ആഴ്ച തന്നെ നടപ്പിലാക്കാനാണ് ആലോചന.</p>
      <p>തങ്ങളുടെ സഹപാഠിയുടെ മരണത്തിന് ഉത്തരവാദികളായത് അധ്യാപകരാണെന്നായിരുന്നു വിദ്യാർഥികളുടെ നിലപാട്. ഈ സാഹചര്യത്തിൽ ഈ അധ്യാപകർക്ക് കീഴിൽ കുട്ടികളുടെ പഠനം അനുചിതമെന്നാണ് വിലയിരുത്തൽ. ഇതോടെയാണ് പത്താം ക്ലാസ് വരെയുള്ള അധ്യാപകരെ ജില്ലയിലെ മറ്റു സ്കൂളുകളിലേക്ക് മാറ്റി നിയമിക്കാൻ തീരുമാനിച്ചത്. ഹയർ സെക്കണ്ടറി തലത്തിൽ പുനർവിന്യാസം ഇപ്പോൾ വേണ്ടതില്ലെന്നാണ് തീരുമാനം. ആവശ്യമെങ്കിൽ ഈ മേഖലയിൽ പിന്നീട് തീരുമാമെടുക്കാമെന്നാണ് ധാരണ.</p>
      <p>അധ്യാപകരെ കുറിച്ച് വിദ്യാർഥികളുടെ പരാതി ഗൗരവത്തിലാണ് പൊതു വിദ്യാഭ്യാസ വകുപ്പ് എടുത്തിട്ടുള്ളത്. വിദ്യാർഥികൾക്ക് കൗൺസിലിംഗ് നൽകുന്നതിന് പുറമേ അധ്യാപകർക്ക് പ്രത്യേക മാർഗനിർദ്ദേശങ്ങൾ നൽകാനും വിദ്യാഭ്യാസ വകുപ്പ് തീരുമാനിച്ചിട്ടുണ്ട്. വേഗത്തിൽ നടപടി ക്രമങ്ങളിലേക്ക് കടക്കാനാണ് വിദ്യാഭ്യാസ വകുപ്പിന്റെ നീക്കം . സർക്കാർ പ്രഖ്യാപിച്ച സഹായധനം ഉപയോഗിച്ച് സ്കൂൾ നവീകരണം ഉടൻ പൂർത്തീകരിക്കാനും മന്ത്രി നിർദ്ദേശം നൽകി.</p>
    </article>
  </body>
</html>