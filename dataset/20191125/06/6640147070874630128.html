<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/nokia-5-dicembre-annuncio/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T06:45:00+00:00"/>
    <meta property="og:title" content="Nokia: il 5 dicembre verrà annunciato un nuovo smartphone | MobileLabs"/>
    <meta property="og:description" content="HMD Global presenterà un nuovo smartphone Nokia il 5 dicembre 2019: da Nokia 8.2 a 2.3, ecco quali sono i possibili dispositivi interessati."/>
  </head>
  <body>
    <article>
      <h1>Nokia: il 5 dicembre verrà annunciato un nuovo smartphone | MobileLabs</h1>
      <address>
        <time datetime="2019-11-25T06:45:00+00:00">25 Nov 2019, 06:45</time>
      </address>
      <p><b>HMD Global</b> ha recentemente confermato che un nuovo smartphone verrà annunciato il prossimo <b>5 dicembre</b>. La società ha diffuso la notizia con un curatissimo video promozionale allegato a un tweet.</p>
      <p>Sono poche, per il momento, le informazioni diffuse. Il filmato, della durata di appena 15 secondi, riporta solo una data, ovvero il 5 dicembre, e una porzione del corpo di questo fantomatico device. Molto probabilmente si tratterà di <b>Nokia 8.2</b>, dato che il predecessore è stato annunciato lo stesso giorno dell’anno precedente. Altri, invece, sostengono che lo smartphone possa essere <b>Nokia 5.2</b> o<b> 2.3</b>, che potrebbe avere solo qualche piccola miglioria rispetto al predecessore.</p>
      <figure>
        <iframe data-src="https://twitter.com/NokiaMobile/status/1197877461356122113?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Proprio a dicembre, <a href="http://www.tomshw.it/smartphone/nokia-220-4g-e-nokia-105-hmd-global-punta-ancora-sulleffetto-nostalgia/">HMD Global </a>ha fissato un <b>evento</b> a Milano e, quindi, potremmo scoprire durante questa manifestazione ulteriori dettagli, anche se alcuni s<a href="https://nokiamob.net/2019/11/22/new-nokia-phone-coming-on-5-december-2019/">iti web specializzati </a>in prodotti Nokia sono convinti che la presentazione potrebbe avvenire in <b>Egitto</b>, esattamente al Cairo.</p>
      <p>Pur non avendo nessuna conferma, alcune indiscrezioni emerse online farebbero intendere che Nokia 8.2 possa offrire <b>8 GB</b> di RAM, <b>256 GB</b> e una fotocamera frontale a scomparsa da 32 megapixel. Insomma, l’ormai imminente annuncio potrebbe regalare non poche sorprese. Per scoprire quale sarà effettivamente lo smartphone annunciato, non ci resta che attendere.</p>
      <blockquote>Nokia 8.1, con 4 GB di RAM e 64 GB di memoria interna, è disponibile all’acquisto su Amazon. Lo trovate a q<a href="https://toms.it/FqUFM">uesto indirizzo</a>.</blockquote>
    </article>
  </body>
</html>