<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/rozbirki-z-kulakami-vililisya-kremenchuzhaninu-u-shtraf"/>
    <meta property="og:site_name" content="Кременчугская газета"/>
    <meta property="article:published_time" content="2019-11-25T06:15:00+00:00"/>
    <meta property="og:title" content="Розбірки з кулаками вилилися кременчужанину у штраф"/>
    <meta property="og:description" content="Судові справи. Днями Автозаводський районний суд Кременчука у відкритому  судовому засіданні розглянув справу за   ст. 125 (Умисне легке тілесне ушкодження) ч. 1 Кримінального кодексу України."/>
  </head>
  <body>
    <article>
      <h1>Розбірки з кулаками вилилися кременчужанину у штраф</h1>
      <address>
        <time datetime="2019-11-25T06:15:00+00:00">25 Nov 2019, 06:15</time>
      </address>
      <p>
        <b>Судові справи.</b>
      </p>
      <p>Днями Автозаводський районний суд Кременчука у відкритому  судовому засіданні розглянув справу за   ст. 125 (Умисне легке тілесне ушкодження) ч. 1 Кримінального кодексу України.</p>
      <p>Про це йдеться в <a href="http://reyestr.court.gov.ua/Review/85373162">Єдиному реєстрі судових рішень.</a></p>
      <p>Раніше не судимий кремен чужанин 8 березня 2019 року біля будинку по проїзду Арсенальному вступив у конфлікт із жінкою через те, що вигулює свою собаку без повідка, а цим лякає її неповнолітню дитину.</p>
      <p>Обвинувачуваний наніс потерпілій удар правою рукою стиснутою в кулак в ліву тім`яно - потиличну ділянку голови, чим спричинив їй тілесні ушкодження у вигляді: гематоми лівої тім`яно-потиличної ділянки, яка утворилася ймовірніше за все не менш ніж від однієї травматичної дії предмета з властивістю тупого твердого, за механізмом удар, та могла утворитись не пізніше дати звернення в лікувальний заклад. За ступенем тяжкості вищевказане тілесне ушкодження згідно висновку експерта відноситься до легких тілесних ушкоджень.  </p>
      <p>Обвинувачений в судовому засіданні   вину у вчиненні кримінального правопорушення визнав повністю та пояснив , що 07.03.2019 року він повернувся додому із роботи, зателефонував дружині і попросив, щоб остання вийшла на вулицю із собакою для прогулянки. В цей час дитина потерпілої зайшла у під`їзд. Після цього у під`їзд зайшла потерпіла і він почув крики і як його собака заскавчала. Відбувся скандал із потерпілою. Наступного дня, 08.03.2019 року приблизно на ґрунті того, що потерпіла пошкодила лапу його собаці, він вийшов на майданчик біля будинку і наніс потерпілій один удар по голові, кулаком стиснутим у кулак. У скоєному щиро кається, просить суворо його не карати. </p>
      <p>Суд визнав обвинувачуваного винним у вчиненні кримінального правопорушення , передбаченого <a href="http://search.ligazakon.ua/l_doc2.nsf/link1/an_640/ed_2019_10_02/pravo1/T012341.html?pravo=1#640">ст. 125 ч.1 КК України</a> та призначити йому покарання у вигляді штрафу у розмірі п`ятдесяти неоподатковуваних мінімумів доходів громадян, що становить 850 грн.</p>
      <p>Вирок може бути оскаржений в Полтавський апеляційний суд, через   Автозаводський районний суд м. Кременчука Полтавської області   протягом 30 днів з дня його проголошення, а засудженим  у той же строк з моменту вручення йому копії вироку.</p>
      <p>        </p>
      <p> </p>
      <p>Антоніна Озерна</p>
      <p> </p>
    </article>
  </body>
</html>