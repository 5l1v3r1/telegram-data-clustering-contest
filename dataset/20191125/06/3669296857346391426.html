<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/twitter-reply-saklama-ozelligi-ile-kavgalari-onleyebilecek-mi"/>
    <meta property="og:site_name" content="CNN Türk"/>
    <meta property="article:published_time" content="2019-11-25T06:47:02+00:00"/>
    <meta property="og:title" content="Twitter reply saklama özelliği ile kavgaları önleyebilecek mi?"/>
    <meta property="og:description" content="Ancak bu gizleme bir tür sansür olmayacak. Merak..."/>
  </head>
  <body>
    <article>
      <h1>Twitter reply saklama özelliği ile kavgaları önleyebilecek mi?</h1>
      <h2>Ancak bu gizleme bir tür sansür olmayacak. Merak eden kullanıcılar, bir tuşa basarak bu gizlenmiş reply mesajlarını görebilecek.</h2>
      <address><time datetime="2019-11-25T06:47:02+00:00">25 Nov 2019, 06:47</time> by <a rel="author">Ali Yavuz Şahin</a></address>
      <p><a href="https://www.cnnturk.com/haberleri/twitter">Twitter</a>’ın planlarına göre, mesajları paylaşım altında saklanan kişilerin, verdiği cevapları analiz edip neden tepki aldığını düşünmesi için bu bir uyarı niteliği taşıyacak.</p>
      <p>Twitter reply saklama işlemi sırasında kullanıcılar, cevabı veren kişiyi engelleme seçeneği de getiriyor. Dolayısıyla, cevabı saklanan kullanıcı tartışmayı uzatmaya devam ederse, engellenme seçeneği de mümkün.</p>
      <p>Yen <a href="https://www.cnnturk.com/haberleri/ozellik">özellik</a> Twitter’ın hem web arayüzünden hem de mobil uygulamalarında yayına girdi. Artık tartıştığınız kişilerin paylaşımlarında cevaplarınız göremezseniz şaşırmayın.</p>
      <p>Mikro blog servisi bu özelliği test ettiği sırada, cevapları gizlenen kişilerin %27’sinin tartışmayı uzatmadan hareketlerini yeniden gözden geçirdiğini de tespit etti.</p>
      <p><a href="https://www.cnnturk.com/haberleri/sosyal-medya">Sosyal medya</a> servisinde siber zorbalık nedeniyle pek çok kullanıcı rahatsız olduğunu dile getiriyor. Genç kullanıcıların ise arkadaşlarının siber hakaretleri nedeniyle intihara kadar varan depresyon sürecine girdiği görülebiliyor.</p>
      <p>Twitter kullanıcıları dilerlerse, gizledikleri mesajları tekrar görünür yapabilecekler. Jack Dorsey, bu yeni özellik sayesinde Twiitter’ın daha “sakin” bir tartışma platformuna dönüşmesini umut etse de kullanıcılar aynı fikirde değiller. Çoğu kullanıcı yeni özelliğin, kavgaları daha da ateşleyeceğini düşünüyor.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/telefonlar-bastan-asagi-degisiyor-listede-sizinki-de-olabilir"/>
        <a href="https://www.cnnturk.com/magazin/aleyna-tilkinin-takvim-tweeti-cok-begenildi"/>
        <a href="https://www.cnnturk.com/video/turkiye/talat-atilla-sosyal-medyadan-aciklama-yapti"/>
      </related>
    </article>
  </body>
</html>