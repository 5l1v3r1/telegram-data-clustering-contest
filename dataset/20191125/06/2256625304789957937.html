<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159378_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-25T06:24:00+00:00"/>
    <meta property="og:title" content="Бразилец е вариант за заместник на Георги Илиев"/>
    <meta property="og:description" content="Акрапович държи на играч с европейски паспорт"/>
  </head>
  <body>
    <article>
      <h1>Бразилец е вариант за заместник на Георги Илиев</h1>
      <address><time datetime="2019-11-25T06:24:00+00:00">25 Nov 2019, 06:24</time> by <a rel="author">"Тема спорт"</a></address>
      <p>По информация на „Меридиан мач" бразилец с италиански паспорт на този етап е един от набелязаните за заместник на Георги Илиев.<br/> <br/>В Локо (Пд) направиха всичко възможно да разубедят халфа от намерението му да спре с футбола в края на полусезона, но макар и да не е решил какво точно ще прави след това, той предпочита да се прибере при семейството си във Варна.<br/> <br/>От клуба вече му подготвят и тържество за изпращане, което ще е преди мача с Левски на „Лаута" на 15 декември.<br/> <br/>Различни агенти вече атакуват и спортния директор Георги Иванов и треньора Бруно Акрапович с предложение за атакуващи халфове, които да подсилят„смърфовете" от януари. <br/> <br/>Желанието на ръководството е новите да имат европейски паспорти, тъй като дори и след раздялата с Езе бройката ще остане запълнена от Петрович, Умарбаев, Абдулахи и Густаво. Един от тях отново ще трябва да остава извън групата.</p>
      <p> </p>
    </article>
  </body>
</html>