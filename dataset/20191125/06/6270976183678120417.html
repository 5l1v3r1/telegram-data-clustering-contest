<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/25/oos-7-obstriliv-ta-likvidovana-pozhezha-vtrat-nemaye-2/"/>
    <meta property="og:site_name" content="Рубрика"/>
    <meta property="article:published_time" content="2019-11-25T06:45:16+00:00"/>
    <meta property="og:title" content="ООС: 7 обстрілів та ліквідована пожежа, втрат немає"/>
    <meta property="og:description" content="24 листопада противник 7 разів порушив режим припинення вогню. Втрат серед українських військових не зафіксовано. Про це повідомляє звіт ООС. Російські найманці обстрілювали позиції підрозділів Об’єднаних сил із заборонених Мінськими домовленостями мінометів калібру 82 мм, гранатометів різних систем великокаліберних кулеметів та іншої стрілецької зброї. Вогонь вівся поблизу Тарамчука, Березового, Водяного, Красногорівки, Мар’їнки та Луганського. Через […]"/>
  </head>
  <body>
    <article>
      <h1>ООС: 7 обстрілів та ліквідована пожежа, втрат немає</h1>
      <address><time datetime="2019-11-25T06:45:16+00:00">25 Nov 2019, 06:45</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/2019-11-09T153217Z_1883660742_RC2R7D9BK3A7_RTRMADP_3_UKRAINE-CRISIS-WITHDRAWAL-860x580-c-1.jpg"/>
      </figure>
      <p>Фото Reuters<br/><b><b>24 листопада противник 7 разів порушив режим припинення вогню. Втрат серед українських військових не зафіксовано.</b></b></p>
      <p>Про це повідомляє звіт <a href="https://www.facebook.com/pressjfo.news/photos/a.364697644022858/720954035063882/?type=3&amp;theater">ООС.</a></p>
      <p>Російські найманці обстрілювали позиції підрозділів Об’єднаних сил із заборонених Мінськими домовленостями мінометів калібру 82 мм, гранатометів різних систем великокаліберних кулеметів та іншої стрілецької зброї.</p>
      <p>Вогонь вівся поблизу Тарамчука, Березового, Водяного, Красногорівки, Мар’їнки та Луганського.</p>
      <p>Через застосування збройними формуваннями Російської Федерації трасуючих і бронебійно-запалювальних боєприпасів загорілася суха трава (в районі Березового). Сильний вітер призвів до швидкого поширення пожежі, яка перекинулась на дачний масив. Майже вщент вигоріли 6 будівель.</p>
      <p>Військовослужбовцям Об’єднаних сил вдалося оперативно евакуювати цивільне населення та, близько 23.00, локалізувати пожежу. Жертв немає.</p>
      <p>З початку цієї доби російські окупаційні війська вогневої активності не проявляли.</p>
    </article>
  </body>
</html>