<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/pogresano-zorico-sta-usmrtila-sin-ne-vem-kaj-naj-vam-recem-253225"/>
    <meta property="og:site_name" content="Slovenske novice"/>
    <meta property="article:published_time" content="2019-11-25T06:42:00+00:00"/>
    <meta property="og:title" content="Pogrešano Zorico sta usmrtila? Sin: Ne vem, kaj naj vam rečem"/>
    <meta property="og:description" content="»Obstaja sum, da sta osumljenca po skupnem dogovoru prišla v Slavonski Brod, kjer se je 60-letnica sestala z Zorico Fadljević (47). Potem sta skupaj odšli do vozila, v katerem ju je čakal 62-letn..."/>
  </head>
  <body>
    <article>
      <h1>Pogrešano Zorico sta usmrtila? Sin: Ne vem, kaj naj vam rečem</h1>
      <h2>Družina pogrešane Zorice Fadljević je v šoku. Do konca preiskave ne bodo komentirali ničesar, saj ne vedo, komu naj verjamejo.</h2>
      <address><time datetime="2019-11-25T06:42:00+00:00">25 Nov 2019, 06:42</time> by <a rel="author">A. L.</a></address>
      <p>»Obstaja sum, da sta osumljenca po skupnem dogovoru prišla v Slavonski Brod, kjer se je 60-letnica sestala z <b>Zorico Fadljević </b>(47). Potem sta skupaj odšli do vozila, v katerem ju je čakal 62-letnik. Vsi skupaj so se nato odpeljali na neznano mesto, kjer sta jo na neznan način usmrtila.« Tako so svoje teorijo o pogrešani Zorici pojasnili na hrvaškem državnem odvetništvu. Osumljenca, s katerima se je Zorica nazadnje sestala, so že prijeli. Sledilo je zaslišanje, obema pa je bil nato odrejen 30-dnevni pripor. V tem času bodo zaslišane priče, s pomočjo katerih bodo skušali sestaviti mozaik poslednjih ur življenja pogrešane Zorice. Truplo po poročanju portala <i>jutarnji.hr </i>še ni bilo najdeno.<br/><br/>Družina pogrešane je v šoku. Sin <b>Zoran </b>je za medije dejal: »Ne vem, kaj naj vam rečem. Ne želim ničesar komentirati. Čakamo na konec preiskave, da policija konča svoje delo. Dovolj je čenč in ne vem, v kaj verjeti.«<br/><br/>Zorico so nazadnje videli 18. novembra okoli 17. ure v Slavonskem Brodu, oblečeno v belo-sivo jakno, črno majico, črne hlače in črne čevlje. </p>
    </article>
  </body>
</html>