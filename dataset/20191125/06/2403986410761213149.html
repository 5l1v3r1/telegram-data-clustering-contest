<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_harkovi_vryatuvali_kitsku_yaka_ne_mogla_ruhatis_teper_yiy_shukayut_domivku_n1238683"/>
    <meta property="og:site_name" content="24 Канал"/>
    <meta property="article:published_time" content="2019-11-25T06:20:00+00:00"/>
    <meta property="og:title" content="У Харкові врятували кицьку, яка не могла рухатись: тепер їй шукають домівку"/>
    <meta property="og:description" content="У Харкові волонтери та ветеринари відходили кицьку, яка була приречена на загибель. Минулого року Б'янку, а саме так звати тваринку, переїхала автівка. Зі зламаним хребтом тварина взагалі не могла рухатись."/>
  </head>
  <body>
    <article>
      <h1>У Харкові врятували кицьку, яка не могла рухатись: тепер їй шукають домівку</h1>
      <address><time datetime="2019-11-25T06:20:00+00:00">25 Nov 2019, 06:20</time> by <a rel="author" href="https://24tv.ua/anna_chernenko_tag6868/" target="_blank">Анна Черненко</a></address>
      <p>
        <b>У Харкові волонтери та ветеринари відходили кицьку, яка була приречена на загибель. Минулого року Б'янку, а саме так звати тваринку, переїхала автівка. Зі зламаним хребтом тварина взагалі не могла рухатись.</b>
      </p>
      <p>Втім, рятівники знайшли для кицьки спеціальний візок. Бракує лише турботи та ласки господарів, тож понад усе мріють знайти для Б'янки люблячу сім'ю.</p>
      <blockquote>Читайте також: <a href="https://24tv.ua/skilki_tvarin_ide_na_vigotovlennya_odniyeyi_shubi_infografika_n1236935">Скільки тварин іде на виготовлення однієї шуби: інфографіка</a></blockquote>
      <p>"Її травма така, що у неї, на жаль, не було більше шансів ходити повноцінно задніми ніжками. У неї перелом хребта", – пояснила ветеринар Олена Вербицька.</p>
      <figure>
        <img src="https://24tv.ua/resources/photos/news/620_DIR/201911/1238683_10226485.jpg?201911160244"/>
        <figcaption>Врятована Б'янка</figcaption>
      </figure>
      <p>Тварин із такими травмами часто просто присипляють.</p>
      <aside>Я вважаю, це неправильно, бо не ми Боги і не нам вирішувати кому жити, кому ні,<cite>– сказала Олена Вербицька.</cite></aside>
      <p>Рятувати Б'янку взялися волонтери. Для того, щоб попри травму кицька змогла пересуватись, змайстрували для неї візок. Перші кроки на візку давались Б'янці нелегко. Тепер же вона намагається навіть стрибати.</p>
      <figure>
        <img src="https://24tv.ua/resources/photos/news/620_DIR/201911/1238683_10226486.jpg?201911160244"/>
        <figcaption>Б'янка пересувається за допомоги візочка</figcaption>
      </figure>
      <p>Гуманне ставлення до хворої тварини – норма в Європі. А ось українці поки дивуються чотирилапим на візочках. Волонтери ж уже шукають пухнастій дім. Проте аби-кому не віддадуть, бо Б'янка потребує більше догляду, ніж звичайні коти.</p>
      <p>Шанси знайти домівку є, адже днями тут усиновили кошеня без лапки. А нещодавно влаштували двох цуценят, які як і Б'янка, були частково паралізованими.</p>
      <p><a href="https://24tv.ua/u_chornomu_mori_perevernulosya_sudno_z_14_tisyachami_ovets_foto_n1238814">У Чорному морі перевернулося судно з 14 тисячами овець: фото</a> 24 листопада 3828</p>
      <anchor name="comAnch"/>
    </article>
  </body>
</html>