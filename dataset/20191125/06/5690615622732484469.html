<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837592-papa-rimskiy-frantsisk-zaklikav-otsiniti-riziki-vikoristannya-atomnoyi-energiyi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T06:30:00+00:00"/>
    <meta property="og:title" content="Папа Римський Франциск закликав оцінити ризики використання атомної енергії"/>
    <meta property="og:description" content="КИЇВ. 25 листопада. УНН. Папа Римський Франциск нагадав про ризик використання атомної енергії і закликав приймати відповідальні рішення в галузі енергетики …"/>
  </head>
  <body>
    <article>
      <h1>Папа Римський Франциск закликав оцінити ризики використання атомної енергії</h1>
      <address><time datetime="2019-11-25T06:30:00+00:00">25 Nov 2019, 06:30</time> by <a rel="author">Ілля Нежигай</a></address>
      <p><b>КИЇВ. 25 листопада. УНН.</b> Папа Римський Франциск нагадав про ризик використання атомної енергії і закликав приймати відповідальні рішення в галузі енергетики в ім’я майбутніх поколінь. Про це понтифік заявив у понеділок в японській столиці в ході зустрічі з постраждалими від землетрусу і від цунамі 2011 року, які призвели до аварії на АЕС “Фукусіма-1”, передає <b>УНН</b> з посиланням на <a href="https://www.vaticannews.va/">Vatican News.</a></p>
      <p>“Хочу згадати катастрофу на АЕС „Фукусіма-1“ та її наслідки. Крім необхідності вирішення наукових і медичних проблем, потрібно працювати над відновленням в тому числі й суспільства. До тих пір, поки не будуть відновлені ці громади і люди не отримають можливість на нове і безпечне життя, цю НП не можна вважати вичерпаною. Тому це вимагає серйозного роздуму з приводу використання атомної енергії, як раніше вказували мої брати — японські єпископи, які звернулися з вимогою закрити атомні станції”, — сказав Франциск.</p>
      <p>Він також підкреслив, що необхідно приймати сміливі та важливі рішення щодо використання альтернативних джерел енергії та майбутнього енергозабезпечення. “Ми не маємо права приймати рішення, виходячи з егоїзму, оскільки несемо відповідальність за майбутні покоління”, — підкреслив Папа Римський.</p>
      <p><a href="https://www.unn.com.ua/uk/news/1825271-sud-viznav-nevinnimi-kolishnikh-kerivnikiv-aes-fukusima-1-scho-zvinuvachuvalisya-v-khalatnosti">Аварія на станції “Фукусіма-1”</a> сталася в березні 2011 року: удар цунамі вивів з ладу системи енергопостачання і охолодження. В результаті в реакторах трьох енергоблоків ядерне паливо розплавилося і пропекло їх захисні корпусу. Це супроводжувалося вибухами водню, які пошкодили і четвертий енергоблок. Стався викид великого обсягу радіоактивних речовин, що призвело до зараження прилеглих до станції районів. Із зони розташування станції довелося евакуювати десятки тисяч людей.</p>
      <p>До сих пір на АЕС тривають роботи з ліквідації наслідків НП. Станцію вирішено повністю демонтувати, але зробити це планується тільки до 2040-х років.</p>
      <p>В результаті землетрусу і викликаного ним цунамі загинули понад 18 тис. осіб.</p>
    </article>
  </body>
</html>