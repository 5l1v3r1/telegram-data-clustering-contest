<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/25/maltempo-voragine-autostrada-immagini/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-25T06:41:48+00:00"/>
    <meta property="og:title" content="Maltempo: si apre una voragine in autostrada, immagini impressionanti"/>
    <meta property="og:description" content="A causa dell’incessante maltempo di questi giorni, sulla A21 in prossimità di Asti si è aperta una voragine che ha rischiato di inghiottire diverse auto. L’ultimo weekend è stato accompagnato da un intenso maltempo diffuso in tutta Italia. Particolarmente colpite da temporali e rovesci sono state la Liguria (per la quale era stata diramata l’allerta …"/>
  </head>
  <body>
    <article>
      <h1>Maltempo: si apre una voragine in autostrada, immagini impressionanti</h1>
      <address><time datetime="2019-11-25T06:41:48+00:00">25 Nov 2019, 06:41</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Crollo-autostrada-maltempo.jpg"/>
      </figure>
      <p>A causa dell’incessante maltempo di questi giorni, sulla A21 in prossimità di Asti si è aperta una voragine che ha rischiato di inghiottire diverse auto.</p>
      <p>L’ultimo <b>weekend</b> è stato accompagnato da un intenso <b><a href="https://www.viagginews.com/2019/11/23/maltempo-massima-allerta-piemonte-liguria-po-paura/">maltempo diffuso</a></b> in tutta <b>Italia</b>. Particolarmente colpite da temporali e rovesci sono state la Liguria (per la quale era stata diramata l’allerta rossa) ed il Piemonte. Raffiche di vento e pioggia hanno reso complicati gli spostamenti e causato disagi di vario tipo. Il rischio più grande lo hanno corso gli automobilisti che nella giornata di ieri hanno percorso l’autostrada A21 nel tratto <b>Torino-Piacenza</b>.</p>
      <p>Lungo il tratto che congiunge <b>Asti</b> a <b>Villanova</b>, direzione <b>Piacenza</b>, si è infatti aperta una voragine larga quanto tutta la corsia. Secondo quanto riferito, un’auto ha sfiorato la tragedia, ma è riuscita ad evitare di finire sotto il tratto autostradale per un soffio. Mentre altre che stavano giungendo sono riuscite a frenare appena in tempo. Stando ai rilievi fatti sul tratto, la causa dell’improvviso tracollo sarebbe da attribuire all’incessante pioggia di questi giorni.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Voragine in autostrada: maltempo continua, traffico interrotto sul tratto</h3>
      <p>Immediatamente dopo la segnalazione del crollo, il secondo dopo <b><a href="https://www.viagginews.com/2019/11/24/maltempo-crollo-viadotto-a6-savona-torino/">quello del viadotto</a></b> sulla A6 Torino-Savona, il tratto autostradale è stato chiuso in entrambe le direzioni per evitare il rischio di ulteriori crolli. Mentre si cerca di capire l’entità del danno e la solidità strutturale del resto del tratto, il traffico viene deviato in ambo le direzioni. Per chi giunge da Piacenza e deve arrivare a Torino, ci sarà una deviazione obbligata ad Asti Ovest. Per chi invece affronta il tratto nella direzione opposta, l’uscita obbligatoria è a Villanova.</p>
      <figure>
        <img src="https://www.viagginews.com/wp-content/uploads/2019/11/autostrada-voragine.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/alessia-marcuzzi-figlia-identica-a-lei-foto/"/>
        <a href="https://www.viagginews.com/2019/11/24/maurizio-battista-figlia-anna-ospedale/"/>
        <a href="https://www.viagginews.com/2019/11/24/milan-napoli-kessie-biglia-rebic-telefonino-spogliatoi/"/>
      </related>
    </article>
  </body>
</html>