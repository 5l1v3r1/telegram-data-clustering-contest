<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/pamukkale/pamukkale-belediye-baskani-avni-orki-kadin-toplumun-temel-tasidir/"/>
    <meta property="og:site_name" content="Denizli Haber"/>
    <meta property="article:published_time" content="2019-11-25T06:52:00+00:00"/>
    <meta property="og:title" content="Örki: “Kadın toplumun temel taşıdır”"/>
    <meta property="og:description" content="Pamukkale Belediye Başkanı Avni Örki, 25 Kasım Kadına Yönelik Şiddetle Uluslararası Mücadele ve Dayanışma Günü dolayısıyla bir mesaj yayımladı. Başkan Örki, “Kadın toplumun temel taşıdır” diyerek, kadına yapılan her türlü şiddetin karşısında olduklarını bildirdi."/>
  </head>
  <body>
    <article>
      <h1>Örki: “Kadın toplumun temel taşıdır”</h1>
      <h2>Pamukkale Belediye Başkanı Avni Örki, 25 Kasım Kadına Yönelik Şiddetle Uluslararası Mücadele ve Dayanışma Günü dolayısıyla bir mesaj yayımladı. Başkan Örki, “Kadın toplumun temel taşıdır” diyerek, kadına yapılan her türlü şiddetin karşısında olduklarını bildirdi.</h2>
      <address><time datetime="2019-11-25T06:52:00+00:00">25 Nov 2019, 06:52</time> by <a rel="author">Haber Merkezi</a></address>
      <p>Ülkemizde her yıl 25 Kasım Kadına Yönelik Şiddetle Uluslararası Mücadele ve Dayanışma Günü farkındalık oluşturmak amacıyla kutlanıyor. Bu günle ilgili olarak Pamukkale Belediye Başkanı Avni Örki, bir mesaj yayımladı.</p>
      <p>“Dünyada ve ülkemizde maalesef kadına yönelik şiddet büyük bir sorun olarak karşımıza çıkıyor” diyen Başkan Örki, “Yerel yönetici olmanın dışında bir erkek birey olarak, kadınlara ve çocuklara yapılan her türlü şiddetin karşısındayım” dedi.</p>
      <p>Pamukkale Belediyesi olarak, kadınların toplumsal hayata katılmalarına teşvik edecek ya da ev ekonomilerine destek olmalarını sağlayacak projeleri önemsediklerini belirten Belediye Başkanı Avni Örki, “Pamukkale Belediyesi olarak kadınlarımıza değer verdiğimizi gösteren birçok projeyi hayata geçirdik. Öncelikli olarak tüm vatandaşlarımıza yönelik olduğu gibi, kadınlarımıza yönelik ücretsiz kurslar açtık. Bu kurslarda kadınlarımızın hem kişisel gelişim kazanmalarını, hem de ev ekonomilerine katkı sağlayacak el sanatlarını öğrenmelerini hedefledik. Mahalle ziyaretlerimizde tüm vatandaşlarımızla birlikte özelikle kadınlarımızın seslerine kulak veriyor. Onların fikirlerini önemsiyoruz” dedi.</p>
      <p>Kadına yönelik her türlü şiddetin bir insan hakkı ihlali olduğunu ve maalesef ki tüm dünyada ciddi bir toplumsal sorun olarak kadına yönelik şiddetin devam ettiğini belirten Başkan Örki, “Kadına yönelik şiddeti önlemenin birinci kuralının eğitim olduğunun bilinciyle, Pamukkale Belediyesi olarak eğitim birinci önceliklerimiz arasında. Çocuklarımızın, gençlerimizin gönüllerine sevgi tohumları ekerek, iyi şartlarda eğitim görmelerine olanak sağlamaya çalışıyoruz ve özellikle de kız çocuklarımızın eğitimine önemli destekler sağlama gayretindeyiz. Tüm bu gayretlerimizle birlikte, tüm dünyadaki kadın cinayetleri haberlerini almadığımız, kadınlarımızın daima hak ettiği güzel günleri görmesini temenni ediyor, Kadına karşı işlenen her türlü şiddetin karşısında olduğumuzu yineliyorum” dedi.</p>
    </article>
  </body>
</html>