<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/en-gripen-for-misstankt-mord-i-bergsjon/"/>
    <meta property="og:site_name" content="DN.SE"/>
    <meta property="article:published_time" content="2019-11-25T06:23:15+00:00"/>
    <meta property="og:title" content="En gripen för misstänkt mord i Bergsjön"/>
    <meta property="og:description" content="En man i 55-årsåldern hittades natten till måndagen död i Bergsjön i Göteborg. Polisen misstänker att mannen blivit dödad. En person har gripits."/>
  </head>
  <body>
    <article>
      <h1>En gripen för misstänkt mord i Bergsjön</h1>
      <address><time datetime="2019-11-25T06:23:15+00:00">25 Nov 2019, 06:23</time> by <a rel="author" href="https://www.dn.se/av/carl-cato/" target="_blank">Carl Cato</a></address>
      <p>
        <b>En man i 55-årsåldern hittades natten till måndagen död i en lägenhet i Bergsjön i Göteborg. Skador på mannens kropp gör att polisen misstänker att han blivit dödad. En person har gripits, misstänkt för mord.</b>
      </p>
      <p>Fem personer har hämtats in och förhörts om det misstänkta mordet. En man greps misstänkt för brottet, skriver polisen på sin hemsida.</p>
      <p><b>Polisen söker fortfarande</b> efter flera personer som kan vara inblandade i det misstänkta brottet.</p>
      <p>Det var strax före halv tre på natten mellan söndag och måndag som polis larmades till en lägenhet i stadsdelen Bergsjön i nordöstra Göteborg. I lägenheten påträffades en man i 55-årsåldern död. Skador på mannens kropp gjorde att polisen fattade misstanke om att den medelålders mannen har blivit mördad.</p>
    </article>
  </body>
</html>