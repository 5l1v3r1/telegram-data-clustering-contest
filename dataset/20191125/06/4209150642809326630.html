<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Cetiri-osobe-stradale-u-poplavama/570306?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T06:32:23+00:00"/>
    <meta property="og:title" content="Četiri osobe stradale u poplavama"/>
    <meta property="og:description" content="ROKERBRUN-SUR-ARŽAN - Tijela četiri osobe pronađena su nakon poplava koje su danas pogodile jugoistok Francuske i izazvale veliku štetu, rekli su zvaničnici."/>
  </head>
  <body>
    <article>
      <h1>Četiri osobe stradale u poplavama</h1>
      <address><time datetime="2019-11-25T06:32:23+00:00">25 Nov 2019, 06:32</time> by <a rel="author">Srna</a></address>
      <p>ROKERBRUN-SUR-ARŽAN - Tijela četiri osobe pronađena su nakon poplava koje su danas pogodile jugoistok Francuske i izazvale veliku štetu, rekli su zvaničnici.</p>
      <p>Tijelo jedne osobe, koja je ranije pala sa spasilačkog broda, pronađeno je nedaleko od mjesta Mui, između gradova Nica i Marsej, saopštile su vlasti francuskog departmana Var.</p>
      <p>Još jedno tijelo pronađeno je u automobilu u mjestu Kabas, dok su još dva tijela pronađena u mjestu Taneron.</p>
      <p>Sedamdesetsedmogodišnji muškarac vodi se kao nestao od juče u mjestu San-Antoan-du-Var.</p>
      <p>Nekoliko rijeka probilo je korita na jugoistoku Francuske, što je nanijelo veliku štetu, jer su poplavljene kuće i automobili, a oštećeno je više brodova i čamaca.</p>
      <p>Ministar unutrašnjih poslova Francuske Kristof Kastaner posjetio je danas region Var, gdje se sastao sa mještanima i spasilačkim radnicima.</p>
      <p>U ovom regionu kiša i dalje pada, ali manjim intezitetom u odnosu na prethodne dane.</p>
    </article>
  </body>
</html>