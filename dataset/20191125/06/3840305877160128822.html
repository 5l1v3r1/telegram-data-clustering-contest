<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/proportiile-dezastrului-psd-viorica-dancila-invinsa-klaus-iohannis-chiar-si-dolj-judetul-casa-olgutei-vasilescu-307230.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T06:38:35+00:00"/>
    <meta property="og:title" content="Proporțiile dezastrului PSD: Viorica Dăncilă a fost învinsă de Klaus Iohannis chiar și în Dolj, județul de casă al Olguței Vasilescu"/>
    <meta property="og:description" content="Klaus Iohannis a învins-o pe Viorica Dăncilă, în finala prezidențialelor, chiar și la nivelul județului Dolj, unde tradițional PSD câștiga voturi fără prea multe emoții. Dacă președintele a obținut..."/>
  </head>
  <body>
    <article>
      <h1>Proporțiile dezastrului PSD: Viorica Dăncilă a fost învinsă de Klaus Iohannis chiar și în Dolj, județul de casă al Olguței Vasilescu</h1>
      <address><time datetime="2019-11-25T06:38:35+00:00">25 Nov 2019, 06:38</time> by <a rel="author">Vladimir Ionescu</a></address>
      <p>Klaus Iohannis a învins-o pe Viorica Dăncilă, în finala prezidențialelor, chiar și la nivelul județului Dolj, unde tradițional <a href="https://www.b1.ro/tag/psd-51583.html">PSD</a> câștiga voturi fără prea multe emoții. Dacă președintele a obținut 51,78% din voturile valabil exprimate, șefa social-democraților a luat doar 48,22%.<br/><br/>Un număr de 287.999 de oameni dintr-un total de 569.101 și-au exprimat opțiunea electorală în Dolj, în cadrul celor 531 de secții de votare disponibile. Pe lângă acestea, alte 4.837 au fost declarate nule. Concret, la nivelul județului Dolj, prezența la urne a fost de 51,46%.<br/><br/>De altfel, B1.RO nota anterior că Viorica Dăncilă, candidata <a href="https://www.b1.ro/tag/psd-51583.html">PSD</a> la prezidențiale, nu a câștigat decât în cinci județe la votul de duminică. (Detalii <a href="https://www.b1.ro/stiri/politica/viorica-dancila-klaus-iohannis-vot-prezidentiale-judete-307206.html">AICI</a>)</p>
    </article>
  </body>
</html>