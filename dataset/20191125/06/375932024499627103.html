<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/kozlekedes/megvenne-a-stadler-a-jarmujavitot-2-1889361/"/>
    <meta property="og:site_name" content="Világgazdaság"/>
    <meta property="article:published_time" content="2019-11-25T06:09:00+00:00"/>
    <meta property="og:title" content="Megvenné a Stadler a járműjavítót"/>
    <meta property="og:description" content="A Dunakeszi Járműjavító Kft.-vel együtt gyártanák le a ke­­retmegállapodásban szereplő, utolsó 21 emeletes vonatot."/>
  </head>
  <body>
    <article>
      <h6 class="kicker">Nagyobb csarnokba költözik a társaság szolnoki forgóvázüzeme</h6>
      <h1>Megvenné a Stadler a járműjavítót</h1>
      <address><time datetime="2019-11-25T06:09:00+00:00">25 Nov 2019, 06:09</time> by <a rel="author">B. Horváth Lilla</a></address>
      <h4>A Dunakeszi Járműjavító Kft.-vel együtt gyártaná le a ke­­retmegállapodásban szereplő, utolsó 21 emeletes vonatot is a Stadler, amely vételi ajánlatot is tenne partnerére – mondta a Világgazdaságnak adott interjúban Dunai Zoltán, a Stadler magyarországi csoportjának igazgatója.</h4>
      <p>
        <b>A napokban döntött a kormány a MÁV-Start és a Stadler keret­meg­állapodásában szereplő negyven vonat utolsó tételének a lehívásáról is. Készen áll a Stadler a munkára?</b>
      </p>
      <p>Nagyon örülünk, hogy a kormányrendelet ilyen rövid idő alatt megszületett, miután szeptember elején a MÁV-Starttal megkötöttük a szerződést a még le nem hívott, 21 KISS emeletes motorvonat megrendeléséről. Ezzel ugyanis hatályba lépett a megállapodás, lehetőséget adva arra, hogy</p>
      <aside>2022 végéig mind a negyven szerelvényt üzembe helyezhessük Magyarországon,</aside>
      <p>és azok részt vegyenek a személyszállításban. A több mint százmilliárd forintos megbízás jelentősen növeli a szerződésállományunkat, amelyen belül a szolnoki forgóvázüzemünk 252 további forgóváz gyártására kap megbízást.</p>
      <p>
        <b>Mely partnerekkel osztozik a Stadler az említett, bő százmilliárdon?</b>
      </p>
      <p>Ismert, hogy a Dunakeszi Járműjavító (DJJ) alvállalkozóként már részt vesz az eddig lehívott szerelvények betétkocsijainak összeszerelésében, és e társaság végzi a komplett járművek üzembe helyezését is. Együttműködésünket szeretnénk kiterjeszteni a mostani 21 vonatra is, mivel a partnerség kezdeti nehézségei után mára összerázódtak a felek, a közös munka zökkenőmentessé vált. A gyártás ütemesen zajlik, már három vonat van próbafutáson, és készül a többi is.</p>
      <figure>
        <img src="https://www.vg.hu/wp-content/uploads/2019/11/UJdunaiLUS7012.jpg"/>
        <figcaption>Dunai Zoltán ügyvezető igazgató, Stadler Trains Magyarország Kft.<br/>Fotó: Kallus György / VG</figcaption>
      </figure>
      <p>
        <b>Nem érinti kedvezőtlenül a kooperációt, hogy a hatályos kormányhatározat szerint a DDJ-t november 29-ig meg kell vásárolnia az oroszországi Transzmasholding magyarországi leányvállalatának?</b>
      </p>
      <aside>A magunk részéről nemcsak hosszútávú együttműködésben gondolkodunk a DJJ-vel, hanem tulajdonszerzésben is.</aside>
      <p>Már több ízben kifejeztük a szándékunkat, hogy szívesen teszünk a járműjavítóra vételi ajánlatot.</p>
      <p>
        <b>Mikorra várható az ajánlattétel?</b>
      </p>
      <p>Ajánlatunk kidolgozása folyamatban van.</p>
      <p>
        <i>A teljes interjút a <a href="https://www.vg.hu/vilaggazdasag/megvenne-a-stadler-a-jarmujavitot-1886142/">Világgazdaság</a> hétfői számában olvashatja!</i>
      </p>
    </article>
  </body>
</html>