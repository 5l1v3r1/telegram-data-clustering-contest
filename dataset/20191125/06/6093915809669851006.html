<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/policy/self-government/item/490258-texniko-programma-kai-teli-stathmeusis-sto-menou-tou-ds-thessalonikis-simera"/>
    <meta property="og:site_name" content="thestival.gr"/>
    <meta property="article:published_time" content="2019-11-25T06:06:00+00:00"/>
    <meta property="og:title" content="Τεχνικό πρόγραμμα και τέλη στάθμευσης στο &quot;μενού&quot; του Δ.Σ. Θεσσαλονίκης σήμερα"/>
    <meta property="og:description" content="Με 49 θέματα στην Ημερήσια Διάταξη θα πραγματοποιηθεί σήμερα Δευτέρα 25 Νοεμβρίου 2019, στις 18.00, η 32η τακτική συνεδρίαση του Δημοτικού Συμβουλίου Θεσσαλονίκης, στο Δημαρχείο."/>
  </head>
  <body>
    <article>
      <h1>Τεχνικό πρόγραμμα και τέλη στάθμευσης στο "μενού" του Δ.Σ. Θεσσαλονίκης σήμερα</h1>
      <address><time datetime="2019-11-25T06:06:00+00:00">25 Nov 2019, 06:06</time> by <a rel="author">Thestival team</a></address>
      <p>Με 49 θέματα στην Ημερήσια Διάταξη θα πραγματοποιηθεί σήμερα Δευτέρα 25 Νοεμβρίου 2019, στις 18.00, η 32η τακτική συνεδρίαση του Δημοτικού Συμβουλίου Θεσσαλονίκης, στο Δημαρχείο.</p>
      <p>Μεταξύ των θεμάτων που θα συζητηθούν είναι:</p>
      <p>- Έγκριση Τεχνικού Προγράμματος Δήμου Θεσσαλονίκης για το έτος 2020.</p>
      <p>- Καθορισμός τελών και δικαιωμάτων των Κοιμητηρίων ευθύνης του Δήμου Θεσσαλονίκης.</p>
      <p>- Καθορισμός των τελών στάθμευσης οχημάτων για το έτος 2020.</p>
      <p>- Έγκριση 1ου Ανακεφαλαιωτικού Πίνακα Εργασιών και 1ης Συμπληρωματικής Σύμβασης του έργου: «Επισκευή-Συντήρηση-Αναβάθμιση ΗΛΜ Εγκαταστάσεων σχολικών κτιρίων έτους 2018-Τεχνικό Πρόγραμμα»</p>
      <p>- Έγκριση του 2ου Ανακεφαλαιωτικού Πίνακα Εργασιών, του έργου: «Αναβάθμιση πεζοδρομίων και κοινοχρήστων χώρων κατά μήκος της Λεωφόρου Μεγάλου Αλεξάνδρου – Τεχνικό Πρόγραμμα».</p>
      <p>- Συγκρότηση επιτροπής παραλαβής και παρακολούθησης του ανοικτού, ηλεκτρονικού διαγωνισμού για την προμήθεια μη επανδρωμένου αεροσκάφους, για τις ανάγκες του -Αυτοτελούς Τμήματος Πολιτικής Προστασίας, του Δήμου.</p>
      <p>- Έγκριση υλοποίησης προγραμμάτων του Τμήματος Προγραμμάτων και Δια Βίου Μάθησης της Διεύθυνσης Εκπαίδευσης και Αθλητισμού για το ακαδημαϊκό έτος 2019-2020.</p>
      <p>- Έγκριση διοργάνωσης Συνεδρίου με τίτλο «Γνωρίζοντας τους Διεθνείς Θεσμούς, γνωρίζοντας τον Οργανισμό Ηνωμένων Εθνών» στις 4 και 5 Απριλίου 2020 στην αίθουσα του Δημοτικού Συμβουλίου.</p>
      <p>- Μεταβολές σχολικών μονάδων Πρωτοβάθμιας και Δευτεροβάθμιας Εκπαίδευσης του Δήμου Θεσσαλονίκης για το σχολικό έτος 2020-2021.</p>
      <p>- Έγκριση πραγματοποίησης πολιτιστικών δραστηριοτήτων του Τμήματος Βαφοπουλείου Πνευματικού Κέντρου της Διεύθυνσης Βαφοπουλείου και Πνευματικών Ιδρυμάτων για το β ́ εξάμηνο του 2019 και το α ́ και β ́ εξάμηνο του 2020.</p>
      <p>- Έγκριση προγράμματος καλλιτεχνικών εκδηλώσεων «Οι Μαγεμένες Γιορτές» για τα Χριστούγεννα 2019- Παραμονή Πρωτοχρονιάς.</p>
      <p>- Υποβολή αιτήματος χρηματοδότησης για κατασκευή ραμπών και χώρων υγιεινής για την πρόσβαση και την εξυπηρέτηση ΑμεΑ σε σχολικές μονάδες του Δήμου Θεσσαλονίκης, στο πλαίσιο του Προγράμματος ΦΙΛΟ∆ΗΜΟΣ ΙΙ του Υπουργείου Εσωτερικών.</p>
      <p>- Έγκριση πραγματοποίησης εκδηλώσεων στο πλαίσιο της Παγκόσμιας Ημέρας AIDS.</p>
      <p>- Εκλογή αντιπροσώπων του Δήμου Θεσσαλονίκης στο Σύνδεσμο Δήμων Δυτικής Θεσσαλονίκης.</p>
      <p>- Προγραμματισμός εκδηλώσεων-δράσεων της 2ης Κοινότητας του Δήμου Θεσσαλονίκης για το έτος 2020.</p>
    </article>
  </body>
</html>