<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/04/2146282/%DB%8C%DA%A9%D8%B4%D9%86%D8%A8%D9%87-%D8%A2%D8%BA%D8%A7%D8%B2-%D8%AB%D8%A8%D8%AA-%D9%86%D8%A7%D9%85-%D8%A7%D8%B2-%D8%AF%D8%A7%D9%88%D8%B7%D9%84%D8%A8%D8%A7%D9%86-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%AC%D9%84%D8%B3-%D8%AC%D8%B2%D8%A6%DB%8C%D8%A7%D8%AA"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-25T06:36:00+00:00"/>
    <meta property="og:title" content="یکشنبه‌؛ آغاز ثبت‌نام از داوطلبان انتخابات مجلس +جزئیات"/>
    <meta property="og:description" content="به گزارش حوزه دولت خبرگزاری تسنیم، ستاد انتخابات کشور با صدور اطلاعیه شماره 4 خود، جزئیات ثبت‌نام داوطلبان انتخابات یازدهمین دوره مجلس شورای اسلامی را اعلام کرد."/>
  </head>
  <body>
    <article>
      <h1>یکشنبه‌؛ آغاز ثبت‌نام از داوطلبان انتخابات مجلس +جزئیات</h1>
      <h2>جزئیات ثبت‌نام داوطلبان انتخابات یازدهمین دوره مجلس شورای اسلامی اعلام شد.</h2>
      <address>
        <time datetime="2019-11-25T06:36:00+00:00">25 Nov 2019, 06:36</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/02/07/1398020716373917617287314.jpg"/>
      </figure>
      <p>
        <a href="https://www.tasnimnews.com/fa/service/1/%D8%B3%DB%8C%D8%A7%D8%B3%DB%8C">- اخبار سیاسی -</a>
      </p>
      <p>به گزارش حوزه دولت <a href="https://www.tasnimnews.com/">خبرگزاری تسنیم</a>، ستاد انتخابات کشور با صدور اطلاعیه شماره 4 خود، جزئیات ثبت‌نام داوطلبان انتخابات یازدهمین دوره مجلس شورای اسلامی را اعلام کرد.</p>
      <p>بر این اساس ثبت‌نام داوطلبان از روز یکشنبه مورخ 10ــ9ــ98 آغاز خواهد شد و تا روز شنبه مورخ 16‌ــ9ــ98 ادامه خواهد داشت. مدت زمان ثبت‌نام در هر روز از ساعت 8 صبح لغایت 18 عصر و به‌مدت 10 ساعت است.</p>
      <p>متن کامل اطلاعیه شماره 4 ستاد انتخابات کشور بدین شرح است:</p>
      <p>«پیرو اطلاعیه شماره (2) ستاد انتخابات کشور در خصوص ثبت‌نام از داوطلبان انتخابات یازدهمین دوره مجلس شورای اسلامی به آگاهی مردم شریف ایران اسلامی می‌رساند؛</p>
      <p>ثبت‌نام داوطلبان از روز یکشنبه مورخ ‌10ــ9‌ــ‌98 آغاز [خواهد شد] و تا روز شنبه مورخ 16ــ‌9‌ــ98 ادامه خواهد داشت. مدت زمان ثبت‌نام در هر روز از ساعت 8 صبح لغایت 18 عصر و به‌مدت 10 ساعت می‌باشد.</p>
      <p>هر دوره نمایندگی (دوره کامل) جهت اعمال تبصره (3) ماده (28) قانون انتخابات مجلس شورای اسلامی، یک مقطع تحصیلی مورد قبول واقع می‌گردد.</p>
      <p>طبق قانون کلیه جانبازان، آزادگان، فرزندان شهدا و رزمندگانی که حداقل (6) ماه سابقه حضور در جبهه دارند از یک مقطع تحصیلی بالاتر برخوردار می‌گردند.</p>
      <p>با موافقت مقام معظم رهبری در سال 1382، متولدین سال 1352 و قبل از آن (به‌شرطی که دارای مدرک تحصیلی کارشناسی ارشد یا بالاتر باشند) معاف هستند ولی می‌بایست در هنگام ثبت‌نام کارت معافیت یا مدرکی دال بر معافیت ارائه نمایند.</p>
      <p>در پایان مجدداً یادآور می‌گردد؛ مدارک معتبر تحصیلی مدارکی هستند که به تأیید وزارت علوم، تحقیقات و فناوری، وزارت بهداشت، درمان و آموزش پزشکی و دانشگاه آزاد اسلامی و مدارک حوزوی به تأیید مرکز مدیریت حوزه علمیه قم رسیده باشد.»</p>
      <p>انتهای پیام/+</p>
    </article>
  </body>
</html>