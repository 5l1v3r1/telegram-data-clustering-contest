<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188886/"/>
    <meta property="og:site_name" content="Janam TV"/>
    <meta property="article:published_time" content="2019-11-25T06:49:14+00:00"/>
    <meta property="og:title" content="കൂടത്തായി കൊലപാതകം; മൂന്നാം പ്രതിയ്ക്ക് ജാമ്യം"/>
    <meta property="og:description" content="കൊച്ചി: കൂടത്തായി കൊലപാത കേസിലെ മൂന്നാം പ്രതിയ്ക്ക് ജാമ്യം. മൂന്നാം പ്രതി പ്രജികുമാറിനാണ് ഹൈക്കോടതി ജാമ്യം അനുവദിച്ചിരിക്കുന്നത്. കേസിലെ രണ്ടാം പ്രതി"/>
  </head>
  <body>
    <article>
      <h1>കൂടത്തായി കൊലപാതകം; മൂന്നാം പ്രതിയ്ക്ക് ജാമ്യം</h1>
      <address><time datetime="2019-11-25T06:49:14+00:00">25 Nov 2019, 06:49</time> by <a rel="author">Janam TV Web Desk</a></address>
      <p>കൊച്ചി: കൂടത്തായി കൊലപാത കേസിലെ മൂന്നാം പ്രതിയ്ക്ക് ജാമ്യം. മൂന്നാം പ്രതി പ്രജികുമാറിനാണ് ഹൈക്കോടതി ജാമ്യം അനുവദിച്ചിരിക്കുന്നത്. കേസിലെ രണ്ടാം പ്രതി മാത്യു പ്രജികുമാറില്‍ നിന്നാണ് സയനൈഡ് വാങ്ങിയിരുന്നത്. പെരുച്ചാഴിയെ കൊല്ലാനാണെന്ന് പറഞ്ഞാണ് സയനൈഡ് തന്റെ കൈയ്യില്‍ നിന്ന് വാങ്ങിയതെന്ന് പ്രജികുമാര്‍ പറഞ്ഞിരുന്നു. എന്നാല്‍ കേസില്‍ മുഖ്യപ്രതിയായ ജോളിയ്ക്ക് സയനൈഡ് നല്‍കിയത് താന്‍ ആണെന്ന് രണ്ടാം പ്രതി മാത്യുവും സമ്മതിച്ചിട്ടുണ്ട്.</p>
      <p>അതേസമയം അന്നമ്മ വധക്കേസില്‍ ജോളിയുടെ കസ്റ്റഡി കാലാവധി ഇന്ന് അവസാനിക്കും. അഞ്ചു ദിവസത്തെ ചോദ്യം ചെയ്യലില്‍ കേസിനാസ്പദമായ നിര്‍ണായക വിവരങ്ങള്‍ അന്വേഷണ സംഘത്തിന് ലഭിച്ചതായാണ് സൂചന.</p>
      <p>കട്ടപ്പനയിലെ വീട്ടിലെ വളര്‍ത്തു നായയില്‍ പരീക്ഷിച്ച് വിജയിച്ച ശേഷം ജോളി അന്നമ്മയ്ക്ക് വിഷം നല്‍കുകയായിരുന്നു എന്ന് അന്വേഷണ സംഘം നേരത്തെ കണ്ടെത്തിയിരുന്നു. ജോളിയെ കട്ടപ്പനയിലെ വീട്ടില്‍ എത്തിച്ച് തെളിവെടുപ്പ് നടത്തിയ ശേഷമാണ് പോലീസ് ഇക്കാര്യം വ്യക്തമാക്കിയത്. അതെസമയം, ജോളിയുടെ അടുത്ത സുഹൃത്ത് ജോണ്‍സന്റെ രഹസ്യ മൊഴി ബുധനാഴ്ച രേഖപ്പെടുത്തും. ജോണ്‍സനുമായി ജോളി സാമ്പത്തിക ഇടപാടുകള്‍ നടത്തിയിട്ടുണ്ടെന്ന് അന്വേഷണ സംഘം കണ്ടെത്തിയിട്ടുണ്ട്.</p>
    </article>
  </body>
</html>