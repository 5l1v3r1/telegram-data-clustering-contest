<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%b1%d0%bb%d0%b0%d0%b3%d0%be%d0%b5%d0%b2%d0%b3%d1%80%d0%b0%d0%b4-%d0%b2%d1%8a%d0%b2%d0%b5%d0%b6%d0%b4%d0%b0-4000-%d0%bb%d0%b2-%d0%b3%d0%bb%d0%be%d0%b1%d0%b0-%d0%b7%d0%b0-%d1%83%d0%bc%d0%b8%d1%88/"/>
    <meta property="og:site_name" content="Труд"/>
    <meta property="article:published_time" content="2019-11-25T06:18:25+00:00"/>
    <meta property="og:title" content="Благоевград въвежда 4000 лв. глоба за умишлено горене на отпадъци"/>
    <meta property="og:description" content="Нови мерки срещу мръсния въздух предприемат в Благоевград. От общината ще глобяват с до 4 000 лева всеки, който умишлено си позволява да изгаря опасни отпадъци. Това е първата заповед, която издаде новият кмет на Благоевград Румен Томов, предава БНТ...."/>
  </head>
  <body>
    <article>
      <h1>Благоевград въвежда 4000 лв. глоба за умишлено горене на отпадъци</h1>
      <address><time datetime="2019-11-25T06:18:25+00:00">25 Nov 2019, 06:18</time> by <a rel="author">Труд онлайн</a></address>
      <p>Нови мерки срещу мръсния въздух предприемат в Благоевград. От общината ще глобяват с до 4 000 лева всеки, който умишлено си позволява да изгаря опасни отпадъци. Това е първата заповед, която издаде новият кмет на Благоевград Румен Томов, предава <a href="https://news.bnt.bg/bg/a/4000-leva-e-sanktsiyata-za-zamrsyavaneto-v-blagoevgrad">БНТ</a>.</p>
      <p>Благоевград има сериозни проблеми със замърсяването на въздуха през последните години и няколко зими поред попада в топ 5 на градовете с най-мръсен въздух у нас. През изминалата седмица стойностите на фините прахови частици във вторник и сряда са били превишени.</p>
      <p>„Община Благоевград ще контролира нерагламентираното изгаряне на всякакви видове отпадъци. Контролът се осъществява чрез звената в общинска администрация, отговорни за извършването на проверки. Община Благоевград е наясно, че ще срещне трудности, тъй като тогава, когато става въпрос за битово изгаряне на такива отпадъци, трябва на всички да е ясно, че ние не можем да влизаме в къщите на хората. Поради тази причина призовавам гражданите, тогава когато имат информация за подобно нещо, да подават сигнали, заяви Диана Стефанова, главен еколог на община Благоевград.</p>
      <p>АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com</p>
    </article>
  </body>
</html>