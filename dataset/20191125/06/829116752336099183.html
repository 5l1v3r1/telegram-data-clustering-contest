<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191125-hetvenegy-ember-halt-meg-oktoberben-balesetben.html"/>
    <meta property="og:site_name" content="Origo"/>
    <meta property="article:published_time" content="2019-11-25T06:34:00+00:00"/>
    <meta property="og:title" content="Hetvenegy ember halt meg a magyar utakon októberben"/>
    <meta property="og:description" content="Hátborzongató kihívással próbálják elrettentetni a gyorshajtókat a rendőrök."/>
  </head>
  <body>
    <article>
      <h1>Hetvenegy ember halt meg a magyar utakon októberben</h1>
      <address><time datetime="2019-11-25T06:34:00+00:00">25 Nov 2019, 06:34</time> by <a rel="author">Origo</a></address>
      <p><b>A sokkoló baleseti statisztikák miatt csatlakozott a rendőrség a Tetris Challenge-hez. Közleményükben azt írták, eddig minden erőfeszítésük hiábavaló volt, így egy hátborzongató képpel próbálják elrettenteni a gyorshajtástól az autósokat.<br/></b>A statisztika 3 legfőbb tényezőt nevez meg a halálos balesetek okaként:</p>
      <aside>gyorshajtás, elsőbbség meg nem adása és a kanyarodási szabályok megszegése</aside>
      <p>- részletezték a közleményben. Nem telik el úgy nap, hogy ne halna meg valaki az utakon; októberben 71-en haltak meg.</p>
      <figure>
        <img src="https://cdn.nwmgroups.hu/s/img/i/1911/20191125rendorseg-tetris-challenge-kihivas-halalos3.jpg?w=644&amp;h=362"/>
        <figcaption>Figyelem! A rendőrség fotója csupán baleseti szimuláció!<cite>Forrás: Police.hu</cite></figcaption>
      </figure>
      <p>Többek között a rendőrök azok, akik először odaérnek a baleseti helyszínre, majd közlik a hozzátartozókkal a rossz hírt. "...lehetett volna másképp is. És lehet is, ha jól választod meg a sebességet. Ha bekötöd a biztonsági övet. Ha elsőbbséget adsz. Ha kivilágítod az autót. Ha megfelelő gumit veszel. Ha nem ülsz ittasan az autóba. Ha nem taszítod le az előtted lévőt a pályáról. Ha nem szelfizel. Ha nem menetközben élőzöl..." - <a href="http://www.police.hu/hu/hirek-es-informaciok/baleset-megelozes/kampanyok/tetris-challenge-de-ez-most-nem-jatek">írják</a>.</p>
    </article>
  </body>
</html>