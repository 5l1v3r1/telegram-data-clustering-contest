<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/nazvano-regiony-ukrayiny-z-najdorozhchymy-i-najdeshevshymy-yalynkamy.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T06:59:22+00:00"/>
    <meta property="og:title" content="Названо регіони України з найдорожчими і найдешевшими ялинками"/>
    <meta property="og:description" content="Названо регіони України з найдорожчими і найдешевшими ялинками"/>
  </head>
  <body>
    <article>
      <h1>Названо регіони України з найдорожчими і найдешевшими ялинками</h1>
      <h2>Державне агентство лісових ресурсів України планує реалізувати близько 500 тисяч ялинок</h2>
      <address>
        <time datetime="2019-11-25T06:59:22+00:00">25 Nov 2019, 06:59</time>
      </address>
      <figure>
        <img src="https://1news.com.ua/wp-content/uploads/2019/11/7-13.jpg"/>
      </figure>
      <p>Найдорожчі ялинки у Івано-Франківській області, а найдешевші — у Житомирській.</p>
      <p>Про це повідомляє 1NEWS.</p>
      <p>“Найдешевші ялинки у Житомирській області, там погонний метр коштує починаючи від 55 гривень в залежності від породи ялинки. На Волині теж недорогі — середня ціна 60 гривень за погонний метр. Найдорожчі у Івано-Франківській області — 90-120 гривень за погонний метр. Трохи дорожча ціна за середню у Східних та Центральних областях, тому що їх там менше. У Київській області середня ціна 100-120 гривень за погонний метр, в Одесі — 75 гривень, у Запоріжжі — 88 гривень за погонний метр, у Львові — 80 гривень”, — розповіли у Держлісагентстві.</p>
      <p>У Держлісагентстві пояснили, що на всі ялинки, які вони реалізовують є легальними.</p>
      <p>“На всіх наших ялинках, які реалізовує Держлісагентство є пластикова стяжка або самоклейна етикетка на якій є індивідуальний номер, занесений до електронного реєстру, і кожен за цим номером може перевірити легальність походження цієї ялинки. Це можна зробити або на сайті — yalуnka.info, або за допомогою додатку з ідентичною назвою”, — додали у пресслужбі.</p>
      <p>Нагадаємо, у цьому році Державне агентство лісових ресурсів України планує реалізувати близько 500 тисяч ялинок.</p>
      <p>Джерело: <a href="https://www.unn.com.ua/">УНН</a></p>
    </article>
  </body>
</html>