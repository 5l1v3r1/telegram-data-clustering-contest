<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/kultura/filmsiker-munchenben-magyar-alkotas-nyert-a-39-diakfilm-fesztivalon/8cn2rhb"/>
    <meta property="og:site_name" content="Blikk.hu"/>
    <meta property="article:published_time" content="2019-11-25T06:49:00+00:00"/>
    <meta property="og:title" content="Filmsiker Münchenben: magyar alkotás nyert a 39. diákfilmfesztiválon"/>
    <meta property="og:description" content="A Színház- és Filmművészeti Egyetem egyik diplomafilmje, a Kis Hajni által rendezett és írt Last Call című film nyerte a 39. alkalommal megrendezett müncheni diákfilmfesztiválon a legjobb filmnek járó hatalmas elismerést – írja a Hvg."/>
  </head>
  <body>
    <article>
      <h1>Filmsiker Münchenben: magyar alkotás nyert a 39. diákfilmfesztiválon</h1>
      <address><time datetime="2019-11-25T06:49:00+00:00">25 Nov 2019, 06:49</time> by <a rel="author" href="https://www.blikk.hu/szerzo/lendvai-andras" target="_blank">Lendvai András</a></address>
      <p>
        <i>
          <b>
            <b>A Színház- és Filmművészeti Egyetem egyik diplomafilmje, a Kis Hajni által rendezett és írt Last Call című film nyerte a 39. alkalommal megrendezett müncheni diákfilmfesztiválon a legjobb filmnek járó hatalmas elismerést – </b>
            <a href="https://hvg.hu/elet/20191125_Magyar_siker_a_muncheni_diakfilm_fesztivalon">
              <b>írja a Hvg</b>
            </a>
            <b>.</b>
          </b>
        </i>
      </p>
      <p>A fesztivált 1981 óta rendezik meg évente, ami az egyik legnevezetesebb filmes esemény a fiatal és friss diplomás filmeseknek.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A rendezvényen közel 60 filmet vetítenek le, majd 15 alkotást díjaznak különböző szempontok alapján. Kiss Hajni a fesztiválon a VFF Young Talent Awardot „zsebelte be”, ami nem az első sikere volt már a Last Callnak: 2018-ban Szarajevóban debütált a film, ahol elnyerte a legjobb vizsgafilmnek járó díjat, majd Lublinban is fődíjat érdemelt ki a film. A franciaországi Villeurbanne fesztiválján a film főszereplőjét, Zsurzs Katit díjazták a legjobb színésznőnek járó elismeréssel, Triesztben pedig a legjobb rövidfilm kategóriájában állhatott fel a dobogó csúcsára a film.</p>
      <p>Az alkotás a Magyar Nemzeti Filmalap támogatásával készült az SZFE és a Cinema-Film (producer: Garami Gábor) gyártásában, a Proton Cinema (Berkes Juli) és a Filmfabriq (Osváth Gábor) koprodukciójában.</p>
      <p>
        <u>A film trailere itt látható:</u>
      </p>
    </article>
  </body>
</html>