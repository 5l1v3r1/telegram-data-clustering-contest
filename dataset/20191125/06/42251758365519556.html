<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315603-Igraci-Arsenala-vise-ne-veruju-Emeriju.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T06:38:00+00:00"/>
    <meta property="og:title" content="Igrači Arsenala više ne veruju Emeriju"/>
    <meta property="og:description" content="Arsenal je još jednom ostao bez trijumfa u Premijer ligi. Iako je tim imao solidan početak sezone &quot;tobdžije&quot; dugo ne znaju za pobedu i protiv Sautemptona su igrale samo 2:2."/>
  </head>
  <body>
    <article>
      <h1>Igrači Arsenala više ne veruju Emeriju</h1>
      <h2>Arsenal je još jednom ostao bez trijumfa u Premijer ligi. Iako je tim imao solidan početak sezone "tobdžije" dugo ne znaju za pobedu i protiv Sautemptona su igrale samo 2:2.</h2>
      <address><time datetime="2019-11-25T06:38:00+00:00">25 Nov 2019, 06:38</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/170423/jpeg/Unai-Emeri"/>
        <figcaption>
          <cite>Harriet Lander/Getty Images</cite>
        </figcaption>
      </figure>
      <p>Pozicija Unaija Emerija je zbog svega toga prilično ugrožena. Španski stručnjak još uvek nije blizu otkaza, ali će neke stvari morati da popravi što pre. Ipak ostrvski mediji pišu da za to nema mnogo vremena i da je pitanje koliko Unai Emeri ima uopšte mogućnosti za tako nešto s obzirom na to da su igrači Arsenala izgubili poverenje u njega. </p>
      <p>"<i>Trener je problem. I dalje pravi loše odluke i menja taktiku. Ne postoji identitet tima i igrači ne vide napredak. Skorašnji nastupi i rezultati su imali veliki uticaj na veru ekipe. Da li iko od njih misli da će se kvalifikovati za Ligu šampiona sa Emerijem? Ne bih rekao</i>", rekao je neimenovani izvor koji je blizak klubu.</p>
      <p>Arsenal mora da bude u konkurenciji za Ligu šampiona kako bi zadržao Aleksandra Lakazeta i Pjera Emerika Obamejanga kojima je to uslov da pregovaraju o novom ugovoru sa londonskim klubom. Takođe, situacija u komšiluku i dolazak Žozea Murinja u Totenhem ne ide na ruku Emeriju.</p>
      <figure>
        <iframe src="https://www.youtube.com/embed/JmPTaO6gNdA" width="620" height="381" data-service="Youtube" scrolling="no"/>
        <figcaption>
          <cite>Sport Klub Youtube</cite>
        </figcaption>
      </figure>
      <p>"<i>Dolazak Murinja u Totenhem je učinio da sve bude još gore. Ne vole ga možda svi, ali on je pobednik i Spursi su jasno stavili do znanja da žele pobede. Unai Emeri nije trener na nivou Gvardiole, Klopa ili Murinja. Frenk Lampard gradi identitet u Čelsiju, a Brendanu Rodžersu ide sjajno u Lesteru. Sve to pravi još pritiska na Emerija</i>".</p>
      <p>Priliku da popravi situaciju Emeri ima u četvrtak u petom kolu Lige Evrope kada Arsenal dočekuje Ajntraht, dok će u nedelju gostovati Noriču. </p>
    </article>
  </body>
</html>