<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149538/mcdavid-rozhodol-o-vitazstve-edmontonu-v-arizone-reimer-vynuloval-detroit"/>
    <meta property="og:site_name" content="Sport7"/>
    <meta property="article:published_time" content="2019-11-25T06:22:07+00:00"/>
    <meta property="og:title" content="McDavid rozhodol o víťazstve Edmontonu v Arizone, Reimer vynuloval Detroit"/>
    <meta property="og:description" content="New York 25. novembra (TASR) - Hokejisti Edmontonu zvíťazili v noci na pondelok v zámorskej NHL na ľade Arizony 4:3 po samostatných nájazdoch."/>
  </head>
  <body>
    <article>
      <h1>McDavid rozhodol o víťazstve Edmontonu v Arizone, Reimer vynuloval Detroit</h1>
      <address><time datetime="2019-11-25T06:22:07+00:00">25 Nov 2019, 06:22</time> by <a rel="author" href="https://www.sport7.sk/uzivatel/tasr" target="_blank">TASR</a></address>
      <p>
        <b>New York 25. novembra (TASR) - Hokejisti Edmontonu zvíťazili v noci na pondelok v zámorskej NHL na ľade Arizony 4:3 po samostatných nájazdoch.</b>
      </p>
      <p>Jediným úspešným exekútorom v nájazdovom rozstrele bol <b>Connor McDavid</b>, kapitán hostí predtým asistoval aj pri prvom góle Oilers a natiahol svoju bodovú šnúru na 11 zápasov. Pri všetkých troch góloch domácich asistoval obranca Alex Goligoski.</p>
      <p>V ďalšom stretnutí Carolina uspela na ľade Detroitu 2:0. Brankár James Reimer zneškodnil všetkých 19 striel domácich hráčov a dosiahol prvé čisté konto v drese Hurricanes, celkovo svoje 22. v profiligovej kariére. Zhodne gólom a asistenciou sa na triumfe hostí podieľali fínski útočníci Sebastian Aho a Teuvo Teräväinen.</p>
      <h3>výsledky NHL:</h3>
      <p>
        <b>Florida - Buffalo 2:5<br/>Detroit - Carolina 0:2<br/>Arizona - Edmonton 3:4 pp a sn</b>
      </p>
    </article>
  </body>
</html>