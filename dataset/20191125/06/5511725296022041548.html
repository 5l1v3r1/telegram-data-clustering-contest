<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/bizness/komerczinas/ka-pasargat-sevi-no-zaudejumiem-ja-pazud-elektriba.d?id=51664679"/>
    <meta property="og:site_name" content="DELFI"/>
    <meta property="article:published_time" content="2019-11-25T06:50:02+00:00"/>
    <meta property="og:title" content="Kā pasargāt sevi no zaudējumiem, ja pazūd elektrība? "/>
    <meta property="og:description" content="Mūsdienu dinamiskajā pasaulē daudzas lietas uztveram kā pašsaprotamas. Vai mēs varam iedomāties savu dzīvi bez elektrības? Noteikti nē, bet tehnoloģiju attīstība mūs nepasargā no elektrības padeves traucējumiem. Tie var radīt nopietnus zaudējumus, bet drošības garantu šādās situācijās piedāvā SIA &quot;UPS Serviss Centrs&quot;, viens no vadošajiem nepārtrauktās elektroapgādes iekārtu tirdzniecības, apkalpošanas un servisa uzņēmumiem Austrumeiropā."/>
  </head>
  <body>
    <article>
      <h1>Kā pasargāt sevi no zaudējumiem, ja pazūd elektrība? </h1>
      <address><time datetime="2019-11-25T06:50:02+00:00">25 Nov 2019, 06:50</time> by <a rel="author">Apmaksāta informācija</a></address>
      <p>
        <b>Mūsdienu dinamiskajā pasaulē daudzas lietas uztveram kā pašsaprotamas. Vai mēs varam iedomāties savu dzīvi bez elektrības? Noteikti nē, bet tehnoloģiju attīstība mūs nepasargā no elektrības padeves traucējumiem. Tie var radīt nopietnus zaudējumus, bet drošības garantu šādās situācijās piedāvā SIA "UPS Serviss Centrs", viens no vadošajiem nepārtrauktās elektroapgādes iekārtu tirdzniecības, apkalpošanas un servisa uzņēmumiem Austrumeiropā.</b>
      </p>
      <p>Uzņēmums dibināts 1996. gadā, un kopš tā laika nodrošina klientiem nepārtrauktās elektroapgādes (UPS) risinājumu piegādi, ieviešanu, apkalpošanu un remontu. "UPS Servisa Centrs" piedāvājumā ir ļoti plašs produktu klāsts – gan pašu ražoto, gan Eiropas vadošo ražotāju produkcija.</p>
      <p>"Mūsu priekšrocība ir spēja radīt tādu produktu, kāds klientam ir nepieciešams – ja pie mums vēršas ar vajadzību pēc risinājuma, kāds tirgū šobrīd nav pieejams, mēs to izstrādāsim," sola "UPS Serviss Centrs" valdes loceklis Mārtiņš Malahs.</p>
      <p>
        <b>Sava ceļa gājēji ar starptautisku pieredzi</b>
      </p>
      <p>Atslēgvārdi, kas raksturo "UPS Serviss Centrs" piedāvāto produkciju un pakalpojumus, ir kvalitāte, drošība un ilgmūžība, un klientam piemērotāko risinājumu atrašanu nodrošina arī ilgā pieredze – UPS nozarē pieredze uzkrāta jau kopš deviņdesmito gadu sākuma.</p>
      <p>"Mūsu spēcīgā puse ir pieredze, arī starptautiska. Lielākā daļa šīs nozares uzņēmumu fokusējas uz tirdzniecību un darbu ar vienu vai diviem ražotājiem, bet mēs esam izvēlējušies citu ceļu, kā prioritāti nosakot uzticamākā un tehnoloģiski inovatīvākā risinājuma meklējumus.<br/>Jau vairākus gadus sniedzam savus servisa un iekārtu apkalpošanas pakalpojumus arī starptautiskā līmenī, un bieži arī citi iekārtu ražotāji mūs ir pieaicinājuši tehnisku problēmsituāciju risināšanā. Mūsu ģeogrāfiskais stāvoklis un salīdzinoši lētās darbaspēka izmaksas ļauj konkurēt ar citiem Eiropas uzņēmumiem," uzņēmuma panākumu atslēgu atklāj Malahs.</p>
      <p>"Tehnoloģiju tirgus piedzīvo ļoti daudz pārmaiņu – ražotāji tiek pārpirkti, koncerni apvienojas un nereti tas noved pie negatīvām sekām, kas ietekmē tehnoloģiju attīstību un produktu kvalitāti. 2011.gadā jutām, ka ir sākušās zināmas pārmaiņas industrijā. Lai nezaudētu savu pozīciju tirgū un – vēl svarīgāk – lai nezaudētu iespēju strādāt ar tehnoloģiju, kas mums patīk, pieņēmām lēmumu spert samērā riskantu soli – sākt pašiem ražošanu un komplektēšanu. Ļoti labi zinājām, ko vēlamies radīt un kā tam jāstrādā. Mums kā tehniskiem cilvēkiem daudz grūtāk bija izdomāt, kā to nosaukt," stāsta uzņēmuma pārstāvji.</p>
      <p>Tā tapa "UPS Servisa Centra" lepnums – "Amberwave" UPS risinājumi, no kuriem īpaši izceļami ir "Amberwave" vienfāzes produkti mājas, biroja un serveru vajadzībām, kas ir vieni no konkurētspējīgākajiem tirgū, kā arī "Amberwave" trīsfāžu sistēmas.</p>
      <p>
        <b>Darbs ar klientiem – bez liekas birokrātijas</b>
      </p>
      <p>Izvēloties "Amberwave" risinājumus, klientam tiek nodrošināts ērts un efektīvs serviss. "Kā salīdzinoši neliels uzņēmums varam sniegt savus pakalpojumus bez liekas birokrātijas. Esam sev apsolījuši, ka nodrošināsim vienkāršu, tiešu un caurskatāmu komunikāciju, lai maksimāli uzlabotu pakalpojuma sniegšanas kvalitāti," izaicinājumus biznesā raksturo uzņēmuma pārstāvis.</p>
      <p>Pieredze un piedāvātais serviss sevi attaisno – "UPS Servisa Centra" klientu loks ir plašs, sākot no personālā datora līdz datu centram, un visiem tiek garantēta vienlīdzīga attieksme.</p>
      <p>"Mēs nevērtējam klientus pēc tā, kādām vajadzībām viņiem ir vajadzīgas šīs iekārtas – mums ir<br/>svarīgs katrs klients un visi saņem vienādu attieksmi un servisu. Es zinu, ka kādam mājās mūsu iekārtas pasargā apkures sistēmu vai televizoru, vairākās fermās nodrošinām slaukšanas procesu<br/>nepārtrauktību, sadarbojamies ar daudziem interneta pakalpojumu sniedzējiem, slimnīcām, privātiem uzņēmumiem, valsts iestādēm, bankām," klientu loku un to daudzveidību ieskicē Malahs.</p>
      <p>
        <b>Kāpēc izvēlēties UPS risinājumus?</b>
      </p>
      <p>UPS iekārtu izmantošana klientus pasargā no zaudējumiem – gan materiāliem, gan ieguldītā laika un citu resursu. Visspilgtākais piemērs, ko min "UPS Servisa Centra" pārstāvji, ir kāda ražošanas līnija, kur pavisam neliela 300 eiro vērta iekārta ļāva saglābt vairāk nekā 50 000 eiro vērtu produkciju. Ikdienā šīs iekārtas pasargā arī ieguldītā darba saglābšanas – ir daudzi cilvēki, kuriem viena maza kastīte ir ļāvusi nezaudēt mēneša atskaites, kursa darbu vai video apstrādes projektu, kuru izstrādē ieguldītas daudzas stundas</p>
      <p>Tiesa, ne visi ir gatavi domāt ilgtermiņā un, veicot salīdzinoši nelielas investīcijas, tālredzīgi nodrošināties pret iespējamiem zaudējumiem nākotnē.</p>
      <p>"Latvijai ir, kurp tiekties. Cilvēki ir ļoti dažādi gan privātajā sektorā, gan uzņēmējdarbībā. Piemēram, kādam šķiet pilnīgi normāli iegādāties lietotas riepas vai citas detaļas jaunai automašīnai, kamēr kāds cits vienmēr centīsies atrast kvalitatīvāko risinājumu. Mūsu nozarē notiek tieši tas pats – kāds jau saknē dara visu, lai pasargātu savu tehniku, piemēram, miljoniem vērtas medicīnas iekārtas vai ražošanas procesu darba nepārtrauktību, kur katra dīkstāves stunda var radīt milzīgus zaudējumus, bet ir citi, kuri paļaujas uz to, ka gan jau viss būs labi, un par problēmām domās, tikai tad, kad tās tās ir jārisina. Manuprāt, tā ļoti daudziem cilvēkiem Latvijā vēl aizvien ir problēma. Kāds ir iegādājies augstas kvalitātes audiotehniku vairāku tūkstošu vērtībā, bet nevar pieņemt lēmumu par 50 eiro vērtu UPS iekārtu, kas pārsprieguma gadījumā pasargās daudz dārgākās iekārtas no bojājumiem. Protams, viss nav viennozīmīgi un ir izņēmumi, kas reizēm prasa nestandarta pieeju un risinājumus," cilvēku attieksmi pret ieguldījumu drošībā skaidro Malahs.</p>
      <p>Tiem, kuriem šķiet, ka viņi ir pasargāti no elektrības darbības traucējumiem, "UPS Servisa Centra" pārstāvji, atsaucoties uz AS "Sadales tīkls" informāciju, atgādina – katru gadu vērojami<br/>uzlabojumi, tomēr arī 2018.gadā vidējais elektroapgādes pārtraukums vienam klientam bijis gandrīz četras stundas gada griezumā.</p>
      <p>"Te arī gribu atzīmēt, ka, salīdzinot ar citām Eiropas valstīm, Latvijas statistika par elektrības piegādes pārtraukumu biežumu un ilgumu nav spīdoša. Arī paši veicam šādu datu monitoringu sadarbībā ar mūsu klientiem, un traucējumu ir daudz. Te gan jāatzīmē, ka lielākā daļa no ikdienas lietotājiem tos neizjūt, tomēr tie ietekmē jūtīgu tehniku," brīdina uzņēmuma pārstāvis, uzsverot – vislielākie uzlabojumi ir novērojami, pateicoties AS "Sadales tīkls" darbam, kas lauku reģionos aizvien vairāk gaisvadu elektrolīnijas aizstāj ar kabeļiem.</p>
      <p>Ieskicējot nākotnes tendences, "UPS Servisa Centra" valdes loceklis uzsver, cik nozīmīgi ir domāt par nodrošinājumu.</p>
      <p>"Ar katru gadu pieaug mūsu atkarība no tehnoloģijām. Iekārtas kļūst gudrākas un sarežģītākas, un, jo vairāk tehnoloģiju ienāk mūsu dzīvē, jo lielāka slodze ir elektrotīkliem. Tāpēc kādā mirklī ir vērts padomāt par to, kā nepalikt tumsā," par tālredzīgu drošības risinājumu izvēli atgādina Malahs.</p>
    </article>
  </body>
</html>