<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/i-regali-perfetti-per-i-fan-di-game-of-thrones/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T06:45:00+00:00"/>
    <meta property="og:title" content="I regali perfetti per i fan di Game Of Thrones | Cultura Pop"/>
    <meta property="og:description" content="Libri, dvd, giochi da tavolo, action figure, abbigliamento, tarocchi e molto altro. Ecco degli spunti per i regali di Natale a tema Game of Thrones."/>
  </head>
  <body>
    <article>
      <h1>I regali perfetti per i fan di Game Of Thrones | Cultura Pop</h1>
      <address>
        <time datetime="2019-11-25T06:45:00+00:00">25 Nov 2019, 06:45</time>
      </address>
      <p>Dopo la breve guida ai regali di Natale per i fan del <a href="https://www.tomshw.it/culturapop/harry-potter-e-animali-fantastici-i-migliori-libri-da-regalare/">Wizarding World</a>, ecco alcuni spunti per i fan di <b>Game of Thrones</b>: la serie fantasy terminata quest’anno dopo un lungo percorso durato ben otto stagioni. In realtà sentiremo ancora parlare de Il Trono di Spade, perché, come ben sanno i fan,  George R. R. Martin deve ancora terminare i libri da cui la saga cinematografica è tratta.</p>
      <p>Speriamo di poter parlare del finale letterario il prossimo Natale, ma nel frattempo… <b>vediamo alcuni regali per i fan di Got</b> già pronti da impacchettare e mettere sotto l’albero.</p>
      <h3>DVD</h3>
      <figure>
        <img src="https://www.tomshw.it/images/images/2019/11/game-of-thrones-64660.768x432.jpg"/>
      </figure>
      <p>Prezioso boxset per i fan più accaniti della serie, <b>un’edizione limitata da collezione</b> e da esposizione composta da un cofanetto in legno fatto su misura che contiene nove pannelli finemente illustrati da Robert Ball.<br/>Tra i contenuti speciali scene eliminate, dietro le quinte e il documentario di due ore <i>Game of Thrones: The Last Watch</i> diretto da Jeanie Finlay.<br/>Il cofanetto include anche <i>Game of Thrones: Reunion Special</i>, uno speciale con la reunion del cast della stagione finale.</p>
      <ul>
        <li>
          <b>
            <a href="https://toms.it/iKSiB">Il Trono di Spade 1 – 8, Limited Edition</a>
          </b>
        </li>
      </ul>
      <figure>
        <img src="https://www.tomshw.it/images/images/2019/11/game-of-thrones-64661.768x432.jpg"/>
      </figure>
      <p>Per chi ha un budegt più limitato o non desidera un cofanetto dvd collection, ecco quello normale: <b>il primo che contenga tutte e otto le stagioni</b>. È perfetto per chi non ha ancora comprato le stagioni singole!</p>
      <ul>
        <li>
          <b>
            <a href="https://toms.it/jlVIU">Trono di Spade Stagioni 1-8</a>
          </b>
        </li>
      </ul>
      <h3>Calde coperte</h3>
      <figure>
        <img src="https://www.tomshw.it/images/images/2019/11/game-of-thrones-64662.768x432.jpg"/>
      </figure>
      <p><b>Amanti delle serate sul divano con la copertina, tè e film, ci siete?!</b> Ecco due copertine confortevoli per gli amanti di Got: la prima con i simboli delle maggiori casate di Game of Thrones: Stark, Lannister, Targaryen, Greyjoy, Baratheon e Tyrell su uno sfondo nero, e la seconda dai colori più chiari, con  la mappa di Westeros.</p>
      <ul>
        <li>
          <b>
            <a href="https://toms.it/JeZQs">Coperta con i simboli delle casate</a>
          </b>
        </li>
        <li>
          <b>
            <a href="https://toms.it/YSqVE">Coperta con mappa di Westeros</a>
          </b>
        </li>
      </ul>
      <h3>Giochi</h3>
      <figure>
        <img src="https://www.tomshw.it/images/images/2019/11/game-of-thrones-64663.768x432.jpg"/>
      </figure>
      <p>Il gioco da tavolo più famoso del mondo in versione Game of Thrones. Di <b>Monopoly</b> sono uscite centinaia di versioni, e questa è una variante da collezione de Il Trono di Spade. Al centro c’è la mappa di Westeros, i soldi hanno i simboli delle casate maggiori: Lannister, Stark, Baratheon e Targaryen.<br/>Inoltre ci sono lupi, soldati, cavalli, corone, uova di drago come pedine, e casette e castelli come possedimenti. Chi siederà sul trono di spade alla fine?</p>
      <ul>
        <li>
          <b>
            <a href="https://toms.it/0mbNF">Monopoly Game of Thrones, Versione Italiana </a>
          </b>
        </li>
      </ul>
      <figure>
        <img src="https://www.tomshw.it/images/images/2019/11/game-of-thrones-64664.768x432.jpg"/>
      </figure>
      <p>E se i <b>puzzle 3d</b> sono la vostra passione, ecco la Fortezza Rossa da costruire: ben 845 pezzi per montare la fortezza di Approdo del Re in tutta la sua magnificenza (ovvero, prima che Daenerys Targaryen la distruggesse pezzo per pezzo).</p>
      <ul>
        <li>
          <b>
            <a href="https://toms.it/6iUiU">3D Puzzle The Red Keep </a>
          </b>
        </li>
      </ul>
      <h3>Funko e Action Figure</h3>
      <figure>
        <img src="https://www.tomshw.it/images/images/2019/11/game-of-thrones-natale-64665.768x432.jpg"/>
      </figure>
      <p>C’è chi i <b>Funko Pop</b> li adora, chi invece preferisce le action figure più realistiche. Fortunatamente c’è un’ampia scelta per entrambe le tipologie di gadget. Fra i Funko più richiesti dai fan di GOT ci sono senz’altro Daenerys e Jon che cavalcano i loro draghi Drogon e Rhaegal, bellissimi da tenere sulle mensole accanto alla collezione di romanzi.</p>
      <p>Tra le action figure meglio realizzate invece c’è questa di <b>Drogon</b>, prodotta in PVC e raffigurante il drago con le ali aperte, il collo abbassato e le fauci spalancate, pronto a colpire.</p>
      <ul>
        <li>
          <b>
            <a href="https://toms.it/sXIH3">Funko Pop di Jon</a>
          </b>
        </li>
        <li>
          <b>
            <a href="https://toms.it/Z1xAI">Funko Pop di Daenerys</a>
          </b>
        </li>
        <li>
          <b>
            <a href="https://toms.it/51mje">Action figure di Drogon</a>
          </b>
        </li>
      </ul>
      <h3>Abbigliamento</h3>
      <figure>
        <img src="https://www.tomshw.it/images/images/2019/11/game-of-thrones-natale-64666.768x432.jpg"/>
      </figure>
      <p>Due <b>maglioni da uomo </b>che probabilmente possono essere facilmente considerati unisex (forse acquistando una taglia in meno). Ad ogni modo potrete passare il Natale in casa Stark o in casa Targaryen, a seconda che preferiate il Metalupo o il Drago.</p>
      <ul>
        <li>
          <b>
            <a href="https://toms.it/veRMw">Fire And Blood – Christmas jumper</a>
          </b>
        </li>
        <li>
          <b>
            <a href="https://toms.it/Yjfiu">Winter Is Coming – Christmas jumper</a>
          </b>
        </li>
      </ul>
      <h3>Calici</h3>
      <figure>
        <img src="https://www.tomshw.it/images/images/2019/11/game-of-thrones-natale-64667.768x432.jpg"/>
      </figure>
      <p>Che siano solo da esposizione o che li utilizziate per una <b>cena a tema</b>, questi calici sono bellissimi quanto ridondanti. Quello di casa Targaryen ovviamente è decorato con i profili di un drago, quello Stark con catene e le stalattiti che scendono dal bordo, ma quelli più particolari sono i successivi: Viserion White Walker con la coppa che simula il ghiaccio e il drago sotto che spunta da una base piena di cristalli di ghiaccio, e infine l’ultimo, un Albero del Cuore con i rami che tengono il calice, pieno di foglie rosse. Bellissimi tutti, sono anche facili da lavare perché l’inserto è in metallo inossidabile.</p>
      <ul>
        <li>
          <b>
            <a href="https://toms.it/QXarZ">House Targaryen Goblet</a>
          </b>
        </li>
        <li>
          <b>
            <a href="https://toms.it/zL9se">House Stark Goblet</a>
          </b>
        </li>
        <li>
          <b>
            <a href="https://toms.it/iIssa">Viserion White Walker Goblet</a>
          </b>
        </li>
        <li>
          <b>
            <a href="https://toms.it/WPfPT">Weirwood Tree Goblet</a>
          </b>
        </li>
      </ul>
      <h3>Libri e chicche</h3>
      <figure>
        <img src="https://www.tomshw.it/images/images/2019/11/game-of-thrones-64683.768x432.jpg"/>
      </figure>
      <p>Game of Thrones: A Pop-up Guide to Westeros: un meraviglioso <b>libro pop-up che guida il lettore attraverso Westeros</b> con le principali location ricreate minuziosamente, tra cui il castello di Grande Inverno, Approdo del Re, e molte altre, per un totale di cinque incredibili ambientazioni. Il libro contiene anche tanti mini-pop che raffigurano elementi iconici dello spettacolo, come lupi, estranei, giganti e draghi. Tutti i pop sono accompagnati da un testo che racconta la storia dei Sette Regni e guida nel mondo di Game of Thrones. Molto probabilmente il libro è in lingua inglese, ma per un fan difficilmente sarà un problema: questo è un oggetto bello da guardare, fantastico da collezionare, a prescindere che lo si desideri leggere.</p>
      <ul>
        <li>
          <b>
            <a href="https://toms.it/WcPU6">Game of Thrones: A Pop-up Guide to Westeros</a>
          </b>
        </li>
      </ul>
      <figure>
        <img src="https://www.tomshw.it/images/images/2019/11/game-of-thrones-64684.768x432.jpg"/>
      </figure>
      <p>Un set per gli amanti della carta e delle cose belle. Questo <b>set di articoli di cartoleria deluxe</b> è ispirato a casa Stark, e comprende tutti gli elementi necessari per comunicare con gli amici, i nemici e mandare messaggi via corvo. Ogni set include un diario, un timbro con il sigillo degli Stark, due bastoncini di ceralacca, delle buste con il simbolo della casata, e un fermacarte sempre contrassegnato dal Metalupo degli Stark. Questo genere di cofanetto è disponibile anche per altre casate, come quella dei Lannister.</p>
      <ul>
        <li>
          <b>
            <a href="https://toms.it/riij8">Game of Thrones – House Stark Deluxe Stationery Set</a>
          </b>
        </li>
      </ul>
      <figure>
        <img src="https://www.tomshw.it/images/images/2019/11/game-of-thrones-64685.768x432.jpg"/>
      </figure>
      <p>Scatola deluxe che custodisce un <b>mazzo di tarocchi</b> realizzato meravigliosamente sulla base dei personaggi della saga. Ogni carta, dagli Arcani Maggiori agli Arcani Minori, offre un percorso verso la divinazione. I tarocchi sono in inglese ma probabilmente per chi conosce i significati delle carte, questo non è un limite. Ad ogni modo il cofanetto è fornito di un opuscolo a copertina rigida di 78 pagine che spiega il simbolismo di ogni carta e come usarle in una lettura.</p>
      <ul>
        <li>
          <b>
            <a href="https://toms.it/EHjK2">HBO’s Game of Thrones Tarot</a>
          </b>
        </li>
      </ul>
      <p>Sicuramente in questa selezione di oggetti ispirati a Game Of Thrones c’è solo l’imbarazzo della scelta nella sottile linea di confine tra il bello e il bellissimo.</p>
    </article>
  </body>
</html>