<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-zaklatas-a-katonaban-ervenytelen-lehet-a-titoktartasi-szerzodes/"/>
    <meta property="og:site_name" content="lokál"/>
    <meta property="article:published_time" content="2019-11-25T06:30:07+00:00"/>
    <meta property="og:title" content="Zaklatás a Katonában - Érvénytelen lehet a titoktartási szerződés"/>
    <meta property="og:description" content="A Ripost szerint, titoktartási szerződést írattak alá a Katona József Színház társulatával, így akarta eltussolni Gothár Péter ügyét a vezetőség."/>
  </head>
  <body>
    <article>
      <h1>Zaklatás a Katonában - Érvénytelen lehet a titoktartási szerződés</h1>
      <address><time datetime="2019-11-25T06:30:07+00:00">25 Nov 2019, 06:30</time> by <a rel="author">Lokál</a></address>
      <p>
        <b>A Ripost szerint titoktartási szerződést írattak alá a Katona József Színház társulatával, így akarta eltussolni Gothár Péter ügyét a vezetőség.</b>
      </p>
      <p>Ahogy arról múlt héten beszámoltunk, Gothár Péter az a rendező, akinek a nevét több mint egy napig nem hozta nyilvánosságra a Katona József Színház, miután kirúgta a zaklatási botrány miatt.<br/>„Egy évvel ezelőtt erkölcsileg elfogadhatatlan módon közeledtem színházunkban egy munkatársnőmhöz” – írta Gothár a közleményében. Az Origo úgy értesült, több eset is történt, és a színház korábbi közleményéből szintén ez derült ki. A Ripost megtudta: egy fiatal színésznő az egyik áldozat, aki volt elég bátor ahhoz, hogy jelentse a hatalmával visszaélő kollégáját. A Ripost szerint titoktartási szerződést írattak alá a Katona József Színház társulatával, így akarta eltussolni Gothár Péter ügyét a vezetőség.<br/>– Főszabályként a Polgári Törvénykönyv alapján kötött szerződések titoktartási klauzulája bűncselekmény eltussolására nem használható – mondta el ifjabb Lomnici Zoltán alkotmányjogász, a Századvég Alapítvány jogi igazgatója az Origónak. A jogász elmondta, hogy amennyiben bebizonyosodik, hogy a Katona József Színházban valóban szexuális bűncselekmény valósult meg, akkor a dolgozókkal aláíratott ilyen titoktartási nyilatkozat érvénytelen, hiszen az jogszabályba ütközik, amelynek érvénytelenségére bárki, határidő nélkül hivatkozhat a bíróság előtt.<br/>Kálomista Gábor filmproducer súlyos hibának tartja azt, ahogy a színház, illetve a Színház- és Filmművészeti Egyetem kezelte a botrányos ügyet.<br/>– Itt lenne az ideje, hogy a színművészeti egyetem lassan levegye a glóriát a fejéről, és a többi felsőoktatási intézményhez hasonlóan egy átlátható és ellenőrizhető képzést folytasson –<br/>mondta Kálomista Gábor az Origónak.</p>
      <figure>
        <img src="https://www.lokal.hu/wp-content/uploads/2019/11/DSZZS20180804004-1280x853.jpg"/>
        <figcaption>Gothár Péter<br/>MTI Fotó: Szigetváry Zsolt</figcaption>
      </figure>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-zaklatas-a-katonaban-kinos-ellentmondas-a-szinhaz-es-gothar-kozott/">Zaklatás a Katonában – Kínos ellentmondás a színház és Gothár között </a>
        </li>
        <li>
          <a href="https://www.lokal.hu/2019-11-zaklatas-a-katonaban-gothar-peter-magyarazkodik/">Zaklatás a Katonában: Gothár Péter magyarázkodik</a>
        </li>
        <li>
          <a href="https://www.lokal.hu/2019-11-kiderult-felfedte-magat-a-katona-jozsef-szinhazban-zaklato-rendezo/">Kiderült! Felfedte magát a Katona József Színházban zaklató rendező</a>
        </li>
        <li>
          <a href="https://www.lokal.hu/2019-11-huszoneves-szinesznot-zaklatott-a-rendezo-a-katona-jozsef-szinhazban/">Huszonéves színésznőt zaklatott a rendező a Katona József Színházban</a>
        </li>
        <li>
          <a href="https://www.lokal.hu/2019-11-rendezo-lehetett-a-katona-jozsef-szinhaz-szexualis-zaklatoja/">Rendező lehetett a Katona József Színház szexuális zaklatója</a>
        </li>
      </ul>
    </article>
  </body>
</html>