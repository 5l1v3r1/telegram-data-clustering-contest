<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191123-microsoft-surface-earbuds-kesik-megjelenes.html"/>
    <meta property="og:site_name" content="Origo"/>
    <meta property="article:published_time" content="2019-11-25T06:44:00+00:00"/>
    <meta property="og:title" content="Késik a Microsoft vezeték nélküli fülhallgatója"/>
    <meta property="og:description" content="Úgy volt, hogy az ünnepekre elérhető lesz a Surface Earbuds, de végül jövő tavaszra csúszik a megjelenése."/>
  </head>
  <body>
    <article>
      <h1>Késik a Microsoft vezeték nélküli fülhallgatója</h1>
      <address><time datetime="2019-11-25T06:44:00+00:00">25 Nov 2019, 06:44</time> by <a rel="author">Origo</a></address>
      <p>
        <b>Úgy volt, hogy az ünnepekre elérhető lesz a Surface Earbuds, de végül jövő tavaszra csúszik a megjelenése.</b>
      </p>
      <p>Amikor a Microsoft bemutatta az első igazi vezeték nélküli fülhallgatóját, akkor azt ígérte, hogy a Surface Earbuds még az idei ünnepi szezonra elérhetővé válik.</p>
      <p>Ez mégsem lesz így, a Microsoft eszközök részlegének vezetője, Panos Panay ugyanis <a href="https://twitter.com/panos_panay/status/1197575990194520065">elárulta</a>, hogy a Surface Earbuds 2020 tavaszára csúszik.</p>
      <figure>
        <img src="https://cdn.nwmgroups.hu/s/img/i/1911/2019112375.jpg?w=644&amp;h=362"/>
        <figcaption>
          <cite>Forrás:CNN</cite>
        </figcaption>
      </figure>
      <p>Azt nem mondta meg Panay, hogy mi vezetett a késéshez, de azt hozzátette, hogy minden részletet jól ki akarnak dolgozni, ami viszont időbe telik – néha többe, mint amivel terveztek.</p>
      <p>A várakozások szerint 8 órás üzemidőt garantál majd egy töltéssel a fülhallgató, a töltőtok pedig két töltést is lehetővé tesz majd. A Surface Earbuds vízálló lesz, két mikrofonja van, és egy nagy érintős felület teszi lehetővé a gesztusvezérlést. Zajt viszont nem szűr majd a 249 dolláros ára ellenére.</p>
    </article>
  </body>
</html>