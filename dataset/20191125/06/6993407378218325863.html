<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-football-liga-chempioniv-manchester-shakhtar/30290374.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-25T06:49:54+00:00"/>
    <meta property="og:title" content="Без Тайсона і Марлоса: «Шахтар» прибув до Манчестера"/>
    <meta property="og:description" content="Донецький «Шахтар» без двох основних футболістів прибув до Англії, де 26 листопада проведе поєдинок п’ятого туру групового турніру Ліги чемпіонів проти «Манчестер Сіті», повідомляє офіційний сайт клуб"/>
  </head>
  <body>
    <article>
      <h1>Без Тайсона і Марлоса: «Шахтар» прибув до Манчестера</h1>
      <address>
        <time datetime="2019-11-25T06:49:54+00:00">25 Nov 2019, 06:49</time>
      </address>
      <p>Донецький «Шахтар» без двох основних футболістів прибув до Англії, де 26 листопада проведе поєдинок п’ятого туру групового турніру Ліги чемпіонів проти «Манчестер Сіті», <a href="https://shakhtar.com/uk-ua/news/2019/november/24_news/24_flight/">повідомляє офіційний сайт клубу</a>. В Україні залишилися травмований Тайсон і дискваліфікований Марлос.</p>
      <p>У попередній заявці гірників на матч значаться:</p>
      <p>воротарі Андрій Пятов, Олексій Шевченко, Анатолій Трубін;</p>
      <p>захисники: Додо, Сергій Кривцов, Микола Матвієнко, Ісмаїлі, Давид Хочолава;</p>
      <p>півзахисники: Тарас Степаненко, Алан Патрік, Віктор Коваленко, Євген Коноплянка, Тете, Маркіньос Сіпріано, Маркос Антоніо, Сергій Болбат, Манор Соломон;</p>
      <p>нападники: Даниїл Сікан, Жуніор Мораес, Андрій Борячук</p>
      <p>Матч «Манчестер Сіті» – «Шахтар» розпочнеться 26 листопада о 22:00.</p>
      <p>Фаворитом гри букмекери вважають англійський клуб. Для донеччан навіть імовірна невдача залишає шанси на друге місце в групі С. Зараз «Манчестер Сіті» має 10 очок, «Шахтар» і хорватське «Динамо» – по 5, італійська «Аталанта» – 1.</p>
      <p>В іншому матчі квартету «Аталанта» прийматиме команду з Загреба.</p>
    </article>
  </body>
</html>