<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/grav-accident-in-judetul-cluj-un-tanar-de-24-de-ani-a-ajuns-la-spital-in-urma-impactului-20098749"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T06:53:14+00:00"/>
    <meta property="og:title" content="Grav accident în județul Cluj. Un tânăr de 24 de ani a ajuns la spital în urma impactului"/>
    <meta property="og:description" content="O autospecială cu modul de descarcerare și un echipaj SAJ au fost alertate în cursul acestei dimineți, ca urmare a unui accident rutier care s-a produs pe"/>
  </head>
  <body>
    <article>
      <h1>Grav accident în județul Cluj. Un tânăr de 24 de ani a ajuns la spital în urma impactului</h1>
      <address><time datetime="2019-11-25T06:53:14+00:00">25 Nov 2019, 06:53</time> by <a rel="author">Alexandru C.</a></address>
      <p>
        <b>O autospecială cu modul de descarcerare și un echipaj SAJ au fost alertate în cursul acestei dimineți, ca urmare a unui accident rutier care s-a produs pe raza localității Urișor, în jurul orei 7.40.</b>
      </p>
      <p>Pompierii sosiți de urgență la locul evenimentului au găsit două autoturisme avariate și ocupanții ieșiți din acestea. Un tânăr de 24 de ani a fost consultat de către echipajul SAJ și a fost transportat la spital, cu traumatisme la nivelul capului, conștient și cooperant.</p>
      <p>Pompierii au sprijinit acordarea primului ajutor pentru persoanele implicate în accident și au asigurat măsuri pentru siguranța salvatorilor și a persoanelor implicate în eveniment. Accidentul a avut loc pe DN1C. Din primele cercetări a rezultat că a fost vorba despre o depășire neregulamentară.</p>
      <figure>
        <img src="https://www.cancan.ro/wp-content/uploads/2019/11/91804b3f-1716-4507-9c75-810c853c5522-1024x768.jpg"/>
      </figure>
    </article>
  </body>
</html>