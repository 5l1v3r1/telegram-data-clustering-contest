<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780239/%D8%A7%D9%BE%D9%84%DB%8C%DA%A9%DB%8C%D8%B4%D9%86-%D8%AA%D8%B4%D8%AE%DB%8C%D8%B5-%DA%86%D9%87%D8%B1%D9%87-%D9%81%DB%8C%D8%B3-%D8%A8%D9%88%DA%A9-%D8%A8%D8%B1%D8%A7%DB%8C-%D8%B4%D9%86%D8%A7%D8%B3%D8%A7%DB%8C%DB%8C-%DA%A9%D8%A7%D8%B1%D9%85%D9%86%D8%AF%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T06:40:25+00:00"/>
    <meta property="og:title" content="اپلیکیشن تشخیص چهره فیس بوک برای شناسایی کارمندان"/>
    <meta property="og:description" content="فیس بوک از تولید یک اپلیکیشن تشخیص چهره خبر داده که از آن برای شناسایی و تایید هویت کارمندان این شرکت استفاده می شود."/>
  </head>
  <body>
    <article>
      <h1>اپلیکیشن تشخیص چهره فیس بوک برای شناسایی کارمندان</h1>
      <address>
        <time datetime="2019-11-25T06:40:25+00:00">25 Nov 2019, 06:40</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از انگجت، در شرایطی که برای استفاده از برنامه های تشخیص چهره اشتیاق زیادی در دنیای فناوری وجود دارد، برخی شرکت ها قصد دارند از آن استفاده های امنیتی و اطلاعاتی به عمل آورند.</p>
      <p>فیس بوک از جمله این شرکت هاست که یک اپلیکیشن تلفن همراه داخلی تولید کرده که مجهز به فناوری شناسایی چهره بوده و می تواند کارکنان این شرکت و دوستان آنها را شناسایی کند. زمان دقیق تولید اپلیکیشن یادشده مشخص نیست، ولی منابع مطلع می گویند این کار بین سال های ۲۰۱۵ تا ۲۰۱۶ انجام شده است.</p>
      <p>برای استفاده از این اپلیکیشن تنها کافی است گوشی با دوربین فعال شده در برابر چهره فرد مورد نظر قرار بگیرد و با این کار هویت وی شناسایی می شود. برنامه یادشده می تواند به سرعت تمام کارکنان فیس بوک را با دقت بالایی بشناسد.</p>
      <p>این اقدام فیس بوک پیش از این جنجال آفرین شده و گفته می شود تعدادی از کارکنان این شرکت به علت جمع آوری اطلاعات شخصی خود از طریق همین اپلیکیشن بدون کسب اجازه و تایید، از فیس بوک شکایت کرده اند.</p>
    </article>
  </body>
</html>