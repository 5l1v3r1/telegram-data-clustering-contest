<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247170/firea-dupa-alegeri-avem-nevoie-de-o-noua-viziune-nu-neaparat-de-o-noua-conducere.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T06:33:01+00:00"/>
    <meta property="og:title" content="Gabriela Firea, dupa alegeri: Avem nevoie de o noua viziune, nu neaparat de o noua conducere"/>
    <meta property="og:description" content="PSD nu are nevoie neaparat de o noua conducere, ci de o noua viziune, a declarat duminica seara presedintele interimar al PSD Bucuresti, Gabriela Firea."/>
  </head>
  <body>
    <article>
      <h1>Gabriela Firea, dupa alegeri: Avem nevoie de o noua viziune, nu neaparat de o noua conducere</h1>
      <address>
        <time datetime="2019-11-25T06:33:01+00:00">25 Nov 2019, 06:33</time>
      </address>
      <p>
        <b>PSD nu are nevoie neaparat de o noua conducere, ci de o noua viziune, a declarat duminica seara presedintele interimar al PSD Bucuresti, Gabriela Firea.</b>
      </p>
      <p>"Ne-am fi dorit un scor mai bun, un scor mai mare, dar le multumim tuturor romanilor care au votat, in general, care au votat cu PSD, peste 3 milioane de romani si vom face o analiza sa vedem ce s-a gresit, cum s-a gresit, cum putem indrepta si cum reface legatura, atat cu electoratul nostru de baza, cat si cu ceilalti romani care ne-au votat in anii trecuti si acum nu ne-au mai votat", a spus Gabriela Firea, la plecarea de la sediul PSD.</p>
      <p>Intrebata cine va deconta rezultatul obtinut, ea a precizat: "Noi toti, (...) nu trebuie sa fie un singur vinovat, am muncit cu totii, acesta a fost rezultatul".</p>
      <p>"Romanii au intotdeauna dreptate, votantii au intotdeauna dreptate, nu trebuie sa fim suparati pe cetateni pentru ca stiu ce au facut, chiar daca, sa spunem asa, avem lacrimi in suflet pentru scor, nu trebuie sa ne suparam pe romani, pentru ca ei stiu de ce au votat asa", a completat Firea.</p>
      <p>Intrebata daca are nevoie PSD de o noua conducere, aceasta a spus: "Nu neaparat de o noua conducere, pentru ca avem o conducere statutar aleasa in urma unui congres, avem nevoie de o noua viziune, de indreptarea greselilor si erorilor pe care le-am facut noi toti. Trebuie sa ne adunam, sa spunem sincer ce gandim, atunci cand un coleg de-al nostru are o idee poate mai revolutionara sa nu-l mai inabusim, cum au fost CEx-uri in care <b>mai veneam cativa dintre noi sa facem anumite propuneri de imbunatatire a activitatii partidului si eram izolati sau dati afara</b>".</p>
      <p>Ea a precizat ca in perioada de cand Viorica Dancila a preluat partidul astfel de lucruri nu s-au intamplat, din contra, <b>a fost "prea multa democratie".</b></p>
      <p>Intrebata daca ea crede ca Vioricai Dancila ii va fi ceruta demisia din functie in sedinta CEx, Firea a punctat: "Doar 5 judete au indeplinit target-ul, peste 50%, cine sa-i ceara demisia doamnei Dancila, reprezentantii celor 5 judete care au indeplinit target-ul, restul au fost sub 50%. Nu cred in asa ceva".</p>
      <p>"Repet, eu sper sa ne intalnim saptamana aceasta (...) si sa recunoastem cinstit si onest ce s-a gresit in relatia cu electoratul nostru, sa nu ne mai ascundem dupa tot felul de subterfugii si sa reformam acolo unde trebuie reformat si, in special, sa refacem legatura cu electoratul nostru, sa ne recunoastem greselile si macar o data pentru totdeauna sa nu le mai repetam. Din punctul meu de vedere, doar a schimba niste oameni cu alti oameni, dar a nu modifica in substanta si in esenta felul de a se exprima si de a comunica si de actiona al partidului ar fi o mare greseala. Noi nu stam atat de prost la capitolul resurse umane, ci am stat deficitar la anumite actiuni si la anumite mesaje pe care le-am transmis catre electorat", a afirmat liderul PSD.</p>
      <p>Fiind intrebata daca PSD plateste astazi pretul ca l-a mentinut pe Liviu Dragnea prea mult in fruntea partidului, Firea a replicat: "Probabil, sunt mai multe cauze si acestea trebuie sa fie analizate".</p>
      <footer>Sursa foto: Shutterstock</footer>
    </article>
  </body>
</html>