<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/25/society/giryonis-meta-tis-10-anoigoun-ta-sxoleia-stin-attiki/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-25T06:40:34+00:00"/>
    <meta property="og:title" content="«Γηρυόνης»: Μετά τις 10 ανοίγουν τα σχολεία στην Αττική"/>
    <meta property="og:description" content="Τα σχολεία σε όλο το Λεκανοπέδιο με εντολή του Περιφερειάρχη Αττικής Γ. Πατούλη, θα παραμείνουν κλειστά μέχρι τις 10 το πρωί"/>
  </head>
  <body>
    <article>
      <h1>«Γηρυόνης»: Μετά τις 10 ανοίγουν τα σχολεία στην Αττική</h1>
      <h2>Τα σχολεία σε όλο το Λεκανοπέδιο με εντολή του Περιφερειάρχη Αττικής Γ. Πατούλη, θα παραμείνουν κλειστά μέχρι τις 10 το πρωί</h2>
      <address><time datetime="2019-11-25T06:40:34+00:00">25 Nov 2019, 06:40</time> by <a rel="author">ΤοΒΗΜΑ Team</a></address>
      <p>Κλειστά θα είναι τα σχολεία σε όλο το Λεκανοπέδιο της Αττικής έως τις 10 το πρωί σύμφωνα με ενημέρωση από την Περιφέρεια Αττικής.</p>
      <p>Λόγω της κακοκαιρίας που σαρώνει όλη τη χώρα και τις τελευταίες ώρες και την Αττική, τα σχολεία σε όλο το Λεκανοπέδιο με εντολή του Περιφερειάρχη Αττικής Γ. Πατούλη, θα παραμείνουν κλειστά μέχρι τις 10 το πρωί.</p>
      <p>
        <a href="https://www.in.gr/2019/11/24/greece/eirini-agapidaki-poia-einai-nea-syntonistria-gia-ta-asynodeyta-prosfygopoula/">Ειρήνη Αγαπηδάκη: Ποια είναι η νέα Συντονίστρια για τα ασυνόδευτα προσφυγόπουλα</a>
      </p>
      <p>Ο Περιφερειάρχης Αττικής σε νεότερες δηλώσεις στις 7.30 το πρωί στην τηλεόραση του ΣΚΑΪ υπογράμμισε ότι θα επανεκτιμηθεί η κατάσταση στην Αττική προκειμένου να αποφασιστεί εάν τα σχολεία θα παραμείνουν κλειστά και μετά τις 10 το πρωί.</p>
      <p>Όπως τόνισε είναι σε διαρκή επικοινωνία με μετεωρολόγους από την ΕΜΥ προκειμένου να υπάρχει εικόνα για το πως θα εξελιχθούν τα καιρικά φαινόμενα τις επόμενες ώρες στην Αττική.</p>
      <p>Στο μεταξύ, κλειστά θα παραμείνουν σήμερα τα σχολεία στην Πιερία, όπου τις τελευταίες ώρες το κύμα κακοκαιρίας που πλήττει τη χώρα, προκάλεσε πλημμυρικά φαινόμενα.</p>
      <p>Κλειστά θα μείνουν σήμερα σχολεία, παιδικοί σταθμοί και ΚΔΑΠ στον δήμο Αριστοτέλη Χαλκιδικής, μετά τα προβλήματα κακοκαιρίας των προηγούμενων 24ωρων. Πάντως, στον νόμο Χαλκιδικής δεν αναφέρθηκαν μέχρι στιγμής προβλήματα από το νέο κύμα κακοκαιρίας.</p>
      <p>
        <a href="https://www.tovima.gr/2019/11/24/politics/kouiz-ergatopateron/">Κουίζ… εργατοπατέρων</a>
      </p>
    </article>
  </body>
</html>