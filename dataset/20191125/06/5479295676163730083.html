<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/est/san-bonifacio/rapinate-in-casa-con-una-pistola-ora-non-vogliono-pi%C3%B9-vivere-qui-1.7798318"/>
    <meta property="og:site_name" content="L'Arena"/>
    <meta property="article:published_time" content="2019-11-25T06:25:45+00:00"/>
    <meta property="og:title" content="Rapinate in casa con una pistola «Ora non vogliono più vivere qui»"/>
    <meta property="og:description" content="."/>
  </head>
  <body>
    <article>
      <h1>Rapinate in casa con una pistola <br/>«Ora non vogliono più vivere qui»</h1>
      <address><time datetime="2019-11-25T06:25:45+00:00">25 Nov 2019, 06:25</time> by <a rel="author">Paola Dalli Cani</a></address>
      <p>Terrore all’ora di cena: armati di pistola, spranga e una bomboletta di <b>spray urticante</b> tre malviventi piombano in casa e tengono ostaggio per venti minuti madre e figlia. È la sintesi della drammatica esperienza che sabato sera, in via Negri a <b>Locara di San Bonifacio</b>, ha visto protagoniste <b>una donna di 55 anni e la figlia di 26 con problemi cardiaci</b>, che alla fine di tutto è svenuta.</p>
      <p><a href="https://www.larena.it/home/video/news/rapina-a-locara-1.7799693?ot=it.athesis.pagelayout.EmptyPageLayout.ot">IL VIDEO del racconto del capofamiglia</a>: <b>«Mia moglie e mia figlia hanno preso un grandissimo spavento, ora non vogliono più vivere in questa casa»</b></p>
      <p>I tre uomini avevano <b>accento dell'Est Europa</b> e dopo aver preso soldi e gioielli delle due donne, volevano sapere dov'era la cassaforte. La madre ha detto di non saperlo e quindi gli uomini hanno cominciato a cercare, tenendo in ostaggio le due donne per venti minuti.</p>
      <p>Il fatto avviene proprio a pochi giorni dal  Comitato per l’ordine pubblico e la sicurezza nell’Est veronese, che il prefetto Donato Cafagna ha voluto si tenesse a San Bonifacio.</p>
      <p>Ampi servizi su L'Arena in edicola</p>
      <related>
        <a href="https://www.larena.it/home/video/news/rapina-a-locara-1.7799693?ot=it.athesis.pagelayout.EmptyPageLayout.ot"/>
      </related>
    </article>
  </body>
</html>