<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-dsns-pogirshennya-pogody/30290352.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-25T06:28:22+00:00"/>
    <meta property="og:title" content="ДСНС попереджає про погіршення погодних умов на частині території України"/>
    <meta property="og:description" content="Державна служба України з надзвичайних ситуацій попереджає про погіршення погодних умов на частині території України. «За прогнозами Українського гідрометцентру, вранці 25 листопада в більшості захі"/>
  </head>
  <body>
    <article>
      <h1>ДСНС попереджає про погіршення погодних умов на частині території України</h1>
      <address>
        <time datetime="2019-11-25T06:28:22+00:00">25 Nov 2019, 06:28</time>
      </address>
      <p>Державна служба України з надзвичайних ситуацій <a href="https://www.dsns.gov.ua/ua/Ostanni-novini/101393.html">попереджає</a> про погіршення погодних умов на частині території України.</p>
      <p>«За прогнозами Українського гідрометцентру, вранці 25 листопада в більшості західних областей ожеледь, туман, видимість 200–500 метрів (I рівень небезпечності, жовтий)», – ідеться в повідомленні рятувальників.</p>
      <p>Український гідрометцентр раніше <a href="https://www.radiosvoboda.org/a/news-pogoda-u-ponedilok/30289211.html">попереджав</a>, що вдень 25 листопада температура підніметься до 2–5 градусів тепла на більшій частині території, окрім Київщини, Житомирщини, Чернігівщини, Харківщини, Полтавщини, Сумщини та Кіровоградської області – там буде холодніше.</p>
      <p>Теплими «винятками» будуть Закарпаття і Крим – там удень повітря прогріватиметься подекуди до 10 градусів тепла.</p>
      <p>Потепління та опади синоптики прогнозують з 28 листопада.</p>
    </article>
  </body>
</html>