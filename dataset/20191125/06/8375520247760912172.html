<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/science/82-richna-ukrajinka-vivchila-movu-u-zrilomu-vici-ta-napisala-radiodiktant-bez-pomilok-642152.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T06:11:21+00:00"/>
    <meta property="og:title" content="82-річна українка вивчила мову у зрілому віці та написала радіодиктант без помилок"/>
    <meta property="og:description" content="Радіодиктант для жінки став першим, вона побачила на телеканалі початок диктанту і приєдналась до нього"/>
  </head>
  <body>
    <article>
      <h1>82-річна українка вивчила мову у зрілому віці та написала радіодиктант без помилок</h1>
      <address>
        <time datetime="2019-11-25T06:11:21+00:00">25 Nov 2019, 06:11</time>
      </address>
      <h4>Радіодиктант для жінки став першим, вона побачила на телеканалі початок диктанту і приєдналась до нього</h4>
      <p>Тамара Щербань — 82-річна пенсіонерка родом із Дніпропетровщини, яка вивчила українську мову вже у зрілому віці, — написала радіодиктант без помилок.</p>
      <p>Про це передає «<a href="http://ukr.radio/news.html?newsID=91797&amp;fbclid=IwAR1Ot6WbM8zC-dvPbROVwwzvbUDyi0F3xMp9z4vk_BszB7r-lUVJeq1qEbE">Українське радіо</a>».</p>
      <p>«Батьки мне цілеспрямовано віддали в російську школу, тому що час був такий і тоді на все це містечко була одна українська школа, а в нашій школі був лише один урок української мови. Але все-таки, дещо я чула від дідуся, від сусідів. Мені було абсолютно не важко, можливо у мене якась просто здібність до цього є. Мені здається, що якби я жила десь в іншому мовному середовищі, то я б з легкістю опанувала іншу мову... Що ж поганого в тому, щоб знати кілька мов? Мене зараз вже навіть дратують російськомовні канали, хоча я абсолютно толерантна до всіх. Та я все-таки, мабуть, абсолютна українка, — говорить пані Тамара.</p>
      <p>Радіодиктант для неї став першим, жінка мешкає одна і побачила на каналі UA Перший початок диктанту, приєдналась до нього хвилин за 10 до початку. Диктант жінка написала практично без помилок.</p>
      <p>Лист з диктантом вона не надсилала, адже не має технічних можливостей для цього і поки не опанувала інтернет.</p>
      <p>Наступного року вона обіцяє також писати радіодиктант та відправить його засобами інтернет-зв’язку на перевірку.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F100000696044748%2Fvideos%2F2823803860986121%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Раніше стало відомо, <a href="https://glavcom.ua/news/stalo-vidomo-skilki-uchasnikiv-bez-pomilok-napisali-diktant-nacionalnoji-jednosti-640778.html">скільки учасників без помилок написали диктант національної єдності</a>.</p>
      <related>
        <a href="https://glavcom.ua/digest/pyat-priyomiv-yaki-dopomozhut-vivchiti-ukrajinsku-movu-641644.html"/>
        <a href="https://glavcom.ua/news/posol-jes-obicyaje-za-rik-doskonalo-vivchiti-ukrajinsku-641155.html"/>
        <a href="https://glavcom.ua/columns/tmarusyk/ze-komanda-zrobila-chergoviy-vorozhiy-do-ukrajinskoji-movi-krok-640636.html"/>
      </related>
    </article>
  </body>
</html>