<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/eaters-boekt-tegen-hijs-tweede-zege-van-weekend"/>
    <meta property="og:site_name" content="1limburg"/>
    <meta property="article:published_time" content="2019-11-25T06:20:49+00:00"/>
    <meta property="og:title" content="Eaters boekt tegen Hijs tweede zege van weekend"/>
    <meta property="og:description" content="Na een 4-0 overwinning op Chiefs Leuven heeft Microz Eaters Limburg zondag ook Cairox Hijs Hokij Den Haag op de pijnbank gelegd."/>
  </head>
  <body>
    <article>
      <h1>Eaters boekt tegen Hijs tweede zege van weekend</h1>
      <h2>Na een 4-0 overwinning op Chiefs Leuven heeft Microz Eaters Limburg zondag ook Cairox Hijs Hokij Den Haag op de pijnbank gelegd.</h2>
      <address><time datetime="2019-11-25T06:20:49+00:00">25 Nov 2019, 06:20</time> by <a rel="author">Sem Caelen</a></address>
      <p>De Hagenaars werden in Glanerbrook met 6-2 geklopt.</p>
      <p><b>Droomstart</b><br/>Eaters kende een droomstart, want na amper zes minuten ijshockey stond het al 2-0 voor de formatie van Andy Tenbult. Beide keren was Mitch Koumans de schutter en beide keren was Eetu Moksunen de aangever.</p>
      <p><b>Lees ook:</b> <a href="https://www.1limburg.nl/eaters-verslaat-leuven-met-4-0">Eaters verslaat Leuven met 4-0</a></p>
      <p><b>Terug in de wedstrijd</b><br/>Aan het eind van de eerste periode werd het ook 3-0 voor Eaters, door een powerplaytreffer van Yann Turcotte. Joey Oosterveld bracht niet veel later Hijs weer terug in de wedstrijd, door de 3-1 tegen de touwen te schieten.</p>
      <p><b>Marge weer twee</b><br/>De spanning kwam helemaal terug in het duel toen Alan van Bentem vroeg in de tweede periode de 3-2 voor zijn rekening nam. Nog voor het verstrijken van die tweede periode was de marge echter alweer twee, door een goal van Tom Marx.</p>
      <p><b>Slotakkoord</b><br/>In de derde periode kwam Eaters niet meer in de problemen. Sterker nog, de ploeg uit Geleen slaagde er nog in de score uit te breiden. Vadim Gyesbreghs scoorde in een powerplaysituatie de 5-2, waarna het slotakkoord voor Marx was: 6-2.</p>
    </article>
  </body>
</html>