<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/utolso-vacsorak-csokifagyit-habzsolt-szivrohama-elott-elvis/187264"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-25T06:30:00+00:00"/>
    <meta property="og:title" content="Utolsó vacsorák – Csokifagyit habzsolt szívrohama előtt Elvis"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Utolsó vacsorák – Csokifagyit habzsolt szívrohama előtt Elvis</mark>
      </h1>
      <address><time datetime="2019-11-25T06:30:00+00:00">25 Nov 2019, 06:30</time> by <a rel="author">BoBe</a></address>
      <p>
        <b>Mit enne, ha tudná, hogy az lesz életében az utolsó étkezése? A szendvicset befaló John Lennon vagy a főtt tojást evő Kennedy elnök persze nem tudta, ám volt, aki igen. </b>
        <b>Mit enne, ha tudná, hogy az lesz életében az utolsó étkezése? A szendvicset befaló John Lennon vagy a főtt tojást evő Kennedy elnök persze nem tudta, ám volt, aki igen.</b>
      </p>
      <h3>Kennedy két főtt tojása</h3>
      <p>Egy texasi szállodában reggelizett John F. Kennedy 1963. november 22-én. Kávét és narancslevet ivott, két főtt tojást evett pirítóssal és lekvárral, mielőtt Dallasba repült: hivatalos volt oda egy ebédre, de fél órával korábban végeztek vele.</p>
      <figure>
        <img src="http://media.borsonline.hu/cikk/20/192881/gallery-picture/645w/2033363_john-f-kennedy-afp.jpg"/>
        <figcaption>© AFP</figcaption>
      </figure>
      <h3>Kagylót evett Diana</h3>
      <p>Londoni útját változtatta meg a hercegné, hogy egy napot Párizsba tölthessen. A Ritz hotellánc híres éttermében vacsorázott, szemtanúk szerint tenger gyümölcseit kért, ugyanakkor mások állítják, hogy gombás-spárgás omlettet rendelt. A vacsora után próbált eltűnni a fotósok elől, a többi pedig történelem, az autóbalesete után Diana a kórházban halt meg 1997. augusztus 31-én.</p>
      <figure>
        <img src="http://media.borsonline.hu/cikk/20/192881/gallery-picture/645w/2033353_diana-afp.jpg"/>
        <figcaption>© AFP</figcaption>
      </figure>
      <h3>Steaket kért Hemingway</h3>
      <p>Az Öreg halász és a tenger szerzője, Ernest Hemingway súlyos depresszióban szenvedett, a kezelések sem voltak rá hatással. Ma már valószínű, előre eltervezte halálát, 1961. július 2-án azt evett, amit mindig imádott, New York-i steaket sült burgonyával, Cézár salátával. Ezután fejbe lőtte magát.</p>
      <figure>
        <img src="http://media.borsonline.hu/cikk/20/192881/gallery-picture/645w/2033361_-hemingway-afp.jpg"/>
        <figcaption>© AFP</figcaption>
      </figure>
      <h3>Hitler spagettije</h3>
      <p>A náci diktátorban 1945. április 30-án tudatosult, hogy elvesztette a háborút. Bunkerében spagettit evett paradicsomos mártással, egyesek szerint lasagne-t. Megtiltotta, hogy Berlin szóba kerüljön az asztalnál, a kutyatenyésztésről és a rúzsok készüléséről folyt a szó. Hitler és az alig 40 órája feleségül vett Eva Braun együtt tűntek el a szobájukba, ahonnan többet nem jöttek ki.</p>
      <h3>Igazi ínyenc volt Lincoln</h3>
      <p>Szarvashúsból készült álteknőslevest, Virginia szárnyast sült gesztenyés töltelékkel, sült jamgyökérrel és karfiolos sajtmártással evett Abraham Lincoln amerikai elnök vacsorára, 1865. április 14-én. Miután végzett menüjével, elindult a Ford Színházba, ahol lelőtték.</p>
      <figure>
        <img src="http://media.borsonline.hu/cikk/20/192881/gallery-picture/645w/2033355_abraham-lincoln-afp.jpg"/>
        <figcaption>© AFP</figcaption>
      </figure>
      <h3>Csirkét akart Szaddám</h3>
      <p>Az utolsó kívánság jogán kérte kedvenc ételét a néhai iraki diktátor 2006. december 30-án. A főtt csirke és rizs után Huszein kedvenc italát szolgálták fel: több csésze forró mézes vizet.</p>
      <h3>Sietve evett Lennon</h3>
      <p>1980. december 8-án a New York-i stúdióba sietett John Lennon, marhahúsos szendvicset falt be útközben. Lelkes és jókedvű volt, mert akkor tudta meg, hogy Double Fantasy című album platinalemez lett. Yoko Ono szeretett volna megállni valahol vacsorázni, de Lennon inkább haza akart menni ötéves fiához. A gyilkos hirtelen tűnt fel a háta mögött, öt lövést eresztett a legendás beatle hátába.</p>
      <figure>
        <img src="http://media.borsonline.hu/cikk/20/192881/gallery-picture/645w/2033359_john-lennon-afp.jpg"/>
        <figcaption>© AFP</figcaption>
      </figure>
      <h3>Fagyi és drogok</h3>
      <p>Négy gombóc csokis fagylaltot, majd hat csokoládés sütit habzsolt be élete utolsó reggelén Elvis Presley. Előző éjszaka egy percet sem aludt. A reggeli után elnyomta az álom, de pár óra múlva szívrohamot kapott. Állítólag több fájdalomcsillapító és legalább tízféle másik szer volt a szervezetében, de hogy pontosan mibe halt bele, még évekig titok: a boncolási anyagot 2027-ig titkosították.</p>
      <figure>
        <img src="http://media.borsonline.hu/cikk/20/192881/gallery-picture/645w/2033357_elvis-northfoto.jpg"/>
        <figcaption>© Northfoto</figcaption>
      </figure>
      <blockquote><b>Kenyér és bor </b><br/>Az utolsó vacsora Jézusnak és tizenkét apostolának utolsó közös pászkavacsorája a Jézus elfogatását és keresztre feszítését megelőző estén. A vacsorára Jeruzsálemben, egy ház „berendezett emeleti termében” került sor. A Biblia szerint Jézus ekkor mondta a kenyérre és borra, hogy az az ő teste és vére.</blockquote>
    </article>
  </body>
</html>