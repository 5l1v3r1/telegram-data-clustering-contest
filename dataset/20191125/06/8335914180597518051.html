<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/kakvo-se-e-sluchilo-vyv-vlaka-i-kakvo-e-systoianieto-na-momicheto-6102490"/>
    <meta property="og:site_name" content="Vesti"/>
    <meta property="article:published_time" content="2019-11-25T06:59:00+00:00"/>
    <meta property="og:title" content="Какво е състоянието на намушканото момиче, нападателят е в психиатрия"/>
    <meta property="og:description" content="20-годишното момиче, което бе намушкано във влака, е добре, но има психологическа травма"/>
  </head>
  <body>
    <article>
      <h1>Какво е състоянието на намушканото момиче, нападателят е в психиатрия</h1>
      <h2>20-годишното момиче, което бе намушкано във влака, е добре, но има психологическа травма</h2>
      <address><time datetime="2019-11-25T06:59:00+00:00">25 Nov 2019, 06:59</time> by <a rel="author">Виолета Русенова</a></address>
      <aside>
        <a href="https://vbox7.com/emb/external.php?vid=1686b00d4e&amp;autoplay=1">Видео</a>
      </aside>
      <p>„Състоянието на намушканото във влак момиче е стабилно. Има обаче сериозна психологическа травма”. Това заяви д-р Георги Арабаджиев от УМБАЛ „Проф. д-р Стоян Киркович”, Стара Загора пред „Здравей, България” по <a href="https://nova.bg/news/view/2019/11/25/269640/%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%BD%D0%B0%D0%BC%D1%83%D1%88%D0%BA%D0%B0%D0%BD%D0%BE%D1%82%D0%BE-%D0%B2%D1%8A%D0%B2-%D0%B2%D0%BB%D0%B0%D0%BA-%D0%BC%D0%BE%D0%BC%D0%B8%D1%87%D0%B5-%D0%B5-%D1%81%D1%82%D0%B0%D0%B1%D0%B8%D0%BB%D0%BD%D0%BE">NOVA</a>.</p>
      <p>В неделя 20-годишно момиче пострада, след като беше намушкана в нощния влак Пловдив-Варна. Една от версиите е, че до нападението се е стигнало след спор. Извършителят е на 21 години и вече е задържан. Той намушкал момичето и скочил от влака, но пътници го спрели. </p>
      <p>„Нападението е станало около 02:00 ч. през нощта. Свидетели няма – в купето са били само жертвата и нападателят. От събраните доказателства няма данни двамата да са се познавали. Момчето не е криминално проявен”, каза още директорът на ОД на МВР–Стара Загора Стоян Стоянов.</p>
      <p>В купето са били само двамата, не са се познавали. Той притеснявал момичето, тя извадила нож, но той я намушкал. </p>
      <p>
        <a href="https://www.vesti.bg/bulgaria/napadnaha-s-nozh-pytnik-vyv-vlaka-sofiia-burgas-6097277">Нападнаха с нож пътник във влака София-Бургас</a>
      </p>
      <p>
        <a href="https://www.vesti.bg/bulgaria/zhenaprobola-myzha-v-gyrdite-sled-skandal-vyv-vlaka-6088837">Намушкаха човек във влак, той почина</a>
      </p>
      <p>„Извършителят е задържан за 24 часа. Той е освидетелстван и е настанен в държавна психиатрична болница. Там ще му бъде изготвена експертиза. По тези причини не е привлечен до момента към наказателна отговорност”, поясни Дичо Атанасов, окръжен прокурор на Стара Загора.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
    </article>
  </body>
</html>