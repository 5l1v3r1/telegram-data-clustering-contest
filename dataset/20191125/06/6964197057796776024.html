<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://smartmania.cz/xiaomi-testuje-uzitecnou-funkci-pokud-se-osvedci-objevi-se-v-miui-11/"/>
    <meta property="og:site_name" content="SMARTmania.cz"/>
    <meta property="article:published_time" content="2019-11-25T06:00:14+00:00"/>
    <meta property="og:title" content="Xiaomi testuje užitečnou funkci. Pokud se osvědčí, objeví se v MIUI 11"/>
    <meta property="og:description" content="Čitelnost displeje na přímém světle je oříšek, který trápí nejeden smartphone. V Xiaomi jsou si tohoto problému vědomi, a proto se jej rozhodlo vyřešit v"/>
  </head>
  <body>
    <article>
      <h1>Xiaomi testuje užitečnou funkci. Pokud se osvědčí, objeví se v MIUI 11</h1>
      <address><time datetime="2019-11-25T06:00:14+00:00">25 Nov 2019, 06:00</time> by <a rel="author" href="https://smartmania.cz/author/michael-chrobok/" target="_blank">Michael Chrobok</a></address>
      <p>Čitelnost displeje na přímém světle je oříšek, který trápí nejeden smartphone. V Xiaomi jsou si tohoto problému vědomi, a proto se jej rozhodlo vyřešit v rámci svého systému MUIU s pořadovým číslem 11. V rámci své nadstavby přidá speciální „sluneční řežím“, který zvýší jas displeje na maximum i v případě, kdy je vypnutý automatický jas.</p>
      <figure>
        <img src="https://smartmania.cz/wp-content/uploads/2019/11/MIUI_11_data.jpg.pagespeed.ce.MH47GFpU5y.jpg"/>
        <figcaption>Plánovaná data vypouštění MIUI 11 pro jednotlivá zařízení</figcaption>
      </figure>
      <p>Režim se aktivuje ve chvíli, kdy se telefon dostane na přímé světlo. Podle serveru Xda-developers se režim aktivuje, jakmile světlo překročí hodnotu 12 000 lux po dobu 5 sekund. Na původní hodnotu se pak vrátí ve chvíli, kdy okolní světlo klesne pod 12 000 lux za 2 sekundy. Tato funkce je obdobná režimu vysokého jasu, který je aktivován v případě, že využíváte automatické přizpůsobení jasu.</p>
      <figure>
        <img src="https://smartmania.cz/wp-content/uploads/2019/11/sunlight_mode.jpg"/>
      </figure>
      <h3>Maximální jas i při vypnutém automatickém přizpůsobení</h3>
      <p>Jediný zásadní rozdíl je v tom, že určení nového režimu potěší ty uživatele, kteří jsou zarytí odpůrci automatického přizpůsobení jasu displeje. Je nicméně sympatické, že Xiaomi myslí i na takovéto detaily. Čínský gigant zatím funkci testuje (objevila se v testovacím sestavení MIUI 11 pro Redmi K20) a není jisté, zda se dočkáme nasazení do ostrého provozu. MIUI 11 se v těchto dnech <a href="https://smartmania.cz/xiaomi-uvolnilo-miui-11-pro-dalsich-16-telefonu-je-mezi-nimi-i-ten-vas/">postupně dostává</a> do zařízení od Xiaomi.</p>
    </article>
  </body>
</html>