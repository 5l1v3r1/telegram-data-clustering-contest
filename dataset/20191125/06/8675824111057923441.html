<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/india-7th-congestive-win-in-test-virat-kohli-break-record-of-ms-dhoni-143548"/>
    <meta property="og:site_name" content="Wah Cricket"/>
    <meta property="article:published_time" content="2019-11-25T06:22:11+00:00"/>
    <meta property="og:title" content="कप्तानी में विराट कोहली के नाम हुआ एक और मुकाम, धोनी को पछाड़ा"/>
    <meta property="og:description" content="विराट कोहली की कप्तानी में भारतीय टीम 33 टेस्ट जीत चुकी है. विराट कोहली अब टेस्ट क्रिकेट के सबसे कामयाब कप्तानों में शुमार हो चुके हैं."/>
  </head>
  <body>
    <article>
      <h1>कप्तानी में विराट कोहली के नाम हुआ एक और मुकाम, धोनी को पछाड़ा</h1>
      <h2>विराट कोहली की कप्तानी में भारतीय टीम 33 टेस्ट जीत चुकी है. विराट कोहली अब टेस्ट क्रिकेट के सबसे कामयाब कप्तानों में शुमार हो चुके हैं.</h2>
      <address>
        <time datetime="2019-11-25T06:22:11+00:00">25 Nov 2019, 06:22</time>
      </address>
      <p><b>IND Vs BAN:</b> टीम इंडिया ने बांग्लादेश को दो टेस्ट की सीरीज में 2-0 से मात दी है. इस जीत के साथ ही कप्तान कोहली अपने नाम एक और बड़ा रिकॉर्ड नाम करने में कामयाब हो गए. कोहली अपनी कप्तानी में भारत को लगातार चौथी बार पारी के अंतर से टेस्ट मैच में जीत दिलाने वाले विराट कोहली ने एक और उपलब्धि अपने नाम कर ली है.</p>
      <p>भारत ने ईडन गार्डन्स स्टेडियम में खेले गए अपने पहले दिन-रात के टेस्ट मैच में रविवार को बांग्लादेश को एक पारी और 46 रनों से हरा दिया. इसके साथ भारत ने दो मैचों की सीरीज 2-0 से अपने नाम कर ली. उसने इंदौर में खेले गए पहले टेस्ट मैच में भी बांग्लादेश को एक पारी और 130 रनों से हराया था. घर में भारत की यह लगातार 12वीं सीरीज जीत है.</p>
      <p>
        <b>लगातार सातवीं जीत</b>
      </p>
      <p>कप्तान के रूप में कोहली की यह अब तक की 33वीं और लगातार सातवीं टेस्ट जीत है. कोहली ने इसके साथ ही पूर्व कप्तान महेंद्र सिंह धोनी के लगातार छह टेस्ट मैचों में जीत दर्ज करने के रिकॉर्ड को पीछे छोड़ दिया है. भारत ने 2013 में धोनी की कप्तानी में आस्ट्रेलिया के खिलाफ चार और वेस्टइंडीज के खिलाफ दो टेस्ट मैच जीते थे.</p>
      <p>
        <a href="https://www.wahcricket.com/news/icc-world-test-championship-points-table-india-top-with-a-massive-lead-143542">
          <b>ICC World Test चैंपियनशिप प्वाइंट्स टेबल: भारतीय टीम 360 प्वाइंट्स के साथ सबसे ऊपर</b>
        </a>
      </p>
      <p>वहीं, कोहली की कप्तानी में भारत ने एंटिगुआ में वेस्टइंडीज के खिलाफ जीत से शुरुआत की थी और इस विजयी क्रम को दक्षिण अफ्रीका और बांग्लोदश के खिलाफ घरेलू सीरीज में भी कायम रखा. आईसीसी विश्व टेस्ट चैंपियनशिप शुरू होने के बाद से भारत की सात मैचों में यह लगातार सातवीं जीत है. अंकतालिका में भारत के अब 360 अंक हो गए हैं और वह मजबूती से टॉप पर कायम है.</p>
    </article>
  </body>
</html>