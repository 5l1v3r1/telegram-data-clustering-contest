<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149539/video-mourinho-na-tlacovke-vysvetlil-preco-zmenil-nazor-na-trenovanie-tottenhamu"/>
    <meta property="og:site_name" content="Sport7"/>
    <meta property="article:published_time" content="2019-11-25T06:59:24+00:00"/>
    <meta property="og:title" content="VIDEO: Mourinho na tlačovke vysvetlil, prečo zmenil názor na trénovanie Tottenhamu"/>
    <meta property="og:description" content="Nový tréner Tottenhamu Hotspur Jose Mourinho v roku 2015 vyhlásil, že by tento klub nikdy nemohol trénovať z úcty k fanúšikom Chelsea, teda klubu z rovnakého mesta, s ktorým získal dva majstrovské tituly v Premier League. Časy sa však menia a rešpektovaný portugalský kormidelník v priebehu minulého týždňa prevzal žezlo práve u Kohútov. Nie je preto prekvapujúce, že sa ho novinári po prvom zápase na lavičke Spurs spýtali, prečo zmenil názor."/>
  </head>
  <body>
    <article>
      <h1>VIDEO: Mourinho na tlačovke vysvetlil, prečo zmenil názor na trénovanie Tottenhamu</h1>
      <address>
        <time datetime="2019-11-25T06:59:24+00:00">25 Nov 2019, 06:59</time>
      </address>
      <p>Nový tréner Tottenhamu Hotspur <b>Jose Mourinho </b>v roku 2015 vyhlásil, že by tento klub nikdy nemohol trénovať z úcty k fanúšikom Chelsea, teda klubu z rovnakého mesta, s ktorým získal dva majstrovské tituly v Premier League. Časy sa však menia a rešpektovaný portugalský kormidelník v priebehu minulého týždňa prevzal žezlo práve u Kohútov. Nie je preto prekvapujúce, že sa ho novinári po prvom zápase na lavičke Spurs spýtali, prečo zmenil názor.</p>
      <figure>
        <embed-post data-src="https://www.instagram.com/p/B5I9uWun5Dc" data-service="Instagram"/>
      </figure>
      <p><b>,,To bolo predtým, než ma vyhodili (smiech),"</b> reagoval na otázku novinárky, čo sa oproti roku 2015 zmenilo. ,,<b>Tretia šanca by znamenala tretí titul. Keď som prišiel naposledy do Chelsea, tak sme následne vyhrali ligu. To ale nie je teraz podstatné. Aj do Manchestru United som išiel so srdcom a odhodlaním a zamiloval som si to tam. Fanúšikov aj ľudí okolo. Teraz je to zase Tottenham a dúfam, že ľudia budú šťastní. Nikto na svete aktuálne nechce byť s Tottenhamom úspešnejší, než ja."</b></p>
    </article>
  </body>
</html>