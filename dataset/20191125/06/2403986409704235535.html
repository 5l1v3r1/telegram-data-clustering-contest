<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_ternopoli_povinchalis_volonterka_ta_ofitser_zsu_romantichna_istoriya_n1238707"/>
    <meta property="og:site_name" content="24 Канал"/>
    <meta property="article:published_time" content="2019-11-25T06:40:00+00:00"/>
    <meta property="og:title" content="У Тернополі повінчались волонтерка та офіцер ЗСУ: романтична історія"/>
    <meta property="og:description" content="Прямісінько у військовій частині в Тернополі вирішили побратись офіцер Збройних сил України та волонтерка. Вінчав закоханих армійський капелан, а першим молодят вітав командир бригади та знімальна група 24 каналу."/>
  </head>
  <body>
    <article>
      <h1>У Тернополі повінчались волонтерка та офіцер ЗСУ: романтична історія</h1>
      <address><time datetime="2019-11-25T06:40:00+00:00">25 Nov 2019, 06:40</time> by <a rel="author" href="https://24tv.ua/irina_kuninets_tag7212/" target="_blank">Ірина Кунинець</a></address>
      <p>
        <b>Прямісінько у військовій частині в Тернополі вирішили побратись офіцер Збройних сил України та волонтерка. Вінчав закоханих армійський капелан, а першим молодят вітав командир бригади та знімальна група 24 каналу.</b>
      </p>
      <p>Для артилерійської бригади у Тернополі – це був особливий день. Біля штабу частини в бригадній каплиці було вінчання. Обітниці вічного кохання дали капітан Сергій та волонтерка Тетяна.</p>
      <blockquote>Читайте також: <a href="https://24tv.ua/ofis_prezidenta_pokazav_protses_budivnitstva_mostu_v_stanitsi_luganskiy_n1238632">У Зеленського показали, як будувався міст у Станиці Луганській</a></blockquote>
      <p>Першим молодят привітав командир.</p>
      <figure>
        <img src="https://24tv.ua/resources/photos/news/620_DIR/201911/1238707_10226803.jpg?201911163044"/>
        <figcaption>Пару поєднала війна</figcaption>
      </figure>
      <p>Познайомились наречені три роки тому. Сергій шукав людей, які плетуть маскувальні сітки, а Тетяна у Львові саме займалася волонтерством.</p>
      <figure>
        <img src="https://24tv.ua/resources/photos/news/620_DIR/201911/1238707_10226802.jpg?201911163044"/>
        <figcaption>Вінчання волонтерки та військового</figcaption>
      </figure>
      <p>Побратись вони вирішили давно та війна повсякчас вносила свої корективи. І ось довгоочікуваний день нарешті настав.</p>
      <aside>Подивилися, покохалися і вирішили пройти такий довгий шлях. Три роки йшли до цього. Спершу взяли цивільний шлюб, а потім – церковний,<cite>– розповів наречений та капітан Збройних Сил України Сергій Новіков.</cite></aside>
      <p>Тож для того, щоб церемонія вийшла, як задумали, пара чекала, поки їх побратим та військовий капелан повернуться з війни, аби їх повінчати.</p>
      <figure>
        <img src="https://24tv.ua/resources/photos/news/620_DIR/201911/1238707_10226804.jpg?201911163044"/>
        <figcaption>Весілля у військовій частині</figcaption>
      </figure>
      <p>Артилерійська бригада, в якій служить Сергій, кілька днів тому у повному складі без втрат повернулася з Донбасу. То ж в найближчий час подружжя Новікових планує обживатися у Тернополі. Попереду у Сергія ще служба, але чоловік знає — вдома тепер на нього чекає кохана дружина.</p>
      <p><a href="https://24tv.ua/anton_gerashhenko_11_raziv_praviv_sviy_dopis_pro_dtp_z_kuleboyu_n1238852">Антон Геращенко 11 разів правив свій допис про ДТП з Кулебою</a> сьогодні 7041</p>
      <anchor name="comAnch"/>
    </article>
  </body>
</html>