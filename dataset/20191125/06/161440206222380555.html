<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/25/trovato-morto-in-casa-con-una-ferita-alla-testa-si-indaga-per-omi-137-956834.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T06:35:32+00:00"/>
    <meta property="og:title" content="Trovato morto in casa con una ferita alla testa, si indaga per omicidio"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">L'Aquila</h6>
      <h1>Trovato morto in casa con una ferita alla testa, si indaga per omicidio</h1>
      <h2>Il 55enne, Paolo D'Amico, potrebbe essere stato colpito con un corpo contundente</h2>
      <address>
        <time datetime="2019-11-25T06:35:32+00:00">25 Nov 2019, 06:35</time>
      </address>
      <p>Un uomo di 55 anni, Paolo D'Amico, è stato trovato morto con una ferita alla testa nella sua casa in legno in una zona di campagna nel comune aquilano di Barisciano, dove viveva da solo.</p>
      <p>A dare l'allarme ieri pomeriggio sono stati i parenti, che hanno chiamato i carabinieri della caserma di Barisciano.</p>
      <p>Sul posto, insieme ai militari, sono intervenuti anche i i vigili del fuoco e i sanitari del 118, che hanno solo potuto constatare il decesso dell'uomo.</p>
      <p>I rilievi sono stati effettuati dalla Squadra Investigazioni scientifiche del Nucleo Investigativo di L'Aquila</p>
      <p>Per ricostruire la dinamica della morte gli uomini dell'Arma stanno indagando a tutto campo: ogni pista viene battuta, compresa quella dell'omicidio, che sarebbe avvenuto con un colpo alla testa con un corpo contundente, peraltro non ancora ritrovato.</p>
      <p>Nella serata di ieri gli inquirenti hanno anche sentito i parenti più stretti di D'Amico, tra cui il fratello.</p>
      <p>Il 55enne lavorava come operatore ecologico nell'azienda servizi municipalizzati del Comune dell'Aquila.</p>
      <p>Sul suo corpo domani verrà eseguita l'autopsia.</p>
      <p>(Unioneonline/F)</p>
    </article>
  </body>
</html>