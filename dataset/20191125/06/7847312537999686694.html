<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474503-byly-ambasador-izraela-klamie-ws-polakow"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T06:31:35+00:00"/>
    <meta property="og:title" content="Skandaliczne i kłamliwe słowa b. ambasadora Izraela we Włoszech: Obozy koncentracyjne nie powstałyby bez współpracy Polaków z Niemcami"/>
    <meta property="og:description" content="&quot;Całe podejście polskiego rządu do Holokaustu jest błędne i ma związek z antysemityzmem, z którego znana jest Polska&quot; - napisał Meir."/>
  </head>
  <body>
    <article>
      <h1>Skandaliczne i kłamliwe słowa b. ambasadora Izraela we Włoszech: Obozy koncentracyjne nie powstałyby bez współpracy Polaków z Niemcami</h1>
      <address><time datetime="2019-11-25T06:31:35+00:00">25 Nov 2019, 06:31</time> by <a rel="author" href="https://wpolityce.pl/autorzy/721-kronika-klamliwej-histerii" target="_blank">Kronika kłamliwej histerii</a></address>
      <p>
        <b>Skandaliczne słowa byłego ambasadora Izraela we Włoszech! Gideon Meir przekonywał na Twitterze, że gdyby nie współpraca Polaków z Niemcami, to obozy koncentracyjne by nie powstały. Meir włączył się w dyskusję o Holokauście zapoczątkowaną przez polskiego ambasadora Marka Magierowskiego.</b>
      </p>
      <blockquote>Całe podejście polskiego rządu do Holokaustu jest błędne i ma związek z antysemityzmem, z którego znana jest Polska</blockquote>
      <p>—napisał Meir.</p>
      <figure>
        <iframe data-src="https://twitter.com/GideonMeir/status/1198610565918330880" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/GideonMeir/status/1198650579943337985" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>CZYTAJ WIĘCEJ: <a href="https://wpolityce.pl/swiat/472572-caly-swiat-komentuje-list-morawieckiego-do-szefa-netflixa">Od USA po Azję. Cały świat komentuje list Morawieckiego do szefa Netflixa! Media piszą o reakcji polskiego premiera</a></p>
      <p>Wszystko zaczęło się od kilku wpisów Magierowskiego, który poruszył w nich sprawę serialu Netflixa, w którym doszło do historycznych nieścisłości. Magierowski na Twitterze komentował sprawę upomnienia Netflixa przez nasz rząd i reakcji na to w izraelskich mediach. W izraelskich mediach sprawę opisywał dziennikarz Eran Cicurel. Jego zdaniem polski naród „nie przyznaje się do częściowej odpowiedzialności za Holokaust”.</p>
      <blockquote>Wydaje się, jakby wszyscy Polacy byli w tym czasie na wakacjach</blockquote>
      <p>—stwierdził Cicurel, cytowany przez Marka Magierowskiego, który na Twitterze zareagował na słowa izraelskiego dziennikarza.</p>
      <blockquote>Polscy żołnierze walczyli z Niemcami na wszystkich frontach w Europie i Afryce Północnej. Wielu innych zajęło się ratowaniem Żydów. Porównywanie losów Polski pod okupacją do „wakacji” jest nie do przyjęcia. Pańska uwaga, panie Cicurel, jest dla mnie obraźliwa i nierozgarnięta</blockquote>
      <p>—napisał Magierowski.</p>
      <blockquote>Gdyby polski ambasador był rzeczywiście zainteresowany debatą z izraelskim narodem, zasugerowałby udział i wyjście na antenę. Wybrał walkę na Twitterze</blockquote>
      <p>—odpowiedziała Cicurel.</p>
      <blockquote>Czekam na Twoje zaproszenie</blockquote>
      <p>—odparł Magierowski.</p>
      <p>
        <b>Na wpis dziennikarza odpowiedział jednak również były ambasador Izraela we Włoszech Gideon Meir. Jak stwierdził, „całe podejście polskiego rządu do Holokaustu jest błędne i ma związek z antysemityzmem, z którego Polska jest znana”. Dodał, że część jego rodziny pochodzi z Polski, a „Niemcy nie zbudowaliby obozów w Polsce, bez współpracy z polski narodem”.</b>
      </p>
      <p>kk/Twitter/TVP Info</p>
    </article>
  </body>
</html>