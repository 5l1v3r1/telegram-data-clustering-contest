<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/sport.295.html:832196-Tri-prsta-uvis-Bogdanovic-ubacio-21-poen-Vasingtonu-i-Bjelica-doprineo-pobedi-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T06:57:00+00:00"/>
    <meta property="og:title" content="Tri prsta uvis: Bogdanović ubacio 21 poen Vašingtonu, i Bjelica doprineo pobedi (VIDEO)"/>
    <meta property="og:description" content="Sakramento Kingsi slavili su u prestonici pošto su savladali Vizardse sa 113:106, a značajnu ulogu u trijumfu imao je i srpski reprezentativni tandem"/>
  </head>
  <body>
    <article>
      <h1>Tri prsta uvis: Bogdanović ubacio 21 poen Vašingtonu, i Bjelica doprineo pobedi (VIDEO)</h1>
      <address><time datetime="2019-11-25T06:57:00+00:00">25 Nov 2019, 06:57</time> by <a rel="author">Novosti online</a></address>
      <p>
        <b>Sakramento Kingsi slavili su u prestonici pošto su savladali Vizardse sa 113:106, a značajnu ulogu u trijumfu imao je i srpski reprezentativni tandem</b>
      </p>
      <p>Kada Bogdan Bogdanović i Nemanja Bjelica imaju svoj dan Sakramento pobeđuje. Kingsi su slavili protiv Vašingtona u gostima rezultatom 113:106, a srpski tandem je odigrao ključnu ulogu u trijumfu nad Vizardsima.</p>
      <p>Bogdanović je bio drugi strelac tima sa 21 poenom uz po četiri skoka i asistencije za 28 minuta, dok je Bjelica za 60 sekundi više na parketu sakupio šest poena, 12 skokova i po tri asistencije i osvojene lopte. Najefikasniji kod “kraljeva” je bio Harison Barns sa 26 poena, prenosi<a href="http://www.novosti.rs/ocp/controls/simple_editor/">.</a></p>
      <p>Vašington i Sakramento su igrali neizvesnu utakmicu u kojoj su Kingsi preuzeli stvari u svoje ruke u trećoj četvrtini. Domaćin se, ipak, nije predavao, a u trenucima kada se meč lomio, odgovornost je preuzeo Bogdanović. Srpski bek je ubacio presudnu trojku za 110:101 u finišu utakmice (3/9 za tri), posle koje je trijumfalno podigao tri prsta.</p>
      <related>
        <a href="http://www.novosti.rs/%D0%B2%D0%B5%D1%81%D1%82%D0%B8/%D1%81%D0%BF%D0%BE%D1%80%D1%82.435.html:832085-%D0%90%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8-%D0%BE%D1%81%D1%83%D1%92%D1%83%D1%98%D1%83-%D0%A1%D1%80%D0%B1%D0%B8%D0%BD%D0%B0-%D0%94%D0%B8%D0%B2%D0%B0%D1%86-%D0%BD%D0%B8%D1%98%D0%B5-%D0%B8%D0%B7%D0%B0%D0%B1%D1%80%D0%B0%D0%BE-%D0%94%D0%BE%D0%BD%D1%87%D0%B8%D1%9B%D0%B0-%D1%98%D0%B5%D1%80-%D0%BD%D0%B8%D1%98%D0%B5-%D0%B2%D0%BE%D0%BB%D0%B5%D0%BE-%D1%9A%D0%B5%D0%B3%D0%BE%D0%B2%D0%BE%D0%B3-%D0%BE%D1%86%D0%B0"/>
      </related>
      <p>U ekipi Vašingtona najefikasniji je bio Bredli Bil sa 20 poena, dok je bivi igrač Partizana Davis Bertans zabeležio 12 poena i šest skokova.</p>
      <p>Košarkaši Denvera pobedili su u noći između nedelje i ponedeljka ekipu Finiksa sa 116:104. Nagetsi su zabeležili 12. pobedu od početka sezone, petu u nizu, a najzaslužniji za to bili su Pol Milsap sa 23 poena, odnosno Džamal Marej i Vil Barton koji su ubacili po 22.Nikola Jokić je za 32 minuta na terenu postigao osam poena, uz 13 skokova i pet asistencija. U redovima Finiksa najefikasniji je bio Čejk Dialo sa 22 poena, dok je Dario Šarić dodao 18 poena i 17 skokova.</p>
      <p>Dalas je pobedio  Hjuston u gostima sa 137:123 uz još jednu sjajnu partiju Luke Dončića koji je postigao 41 poen, uz šest skokova i deset asistencija.</p>
      <p>Njega su najbolje pratili Tim Hardavej sa 31 poenom i Kristaps Porzingis sa 23 poena i 13 skokova. Boban Marjanović nije igrao.</p>
      <p>U trećem uzastopnom porazu Hjustona najbolji je bio Džejms Harden sa 32 poena, dok je Rasel Vestbruk dodao 27.</p>
      <p>U preostala dva meča, košarkaši Bruklina pobedili su Njujork sa 103:101, dok su Los Anđeles Klipersi bili bolji od Nju Orleansa sa 134:109.</p>
      <figure>
        <iframe src="https://www.youtube.com/embed/lRjj7gE2QDU" width="560" height="315" data-service="Youtube" scrolling="no"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/sport.295.html:831398-Bogdanovic-odusevio-i-Badija-Hilda-Bogi-je-ludak"/>
        <a href="http://www.novosti.rs/vesti/sport.295.html:831267-Bogdanovicev-rekord-karijere-Bogdan-pokazao-devojku-pa-razbio-Finiks-VIDEO"/>
        <a href="http://www.novosti.rs/vesti/sport.295.html:831285-Bogdanovic-posle-rekorda-karijere-Odlicno-sam-se-osecao-na-terenu"/>
        <a href="http://www.novosti.rs/vesti/sport.296.html:831089-Srbi-na-svadbi-u-dijaspori-Bogdanovic-i-Daniloviceva-zajedno-uvelicali-slavlje-FOTO"/>
        <a href="http://www.novosti.rs/vesti/sport.295.html:828772-NBA-Bogdanovic-napunio-kos-Toronta-pa-promasio-najvazniju-trojku-na-kraju-VIDEO"/>
      </related>
    </article>
  </body>
</html>