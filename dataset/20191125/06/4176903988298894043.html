<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/okrsaj-sirijskih-snaga-i-pobunjenika-zrtve-na-obe-strane-2/"/>
    <meta property="og:site_name" content="Krstarica"/>
    <meta property="article:published_time" content="2019-11-25T06:38:00+00:00"/>
    <meta property="og:title" content="Okršaj sirijskih snaga i pobunjenika, žrtve na obe strane"/>
    <meta property="og:description" content="DAMASK - Sirijske snage zauzele su selo na severozapadu zemlje koje je bilo pod kontrolom pobunjenika, a u sukobima je bilo žrtava na obe strane. Prema"/>
  </head>
  <body>
    <article>
      <h1>Okršaj sirijskih snaga i pobunjenika, žrtve na obe strane</h1>
      <address><time datetime="2019-11-25T06:38:00+00:00">25 Nov 2019, 06:38</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>DAMASK – Sirijske snage zauzele su selo na severozapadu zemlje koje je bilo pod kontrolom pobunjenika, a u sukobima je bilo žrtava na obe strane.</p>
      <p>Prema izveštajima sirijskih državnih medija i opozicione Sirijske opservatorije za ljudska prava, sa sedištem u Britaniji, u sukobima je poginulo najmanje 12 osoba.</p>
      <p>Agencija Sana je javila da su sirijske snage zauzele selo u ranim jutarnjim satima i da među pobunjenicima ima mrtvih i ranjenih.</p>
      <p>Opservatorija navodi da je u sukobima poginulo šest sirijskih vojnika i devet pobunjenika, prenosi AP.</p>
      <p>Sirijske snage pokrenule su početkom godine ofanzivu protiv poslednjeg uporišta pobunjenika u provinciji Idlib, u kojoj dominiraju ekstremisti povezani sa Al Kaidom.</p>
      <p>Zbog ofanzive na stotine hiljada civila je napustilo domove.</p>
      <p>(Tanjug)</p>
    </article>
  </body>
</html>