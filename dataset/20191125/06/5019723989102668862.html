<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/entertainment/2019/11/25/-_-_-_-_--_-_-_.html"/>
    <meta property="og:site_name" content="Manoramanews"/>
    <meta property="article:published_time" content="2019-11-25T06:16:34+00:00"/>
    <meta property="og:title" content="വാതുറന്ന് ഭക്ഷണം പിടിച്ച് മഞ്ജുവാര്യർ; രസികൻ വിഡിയോ വൈറൽ"/>
    <meta property="og:description" content="രസികൻ വിഡിയോകളും ചിത്രങ്ങളും സോഷ്യൽ മീഡിയയിൽ പങ്കുവയ്ക്കുന്ന ആളാണ് നടി മഞ്ജുവാര്യർ. അത്തരം ഒരു വിഡിയോ മഞ്ജു പങ്കുവച്ചതാണ് സമൂഹമാധ്യമങ്ങളിൽ വൈറൽ. ബഹ്റൈനിലെ ഒരു റെസ്റ്റൊറന്റിലാണ് സംഭവം. ബഹ്റൈനിലെ ഒരു ഗൾഫ് ഹോട്ടലിൽ ഭക്ഷണം കഴിച്ചുകൊണ്ടിരിക്കുകയാണ് മഞ്ജു. ഭക്ഷണത്തിനിടെ അവിടുത്തെ ഷെഫ്"/>
  </head>
  <body>
    <article>
      <h1>വാതുറന്ന് ഭക്ഷണം പിടിച്ച് മഞ്ജുവാര്യർ; രസികൻ വിഡിയോ വൈറൽ</h1>
      <address><time datetime="2019-11-25T06:16:34+00:00">25 Nov 2019, 06:16</time> by <a rel="author">സ്വന്തം ലേഖകൻ</a></address>
      <p>രസികൻ വിഡിയോകളും ചിത്രങ്ങളും സോഷ്യൽ മീഡിയയിൽ പങ്കുവയ്ക്കുന്ന ആളാണ് നടി മഞ്ജുവാര്യർ. അത്തരം ഒരു വിഡിയോ മഞ്ജു പങ്കുവച്ചതാണ് സമൂഹമാധ്യമങ്ങളിൽ വൈറൽ. ബഹ്റൈനിലെ ഒരു റെസ്റ്റൊറന്റിലാണ് സംഭവം. </p>
      <p>ബഹ്റൈനിലെ ഒരു ഗൾഫ് ഹോട്ടലിൽ ഭക്ഷണം കഴിച്ചുകൊണ്ടിരിക്കുകയാണ് മഞ്ജു. ഭക്ഷണത്തിനിടെ അവിടുത്തെ ഷെഫ് റേമണ്ടുമൊന്നിച്ചുള്ള രസകരമായ നിമിഷങ്ങളാണ് മഞ്ജു പങ്കുവച്ചിരിക്കുന്നത്. ടേബിളിനിപ്പുറത്തിരുന്ന് ഭക്ഷണം കഴിക്കുന്ന മഞ്ജു എതിർ വശത്തിരുന്ന് ഷെഫ് ഇട്ടുകൊടുക്കുന്ന ഭക്ഷണം  വാ കൊണ്ടു പിടിക്കുന്നതാണ് വിഡിയോയിൽ. പിന്നീട് വിജയീ ഭാവത്തിൽ കൈ ഉയർത്തിപ്പിടിച്ച് സന്തോഷം പ്രകടിപ്പിക്കുന്നതും വിഡിയോയിൽ കാണാം.</p>
      <figure>
        <embed-post data-src="https://www.instagram.com/p/B5PNtQZpTMQ" data-service="Instagram"/>
      </figure>
      <p>“നല്ല ഭക്ഷണം പോലെ ആളുകളെ ഒന്നിച്ചു കൊണ്ടു വരുന്ന മറ്റൊന്നും ഇല്ല! ഉച്ചഭക്ഷണം വളരെ രസകരമാക്കിയതിന് ഷെഫ് റെയ്മണ്ടിന് നന്ദി” എന്നും വിഡിയോ പങ്കുവച്ച് മഞ്ജു കുറിച്ചു.</p>
    </article>
  </body>
</html>