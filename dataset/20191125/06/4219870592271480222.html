<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/scena.147.html:832165-Nastala-je-pre-cak-36-godina-a-onda-su-Pamti-me-svi---zaboravili-Cudna-sudbina-pesme-s-novog-Cukicevog-albuma"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T06:25:00+00:00"/>
    <meta property="og:title" content="Nastala je pre čak 36 godina, a onda su &quot;Pamti me&quot; svi - zaboravili: Čudna sudbina pesme s novog Cukićevog albuma"/>
    <meta property="og:description" content="Sinulo im je da je pesmu napisao Momčilo Bajagić Bajaga"/>
  </head>
  <body>
    <article>
      <h1>Nastala je pre čak 36 godina, a onda su "Pamti me" svi - zaboravili: Čudna sudbina pesme s novog Cukićevog albuma</h1>
      <address><time datetime="2019-11-25T06:25:00+00:00">25 Nov 2019, 06:25</time> by <a rel="author">M. Ć.</a></address>
      <p>
        <b>Sinulo im je da je pesmu napisao Momčilo Bajagić Bajaga</b>
      </p>
      <p>NA aktuelnom albumu Dejana Cukića i benda "Spori ritam", pod nazivom "Ulica bez brojeva" (PGP RTS), nalazi se, između ostalih, i pesma "Pamti me" koja je nastala na zanimljiv način. Njeni koreni sežu još iz 1983. Cukićev klavijaturista i saradnik još od tinejdžerskih dana Dragan Mitrić na kaseti je pronašao demo snimke njihove tadašnje grupe "Bulevar", i na njoj davno zaboravljenu numeru koju je Cukić pevao i svirao na akustičnoj gitari. Silno su se namučili da se prisete ko je, uopšte, autor pesme. Odmah im je bilo jasno da nije u pitanju niko od njih dvojice, i, posle mnogo vremena, sinulo im je da je pesmu napisao Momčilo Bajagić Bajaga, s kojim je Cukić, ubrzo zatim, počeo da nastupa kao jedan od "Instruktora".</p>
      <p>- Najsmešnije je što smo zaboravili pesmu koja se zove "Pamti me" - veli Cukić.</p>
      <p>
        <a href="http://www.novosti.rs/vesti/scena.147.html:800820-Dejan-Cukic-Biti-dobar-i-pametan-vise-nije-u-modi">
          <b>PROČITAJTE JOŠ - Dejan Cukić: Biti dobar i pametan više nije u modi</b>
        </a>
      </p>
      <related>
        <h4>Srodne vesti</h4>
        <a href="http://www.novosti.rs/vesti/scena.147.html:823337-SPOJ-HITOVA-I-PESAMA-ZA-DUSU-Dejan-Cukic-predstavio-album-Ulica-bez-brojeva-VIDEO"/>
        <a href="http://www.novosti.rs/vesti/scena.147.html:822257-Dejan-Cukic-objavio-numeru-Ulica-bez-brojeva-VIDEO"/>
        <a href="http://www.novosti.rs/vesti/scena.147.html:800820-Dejan-Cukic-Biti-dobar-i-pametan-vise-nije-u-modi"/>
      </related>
    </article>
  </body>
</html>