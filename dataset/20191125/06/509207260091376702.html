<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/11/25/hullazsakban-fekvo-gyerek-es-az-ot-megolo-szelfizo-felnott-is-szerepel-a-magyar-rendorseg-tetris-challenge-stilusu-fotojan"/>
    <meta property="og:site_name" content="444"/>
    <meta property="article:published_time" content="2019-11-25T06:39:09+00:00"/>
    <meta property="og:title" content="Hullazsákban fekvő gyerek és az őt megölő, szelfiző felnőtt is szerepel a magyar rendőrség Tetris-challenge stílusú fotóján"/>
    <meta property="og:description" content="Sokkolni akarnak a sok baleset miatt."/>
  </head>
  <body>
    <article>
      <h1>Hullazsákban fekvő gyerek és az őt megölő, szelfiző felnőtt is szerepel a magyar rendőrség Tetris-challenge stílusú fotóján</h1>
      <address><time datetime="2019-11-25T06:39:09+00:00">25 Nov 2019, 06:39</time> by <a rel="author">Szily László</a></address>
      <p>3 hullazsák, bennük talán gyerekek, 2 zsák nélküli hulla, összetört autók: a közösségi médiában jó ideje aktív magyar rendőrség belezendített a tetris-cselendzselésbe, amennyiben sokkolónak szánt fotót tettek közzé “halálos autóbalesetek” témában. A dolog közvetlen oka az, hogy októberben 71-en haltak meg a magyar utakon. </p>
      <figure>
        <img src="https://4cdn.hu/kraken/image/upload/s--EwIuycc5--/c_limit,w_1160/7NsBgaTUTaZkEW8As.jpeg"/>
      </figure>
      <p> <a href="http://www.police.hu/hu/hirek-es-informaciok/baleset-megelozes/kampanyok/tetris-challenge-de-ez-most-nem-jatek">A rendőrség cikke szerint</a> a halálos balesetek statisztikailag legfontosabb 3 oka a gyorshajtás, az elsőbbség meg nem adása és a  kanyarodási szabályok megszegése. De az írásban külön megemlítik az okok között a szelfizést és a vezetés közbeni élőzést is.</p>
    </article>
  </body>
</html>