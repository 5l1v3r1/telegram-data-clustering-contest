<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1032193/kakokairia-patoylis-sto-newsbomb-gr-ayti-einai-i-apofasi-gia-ta-sxoleia-stin-attiki"/>
    <meta property="og:site_name" content="Newsbomb"/>
    <meta property="article:published_time" content="2019-11-25T06:18:40+00:00"/>
    <meta property="og:title" content="Κακοκαιρία - Πατούλης στο Newsbomb.gr: Αυτή είναι η απόφαση για τα σχολεία στην Αττική"/>
    <meta property="og:description" content="Τα μαθήματα σε όλα τα σχολεία του λεκανοπεδίου θα διεξάγονται κανονικά μετά τις 10:00 το πρωί της Δευτέρας, όπως επισήμανε σε δήλωσή του στο Newsbomb.gr o Περιφερειάρχης Αττικής, Γιώργος Πατούλης."/>
  </head>
  <body>
    <article>
      <h1>Κακοκαιρία - Πατούλης στο Newsbomb.gr: Αυτή είναι η απόφαση για τα σχολεία στην Αττική</h1>
      <h2>Τα μαθήματα σε όλα τα σχολεία του λεκανοπεδίου θα διεξάγονται κανονικά μετά τις 10:00 το πρωί της Δευτέρας, όπως επισήμανε σε δήλωσή του στο Newsbomb.gr o Περιφερειάρχης Αττικής, Γιώργος Πατούλης.</h2>
      <address><time datetime="2019-11-25T06:18:40+00:00">25 Nov 2019, 06:18</time> by <a rel="author">Newsroom</a></address>
      <p>Ο κ. Πατούλης τόνισε ότι κρίθηκε αναγκαία η διακοπή των μαθημάτων, εξαιτίας των προβλημάτων που προκάλεσε το σφοδρό κύμα της κακοκαιρίας «Γηρυόνης» που ξεκίνησε λίγο μετά τις 03:00 το πρωί να πλήττει την ευρύτερη περιοχή της Αττικής.</p>
      <p>«<i>Τα περισσότερα προβλήματα παρουσιάζονται στην Κινέτα και στα Μέγαρα. Έχει διακοπεί η κυκλοφορία στην Εθνική Οδό και γίνεται μια μεγάλη προσπάθεια να διανοιχθεί με μηχανήματα που έχουμε στείλει κι εμείς ως Περιφέρεια, καθώς επίσης η Πυροσβεστική και η ΕΜΑΚ</i>», υπογράμμισε ο Περιφερειάρχης Αττικής.</p>
      <p>«Είναι σίγουρο ότι αυτή τη στιγμή, βάσει της ενημέρωσης που έχουμε από την ΕΜΥ, τα φαινόμενα βαίνουν προς ύφεση σιγά – σιγά. Υπό αυτή την έννοια, το μεγάλο φαινόμενο που παρουσιάστηκε στις 03:00 με 04:00 το πρωί, υπήρχε αρχικά μια ενημέρωση από την ΕΜΥ ότι θα επιδεινωθεί, ίσως υπάρξει μια μικρή επιδείνωση αργότερα περί τις 18:00 με 19:00. Τελικά, φαίνεται πως αυτό έχει πια περάσει. <b>Άρα, μετά τις 10:00 κανονικά τα παιδιά στα σχολεία</b>. Γίνεται ένας στοιχειώδης έλεγχος, εάν υπάρχουν προβλήματα στις μετακινήσεις των μαθητών ή στα ίδια τα σχολεία και θα επαναλειτουργήσουν κανονικά».</p>
      <p>
        <b>Αξίζει να σημειωθεί ότι λόγω των προβλημάτων τα σχολεία στα Μέγαρα θα παραμείνουν κλειστά σήμερα.</b>
      </p>
      <p>Διαβάστε επίσης:</p>
      <p>
        <a href="https://www.newsbomb.gr/kairos/story/1032185/ektakto-deltio-kairoy-saronei-ti-xora-o-giryonis-deite-poy-tha-xtypisei-tis-epomenes-ores">Έκτακτο δελτίο ΕΜΥ: Κακοκαιρία σε όλη τη χώρα - Πού θα «χτυπήσει» ο Γηρυόνης τις επόμενες ώρες</a>
      </p>
    </article>
  </body>
</html>