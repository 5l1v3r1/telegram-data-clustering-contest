<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/743475"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T06:50:00+00:00"/>
    <meta property="og:title" content="'วิษณุ'ชี้อัยการอุทธรณ์คดี'โอ๊ค'ได้หากเป็นศาลชั้นต้น"/>
    <meta property="og:description" content="'วิษณุ'ติงอย่าโยงศาลยกฟ้อง'โอ๊ค'คดีปล่อยสินเชื่อธ.กรุงไทยหวังสร้างปรองดอง ชี้อัยการอุทธรณ์ได้ถ้าเป็นศาลชั้นต้น "/>
  </head>
  <body>
    <article>
      <h1>'วิษณุ'ชี้อัยการอุทธรณ์คดี'โอ๊ค'ได้หากเป็นศาลชั้นต้น</h1>
      <address>
        <time datetime="2019-11-25T06:50:00+00:00">25 Nov 2019, 06:50</time>
      </address>
      <p>
        <b>"วิษณุ"ติงอย่าโยงศาลยกฟ้อง"โอ๊ค"คดีปล่อยสินเชื่อธ.กรุงไทยหวังสร้างปรองดอง ชี้อัยการอุทธรณ์ได้ถ้าเป็นศาลชั้นต้น </b>
      </p>
      <p>เมื่อวันที่ 25 พ.ย. ที่ทำเนียบรัฐบาล  นายวิษณุ เครืองาม รองนายกรัฐมนตรี กล่าวถึงกรณีที่ศาลอาญาคดีทุจริตและประพฤติมิชอบกลาง พิพากษายกฟ้องนายพานทองแท้ ชินวัตร บุตรชายของนายทักษิณ ชินวัตร อดีตนายกรัฐมนตรี ไม่ผิดฐานฟอกเงินในคดีปล่อยสินเชื่อธนาคารกรุงไทย  ว่า  ถ้าเป็นศาลชั้นต้นตัดสิน อัยการสามารถอุทธรณ์ได้ <br/><br/>เมื่อถามว่าจากตัดสินสามารถสร้างความปรองดองสมานฉันท์ได้หรือไม่ นายวิษณุ กล่าวว่า ไม่ทราบ  ไปพูดแบบนั้นไม่ได้ เพราะเป็นเรื่องของศาลฯตัดสิน ใครจะไปปรองดองกับศาล  เมื่อถามว่าสังคมคาดการณ์ตอนแรกว่านายพานทองแท้น่าจะโดนคดี นายวิษณุ กล่าวว่า เล่นไปคาดการณ์กันเอง คาดถูกคาดผิดไปตามเรื่อง โดยไม่เคยฟังพยาน ไม่เคยดูคำฟ้อง ไม่เคยดูคำให้การ เมื่อศาลตัดสินว่าอย่างไร ก็ต้องเป็นไปอย่างนั้น ถ้าไม่เห็นด้วย ไม่พอใจ ก็เป็นเรื่องที่จะไปว่ากันต่อไป.</p>
    </article>
  </body>
</html>