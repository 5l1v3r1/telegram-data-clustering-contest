<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/msi-presenta-i-nuovi-case-mid-tower-forge-series-100/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T06:05:00+00:00"/>
    <meta property="og:title" content="MSI presenta i nuovi case mid-tower Forge Series 100 | Tom's Hardware"/>
    <meta property="og:description" content="MSI ha presentato tre nuovi case gaming mid-tower della linea MAG Forge 100 con vetro temperato e ventole RGB."/>
  </head>
  <body>
    <article>
      <h1>MSI presenta i nuovi case mid-tower Forge Series 100 | Tom's Hardware</h1>
      <address>
        <time datetime="2019-11-25T06:05:00+00:00">25 Nov 2019, 06:05</time>
      </address>
      <p><b>MSI</b> espande la propria proposta nel settore dei <b>case gaming</b> con i nuovi <b>MAG Forge 100 Series</b>. La nuova famiglia di chassis prevede <b>tre soluzioni mid-tower</b> ispirate alle forme metalliche dell’epoca medievale che si mescolano con elementi di design moderni come il vetro temperato laterale che lascia intravedere l’hardware interno del PC.</p>
      <p>Le tre varianti prendono il nome di <b>Forge 100R</b>, <b>Forge 100M</b> e <b>For</b><b>ge 101M</b>. L’unica differenza tra le tre risiede nella quantità e tipo di ventole incluse.</p>
      <figure>
        <img src="https://www.tomshw.it/images/images/2019/11/generica-64799.768x432.jpg"/>
      </figure>
      <p>Nel caso del <b>Forge 100R</b> infatti, troviamo preinstallate <b>due ventole frontali ARGB</b> e <b>una posteriore</b> (non illuminata), insieme ad un <b>controller</b> che permette di collegare fino a <b>6 dispositivi RGB</b> sincronizzabili con la scheda madre e gli altri componenti grazie ad <b>MSI Mystic Light</b>; inoltre tenendo premuto il pulsante “LED” posto frontalmente, il case sincronizza automaticamente tutti i componenti passando attraverso i 26 effetti luminosi.</p>
      <figure>
        <img src="https://www.tomshw.it/images/images/2019/11/generica-64797.768x432.jpg"/>
      </figure>
      <p>Per quanto riguarda <b>Forge 100M</b> e <b>Forge 101M,</b> troviamo rispettivamente <b>due e tre ventole RGB frontali</b> e <b>una posteriore</b> (non illuminata per il 100M, RGB per il 101M), e non includerono il controller integrato.</p>
      <p>Si tratta in ogni caso di tre case estremamente versatili, che possono ospitare schede madre con<b> form factor ATX</b>, o più piccoli, con un comodo <b>vano separato</b> per l’installazione dell’alimentatore ed il passaggio dei cavi. Il <b>vetro temperato da 4 mm</b> inoltre ha un sistema di fissaggio sicuro per evitare di essere danneggiato, ma che permette ugualmente di accedere in maniera agevole all’hardware interno.</p>
      <p>Per il momento MSI non ha ancora fornito disponibilità, né prezzo dei nuovi case. Ricordiamo che l’azienda ha presentato diversi case negli ultimi mesi: la serie GUNGNIR, formata da GUNGNIR 100 e GUNGNIR 100D, è pensata per quegli utenti che amano i design possenti e d’impatto grazie al logo stilizzato sul frontale (100D) e i LED RGB e la personalizzazione 3D (100).</p>
      <p>La serie VAMPIRIC è formata dal VAMPIRIC 010: piccolo ma incredibilmente bello, ha sul frontale luci LED RGB e il vetro temperato laterale da 4 mm. La famiglia si chiude con BUNKER e PYLON, due chassis con tre vetri temperati sul frontale e sul laterale per la massima visibilità e personalizzazione interna.</p>
      <figure>
        <img src="https://www.tomshw.it/images/images/2019/11/generica-64798.768x432.jpg"/>
      </figure>
    </article>
  </body>
</html>