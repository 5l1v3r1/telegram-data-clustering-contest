<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2007261/spor-genel-otoritesi-ba%C5%9Fkan%C4%B1-al-hilalin-ba%C5%9Far%C4%B1s%C4%B1-nedeniyle-kral-selman-ve"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-25T06:15:00+00:00"/>
    <meta property="og:title" content="Spor Genel Otoritesi Başkanı Al Hilal'in başarısı nedeniyle Kral Selman ve Veliaht Prensi kutladı"/>
    <meta property="og:description" content="Suudi Arabistan  Spor Genel Otoritesi Başkanı Prens Abdulaziz bin Turki el Faysal, Suudi futbol takımı Al-Hilal’in Asya Şampiyonlar Ligi'nde şampiyon olması nedeniyle Kral Selman bin Abdulaziz ile Veliaht Prens Muhammed bin Selman’ı kutlayarak, bu ba"/>
  </head>
  <body>
    <article>
      <h1>Spor Genel Otoritesi Başkanı Al Hilal'in başarısı nedeniyle Kral Selman ve Veliaht Prensi kutladı</h1>
      <address>
        <time datetime="2019-11-25T06:15:00+00:00">25 Nov 2019, 06:15</time>
      </address>
      <p>Suudi Arabistan  Spor Genel Otoritesi Başkanı Prens Abdulaziz bin Turki el Faysal, Suudi futbol takımı Al-Hilal’in Asya Şampiyonlar Ligi'nde şampiyon olması nedeniyle Kral Selman bin Abdulaziz ile Veliaht Prens Muhammed bin Selman’ı kutlayarak, bu başarının spora verilen büyük desteğin bir göstergesi olduğunu söyledi.<br/><br/>Spor Genel Otoritesi Başkanı, “Suudi futbolunun başarısını gösteren Al Hilal'in yönetim kurulunu, oyuncularını, taraftarlarını ve ülkemizdeki tüm sporcuları bu vesileyle tebrik ediyorum” dedi.<br/><br/>Al Hilal ekibinin bugün Riyad’da olacağını belirten Prens Abdulaziz, Spor Genel Otoritesi’nin kutlama resepsiyonu için hazırlıklara başladığını dile getirdi. Söz konusu kutlamanın gelecek Perşembe günü olacağı bilgisini de verdi.<br/><br/>Suudi Arabistan Eğlence Genel Kurulu Başkanı Turki Al Şeyh ise gelecek Perşembe günü Muhammed Abdu Tiyatrosu’nda Al Hilal’in başarısı şerefine büyük bir kutlama yapılacağını söyleyerek, “Çalışanlar ve öğrencilerin de katılımı düşünülerek kutlama Perşembe günü olarak kararlaştırıldı” dedi.</p>
    </article>
  </body>
</html>