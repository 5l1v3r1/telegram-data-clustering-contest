<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-indian-captain-virat-kohli-achieve-historical-feat-against-bangladesh-surpassed-ms-dhoni-in-winning-streak-2867102.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T06:56:57+00:00"/>
    <meta property="og:title" content="विराट कोहली के नाम जुड़ी एक और उपलब्धि, जीत के मामले में धौनी को पछाड़ा"/>
    <meta property="og:description" content="अपनी कप्तानी में भारत को लगातार चौथी बार पारी के अंतर से टेस्ट मैच में जीत दिलाने वाले विराट कोहली ने एक और उपलब्धि अपने नाम कर ली है। भारत ने यहां ईडन गार्डन्स स्टेडियम में खेले गए अपने पहले दिन-रात..."/>
  </head>
  <body>
    <article>
      <h1>विराट कोहली के नाम जुड़ी एक और उपलब्धि, जीत के मामले में धौनी को पछाड़ा</h1>
      <address><time datetime="2019-11-25T06:56:57+00:00">25 Nov 2019, 06:56</time> by <a rel="author">एजेंसी,नई दिल्ली</a></address>
      <p>अपनी कप्तानी में भारत को लगातार चौथी बार पारी के अंतर से टेस्ट मैच में जीत दिलाने वाले विराट कोहली ने एक और उपलब्धि अपने नाम कर ली है। भारत ने यहां ईडन गार्डन्स स्टेडियम में खेले गए अपने पहले दिन-रात के टेस्ट मैच में रविवार को बांग्लादेश को एक पारी और 46 रनों से हरा दिया। इसके साथ भारत ने दो मैचों की सीरीज 2-0 से अपने नाम कर ली। उसने इंदौर में खेले गए पहले टेस्ट मैच में भी बांग्लादेश को एक पारी और 130 रनों से हराया था। घर में भारत की यह लगातार 12वीं सीरीज जीत है। </p>
      <p>कप्तान के रूप में कोहली की यह अब तक की 33वीं और लगातार सातवीं टेस्ट जीत है। कोहली ने इसके साथ ही पूर्व कप्तान महेंद्र सिंह धोनी के लगातार छह टेस्ट मैचों में जीत दर्ज करने के रिकॉर्ड को पीछे छोड़ दिया है। भारत ने 2013 में धोनी की कप्तानी में आस्ट्रेलिया के खिलाफ चार और वेस्टइंडीज के खिलाफ दो टेस्ट मैच जीते थे।</p>
      <p>
        <b>
          <a href="https://www.livehindustan.com/cricket/story-ind-vs-ban-kolkata-test-indian-bowling-coach-bharat-arun-reveal-reason-behind-indian-pace-bowlers-success-in-test-cricket-2867086.html">टीम इंडिया के बॉलिंग कोच ने बताया भारतीय तेज गेंदबाजों की सफलता का राज</a>
        </b>
      </p>
      <p>वहीं, कोहली की कप्तानी में भारत ने एंटिगुआ में वेस्टइंडीज के खिलाफ जीत से शुरुआत की थी और इस विजयी क्रम को दक्षिण अफ्रीका और बांग्लोदश के खिलाफ घरेलू सीरीज में भी कायम रखा। आईसीसी विश्व टेस्ट चैंपियनशिप शुरू होने के बाद से भारत की सात मैचों में यह लगातार सातवीं जीत है। अंकतालिका में भारत के अब 360 अंक हो गए हैं और वह मजबूती से टॉप पर कायम है।</p>
      <p>
        <b>
          <a href="https://www.livehindustan.com/cricket/story-india-team-head-coach-ravi-shastri-has-his-say-over-india-dominance-on-bangladesh-in-kolkata-test-2867094.html">बांग्लादेश को रौंदने के बाद शास्त्री बोले, जीतने की भूख के कारण ऐसा हुआ</a>
        </b>
      </p>
    </article>
  </body>
</html>