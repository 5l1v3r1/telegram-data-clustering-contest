<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/antirrio-nekros-kai-o-2os-epivatis-tou-skafous/2922589/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T06:11:54+00:00"/>
    <meta property="og:title" content="Αντίρριο: Νεκρός και ο δεύτερος επιβάτης του σκάφους – video"/>
    <meta property="og:description" content="Τραγικός επίλογος στις έρευνες στο Αντίρριο. Νεκρός και ο δεύτερος επιβάτης του σκάφους που αναποδογύρισε. Ο πρώτος είχε ανασυρθεί στις 2 τα ξημερώματα."/>
  </head>
  <body>
    <article>
      <h1>Αντίρριο: Νεκρός και ο δεύτερος επιβάτης του σκάφους – video</h1>
      <h2>Τραγικός επίλογος στις έρευνες στο Αντίρριο. Νεκρός και ο δεύτερος επιβάτης του σκάφους που αναποδογύρισε. Ο πρώτος είχε ανασυρθεί στις 2 τα ξημερώματα.</h2>
      <address><time datetime="2019-11-25T06:11:54+00:00">25 Nov 2019, 06:11</time> by <a rel="author">Newsit Newsroom</a></address>
      <p>Νεκρός ανασύρθηκε δυστυχώς και ο δεύτερος επιβάτης του σκάφους που αναποδογύρισε στο Αντίρριο το βράδυ της Κυριακής (24.11.2019).</p>
      <p>Το σκάφος βούλιαξε στο Αντίρριο την ώρα που στην περιοχή έπνεαν ισχυροί άνεμοι 7-8 μποφόρ, και σε αυτό επέβαιναν δύο Γάλλοι.</p>
      <p>Στο σημείο όπου έλαβε χώρα το συμβάν ήταν σε εξέλιξη από την Κυριακή το βράδυ επιχείρηση Λιμενικού και Πυροσβεστικής και της αστυνομίας με τον Περιφερειάρχη κ. Γεωργακόπουλο να συμμετέχει στις έρευνες.</p>
      <p>Οι καιρικές συνθήκες δυσκόλευσαν το έργο των ανδρών του λιμενικού σώματος και της πυροσβεστικής για να ανασύρουν την σωρό του ενός άνδρα πολυ κοντά στο σκάφος.</p>
      <p><b>Το άλλο άτομο εντοπίστηκε και αυτό δυστυχώς νεκρό νωρίς το πρωί της Δευτέρας.</b> Το σημείο επισκέφθηκε ο Περιφερειάρχης Δυτικής Ελλάδας κ. Φαρμάκης και ο δήμαρχος Ναυπακτίας κ. Γκίζας όπου ενημερώθηκαν για το τραγικό ατύχημα. Παρών από την πρώτη στιγμή ήταν και ο πρόεδρος της κοινότητας Αντιρρίου κ. Παπαδόπουλος.</p>
      <p>
        <b>Πληροφορίες αναφέρουν ότι το σκάφος είχε δέσει στην περιοχή της Μακύνειας και λόγω των καιρικών συνθηκών επιχείρησε να φτάσει σε ασφαλές σημείο με προορισμό την Ναύπακτο χωρίς ωστόσο αυτό να επιβεβαιώνεται.</b>
      </p>
      <figure>
        <iframe src="https://www.youtube.com/embed/IIF8T7lxUaE" width="640" height="360" data-service="Youtube" scrolling="no"/>
      </figure>
    </article>
  </body>
</html>