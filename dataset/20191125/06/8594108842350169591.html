<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/ocakavany-half-life-alyx-si-nezahra-kazdy-specifikacia-uvadza-vysoke-minimalne-naroky-na-hardver/265236"/>
    <meta property="og:site_name" content="touchIT"/>
    <meta property="article:published_time" content="2019-11-25T06:43:30+00:00"/>
    <meta property="og:title" content="Očakávaný Half-Life: Alyx si nezahrá každý. Špecifikácia uvádza vysoké minimálne nároky na hardvér"/>
    <meta property="og:description" content="Hra Half-Life: Alyx od spoločnosti Valve prekonáva všetky doterajšie počítačové hry svojimi vysokými minimálnymi požiadavkami. Len nedávno oznámila spoločnosť Valve pokračovanie hernej klasiky Half"/>
  </head>
  <body>
    <article>
      <h1>Očakávaný Half-Life: Alyx si nezahrá každý. Špecifikácia uvádza vysoké minimálne nároky na hardvér</h1>
      <address><time datetime="2019-11-25T06:43:30+00:00">25 Nov 2019, 06:43</time> by <a rel="author">Martin Štěpánek</a></address>
      <p>
        <b>Hra Half-Life: Alyx od spoločnosti Valve prekonáva všetky doterajšie počítačové hry svojimi vysokými minimálnymi požiadavkami.</b>
      </p>
      <p>Len nedávno <a href="https://touchit.sk/valve-oficialne-potvrdilo-ze-vyvija-novu-hru-zo-sveta-half-life/264554">oznámila spoločnosť Valve</a> pokračovanie hernej klasiky Half-Life, tentokrát pod názvom Half-Life: Alyx. Zaujímavosťou bola informácia, že hra <b>vyžaduje náhlavnú súpravu pre virtuálnu realitu</b>. Teraz sa dozvedáme, že požiadavky sú ešte vyššie. So správou prišiel <a href="https://www.techradar.com/news/half-life-alyx-demands-more-than-a-vr-headset-it-also-needs-12gb-ram-minimum">portál TechRadar</a>.</p>
      <p>Oficiálne systémové požiadavky sú uvedené na stránke produktu v službe Steam. Podľa nich hra vyžaduje operačný systém <b>Windows 10, minimálne 12 GB pamäte RAM, procesor Intel Core i5-7500 alebo AMD Ryzen 5 1600</b>. Potrebné je tiež mať <b>grafickú kartu Nvidia GTX 1060 alebo AMD RX 580 – 6 GB VRAM</b>.</p>
      <p>Prieskum hardvérom prostredníctvom služby Steam zistil, že aktuálne len 45 percent majiteľov počítačov a notebookov má 12 GB pamäte RAM. V prípade požadovanej grafickej karty je toto číslo len 35 percent.</p>
      <p>Zaujímavosťou je tiež fakt, že požiadavka na <b>12 GB pamäte RAM je minimálna požiadavka</b>. Pozitívnou správou je len to, že aktuálne ceny požadovaných komponentov nie sú na súčasnom trhu vysoké.</p>
      <p>
        <i>Zdroj náhľadovej fotografie: <a href="https://twitter.com/valvesoftware/status/1196566870360387584">Twitter</a></i>
      </p>
      <p>
        <i>Zdroj: <a href="https://www.techradar.com/news/half-life-alyx-demands-more-than-a-vr-headset-it-also-needs-12gb-ram-minimum">TechRadar</a></i>
      </p>
      <related>
        <h4>Súvisiace články</h4>
        <a href="https://touchit.sk/valve-oficialne-potvrdilo-ze-vyvija-novu-hru-zo-sveta-half-life/264554"/>
        <a href="https://touchit.sk/nove-pozadia-pre-windows-10-s-plazovou-tematikou/265225"/>
        <a href="https://touchit.sk/saes-je-slovenska-asociacia-elektronickych-sportov/264672"/>
        <a href="https://touchit.sk/microsoft-blokuje-aktualizaciu-windows-1909-pri-starych-antivirusoch/265219"/>
      </related>
    </article>
  </body>
</html>