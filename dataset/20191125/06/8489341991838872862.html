<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807251/%D8%A8%D8%A7-%D8%AE%D9%88%D8%A7%D8%B5-%D8%B4%DA%AF%D9%81%D8%AA%E2%80%8C%D8%A7%D9%86%DA%AF%DB%8C%D8%B2-%D8%AA%D9%85%D8%B1-%D9%87%D9%86%D8%AF%DB%8C-%D8%A2%D8%B4%D9%86%D8%A7-%D8%B4%D9%88%DB%8C%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T06:11:00+00:00"/>
    <meta property="og:title" content="با خواص شگفت‌انگیز تمر هندی آشنا شوید"/>
    <meta property="og:description" content="تمر هندی درختی است که در مناطق گرمسیر جهان به ثمر می‌نشیند و میوه آن علاوه بر مصارف خوراکی و چاشنی غذایی خواص دارویی نیز دارد."/>
  </head>
  <body>
    <article>
      <h1>با خواص شگفت‌انگیز تمر هندی آشنا شوید</h1>
      <h2>تمر هندی درختی است که در مناطق گرمسیر جهان به ثمر می‌نشیند و میوه آن علاوه بر مصارف خوراکی و چاشنی غذایی خواص دارویی نیز دارد.</h2>
      <address>
        <time datetime="2019-11-25T06:11:00+00:00">25 Nov 2019, 06:11</time>
      </address>
      <p>به گزارش گروه اجتماعی خبرگزاری دانشجو، تمر هندی درختی است که در مناطق گرمسیر جهان بیشتر به ثمر می‌نشیند. میوه این درخت به شکل لوبیایی درشت، قهوه‌ای، ترش مزه و غنی از قند و گلوکز است. این در بین ساکنان کشور ماداگاسکار درختی مقدس است و پادشاه درختان دیگر تلقی می‌شود.<br/><br/>از میوه این درخت به دلیل مزه ترش آن به عنوان چاشنی برای غذا‌های مختلف استفاده می‌شود. تمر هندی علاوه بر مصارف خوراکی و چاشنی غذایی خواص دارویی نیز دارد که در ادامه این مطلب با بخشی از خاصیت‌های بی‌نظیر آن آشنا می‌شویم.</p>
      <h3>افزایش قد</h3>
      <p>اسید سیترین، اسید تار تاریک، پتاسیم و پکتین اصلی‌ترین ترکیبات تمر هندی هستند. میوه خشک شده این درخت اشتها آور است و باعث افزایش قد و چاقی می‌شود.</p>
      <h3>بهبود حالت تهوع</h3>
      <p>تمر هندی به علت وجود مقادیر زیاد ویتامین ث؛ و آنتی اکسیدان‌ها مشکلات خفیف گوارشی از جمله حالت تهوع را می‌تواند بهبود بخشد.</p>
      <h3>درمان گلو درد</h3>
      <p>به گفته پزشکان و کارشناسان آب تمر هندی سرشار از ترکیبات ضدالتهاب و ضدباکتری است، به همین دلیل می‌تواند در درمان سرفه و گلو درد موثر باشد.</p>
      <h3>درمان دیابت</h3>
      <p>تمر هندی با کاهش فشار بر لوزالمعده باعث می‌شود گلوکز خون پایین بیاید و در کنار درمان و بهبود مقاومت انسولین در افرادی که دچار دیابت هستند چربی خون را نیز کاهش دهد.</p>
      <h3>کاهش درد‌های آرتروز</h3>
      <p>این میوه پر خاصیت به علت وجود مواد معدنی و ترکیبات مغذی در خود باعث کاهش درد‌های مفصلی و آرتروزی می‌شود. افرادی که از درد‌های مفصلی و آرتروز رنج می‌برند برای استفاده از این میوه باید نصف قاشق چای خوری پودر میوه تمر هندی را در یک لیوان آبجوش مخلوط کرده و روزی دو بار مصرف کنند. این محلول باعث روانسازی مفصل، کاهش درد مفصل و آرتروز می‌شود.</p>
      <h3>هضم آسان غذا</h3>
      <p>طبیبان قدیم ایران تمر هندی را سرد و خشک می‌دانستند به همین علت بر این عقیده بودند که این میوه موجب کاهش تب می‌شود و به هضم آسان غذا نیز کمک می‌کند.</p>
      <h3>بهبود اسهال</h3>
      <p>میوه تمر هندی خنک کننده بدن است و برخی از افراد برای رفع تشنگی نیز این میوه استفاده می‌کنند. پوست تمر هندی باعث رفع اسهال می‌شود.</p>
      <h3>مضرات تمر هندی</h3>
      <p>این میوه پر خاصیت از نظر پزشکان و محققان همچون خوراکی‌های دیگر مضراتی نیز دارد که در ادامه شما را با آن‌ها آشنا می‌کنیم.<br/><br/>خوردن تمر هندی به اشخاصی که دچار بیماری آسم وبیماری‌های ریوی هستند و همچنین افرادی که طحال ضعیفی دارند توصیه نمی‌شود.</p>
    </article>
  </body>
</html>