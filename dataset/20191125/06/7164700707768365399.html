<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_540226/"/>
    <meta property="og:site_name" content="INNnews"/>
    <meta property="article:published_time" content="2019-11-25T06:34:26+00:00"/>
    <meta property="og:title" content="กลุ่มผู้สูงอายุโพตลาดแก้วปลูกกล้วยหอมสร้างรายได้"/>
    <meta property="og:description" content="นายสุนันท์ แจ้งวงษ์ นายกเทศมนตรีตำบลโพตลาดแก้ว ได้นำชมผ…"/>
  </head>
  <body>
    <article>
      <h1>กลุ่มผู้สูงอายุโพตลาดแก้วปลูกกล้วยหอมสร้างรายได้</h1>
      <h2>ชมรมผู้สูงอายุตำบลโพตลาดแก้ว รวมตัวกันปลูกกล้วยหมอเขียวบนพื้นที่ 6 ไร่ โดยสร้างรายได้เข้าชมรม</h2>
      <address>
        <time datetime="2019-11-25T06:34:26+00:00">25 Nov 2019, 06:34</time>
      </address>
      <p>นายสุนันท์ แจ้งวงษ์ นายกเทศมนตรีตำบลโพตลาดแก้ว ได้นำชมผลงานที่ทางสำนักงานเทศบาลตำบลโพตลาดแก้วร่วมกับทางชมรมผู้สูงอายุตำบลโพตลาดแก้ว อำเภอท่าวุ้ง จังหวัดลพบุรี ซึ่งเป็นโครงการปลูกกล้วยหอมเขียวพันธุ์คาเวนดิช ส่งขายตลาดในประเทศและต่างประเทศ โดยได้ใช้พื้นที่ในการปลูกกล้วยหอมเขียวจำนวน 6 ไร่ใช้เวลาในการดำเนินการมาแล้วประมาณ 10 เดือนเศษ</p>
      <figure>
        <img src="https://www.innnews.co.th/wp-content/uploads/2019/11/%E0%B8%81%E0%B8%A5%E0%B9%89%E0%B8%A7%E0%B8%A22.jpg"/>
      </figure>
      <p>ทั้งนี้กล้วยหอมดังกล่าวได้ให้ผลผลิตเกือบทุกต้นแล้ว อยู่ระหว่างการตัดส่งไปจำหน่ายในตลาดเมืองลพบุรี ซึ่งคาดว่าในช่วงปลายเดือนนี้จะมีผู้มารับซื้อไปจำหน่ายในตลาดต่าง ๆ อีกมากมาย สำหรับการดูแลก็พบว่ามีการดูแลเป็นอย่างดีตั้งแต่เริ่มออกผลผลิต จนกระทั่งเก็บผลผลิตออกสู่ตลาด นอกจากนี้กล้วยที่ปลูกยังสามารถนำส่วนต่าง ๆ ไปจำหน่ายสู่ตลาดได้เกือบทั้งต้น ขณะที่หน่อกล้วยก็ได้จำหน่ายให้กับผู้ที่สนใจต้องการนำกล้วยพันธุ์นี้ไปขยายพันธุ์ต่อ จากที่ผ่านมาสามารถจำหน่ายกล้วยหอม หน่อกล้วยหอม และส่วนต่าง ๆ ไปได้จำนวนหนึ่งแล้ว สำหรับรายได้ในการจำหน่ายกล้วยหอมก็จะนำเข้าชมรม เพื่อที่ทางชมรมผู้สูงอายุตำบลโพตลาดแก้วนำไปจัดซื้ออุปกรณ์ในเรื่องของสุขภาพดูแลสมาชิกในชมรม และสวัสดิการต่าง ๆ ตามมติของชมรมต่อไป นอกจากจะเป็นการสร้างรายได้เข้าสู่ชมรมผู้สูงอายุตลอดทั้งปีแล้วยังทำให้ผู้สูงอายุมีกิจกรรม เพื่อที่จะช่วยในการสร้างความรัก ความสามัคคี ทำให้คุณภาพชีวิตดีขึ้นด้วย</p>
      <figure>
        <img src="https://www.innnews.co.th/wp-content/uploads/2019/11/%E0%B8%81%E0%B8%A5%E0%B9%89%E0%B8%A7%E0%B8%A23.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/%E0%B8%81%E0%B8%A5%E0%B9%89%E0%B8%A7%E0%B8%A24.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/%E0%B8%81%E0%B8%A5%E0%B9%89%E0%B8%A7%E0%B8%A25.jpg"/>
      </figure>
      <p> </p>
    </article>
  </body>
</html>