<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904013.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T06:30:00+00:00"/>
    <meta property="og:title" content="پخش «فوق لیسانسه‌ها» به سال آینده کشیده شد"/>
    <meta property="og:description" content="به گزارش  فارس، از ابتدا قرار بر این بود تا مجموعه تلویزیونی «فوق لیسانسه‌ها» در ۴۰ قسمت از شبکه سه سیما پخش شود، اما به دلیل پخش زود هنگام این سریال در زمانی که مشخص شده بود، تنها ۳۰ قسمت از آن به پخش در سال ۹۸ رسید."/>
  </head>
  <body>
    <article>
      <h1>پخش «فوق لیسانسه‌ها» به سال آینده کشیده شد</h1>
      <address>
        <time datetime="2019-11-25T06:30:00+00:00">25 Nov 2019, 06:30</time>
      </address>
      <p>ادامه سریال «فوق لیسانسه‌ها» به کارگردانی سروش صحت در سال آینده از شبکه سه سیما پخش می‌شود.  </p>
      <p>به گزارش  فارس، از ابتدا قرار بر این بود تا مجموعه تلویزیونی «فوق لیسانسه‌ها» در ۴۰ قسمت از شبکه سه سیما پخش شود، اما به دلیل پخش زود هنگام این سریال در زمانی که مشخص شده بود، تنها ۳۰ قسمت از آن به پخش در سال ۹۸ رسید.</p>
      <p>بنا بر این گزارش، ۱۰ قسمت باقی‌مانده از این سریال قرار است در سال آینده و بعد از پایان پخش سریال‌های نوروزی ۹۹ و قبل از آغاز ماه رمضان به روی آنتن رود. بر همین اساس ۱۰ قسمت به این سریال اضافه شده است که در مجموع ادامه «فوق لیسانسه‌ها» در ۲۰ قسمت پخش خواهد شد.</p>
      <p>به گزارش فارس، تصویربرداری بخشی از این سریال به پایان رسیده است و در حال حاضر گروه مشغول استراحت هستند و ادامه تصویربرداری از اوایل دی ماه آغاز خواهد شد.</p>
      <p>داستانی که در بخش دوم «فوق لیسانسه‌ها» به تهیه کنندگی رضا جودی به تصویر کشیده می‌شود، در ادامه قصه بخش اول سریال است.</p>
      <p>همچنین ساخت ادامه این سریال در فصل‌های آتی معلوم نیست و بخشی از این به بازخوردهای مخاطبین و درخواست شبکه بستگی دارد.</p>
      <p>به گزارش فارس، فصل اول سریال «لیسانسه‌ها» در دی ماه سال 95 از شبکه سه سیما پخش شد و در آذر ماه ۹۶ فصل دوم این سریال پخش شد.</p>
      <p>از بازیگران این مجموعه می‌توان به هوتن شکیبا، بهنام تشکر، کاظم سیاحی، امیرحسین رستمی، امیر کاظمی، هوتن شکیبا، متین ستوده، بیژن بنفشه‌خواه و ... اشاره کرد. </p>
    </article>
  </body>
</html>