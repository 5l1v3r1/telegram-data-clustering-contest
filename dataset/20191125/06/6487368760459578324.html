<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/szandi-lanya-blanka-szalagavato/"/>
    <meta property="og:site_name" content="FEMINA"/>
    <meta property="article:published_time" content="2019-11-25T06:46:03+00:00"/>
    <meta property="og:title" content="Szandi lánya hercegnőként tündökölt - A 19 éves Blanka gyönyörű volt a szalagavatóján"/>
    <meta property="og:description" content="Szandi megmutatta, milyen meseszép báli ruhát viselt Blanka a szalagavatóján."/>
  </head>
  <body>
    <article>
      <h1>Szandi lánya hercegnőként tündökölt - A 19 éves Blanka gyönyörű volt a szalagavatóján</h1>
      <h2>Szandi megmutatta, milyen meseszép báli ruhát viselt Blanka a szalagavatóján.</h2>
      <address><time datetime="2019-11-25T06:46:03+00:00">25 Nov 2019, 06:46</time> by <a rel="author">Szántó Nóra</a></address>
      <p><b>Szandi</b> és <b>Bogdán Csaba</b> gyermekei nőnek, mint a gomba. Domonkos és Csaba 17, illetve 13 évesek, míg nagylányuk, Blanka már 19 esztendős. Idén fog érettségizni a Kőrösi Csoma Sándor Gimnáziumban. Egy fontos eseményen már túl van végzős évéből: a szalagavatón, úgy tündökölt, mint egy igazi hercegnő.</p>
      <p>November végétől beköszönt a szalagavató-korszak, mikor az érettségire készülők szüleik és tanáraik előtt előadják szalagavató táncukat, a fiúk elegáns öltönyt húznak, a lányok pedig szemkápráztató habos-babos fehér ruhát öltenek magukra. Szandi lánya, Bogdán Blanka sem tett másként, földig érő, tüllös báli ruhájában csak úgy ragyogott egész este. Büszke anyukája az Instagram-oldalán osztotta meg a gyönyörű fotókat, melyek e jeles eseményen készültek.</p>
      <p>Képes összeállításunkban megnézheted, hogyan festett Szandi és Bogdán Csaba egy szem lánya a szalagavatóján.</p>
      <figure>
        <img src="https://kep.index.hu/1/0/3043/30439/304397/30439713_76150b6a2d9c2ed7f4c3ab92c6ab188f_wm.jpg"/>
        <figcaption>Blanka, mint egy meseszép hercegnő, úgy tündökölt szalagavatója estéjén.<cite>Instagram/Szandi</cite></figcaption>
      </figure>
      <figure>
        <img src="https://kep.index.hu/1/0/3043/30439/304397/30439793_e7288582c85d986444840884a4cf220c_wm.jpg"/>
        <figcaption>Büszke édesanyjával, Szandival. Az énekesnő és lánya a megszólalásig hasonlítanak egymásra.<cite>Instagram/Szandi</cite></figcaption>
      </figure>
      <figure>
        <img src="https://kep.index.hu/1/0/3043/30439/304399/30439943_f85d68f68fd97e00a0957c57c6fb29db_wm.jpg"/>
        <figcaption>Testvéreivel is készült közös fotó, Domonkos és Csaba is már kész úriemberek.<cite>Instagram/Szandi</cite></figcaption>
      </figure>
      <figure>
        <img src="https://kep.index.hu/1/0/3043/30439/304398/30439877_14623ab9eaac798eccc5f1b470c6d498_wm.jpg"/>
        <figcaption>Szerelme, Miklós is részt vett a jeles eseményen: nagyon jól mutattak együtt.<cite>Instagram/Szandi</cite></figcaption>
      </figure>
      <figure>
        <img src="https://kep.index.hu/1/0/3043/30439/304399/30439963_7470f978e000ec0ec387b7901fb18bd4_wm.jpg"/>
        <figcaption>Keresztanyja, Pintácsi Viktória is megtáncoltatta a 19 éves Blankát.<cite>Instagram/Pintácsi Viktória</cite></figcaption>
      </figure>
    </article>
  </body>
</html>