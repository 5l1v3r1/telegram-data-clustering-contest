<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ukr.media/medicine/405945/"/>
    <meta property="og:site_name" content="Ukr.Media"/>
    <meta property="article:published_time" content="2019-11-25T06:48:00+00:00"/>
    <meta property="og:title" content="Вченими названа дієта, яка здатна омолодити клітини мозку"/>
    <meta property="og:description" content="Харчування впливає і на стан мозку."/>
  </head>
  <body>
    <article>
      <h1>Вченими названа дієта, яка здатна омолодити клітини мозку</h1>
      <address>
        <time datetime="2019-11-25T06:48:00+00:00">25 Nov 2019, 06:48</time>
      </address>
      <p>Харчування впливає і на стан мозку.</p>
      <figure>
        <img src="https://ukr.media/static/ba/aimg/4/0/5/405945_1.jpg"/>
      </figure>
      <p>Вчені створили дієту, яка допоможе захистити від хвороби Альцгеймера і відтермінувати старіння мозку на цілих 8 років, інформує <a href="https://ukr.media/">Ukr.Media</a>.</p>
      <p>Раціон із назвою MIND був розроблений співробітниками Медичного центру Університету Раш на основі майже п'ятирічних досліджень.</p>
      <p>За словами авторів нової дієти, харчування є серйозним чинником, що впливає на стан мозку.</p>
      <p>«Люди повинні щодня вживати щонайменше три порції цільного зерна, зелені листові овочі, інші овочі, горіхи, бобові, келих вина, а також м'ясо птиці, ягоди та рибу», — описали медики оптимальний план харчування.</p>
      <p>Вони пояснили, що ягоди потрібно вживати, принаймні, 2 рази в тиждень, а рибу, щонайменше 1 раз у тиждень. Одночасно з цим, в раціоні не повинно бути таких продуктів як перероблене червоне м'ясо, маргарин, сир, випічка і солодощі, смажені страви та фастфуд.</p>
      <p>Вчені підкреслюють, що ретельне дотримання дієти MIND здатне поліпшити здоров'я мозку, уповільнивши зниження когнітивних здібностей.</p>
      <p>Повідомляється, що дієта була складена на підставі результатів дослідження, в рамках якого вчені протягом 4,7 року спостерігали за 960 пенсіонерами. Під час дослідження учасників регулярно перевіряли на рівень їхніх когнітивних здібностей (тести на якість довготривалої і короткочасної пам'яті, здатності сприйняття навколишнього простору і т. д.).</p>
      <p>Було встановлено, що люди, які більш дисципліновано дотримувалися дієти MIND, мали на 7,5 років більш молодий мозок. «Результати також засвідчили, що зазначена дієта може на 50% знизити ризик розвитку хвороби Альцгеймера», — резюмували дослідники.</p>
      <p><a href="https://ukr.media/dieta/">Дієта</a> <a href="https://ukr.media/mozoc/">Мозок</a> <a href="https://ukr.media/omolodjennya/">Омолодження</a></p>
    </article>
  </body>
</html>