<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/examenul-de-rezidentiat-candidatii-sunt-repartizati-luni-pe-centre-universitare/"/>
    <meta property="og:site_name" content="Europa FM"/>
    <meta property="article:published_time" content="2019-11-25T06:05:32+00:00"/>
    <meta property="og:title" content="Examenul de rezidențiat: Candidații sunt repartizați luni pe centre universitare"/>
    <meta property="og:description" content="Luni are loc repartizarea candidaților la examenul de rezidențiat pe centre universitare, după ce listele au fost centralizate, informează Mediafax. Rezultatele obținute vor fi afișate în cursul zilei de miercuri pe site-ul rezidenţiat.ms.ro."/>
  </head>
  <body>
    <article>
      <h1>Examenul de rezidențiat: Candidații sunt repartizați luni pe centre universitare</h1>
      <address>
        <time datetime="2019-11-25T06:05:32+00:00">25 Nov 2019, 06:05</time>
      </address>
      <p>Luni are loc repartizarea candidaților la examenul de rezidențiat pe centre universitare, după ce listele au fost centralizate, informează <a href="http://mediafax.ro/">Mediafax</a>. Rezultatele obținute vor fi afișate în cursul zilei de miercuri pe site-ul <a href="http://rezidenţiat.ms.ro/">rezidenţiat.ms.ro</a>.</p>
      <p>La fel ca în anii trecuți, concursul se va desfășura în 6 centre universitare: București, Cluj-Napoca, Craiova, Iași, Târgu Mureș și Timișoara, după aceeași metodologie, pe o durată de 4 ore, sub formă de test-grilă cu 200 de întrebări.</p>
      <p>Anul acesta sunt scoase la concurs 4.710 locuri și posturi pe cele 3 domenii de pregătire. Sunt 3.960 locuri și posturi la domeniul medicină, 398 medicină dentară și 256 farmacie și 96 locuri pentru ministerele cu rețea sanitară proprie ( MApN, Ministerul Justiției și MAI).</p>
      <p>Pentru această sesiune, Ministerul Sănătății a suplimentat cu 558 numărul posturilor și locuri pe domeniul medicină, față de numărul de absolvenți.</p>
      <p>Înscrierea candidaților a început în data de 7 noiembrie și s-a finalizat în 19 noiembrie.</p>
    </article>
  </body>
</html>