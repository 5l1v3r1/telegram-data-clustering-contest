<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/kulfold/brutalis-baleset-frontalisan-karambolozott-az-ukran-elnoki-megbizott-ket-gyermekevel/cdqvxht"/>
    <meta property="og:site_name" content="Blikk.hu"/>
    <meta property="article:published_time" content="2019-11-25T06:33:09+00:00"/>
    <meta property="og:title" content="Brutális baleset: frontálisan karambolozott az ukrán elnöki megbízott két gyermekével"/>
    <meta property="og:description" content="Gyerekei is vele utaztak, amikor autóbalesetet szenvedett az ukrán elnök megbízottja."/>
  </head>
  <body>
    <article>
      <h1>Brutális baleset: frontálisan karambolozott az ukrán elnöki megbízott két gyermekével</h1>
      <address><time datetime="2019-11-25T06:33:09+00:00">25 Nov 2019, 06:33</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Gyerekei is vele utaztak, amikor autóbalesetet szenvedett az ukrán elnök megbízottja.</b>
        </i>
      </p>
      <p>Vasárnap kora délután a Kijev megyei Csabani faluban karambolozott Mikola Kuleba az ukrán elnök gyermekjogi megbízottja. Autójában nem egyedül utazott, hanem két gyermeke társaságában – számolt be <a href="https://infostart.hu/kulfold/2019/11/24/autobalesetben-gyerekeivel-egyutt-sulyosan-megserult-az-elnok-gyermekjogi-megbizottja-ukrajnaban">az Infostart oldala</a> az MTI híre alapján.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A megbízott kocsijával egy útkereszteződéshez érve ütközött össze egy mikrobusszal, amelyet egy 21 éves fiatalember vezetett. Később Anton Herascsenko ukrán belügyminiszter-helyettes arról adott tájékoztatást, miszerint<b> </b><u>Kulebát és egyik gyermekét súlyos állapotban szállították kórházba, még a kisebbik fiú könnyebb sérüléseket szenvedett. Emellett a Volkswagen kisbusz fiatal sofőrje is komoly sérüléseket szerzett.</u></p>
      <p>A gyermekjogi megbízott tisztségét Kuleba egyébként elsőként 2014 decemberében kapta meg az akkori ukrán államfőtől, majd később Petro Porosenko menesztette. Másodszor 2019. június 1-jén kapta meg a megbízását, miután Volodimir Zelenszkij lépett hivatalba.</p>
    </article>
  </body>
</html>