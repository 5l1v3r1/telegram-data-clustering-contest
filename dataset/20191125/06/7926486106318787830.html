<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013300/%D8%A7%D8%B9%D8%AA%D8%B1%D8%A7%D9%81-%DA%AF%D8%B1%DB%8C%D8%B2%D9%85%D8%A7%D9%86-%D8%AF%D8%B1%D8%A8%D8%A7%D8%B1%D9%87-%D8%B1%D8%A7%D8%A8%D8%B7%D9%87-%D8%A7%D8%B4-%D8%A8%D8%A7-%D9%85%D8%B3%DB%8C"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T06:53:53+00:00"/>
    <meta property="og:title" content="اعتراف گریزمان درباره رابطه‌اش با مسی"/>
    <meta property="og:description" content="مهاجم فرانسوی تیم فوتبال بارسلونا درباره شک و شبهاتی که در مورد رابطه‌اش با کاپیتان تیم وجود دارد، توضیح داد."/>
  </head>
  <body>
    <article>
      <h1>اعتراف گریزمان درباره رابطه‌اش با مسی</h1>
      <address>
        <time datetime="2019-11-25T06:53:53+00:00">25 Nov 2019, 06:53</time>
      </address>
      <p>
        <i>مهاجم فرانسوی تیم فوتبال بارسلونا درباره شک و شبهاتی که در مورد رابطه‌اش با کاپیتان تیم وجود دارد، توضیح داد.</i>
      </p>
      <p>به گزارش مشرق، <b>آنتوان گریزمان </b>درباره رابطه‌اش با <b>لیونل مسی </b>در تیم فوتبال <b>بارسلونا </b>و مشکلاتی که برای تطبیق دادن خود با این تیم داشته و باعث شروع ضعیف‌تر از حد انتظارش در این تیم شده است، صحبت کرد.</p>
      <blockquote>بیشتر بخوانید:<br/><a href="https://www.mashreghnews.ir/news/1007646/%D9%85%D8%B3%DB%8C-%D8%AF%D9%88%D8%A8%D8%A7%D8%B1%D9%87-%D8%A8%D9%87-%DA%AF%D8%B1%DB%8C%D8%B2%D9%85%D8%A7%D9%86-%D9%BE%D8%A7%D8%B3-%D9%86%D8%AF%D8%A7%D8%AF-%D8%B9%DA%A9%D8%B3">مسی دوباره به <i>گریزمان</i> پاس نداد +عکس</a></blockquote>
      <p>گریزمان به سایت اتحادیه فوتبال اروپا (یوفا) گفت: من واقعاً خجالتی هستم و معمولاً نمی‌توانم با افراد دوروبرم خیلی خوب ارتباط برقرار کنم. خب من از آن دسته آدم‌هایی نیستم که یک مکالمه را شروع می‌کنند اما من، لوئیس (سوارس) و لئو (مسی) داریم کم‌کم همدیگر را به بهتر می‌شناسیم و چند باری هم در کنار هم شام خورده‌ایم.</p>
      <p>گریزمان افزود: به نظرم فقط با گذر زمان رابطه ما می‌تواند بهتر از این شود. علاوه بر این کاملاً مشخص است اتفاقاتی که در زمین بازی رخ می‌دهند نیز می‌تواند رابطه میان ما را از چیزی که هست بهتر کند و باعث شود که ما با هم راحت‌تر و صمیمی‌تر شویم. مسی بازیکنی است که به نظر من نظیر آن را تا 40 سال دیگر هم نخواهیم دید. کارهایی که او انجام می‌دهد، باورنکردنی است. تماشای بازی او واقعاً لذت‌بخش است.</p>
      <p>منبع: تسنیم</p>
    </article>
  </body>
</html>