<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.glamour.nl/fun/feel-good/a29867105/daghoroscoop-maandag-25-november/"/>
    <meta property="og:site_name" content="Glamour"/>
    <meta property="article:published_time" content="2019-11-25T06:00:00+00:00"/>
    <meta property="og:title" content="Glamours daghoroscoop: maandag 25 november"/>
    <meta property="og:description" content="Benieuwd wat de sterren voor jouw in petto hebben?"/>
  </head>
  <body>
    <article>
      <h1>Glamours daghoroscoop: maandag 25 november</h1>
      <h2>Benieuwd wat de sterren voor jouw in petto hebben?</h2>
      <address><time datetime="2019-11-25T06:00:00+00:00">25 Nov 2019, 06:00</time> by <a rel="author">Nicole Boshouwers</a></address>
      <p>
        <i>Glamours astroloog <b>Nicole Boshouwers</b> stelt iedere dag – gratis en voor niks – jouw horoscoop op. Benieuwd wat de sterren vandaag voor jou in petto hebben? Zoek je sterrenbeeld op en lees mee.</i>
      </p>
      <p><b>RAM<br/></b>21 maart – 20 april</p>
      <p>Laat je vandaag niet uit het veld slaan door tegenslagen, provocerende opmerkingen en je eigen humeur. Neem alles met een korreltje zout, want niets is wat het lijkt.</p>
      <p><b>STIER<br/></b>21 april – 20 mei</p>
      <p>Ja, je bent toe aan verandering en je kunt niet wachten om te beginnen. Bereid je vandaag goed voor en werk losse eindjes af voor je aan iets nieuws begint.</p>
      <p><b>TWEELINGEN<br/></b>21 mei – 21 juni</p>
      <p>Loslaten lijkt vandaag het thema. Dat kan letterlijk of figuurlijk zijn. Hoe sneller je accepteert dat dit moet gebeuren, kun je verder. Soms lopen dingen anders dan je wil.</p>
      <p><b>KREEFT<br/></b>22 juni – 22 juli</p>
      <p>Dit wordt een drukke dag en je moet je aandacht er heel goed bijhouden als je geen fouten wil maken. Alle begin is moeilijk, dus wees niet te streng voor jezelf.</p>
      <p><b>LEEUW<br/></b>23 juli – 23 augustus</p>
      <p>Jij laat je zonnige humeur door niets of niemand verpesten. Met deze instelling kom je fluitend door de dag. Je straalt gewoon! Of ben je zo vrolijk door de liefde?</p>
      <p><b>MAAGD<br/></b>24 augustus – 22 september</p>
      <p>Je oog voor detail brengt je weer eens geluk. Scherp, Maagd. Doe er je voordeel mee op je werk of die toets. Concentreer je en doe wat je moet doen.</p>
      <p><b>WEEGSCHAAL<br/></b>23 september – 22 oktober</p>
      <p>Aan de slag! Het is een goede dag om oude plannen nu uit te werken en vast te leggen. Zo maak je een vliegende start en als je de flow te pakken hebt, verzet je massa’s werk.</p>
      <p><b>SCHORPIOEN<br/></b>23 oktober – 22 november</p>
      <p>Er wordt vandaag veel van je verwacht en de lat ligt hoog. Ben je goed voorbereid? Laat zenuwen niet de overhand krijgen. Concentreer je en blijf kalm.</p>
      <p><b>BOOGSCHUTTER<br/></b>23 november – 21 december</p>
      <p>Je lijkt vandaag niet lekker op gang te komen. Heb je een zwaar weekend achter de rug of gewoon geen zin? Jij weet zelf welke klus nog wel even kan wachten.</p>
      <p><b>STEENBOK<br/></b>22 december – 20 januari</p>
      <p>Dat liefde en vriendschap veel raakvlakken hebben, wordt weer eens bewezen. Fijn dat er zoveel mensen om je geven. Je hoeft er niks voor terug te doen, dus accepteer het gewoon.</p>
      <p><b>WATERMAN<br/></b>21 januari – 19 februari</p>
      <p>Als je niks aardigs kunt zeggen, zeg dan niets. Deze beroemde kreet is vandaag op jou van toepassing. Slik je scherpe woorden in. Het maakt de situatie alleen maar lastiger.</p>
      <p><b>VISSEN<br/></b>20 februari – 20 maart</p>
      <p>Er is niks mis met een potje fantaseren. Het is zelfs heel goed voor je stemming! Je zou eigenlijk vaker in jezelf en je dromen moeten geloven, Vissen. Leef je uit!</p>
      <related>
        <a href="https://www.glamour.nl/beauty-body/body/a26819510/hormoonstaafje-wat-hoe/"/>
        <a href="https://www.glamour.nl/fun/hotspots/g29856505/hotspots-weekendje-londen-2020/"/>
        <a href="https://www.glamour.nl/nieuws/films-series-tv/a29856708/spin-off-casa-papel-berlin-netflix/"/>
      </related>
    </article>
  </body>
</html>