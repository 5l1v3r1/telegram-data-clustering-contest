<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.the-village.com.ua/village/business/news/291513-koli-v-ukrayini-zapratsyuyut-tsifrovi-vodiyski-prava"/>
    <meta property="og:site_name" content="The Village Україна"/>
    <meta property="article:published_time" content="2019-11-25T06:54:21+00:00"/>
    <meta property="og:title" content="Новини. Коли в Україні запрацюють цифрові водійські права"/>
    <meta property="og:description" content="Вони будуть доступні у додатку «Дія»"/>
  </head>
  <body>
    <article>
      <h1>Новини. Коли в Україні запрацюють цифрові водійські права</h1>
      <address><time datetime="2019-11-25T06:54:21+00:00">25 Nov 2019, 06:54</time> by <a rel="author" href="https://www.the-village.com.ua/users/1184687" target="_blank">Віра Стадник</a></address>
      <p>Цифрові водійські права і техпаспорт планують запустити у середині грудня. Про це розповів перший заступник голови Мінцифри Олексій Вискуб, <a href="https://hromadske.ua/posts/cifrovi-vodijski-prava-ta-tehpasport-zapracyuyut-vzhe-v-seredini-grudnya-mincifri">передає</a> «Громадське».</p>
      <p>Завантажити документи можна буде в застосунок «Дія» на смартфоні. Цифрові водійські права та техпаспорт стануть першими функціями нової програми.</p>
      <p>«Перший реліз мобільного застосунку запрацює з водійськими правами та техпаспортом. Фактично, їх показують патрульній поліції, яка має планшети, підключені до відповідного реєстру. Так, поліцейські за допомогою QR-коду на правах перевірять у відповідному реєстрі, що машина належить вам і ви маєте права», — коментує Олексій Вискуб.</p>
      <p>Цифровими в додатку також мають стати студентський квиток, податковий номер і паспорт. У 2020 році планують також запустити цифровий паспорт громадянина. Він не замінятиме оригінал під час складних процедур, але дозволятиме, наприклад, сісти на потяг. </p>
      <p> Читайте «<b><a href="https://t.me/kyivvillage">Нормальні новини</a>»</b> в телеграмі</p>
    </article>
  </body>
</html>