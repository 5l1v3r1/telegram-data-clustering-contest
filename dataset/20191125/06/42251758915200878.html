<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a315602-Divac-nije-uzeo-Doncica-jer-mu-se-ne-dopada-Lukin-otac.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T06:24:00+00:00"/>
    <meta property="og:title" content="Divac nije uzeo Dončića jer mu se ne dopada Lukin otac?"/>
    <meta property="og:description" content="Američki mediji pišu o tome kako su Sakramento Kingsi propustili da uzmu na draftu Luku Dončića zbog stava koji Vlade Divac ima o Lukinom ocu Saši Dončiću."/>
  </head>
  <body>
    <article>
      <h1>Divac nije uzeo Dončića jer mu se ne dopada Lukin otac?</h1>
      <h2>Američki mediji pišu o tome kako su Sakramento Kingsi propustili da uzmu na draftu Luku Dončića zbog stava koji Vlade Divac ima o Lukinom ocu Saši Dončiću.</h2>
      <address><time datetime="2019-11-25T06:24:00+00:00">25 Nov 2019, 06:24</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/128839/jpeg/Divac.jpg"/>
        <figcaption>
          <cite>Ethan Miller/Getty Images</cite>
        </figcaption>
      </figure>
      <p>Luka Dončić je odmah u svojoj prvoj sezoni pokazao da će biti možda i najbolji Evropljanin koji je ikada igrao u NBA, a ove sezone je već postao kandidat za najboljeg igrača lige. Slovenac iz meča u meč beleži sve bolje partije, obara rekorde najvećih NBA zvezda, a zbog svega toga mogu da tuguju Finiks Sansi i Sakramento Kingsi. </p>
      <related>
        <a href="http://sportklub.rs/Kosarka/NBA/a315601-Doncic-Teze-je-bilo-kad-smo-imali-Dirka-u-odbrani.html"/>
        <a href="http://sportklub.rs/Kosarka/NBA/a315597-Dag-Kristi-zbog-Bogija-progovorio-srpski-VIDEO.html"/>
      </related>
      <p> Na draftu 2018. godine ove dve franšize su birale Deandrea Ejtona odnosno Marvina Beglija umesto Luke Dončića koji je kao treći pik otišao u Dalas Meverikse. Sakramentu u tom momentu možda i nije bio potreban igrač na Dončićevoj poziciji pa je to donekle opravdanje što je uzet Begli, međutim novinari u Americi imaju drugačija saznanja. </p>
      <p>"<i>Koliko sam shvatio Divac veoma dobro poznaje Luku i njegovog oca i to je uticalo na odluku. On nije promislio mnogo o Lukinom ocu, i čitavoj filozofiji kakav otac takav sin... pa... ne ovoje drugačiji tip. Zabrljao si ovde Vlade</i>", rekao je u podkastu Adrijana Vojnarovskog novinar ESPN <b>Tim Mekmehon</b>.</p>
      <p>Američki novinari dalje spekulišu da su Saša Dončić, koji je svojevremeno igrao u Sloveniji i Vlade Divac imali ranije nesuglasice i da je to kasnije uticalo i na Divčevu odluku na draftu.</p>
    </article>
  </body>
</html>