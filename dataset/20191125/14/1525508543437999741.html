<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780894/%D9%86%D9%82%D8%B4-%D8%A8%D8%B3%DB%8C%D8%AC-%D8%AF%D8%B1-%D8%B4%D8%B1%D8%A7%DB%8C%D8%B7-%D8%AD%D8%B3%D8%A7%D8%B3-%DA%A9%D9%86%D9%88%D9%86%DB%8C-%D9%BE%D8%B1%D8%B1%D9%86%DA%AF-%D9%88-%DA%A9%D8%A7%D8%B1%D8%A2%D9%85%D8%AF%D8%AA%D8%B1-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T14:12:17+00:00"/>
    <meta property="og:title" content="جانشین قرارگاه پیشرفت و آبادانی سپاه صاحب الامر(عج) استان قزوین: نقش بسیج در شرایط حساس کنونی پررنگ و کارآمدتر است"/>
    <meta property="og:description" content="قزوین- جانشین قرارگاه پیشرفت وآبادانی سپاه صاحب الامر(عج) قزوین گفت: در شرایطی که نقشه های دشمنان همچنان علیه نظام اسلامی ادامه دارد نقش بسیج در صیانت از ارزشها و امنیت کشور حیاتی است."/>
  </head>
  <body>
    <article>
      <h1>جانشین قرارگاه پیشرفت و آبادانی سپاه صاحب الامر(عج) استان قزوین: نقش بسیج در شرایط حساس کنونی پررنگ و کارآمدتر است</h1>
      <address>
        <time datetime="2019-11-25T14:12:17+00:00">25 Nov 2019, 14:12</time>
      </address>
      <p> به گزارش <a href="https://www.mehrnews.com/">خبرنگار مهر</a>، سرهنگ حمزه برین در تجمع بزرگ بسیجیان دهستان زوارک و شهر معلم کلایه که روز دوشنبه برگزار شد گفت: تشکیل بسیج با تاسی از شعار انقلاب اسلامی و تبعیت از رهبری معظم، پیروزی های زیادی را در کارنامه این نهاد ثبت کرده است.</p>
      <p>وی بیان کرد: نقش بسیج در دوران دفاع مقدس به جنگ تحمیلی خلاصه نشده و پس از  آن دئران هم با صدور پیام امام راحل برای تشکیل بسیج دانشجویی و بسیج طلاب بودیم که این دستور، فصل جدیدی برای بسیج و بسیجیان باز کرد.</p>
      <p>سرهنگ برین تصریح کرد: از آنجا که رویکرد دشمن تغییر کرده، باید کارکرد بسیج هم عوض شود تا تهدید دشمن را بتواند خنثی کند<br/>زیرا دشمن به دنبال یارگیری در میان مسئولان و ضربه زدن در زمینه های سیاسی و فرهنگی است.</p>
      <figure>
        <img src="https://media.mehrnews.com/d/2019/11/25/4/3303191.jpg"/>
      </figure>
      <p>برین افزود: در دوران دفاع مقدس همه گروهها در جنگ حضور داشتند و برای دفاع از میهن وارد صحنه شدند هرچند در آن دوران ماموریت بسیج فقط در عرصه دفاع نظامی بود ولی بعد از سال ۶۷ اقشار بسیج ماموریت های جدیدی بر عهده گرفتند و با تشکیل بسیج طلاب، فرهنگیان، دانشجویان، دانش آموزان، بسیج هنرمندان، کارمندان، کارگران این نهاد در همه عرصه های احساس مسئولیت کرده و با شکل گیری بیش از ۲۱ قشر، ماموریت دفاع از انقلاب اسلامی به صورت تخصصی به این نهاد مردمی سپرده شده است.</p>
      <p>معاون اجرایی سپاه صاحب الامر(عج) استان قزوین یادآورشد: دفاع از مظلوم، مقابله با مستکبران و ایستادگی در برابر ظالمان از وظایف اقشار بسیج است.</p>
      <p>وی گفت: با گذشته چهار دهه از عمر بسیج، شاهد نقش آفرینی این نهاد در عرصه های مختلف هستیم هر چند دشمن هیچگاه از خصومت<br/>و نقشه های خود علیه نظام کوتاه نیامده و از شیطنت دست برنمی دارد و در هر زمان فتنه ها و ضربه های سنگین تری به نظام وارد می کند ولی در این جبهه، بسیج تحت فرماندهی مقام معظم رهبری انسجام بیشتری پیدا کرده و با روشنگری رهبری و همراهی هوشمندانه ملت بصیر و مجاهدت و جانفشانی اقشار مختلف بسیج، آرامش در کشور حاکم شده هست.</p>
      <figure>
        <img src="https://media.mehrnews.com/d/2019/11/25/4/3303192.jpg"/>
      </figure>
      <p>برین اظهارداشت: امروز هیچ کشوری نیست که اینگونه از این همه تهدید و توطئه جان سالم به در برده باشد لذا وظیفه ما در دفاع<br/>از انقلاب اسلامی سنگین تر از قبل شده زیرا باور داریم انقلاب اسلامی نه تنها در ایران بلکه به سایر کشورها صادر شده و از آنجا که بسیج با یک ماموریت جهانی روبروست لازم است تلاش کنیم ارزشها را به دیگر نقاط جهان صادر کنند.</p>
    </article>
  </body>
</html>