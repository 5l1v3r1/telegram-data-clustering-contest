<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/habbl-otrimav-znimok-galaktichnoyi-pari-330820_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T14:24:00+00:00"/>
    <meta property="og:title" content="&quot;Хаббл&quot; отримав знімок галактичної &quot;пари&quot;"/>
    <meta property="og:description" content="Дві галактики знаходяться близько і взаємодіють одна з одною."/>
  </head>
  <body>
    <article>
      <h1>"Хаббл" отримав знімок галактичної "пари"</h1>
      <h2>Дві галактики знаходяться близько і взаємодіють одна з одною.</h2>
      <address>
        <time datetime="2019-11-25T14:24:00+00:00">25 Nov 2019, 14:24</time>
      </address>
      <p>Вчені за допомогою телескопа <a href="https://dt.ua/TECHNOLOGIES/habbl-zrobiv-znimok-spokiynoyi-galaktiki-330043_.html"><b>"Хаббл"</b></a> одержали знімок пари галактик, які знаходяться в "тісних стосунках". Об'єкти знаходяться на невеликій відстані і взаємодіють один з одним, повідомляється на <a href="https://spacetelescope.org/images/potw1947a/">сайті обсерваторії.</a></p>
      <p>На знімку розташувалися галактики NGC 6286 і NGC 6285, їхній дует називається Arp 293. Гравітаційна взаємодія об'єктів виштовхує хмари газу і струмені пилу з них, деформуючи форму галактик. Через це їхні краї на знімку виглядають дещо розмитими.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p><a href="https://dt.ua/TECHNOLOGIES/u-sviy-yuviley-habbl-zrobiv-znimok-zoryanogo-feyerverku-171001_.html"><b>Телескоп "Хаббл"</b></a> був виведений на орбіту 24 квітня 1990 року екіпажем корабля багаторазового використання "Діскавері" і з тих пір передав на Землю мільйони унікальних знімків, які значно розширили уявлення вчених про будову і походження Всесвіту. За чверть століття апарат провів 1,2 мільйона цільових спостережень за 38 тисячами космічних об'єктів, на підставі яких було підготовлено близько 13 тисяч наукових праць. За словами експертів, "це робить його одним з найбільш ефективних наукових інструментів в історії".</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>