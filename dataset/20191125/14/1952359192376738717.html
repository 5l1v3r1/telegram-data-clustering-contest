<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191125_04736739"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-25T14:53:00+00:00"/>
    <meta property="og:title" content="Namen maakt zich zorgen om historische Citadel na aardverschuiving: aarde, rotsen en puin vallen naar beneden"/>
    <meta property="og:description" content="Zaterdagmiddag vond in Namen voor nog onbekende redenen een aardverschuiving plaats. Op een plek waar huizen worden gesloopt om nieuwe te bouwen, kwam aard..."/>
  </head>
  <body>
    <article>
      <h1>Namen maakt zich zorgen om historische Citadel na aardverschuiving: aarde, rotsen en puin vallen naar beneden</h1>
      <address>
        <time datetime="2019-11-25T14:53:00+00:00">25 Nov 2019, 14:53</time>
      </address>
      <p>
        <b>Zaterdagmiddag vond in Namen voor nog onbekende redenen een aardverschuiving plaats. Op een plek waar huizen worden gesloopt om nieuwe te bouwen, kwam aarde, rotsen en puin naar beneden. Vier huizen ontruimd, tien inwoners mogen nog steeds niet terug naar hun woning.</b>
      </p>
      <p>Experts maken zich zorgen om de vorm van de verschuiving en vrezen dat er nog een grotere massa naar beneden zal komen. Maandag kwamen ingenieurs ter plaatse om de schade op te meten.</p>
      <p>De plek waar de aardverschuiving gebeurde, ligt vlakbij de Citadel van Namen. Enkele paden naar de heuvel waarop de eeuwenoude burcht werd gebouwd, werden uit voorzorg gesloten voor het verkeer.</p>
    </article>
  </body>
</html>