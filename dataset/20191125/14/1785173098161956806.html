<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/entertainment/taylor-swift-marea-castigatoare-a-galei-american-music-awards-1922400425032019111419180063"/>
    <meta property="og:site_name" content="News.ro"/>
    <meta property="article:published_time" content="2019-11-25T14:04:03+00:00"/>
    <meta property="og:title" content="Taylor Swift, marea câştigătoare a galei American Music Awards"/>
    <meta property="og:description" content="Taylor Swift a fost starul serii, duminică, la gala American Music Awards (AMA) de la Los Angeles, care recompensează în fiecare an succesul în rândul consumatorilor de muzică."/>
  </head>
  <body>
    <article>
      <h1>Taylor Swift, marea câştigătoare a galei American Music Awards</h1>
      <address><time datetime="2019-11-25T14:04:03+00:00">25 Nov 2019, 14:04</time> by <a rel="author">News.ro</a></address>
      <p>
        <b>Taylor Swift a fost starul serii, duminică, la gala American Music Awards (AMA) de la Los Angeles, care recompensează în fiecare an succesul în rândul consumatorilor de muzică.</b>
      </p>
      <p>Cântăreaţa a câştigat şase noi trofee, între care "Artistul deceniului" şi "Artistul anului", în faţa lui Drake, Ariana Grande, Halsey şi Post Malone.</p>
      <p>Interpreta melodiei "Black Space" a bătut un record, deţinut până acum de Michael Jackson: ea este artistul care a câştigat cele mai multe premii AMA din toate timpurile, cu 29 recompense faţă de 24 ale regelui pop.</p>
      <p>Ea a declarat că anul trecut i-a oferit ''unele dintre cele mai uimitoare momente'', dar şi ''cele mai dificile lucruri prin care am trecut în viaţă''.</p>
      <p>"Această industrie este cu adevărat bizară", a continuat ea. "Ai impresia că eşti când sus, când jos, şi că oamenii te iubesc sau nu, sau te simţi rău. Dar oamenii care rămân de partea ta, nu-i uiţi. Acest an a fost intens pentru mine. A fost cu momente foarte bune şi foarte complicat".</p>
      <p>Swift a câştigat în total şase premii la gala AMA din acest an, printre acestea numărându-se distincţia pentru ''Cea mai bună artistă pop/rock'', ''Cel mai bun album pop/rock'' (''Lover''), ''Cel mai bun videoclip'' (''You Need to Calm Down'') şi ''Cea mai bună artistă contemporană''.</p>
      <p>Între laureaţii serii s-a aflat Billie Eilish, adolescenta în vârstă de 17 ani, desemnată ''Cel mai bun artist debutant''.</p>
      <p>Rapperul american Post Malone, nominalizat la ediţia de anul acesta la şapte categorii, a obţinut premiul pentru ''Cel mai bun album hip-hop'' (''Hollywood's Bleeding'').</p>
      <p>''Cea mai bună melodie pop/rock'' (''Without Me'') a fost a artistei pop Halsey iar ''Cel mai bun album country" (''Cry Pretty'') şi ''Cea mai bună artistă country'' au revenit lui Carrie Underwood.</p>
      <p>Shawn Mendes şi Camila Cabello (''Senorita'') au fost artiştii care au primit trofeul iar trofeul "Colaborarea anului" pentru turneul anului a ajuns la BTS.</p>
      <p>Khalid a fost desemnat ''Cel mai bun artist pop/rock''. El a câştigat şi la categoriile ''Cel mai bun album soul/R&amp;B'' (''Free Spirit'') şi ''Cea mai bună melodie soul/R&amp;B'' (''Talk'').</p>
      <p>Cardi B a primit trofeul pentru ''Cel mai bun artist rap/hip-hop''; Bruno Mars - ''Cel mai bun artist soul/R&amp;B'' iar ''Cea mai bună artistă soul/R&amp;B'' - Beyonce.</p>
      <p>''Cel mai bun artist latino'' a fost ales J Balvin, iar melodia ''Bohemian Rhapsody'' a formaţiei Queen a primit trofeul ''Cel mai bun soundtrack''.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>