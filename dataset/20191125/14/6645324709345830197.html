<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/asia/kremyl-syobshti-za-predstojashto-poseshtenie-na-vladimir-putin-v-turcija-news_1409508.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T14:24:00+00:00"/>
    <meta property="og:title" content="Кремъл съобщи за предстоящо посещение на Владимир Путин в Турция"/>
    <meta property="og:description" content="Президентът на Русия Владимир Путин ще посети Турция през първите 10 дни на януари, съобщи говорителят на държавния глава Дмитрий Песков."/>
  </head>
  <body>
    <article>
      <h1>Кремъл съобщи за предстоящо посещение на Владимир Путин в Турция</h1>
      <address><time datetime="2019-11-25T14:24:00+00:00">25 Nov 2019, 14:24</time> by <a rel="author" href="https://www.actualno.com/editors/uid/136" target="_blank">Любов Павлова</a></address>
      <p>Президентът на Русия Владимир Путин ще посети Турция през първите 10 дни на януари, съобщи говорителят на държавния глава Дмитрий Песков. <br/><br/><br/>В един от последните си телефонни разговори президентите на Русия Владимир Путин и на Турция Реджеп Тайип Ердоган са обсъждали въпроса с визитата, съобщава РИА Новости.</p>
      <related>
        <a href="https://www.actualno.com/business/putin-turski-potok-gotov-v-bylgarija-i-syrbija-dogodina-news_1390202.html"/>
      </related>
      <p>Очаква се дотогава в Турция да бъде готова наземната част на „Турски поток”. По-рано турски медии съобщиха, че се руският президент ще посети страната за участие в церемонията по откриването на тръбопровода. <br/>Проектът <a href="https://www.actualno.com/asia/rusija-napylni-trybite-na-turski-potok-s-gaz-news_1407866.html">„Турски поток”</a> предвижда строителството на два успоредни газопровода с мощност по 15,75 милиарда кубически метра всеки. Едната тръба е предназначена за преноса на руски газ до турските потребители, а втората – за снабдяване с газ на държавите от Южна и Югоизточна Европа, припомня БГНЕС.</p>
    </article>
  </body>
</html>