<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tamilwin.com/politics/01/232203"/>
    <meta property="og:site_name" content="Tamilwin"/>
    <meta property="article:published_time" content="2019-11-25T14:01:45+00:00"/>
    <meta property="og:title" content="எங்களுக்கு மத வழிபாடுகளில் ஈடுபடுவதற்கு சந்தர்ப்பம் வழங்குங்கள்: ஞானசார தேரர்"/>
    <meta property="og:description" content="எங்களுக்கு மத வழிபாடுகளில் ஈடுபடுவதற்கு."/>
  </head>
  <body>
    <article>
      <h1>எங்களுக்கு மத வழிபாடுகளில் ஈடுபடுவதற்கு சந்தர்ப்பம் வழங்குங்கள்: ஞானசார தேரர்</h1>
      <address><time datetime="2019-11-25T14:01:45+00:00">25 Nov 2019, 14:01</time> by <a rel="author">Kamel, Mala</a></address>
      <p>எங்களுக்கு மத வழிபாடுகளில் ஈடுபடுவதற்கு சந்தர்ப்பம் வழங்குங்கள் என பொதுபல சேனா இயக்கத்தின் பொதுச் செயலாளர் கலகொடத்தே ஞானசார தேரர் தெரிவித்துள்ளார்.</p>
      <p>கொழும்பு கோட்டை நீதிமன்றில் வழக்கு விசாரணை ஒன்றுக்காக இன்று முன்னிலையாகிய நீதிமன்ற வளாகத்தில் கூடியிருந்த ஊடகவியலாளர்களிடம் அவர் இதனைக் குறிப்பிட்டுள்ளார்.</p>
      <p>அவர் மேலும் கூறுகையில்,</p>
      <p>ஐக்கிய தேசியக் கட்சி, சிறுபான்மையின மக்களின் வாக்குகளை இலக்கு வைத்து பௌத்த தேரர்களுக்கு துன்புறுத்தல்களை மேற்கொண்டனர்.</p>
      <p>இந்த துன்புறுத்தல்களுக்கு பொதுமக்கள் சரரியான பதிலடியை வழங்கியுள்ளனர்.</p>
      <p>நாம் மத வழிபாடுகளில் நிம்மதியாக ஈடுபடுவதற்கு, சட்ட மா அதிபர் திணைக்களம் சந்தர்ப்பம் வழங்கப்பட வேண்டும்.</p>
      <p>இணக்கச் சபையினால் கூட விசாரணைக்கு உட்படுத்தப்படாத வழக்குகளே தொடரப்பட்டுள்ளன. இவ்வாறான வழக்கு விசாரணைகள் எமக்கு பெரும் தொல்லையாக அமைந்துள்ளன.</p>
      <p>ஆளும் கட்சிக்கு தலைவலியாக மாறும் போது அவ்வாறானவர்களை சட்டத்தைக் கொண்டு கட்டிப் போடுவது அடிப்படை உரிமை மீறலாகும். இவ்வாறான பாரதூரமான பிரச்சினையொன்றையே நாம் எதிர்நோக்கியுள்ளோம்.</p>
      <p>பௌத்த பிக்குகளை இழிவுபடுத்துவது ஏற்றுக்கொள்ளக் கூடியதல்ல என ஞானசார தேரர் தெரிவித்துள்ளார்.</p>
    </article>
  </body>
</html>