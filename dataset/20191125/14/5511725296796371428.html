<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/other_kinds/other/bijusais-olimpiskais-cempions-no-austrijas-apsudzets-bernu-seksuala-izmantosana.d?id=51666809"/>
    <meta property="og:site_name" content="DELFI"/>
    <meta property="article:published_time" content="2019-11-25T14:04:25+00:00"/>
    <meta property="og:title" content="Bijušais olimpiskais čempions no Austrijas apsūdzēts bērnu seksuālā izmantošanā "/>
    <meta property="og:description" content="Austrijas bijušais olimpiskais čempions džudo Pēters Zeizenbahers pirmdien devās uz tiesu, kurā pret viņu tiek izskatīta lieta par mazgadīgu meiteņu seksuālu izmantošanu, kuras viņš trenēja 90. gadu beigās un šī gadsimta sākumā."/>
  </head>
  <body>
    <article>
      <h1>Bijušais olimpiskais čempions no Austrijas apsūdzēts bērnu seksuālā izmantošanā </h1>
      <address><time datetime="2019-11-25T14:04:25+00:00">25 Nov 2019, 14:04</time> by <a rel="author">LETA</a></address>
      <p>
        <b>Austrijas bijušais olimpiskais čempions džudo Pēters Zeizenbahers pirmdien devās uz tiesu, kurā pret viņu tiek izskatīta lieta par mazgadīgu meiteņu seksuālu izmantošanu, kuras viņš trenēja 90. gadu beigās un šī gadsimta sākumā.</b>
      </p>
      <p>Kā vēsta Austrijas prokurora birojs, bijušais sportists netiklas darbības veicis ar divām 11 un 13 gadus vecām meitenēm. Tāpat ir arī trešā cietusī, kura apgalvo, ka olimpiskais čempions viņai treniņnometnes laikā uzmācies.</p>
      <p>Pirmdienas tiesas sēdē Zeizenbahers noliedza savu vainu, kā arī nepaskaidroja, kādēļ šādas apsūdzības pret viņu varētu būt izvirzītas.</p>
      <p>Vīnes prokurori Zeizenbahera aresta orderi izdeva pēc tam, kad viņš 2016. gada decembrī neieradās tiesā uz lietas noklausīšanos. 2017. gadā pēc septiņu mēnešu bēguļošanas Zeizenbahers septembrī no Ukrainas tika izdots Austrijai.</p>
      <p>Ja bijušais sportists tiks atzīts par vainīgu, viņam draud līdz pat desmit gadu ilgs cietumsods. Lēmums šajā lietā paredzēts 2. decembrī.</p>
      <p>59 gadus vecais Zeizenbahers 1984. gadā Losandželosas olimpiskajās spēlēs izcīnīja zelta medaļu vidējā svarā, bet četrus gadus vēlāk to pašu paveica arī Seulā.</p>
    </article>
  </body>
</html>