<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/25/anniversario-del-bombardamento-di-civitanova-iniziativa-dellanpi/1329221/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-25T14:30:26+00:00"/>
    <meta property="og:title" content="Anniversario del bombardamento di Civitanova, iniziativa dell’Anpi"/>
    <meta property="og:description" content="Giovedì 28 novembre incontro con l'autore del libro &quot;Dopo Mussolini, I processi ai fascisti e ai collaborazionisti&quot;"/>
  </head>
  <body>
    <article>
      <h1>Anniversario del bombardamento di Civitanova, iniziativa dell’Anpi</h1>
      <h2>Giovedì 28 novembre incontro con l'autore del libro "Dopo Mussolini, I processi ai fascisti e ai collaborazionisti"</h2>
      <address><time datetime="2019-11-25T14:30:26+00:00">25 Nov 2019, 14:30</time> by <a rel="author">Laura Boccanera</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F25%2Fanniversario-del-bombardamento-di-civitanova-iniziativa-dellanpi%2F1329221%2F">Condividi20</a><a href="https://twitter.com/intent/tweet?text=Anniversario+del+bombardamento+di+Civitanova%2C++iniziativa+dell%27Anpi&amp;url=https%3A%2F%2Fwww.cronachemaceratesi.it%2F2019%2F11%2F25%2Fanniversario-del-bombardamento-di-civitanova-iniziativa-dellanpi%2F1329221%2F">Tweet</a>Email20 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2019/01/giornata-della-memoria-auditorium-liceo-da-vinci-civitanova-alta-FDM-3-325x217.jpg"/>
      </figure>
      <p> </p>
      <p><b>I processi ai gerarchi collaborazionisti dal 1944 al 1953 è il tema di un incontro organizzato dall’Anpi di Civitanova e dedicato a studenti e cittadini in programma giovedì 28 novembre alle 10,30 nell’aula magna del liceo Da Vinci. Un evento che vuole essere un modo per ricordare il bombardamento di Civitanova avvenuto il 29 novembre del 1944</b>. L’iniziativa fa parte del programma di appuntamenti che i militanti dell’Anpi stanno organizzando: «ce lo impone la storia e l’attualità -dicono dall’Anpi – in un momento in cui si moltiplicano i rigurgiti neofascisti presenti anche nel nostro territorio». La discussione trae origine dal libro “Dopo Mussolini, I processi ai fascisti e ai collaborazionisti” di Andrea Martina, docente dell’Università di Padova. Un approfondimento che trae origine analizzando l’attività di molti tribunali impegnati nei procedimenti giudiziari in tutta la penisola e che getta una nuova luce sull’epurazione che ha segnato i destini di molti italiani e che ha condizionato nel breve, ma anche nel medio e lungo termine, la storia del Paese.</p>
      <p> </p>
    </article>
  </body>
</html>