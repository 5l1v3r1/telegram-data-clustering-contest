<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/etf/etf-confronto-azionari-spagna-251119/"/>
    <meta property="og:site_name" content="Trend Online"/>
    <meta property="article:published_time" content="2019-11-25T14:00:00+00:00"/>
    <meta property="og:title" content="ETF a confronto: Azionari Spagna"/>
    <meta property="og:description" content="Partendo dalla ricerca Morningstar, abbiamo analizzato i diversi replicanti dedicati al mercato azionario spagnolo, disponibili agli investitori itali"/>
  </head>
  <body>
    <article>
      <h1>ETF a confronto: Azionari Spagna</h1>
      <h2>Partendo dalla ricerca Morningstar, abbiamo analizzato i diversi replicanti dedicati al mercato azionario spagnolo, disponibili agli investitori italiani.</h2>
      <address><time datetime="2019-11-25T14:00:00+00:00">25 Nov 2019, 14:00</time> by <a rel="author" href="https://www.trend-online.com/morningstar/" target="_blank">Morningstar</a></address>
      <p>Scoraggiato da una combinazione di rischi politici nazionali e preoccupazioni sulla solidità dell'economia europea, il mercato azionario spagnolo è in lieve declino rispetto a maggio 2017, quando si avvicinò (senza però raggiungerli) ai massimi toccati prima della crisi del 2008. Attualmente, la Borsa di Madrid viaggia al di sopra dei minimi del 2016, ma ben al di sotto dei massimi pre-crisi, che, non dimentichiamoci, sono stati raggiunti a seguito di una bolla del mercato immobiliare.</p>
      <p>Da allora, comunque, le prospettive economiche interne sono migliorate in modo significativo e le attività spagnole hanno beneficiato fortemente delle misure ultra accomodanti della Banca centrale europea.</p>
      <p>
        <b>Evoluzione del Morningstar Spain Index NR EUR a 15 anni</b>
      </p>
      <figure>
        <img src="https://a.trend-online.it/moxie/01_SpainIndex_11_19_IT251119.jpg"/>
      </figure>
      <p>
        <i>Dati in euro al 20 novembre 2019. Fonte: Morningstar Direct</i>
      </p>
      <p>Tuttavia, l’instabilità politica è ancora ben presente, come testimoniato dalla mancanza di un chiaro vincitore delle elezioni politiche dello scorso 10 novembre. Nonostante l’accordo firmato tra le due principali forze di sinistra, il Partito Socialista e Unidas Podemos, mancano infatti ancora 21 seggi per ottenere la maggioranza assoluta del Parlamento. Insomma, i due partiti, che vogliono formare un governo di coalizione, dovranno ottenere l’appoggio di altre forze politiche (tra cui quello degli indipendentisti catalani) per passare la votazione di fiducia, prevista prima di Natale, anche se tutto dipenderà dall’esito e dalla lunghezza delle trattative.</p>
      <footer>
        <a href="https://www.trend-online.com/etf/etf-confronto-azionari-spagna-251119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>