<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/policiya_vidkryla_kryminalne_provadzhennya_za_faktom_avariyi_tankera_delfi"/>
    <meta property="og:site_name" content="espreso.tv"/>
    <meta property="article:published_time" content="2019-11-25T14:18:00+00:00"/>
    <meta property="og:title" content="Аварія танкера “Делфі”: поліція відкрила кримінальне провадження"/>
    <meta property="og:description" content="Поліція відкрила кримінальне провадження за фактом аварії іноземного танкера “Делфі”, що сталася 22 листопада біля берегів Одеси"/>
  </head>
  <body>
    <article>
      <h1>Аварія танкера “Делфі”: поліція відкрила кримінальне провадження</h1>
      <address>
        <time datetime="2019-11-25T14:18:00+00:00">25 Nov 2019, 14:18</time>
      </address>
      <p>Поліція відкрила кримінальне провадження за фактом аварії іноземного танкера “Делфі”, що сталася 22 листопада біля берегів Одеси</p>
      <p>Про це повідомляє відділ комунікації в Одеській області.</p>
      <p>“Подію кваліфіковано за ч. 1 ст. 276 Кримінального кодексу України (порушення правил безпеки руху або експлуатації залізничного, водного чи повітряного транспорту)”, - йдеться у повідомленні.</p>
      <p>Повідомляється, що слідство за фактом порушення правил безпеки експлуатації водного транспорту триває. Санкція статті передбачає покарання у вигляді виправних робіт на строк до двох років або обмеження волі на строк до трьох років, зазначили в поліції.</p>
      <ul>
        <li>Як повідомлялося, танкер <a href="https://espreso.tv/news/2019/11/22/poblyzu_odesy_na_milynu_siv_tanker">“Делфі” сів на мілину</a> 22 листопада біля берегів Одеси. Рятувальники зняли з судна двох членів екіпажу та капітана, попри те, що судновласник заборонив команді залишати борт судна і подавати сигнал SOS.</li>
        <li><a href="https://espreso.tv/news/2019/11/22/avariya_tankera_bilya_odesy_sprychynyla_masshtabnyy_rozlyv_naftoproduktiv_u_mori">Вміст концентрації нафтопродуктів</a> довкола напівзатопленого судна “Делфі” перевищує норму.</li>
      </ul>
    </article>
  </body>
</html>