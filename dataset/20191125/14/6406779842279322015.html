<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rd.nl/vandaag/binnenland/zestien-amsterdamse-scholen-een-week-dicht-1.1612808"/>
    <meta property="og:site_name" content="RD.nl"/>
    <meta property="article:published_time" content="2019-11-25T14:58:00+00:00"/>
    <meta property="og:title" content="Zestien Amsterdamse scholen een week dicht"/>
    <meta property="og:description" content="Zestien Amsterdamse basisscholen blijven vanaf maandag 9 december een week dicht. De scholen voeren actie vanwege het lerarentekort. Dat heeft een woordvoerder van scholenkoepel Stichting Openbaar Basisonderwijs Westelijke Tuinsteden bevestigd naar aanleiding van berichtgeving door de NOS."/>
  </head>
  <body>
    <article>
      <h1>Zestien Amsterdamse scholen een week dicht</h1>
      <address><time datetime="2019-11-25T14:58:00+00:00">25 Nov 2019, 14:58</time> by <a rel="author">ANP</a></address>
      <p>
        <b>Zestien Amsterdamse basisscholen blijven vanaf maandag 9 december een week dicht. De scholen voeren actie vanwege het lerarentekort. Dat heeft een woordvoerder van scholenkoepel Stichting Openbaar Basisonderwijs Westelijke Tuinsteden bevestigd naar aanleiding van berichtgeving door de NOS.</b>
      </p>
      <p>Door de actie kunnen zo’n 5400 scholieren niet naar school die week. Ouders zijn inmiddels op de hoogte gebracht. De scholen, die vooral in het stadsdeel Nieuw-West liggen, kampen met een groot tekort aan leraren.</p>
      <p>Eerder op de dag riep de Algemene Onderwijsbond leraren in het basisonderwijs en het voortgezet onderwijs op om donderdag 30 en vrijdag 31 januari opnieuw te gaan staken. De reden is volgens de bond dat het kabinet niet voor structureel extra geld wil zorgen voor het onderwijs.</p>
      <p>Vakbond CNV Onderwijs noemt het voornemen „een noodkreet die minister Slob niet kan negeren”. „Dit toont opnieuw aan dat de problemen in het onderwijs enorm zijn en dat structurele investeringen noodzakelijk zijn. Maar ook voor de problemen van vandaag en morgen moeten snel oplossingen komen”, reageert voorzitter Jan de Vries. „Het sluiten van de schooldeuren is een maatregel die je niet zomaar neemt.”</p>
    </article>
  </body>
</html>