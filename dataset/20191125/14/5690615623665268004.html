<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837676-robotoyu-verkhovnoyi-radi-ukrayini-nezadovoleni-47-ukrayintsiv-opituvannya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T14:01:00+00:00"/>
    <meta property="og:title" content="Роботою Верховної Ради України незадоволені 47% українців – опитування"/>
    <meta property="og:description" content="КИЇВ. 25 листопада. УНН. Роботою Верховної Ради України незадоволені 47% громадян. Зокрема, роботою Ради незадоволені 30% виборців партії &quot;Слуга народу&quot;. Про …"/>
  </head>
  <body>
    <article>
      <h1>Роботою Верховної Ради України незадоволені 47% українців – опитування</h1>
      <address><time datetime="2019-11-25T14:01:00+00:00">25 Nov 2019, 14:01</time> by <a rel="author">Антоніна Карташева</a></address>
      <p><b>КИЇВ. 25 листопада. УНН.</b> Роботою Верховної Ради України незадоволені 47% громадян. Зокрема, роботою Ради незадоволені 30% виборців партії "Слуга народу". Про це свідчать дані опитування, проведеного фондом "Демократичні ініціативи" імені Ілька Кучеріва, передає <b>УНН</b>.</p>
      <p>Так, за даними опитування, більшість громадян не задоволені тим, як працює зараз Верховна Рада – 47%, проти 34% тих, кого робота Верховної Ради задовольняє. Серед виборців найбільш незадоволені роботою Верховної Ради виборці партій "Опозиційна платформа - За життя" (16% задоволені, 74% - ні) та "Європейська солідарність" (відповідно, 75% і 15%), а переважно задоволеними є виборці партії "Слуга народу" (задоволені 51%, незадоволені 30%).</p>
      <p>Окрім того, 43,5% громадян впевнені, що Верховна Рада допрацює свій термін до кінця, натомість 33% вважають, що відбудуться дострокові вибори (решта 23% з відповіддю не визначилися).</p>
      <p>Нагадаємо, станом на листопад цього року перші кроки діяльності Президента України Володимира Зеленського <a href="https://www.unn.com.ua/uk/news/1837659-pershi-kroki-diyalnosti-zelenskogo-pozitivno-otsinyuyut-62-ukrayintsiv-opituvannya?fbclid=IwAR3lCN8yYyPusfF0GAPJkC3O37bsxWCtCWkDX64KM48RapXVRbpFgRdD6rI">позитивно оцінюють</a> 62% українців.</p>
    </article>
  </body>
</html>