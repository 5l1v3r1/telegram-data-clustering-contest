<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/futbol/2019/11/25/eski-milli-futbolcular-ogretmenler-gunu-nedeniyle-gosteri-maci-yapti"/>
    <meta property="og:site_name" content="FotoMaç"/>
    <meta property="article:published_time" content="2019-11-25T14:54:20+00:00"/>
    <meta property="og:title" content="Eski milli futbolcular Öğretmenler Günü nedeniyle gösteri maçı yaptı"/>
    <meta property="og:description" content="Gençlerbirliği Teknik Direktörü Hamza Hamzaoğlu, eski milli kaleci Hayrettin Demirbaş'ın da aralarında bulunduğu Namık Kemal Lisesi mezunu eski milli futbolcular, 24 Kasım Öğretmenler Günü dolayısıyla okul öğretmenleriyle gösteri maçı yaptı."/>
  </head>
  <body>
    <article>
      <h1><u><a href="https://www.fotomac.com.tr/haberleri/eski-milli-futbolcular?id=ad960a6d-708f-4efc-a91d-457f2096aae4">Eski milli futbolcular</a></u> <u><a href="https://www.fotomac.com.tr/haberleri/ogretmenler-gunu?id=df4f6da2-6a19-4df2-90c5-e0eba77000cd">Öğretmenler Günü</a></u> nedeniyle gösteri maçı yaptı</h1>
      <h2>Gençlerbirliği Teknik Direktörü <u><a href="https://www.fotomac.com.tr/haberleri/hamza-hamzaoglu?id=b1988d00-1d5b-4cea-90ed-1155351d4efa">Hamza Hamzaoğlu</a></u>, eski milli kaleci Hayrettin Demirbaş'ın da aralarında bulunduğu <u><a href="https://www.fotomac.com.tr/haberleri/namik-kemal?id=556fddee-62b5-49e9-a5be-5dbc1e5bfb57">Namık Kemal</a></u> Lisesi mezunu <u><a href="https://www.fotomac.com.tr/haberleri/eski-milli-futbolcular?id=ad960a6d-708f-4efc-a91d-457f2096aae4">eski milli futbolcular</a></u>, 24 Kasım <u><a href="https://www.fotomac.com.tr/haberleri/ogretmenler-gunu?id=df4f6da2-6a19-4df2-90c5-e0eba77000cd">Öğretmenler Günü</a></u> dolayısıyla okul öğretmenleriyle gösteri maçı yaptı.</h2>
      <address>
        <time datetime="2019-11-25T14:54:20+00:00">25 Nov 2019, 14:54</time>
      </address>
      <p><u><a href="https://www.fotomac.com.tr/haberleri/hamza-hamzaoglu?id=b1988d00-1d5b-4cea-90ed-1155351d4efa">Hamza Hamzaoğlu</a></u>, okulun bahçesindeki halı sahadaki müsabaka öncesinde yaptığı açıklamada, <u><a href="https://www.fotomac.com.tr/haberleri/namik-kemal?id=556fddee-62b5-49e9-a5be-5dbc1e5bfb57">Namık Kemal</a></u> Lisesi'nde 5'i gündüz, 2'si gece olmak üzere 7 yıl okuduğunu söyledi.</p>
      <p>Yıllar sonra okula geldiğini ve ilk sınıfına gittiğini kaydeden Hamzaoğlu, "Anıları canlandırmak çok güzel. Eşimle burada tanışmıştım. Evlendik, hayat kurduk. Hayatımda çok önemli yeri var Namık <u><a href="https://www.fotomac.com.tr/haberleri/kemal-lisesi?id=3bd5127c-4dfb-4a2a-9972-3b4d273c4618">Kemal Lisesi</a></u>'nin. Okuduğum dönemde futbolda <u><a href="https://www.fotomac.com.tr/haberleri/turkiye?id=14b41a69-5b12-49c6-b6c5-32870ff30d0f">Türkiye</a></u> şampiyonu olamamıştık ama güzel sonuçlar almıştık." ifadelerini kullandı.</p>
      <p>Okul müdürü Mustafa Hilmi Dişbudak da bir dönem A Milli Futbol Takımı'nın tümünün Namık Kemal Lisesi mezunlarından oluştuğunu, bu nedenle <u><a href="https://www.fotomac.com.tr/haberleri/ogretmenler-gunu?id=df4f6da2-6a19-4df2-90c5-e0eba77000cd">Öğretmenler Günü</a></u> dolayısıyla böyle bir etkinlik gerçekleştirdiklerini belirterek, "Yeni nesile örnek olsun diye böyle bir organizasyon yaptık." diye konuştu.</p>
      <related>
        <a href="https://www.fotomac.com.tr/galeri/futbol/iste-20-yuzyilin-en-iyi-100-futbolcusu"/>
      </related>
    </article>
  </body>
</html>