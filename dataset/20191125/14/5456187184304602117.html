<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://charter97.org/ru/news/2019/11/25/356835/"/>
    <meta property="og:site_name" content="charter97.org"/>
    <meta property="article:published_time" content="2019-11-25T14:33:00+00:00"/>
    <meta property="og:title" content="Мікалай Статкевіч: Мы вяртаем сабе нашых герояў"/>
    <meta property="og:description" content="Калiноўскi даў сігнал, што Беларусь трэба бараніць."/>
  </head>
  <body>
    <article>
      <h1>Мікалай Статкевіч: Мы вяртаем сабе нашых герояў</h1>
      <h2>Калiноўскi даў сігнал, што Беларусь трэба бараніць.</h2>
      <address>
        <time datetime="2019-11-25T14:33:00+00:00">25 Nov 2019, 14:33</time>
      </address>
      <p>Аб гэтым адзiн з лiдараў Беларускага Нацыянальнага Кангрэса заявiў падчас уручэння яму ганаровага мэдалю ад БНР у Вiльнюсе, паведамляе <a href="https://www.facebook.com/bnkbel/?epa=SEARCH_BOX">прэс-служба</a> БНК:</p>
      <p>
        <i>- Сёння мы нарэшце здолелі ўшанаваць нашых герояў [у гэты дзень былі урачыста перапахаваныя Кастусь Калиноўскі і яго паплечнікі — рэд.].</i>
      </p>
      <p>Трэба прызнаць, што задачы і мэты, якія Рада БНР ставіла 101 з паловай год, таму не былі рэалізаваны цалкам. У нас няма ўстойлівай незалежнасці. У нас няма яшчэ пакуль беларускай Беларусі.</p>
      <p>Зараз зноў расце пагроза нашай незалежнасці.</p>
      <p>Ведаеце, гэта як знак з нябёсаў. Нашы мёртвыя вярнуліся да нас, каб устаць побач, даць прыклад, даць сігнал, што Беларусь трэба бараніць.</p>
      <p>Гэты сігнал не быў пачуты той бандай, якая зараз кантралюе Беларусь. Яны паспрабавалі гэта праігнараваць. І атрымалася так, што гэты падарунак нябёсаў, гэты чын мёртвых, якія не пакінулі нас у бядзе застаўся не для нас. Прэзыдэнты, ганаровыя варты. Дзе гэты? Няма.</p>
      <p>Такое ураджанне, што там ляжаць людзі, якія не маюць дачынення да Беларусі.</p>
      <p>Але сёння адбылося тое, што павінна было адбыцца. Хай не было там прэзідэнтаў, ганаровай варты. Але па людзях было відно, чые гэта героі.</p>
      <p>Нам прышлося перасякаць межу. У нас 30 чалавек толькі з адной Народнай Грамады не здолелі атрымаць візу. Але колькі людзей са ўсей Беларусі! Простыя людзі прыехалі, паказалі: гэта нашыя героі! Мы вяртаем сабе іх.</p>
      <p>Жыве Беларусь!</p>
      <figure>
        <iframe src="https://www.youtube.com/embed/QwA6yjhGnTU" width="640" height="360" data-service="Youtube" scrolling="no"/>
      </figure>
    </article>
  </body>
</html>