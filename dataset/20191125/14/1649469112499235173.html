<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/maistas/nauja-vietele/oficialiai-atidaryta-nuja-maisto-hale-gastronomas-nuotraukos/"/>
    <meta property="og:site_name" content="Made in vilnius"/>
    <meta property="article:published_time" content="2019-11-25T14:55:08+00:00"/>
    <meta property="og:title" content="Oficialiai atidaryta nauja maisto halė „Gastronomas“ (nuotraukos)"/>
    <meta property="og:description" content="Veiklą oficialiai pradėjo nauja ir bene didžiausia sostinėje maisto halė „Gastronomas Food Hall“.  Keliolika skirtingų pasaulio virtuvių talpinančiose erdvėse lankytojų jau laukia ir išskirtinė nedelė turgaus stiliaus prekyvietė, kurioje galima įsigyti sezoninių gėrybių bei gurmaniškų produktų. Čia, kur dabar veikia „Gastronomas Food Hall“, dar XX a. pradžioje sostinės gyventojų ir..."/>
  </head>
  <body>
    <article>
      <h1>Oficialiai atidaryta nauja maisto halė „Gastronomas“ (nuotraukos)</h1>
      <address><time datetime="2019-11-25T14:55:08+00:00">25 Nov 2019, 14:55</time> by <a rel="author">Made in Vilnius</a></address>
      <p>Veiklą oficialiai pradėjo nauja ir bene didžiausia sostinėje maisto halė „Gastronomas Food Hall“.</p>
      <p>Keliolika skirtingų pasaulio virtuvių talpinančiose erdvėse lankytojų jau laukia ir išskirtinė nedelė turgaus stiliaus prekyvietė, kurioje galima įsigyti sezoninių gėrybių bei gurmaniškų produktų.</p>
      <p>Čia, kur dabar veikia „Gastronomas Food Hall“, dar XX a. pradžioje sostinės gyventojų ir miesto svečių dėmesį traukė prabangusis „Bristolio“ viešbutis, tapęs to meto kultūros, pramogų bei gastronomijos centru.</p>
      <p>Praėjusio amžiaus pabaigoje čia veikė ir legendinis „Vilniaus centrinis gastronomas“, o dabar ši vieta Gedimino pr. atgimsta naujais ir dar nematytais atspalviais.</p>
      <p>„Gastronomas Food Hall“ įkūrėja Evelina Labanauskienė pasakoja, kad idėja atverti naujos, daugiau nei 1000 kv. metrų erdvėse įsikūrusios maisto halės duris kilo pažinus ne iki galo užpildytą nišą.</p>
      <figure>
        <img src="https://cdn3.hellovilnius.lt/wp-content/uploads/2019/11/17.jpg"/>
        <figcaption>Nuotr.: Gastronomas</figcaption>
      </figure>
      <p>„Pajutome, kad Vilniuje vis dar trūksta gastronominės erdvės, suteikiančios galimybę maistu mėgautis tiek jauniems, tiek vyresnio amžiaus žmonėms, šeimoms su mažyliais ar draugų kompanijoms“, – teigia E.Labanauskienė.</p>
      <p>Šiuo metu „Gastronomas Food Hall“ jau veikia skirtingas pasaulio virtuves jungiantis „2buo“, meksikiečiai „Maracas Mexican cocina“, japonų virtuvė „Dejavu Sushi“, kiniško maisto restoranas „Mian“, picerija „Pipirini Pizza“, Vietnamo virtuvė „Ha Noi“, indiškas maistas „Spice King“, moderniosios europietiškos virtuvės atstovai „arLei“, užkandinė „Papa frita Poutinerie – Loaded Fries“, kavos baristos „EXpresso kava“, spurginė „Sweet Roll“, konditerijos gaminiai „Mažoji Ragainė“, vaisinė „Tropikai“ ir baras „Gastronomas“.</p>
      <p>Naujosios maisto erdvės įkūrėja E.Labanauskienė ir direktorė Arnika Rimšaitė džiaugiasi, kad „Gastronomas Food Hall“ jungia skirtingas tautybes bei kultūras, o iš to gimsta nepamirštamos gastronominės patirtys.</p>
      <p>„Pavyzdžiui, Vietnamo virtuvės restoranas „Ha Noi“ priklauso vietnamiečių šeimai, kurių vaikai puikiai kalba lietuviškai. Džiaugiamės, kad į Lietuvą atvyksta ir savo patirtimis dalijasi žmonės iš tolimiausių šalių“, – pasakoja A.Rimšaitė.</p>
      <p>Pačioje sostinės širdyje įsikūrusioje maisto halėje galima įsigyti ir sezoninių gėrybių, spaustų sulčių, gurmaniškų produktų.</p>
      <p>Čia veikianti nedidelė turgaus stiliaus prekyvietė, E.Labanauskienės teigimu, yra vienas „Gastronomas Food Hall“ išskirtinumų.</p>
      <slideshow>
        <figure>
          <img src="https://cdn1.hellovilnius.lt/wp-content/uploads/2019/11/22-585x390.jpg"/>
          <figcaption>Nuotr.: Gastronomas</figcaption>
        </figure>
        <figure>
          <img src="https://cdn3.hellovilnius.lt/wp-content/uploads/2019/11/21-585x390.jpg"/>
          <figcaption>Nuotr.: Gastronomas</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2019/11/20-585x390.jpg"/>
          <figcaption>Nuotr.: Gastronomas</figcaption>
        </figure>
        <figure>
          <img src="https://cdn3.hellovilnius.lt/wp-content/uploads/2019/11/19-585x390.jpg"/>
          <figcaption>Nuotr.: Gastronomas</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2019/11/18-585x390.jpg"/>
          <figcaption>Nuotr.: Gastronomas</figcaption>
        </figure>
        <figure>
          <img src="https://cdn3.hellovilnius.lt/wp-content/uploads/2019/11/17-585x390.jpg"/>
          <figcaption>Nuotr.: Gastronomas</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2019/11/16-585x390.jpg"/>
          <figcaption>Nuotr.: Gastronomas</figcaption>
        </figure>
        <figure>
          <img src="https://cdn3.hellovilnius.lt/wp-content/uploads/2019/11/15-585x390.jpg"/>
          <figcaption>Nuotr.: Gastronomas</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2019/11/12-585x878.jpg"/>
          <figcaption>Nuotr.: Gastronomas</figcaption>
        </figure>
        <figure>
          <img src="https://cdn3.hellovilnius.lt/wp-content/uploads/2019/11/14-585x390.jpg"/>
          <figcaption>Nuotr.: Gastronomas</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2019/11/13-585x390.jpg"/>
          <figcaption>Nuotr.: Gastronomas</figcaption>
        </figure>
      </slideshow>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>51 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/maistas/nauja-vietele/nauja-ir-unikali-sostines-kavine-nukels-i-mistiskaji-tvin-pyksa/"/>
        <a href="https://madeinvilnius.lt/maistas/nauja-vietele/gedimino-prospekte-atidaryta-dar-viena-maisto-hale-gastronomas-food-hall-nuotraukos/"/>
        <a href="https://madeinvilnius.lt/maistas/nauja-vietele/ozo-gatveje-atidarytas-55-asis-hesburger-restoranas-lietuvoje/"/>
        <a href="https://madeinvilnius.lt/maistas/park-town-verslo-centre-atidarytas-naujas-restoranas-lunch-up/"/>
        <a href="https://madeinvilnius.lt/maistas/nauja-vietele/ogmios-mieste-atidarytas-naujas-restoranas-bola/"/>
        <a href="https://madeinvilnius.lt/maistas/nauja-vietele/akropolyje-atidarytas-naujas-sporto-baras-restoranas-70-ekranu-interaktyvus-baulingas-ir-stalo-kerlingas/"/>
      </related>
    </article>
  </body>
</html>