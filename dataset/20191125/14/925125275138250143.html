<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/pries-akistata-su-psg-z-zidaneo-pagyros-varzovams/73406"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-25T14:43:50+00:00"/>
    <meta property="og:title" content="Prieš akistatą su PSG – Z. Zidane'o pagyros varžovams"/>
    <meta property="og:description" content="Zinedine'as Zidane'as prieš artėjančią dvikovą su Paryžiaus &quot;Saint-Germain&quot; teigė, kad &quot;baltųjų&quot; laukia vienas rimčiausių iššūkių šiame sezone."/>
  </head>
  <body>
    <article>
      <h1>Prieš akistatą su PSG – Z. Zidane'o pagyros varžovams</h1>
      <address>
        <time datetime="2019-11-25T14:43:50+00:00">25 Nov 2019, 14:43</time>
      </address>
      <p>Zinedine'as Zidane'as prieš artėjančią dvikovą su Paryžiaus "Saint-Germain" teigė, kad "baltųjų" laukia vienas rimčiausių iššūkių šiame sezone.</p>
      <p>Pirmajame šių komandų susitikime Madrido "Real" komandai buvo suduotas stiprus smūgis – Paryžiuje rungtyniavę svečiai iš Ispanijos patyrė nesėkmę rezultatu 0:3.</p>
      <p>Z. Zidane'as mano, kad Paryžiaus ekipa šį sezoną yra viena pajėgiausių Europoje.</p>
      <p>"Rytoj mums reikės visko – atsidavimo, "šaltų galvų" ir koncentracijos. Žinoma, svarbiausia yra parodyti gerą žaidimą, nes stojame į kovą prieš tikrai galingą varžovą, kuris šiame sezone yra puikus", – teigė strategas.</p>
      <p>"Šios rungtynės yra svarbios tiek mums, tiek sirgaliams. Mums reikės žaisti geriau nei bet kuriose ankstesnėse šio sezono rungtynėse. PSG šiais metais atrodo galingai tiek šalies pirmenybėse, tiek Čempionų lygoje.</p>
      <p>Manau, kad PSG žais stipriausia sudėtimi – bus ir Neymaras, ir Kylianas Mbappe. Abu žaidėjai yra nuostabūs, todėl turime būti tam pasiruošę", – tęsė Z. Zidane'as.</p>
      <p>Paklaustas apie savo žaidėjus, o ypatingai jaunuosius talentus – Federico Valverde ir Rodrygo – Z. Zidane'as pridūrė: "Nesu nustebintas jų pasirodymais. Jie vis dar yra jauni, tačiau stebėti jų žaidimą yra vienas malonumas."</p>
      <p>PSG ir "Real" dvikova antradienį prasidės 22 val.</p>
      <figure>
        <iframe data-src="https://twitter.com/realmadriden/status/1198949459364892673?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>