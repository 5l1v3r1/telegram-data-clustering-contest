<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/25/7232976/"/>
    <meta property="og:site_name" content="Українська правда"/>
    <meta property="article:published_time" content="2019-11-25T14:49:34+00:00"/>
    <meta property="og:title" content="Поліція затримала банду з мачете на Київщині: ватажок видавав себе за журналіста"/>
    <meta property="og:description" content="Поліція затримала кримінального авторитета та його “помічників”, причетних до жорстого нападу на Київщині."/>
  </head>
  <body>
    <article>
      <h1>Поліція затримала банду з мачете на Київщині: ватажок видавав себе за журналіста</h1>
      <address>
        <time datetime="2019-11-25T14:49:34+00:00">25 Nov 2019, 14:49</time>
      </address>
      <p>Поліція затримала кримінального авторитета та його "помічників", причетних до жорстого нападу на Київщині.</p>
      <p><b>Джерело</b>: <a href="https://kv.npu.gov.ua/news/Informacziya/policziya-kijivshhini-zatrimala-kriminalnogo-avtoriteta-ta-jogo-pomichnikiv/">поліція</a> Київської області</p>
      <p><b>Деталі:</b> Наприкінці листопада 2018 року в нічному закладі міста Бориспіль троє невідомих жорстоко побили бітами чоловіка. Слідчі Бориспільського відділу поліції  відкрили кримінальне провадження за ч. 4 ст. 296  (Хуліганство) Кримінального кодексу.</p>
      <p>Під час проведення оперативно-розшукових заходів поліцейські встановили, що до скоєння злочину причетна група осіб, які мають вплив на криміногенну ситуацію у районі та загалом на території Київщини.</p>
      <p>Затримали нападників за місцем проживання. Під час обшуків у помешканнях злодіїв працівники поліції виявили та вилучили різноманітні ножі, металеву біту, мачете. </p>
      <figure>
        <img src="https://img.pravda.com/images/doc/d/d/dd9fae1-2.jpg"/>
      </figure>
      <p>Найстарший з групи нападників – раніше судимий 49-річний житель Борисполя,  кримінальний авторитет. Користувався посвідченням представника мас-медіа.</p>
      <figure>
        <img src="https://img.pravda.com/images/doc/b/2/b25e50a-1.jpg"/>
      </figure>
      <p>Його близький товариш-побратим та "права рука" - неодноразово судимий 35-річний житель міста <a href="https://www.pravda.com.ua/news/2019/10/30/7230494/">Переяслав</a>. Третій фігурант -  34-річний житель Борисполя, який теж має вплив на криміногенну ситуацію.   </p>
      <p>Усім чоловікам оголосили про підозру. Правоохоронці просять суд – арештувати підозрюваних.</p>
      <p>Зазначається, що працівники поліції перевіряють затриманих на причетність до скоєння злочинів на території Київщини.  </p>
      <footer>Українська правда</footer>
      <related>
        <a href="https://www.pravda.com.ua/news/2019/11/20/7232505/"/>
        <a href="https://www.pravda.com.ua/news/2019/11/16/7232174/"/>
        <a href="https://www.pravda.com.ua/articles/2019/11/15/7231995/"/>
      </related>
    </article>
  </body>
</html>