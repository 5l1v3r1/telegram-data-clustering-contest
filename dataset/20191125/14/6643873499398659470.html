<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/7013p8/arna-bjoernar-talent-nominert-til-gjev-pris"/>
    <meta property="og:site_name" content="Bergens Tidende"/>
    <meta property="article:published_time" content="2019-11-25T14:31:49+00:00"/>
    <meta property="og:title" content="Arna-Bjørnar-talent nominert til gjev pris"/>
    <meta property="og:description" content="Rikke Nygard (19) er nominert til «årets unge spiller» i Toppserien."/>
  </head>
  <body>
    <article>
      <h1>Arna-Bjørnar-talent nominert til gjev pris</h1>
      <h2>Rikke Nygard (19) er nominert til «årets unge spiller» i Toppserien.</h2>
      <address><time datetime="2019-11-25T14:31:49+00:00">25 Nov 2019, 14:31</time> by <a rel="author">NTB</a></address>
      <p>Det ble klart da de nominerte i kategorien til prisen ble offentliggjort mandag.</p>
      <p>19-åringen fra Bergen har imponert stort for Arna-Bjørnar denne sesongen, og fikk også debuten på A-landslaget tidligere denne måneden.</p>
      <p>
        <a href="https://www.bt.no/sport/i/xPdpvQ/nygard-fikk-landslagsdebuten-utrolig-stort">Les også<br/>Nygard fikk landslagsdebuten: – Utrolig stort</a>
      </p>
      <p>På 21 seriekamper noterte hun seg for to mål for laget som havnet på 9.-plass i Toppserien i år. De to andre som er nominert til prisen er Julie Blakstad fra Fart og Lyns Runa Lillegård.</p>
      <p>Prisen deles ut under «Fotballfesten» mandag 2. desember, dagen etter at Eliteserien avsluttes. Dette er en feiring av de nylig avsluttede sesongene i Eliteserien, Toppserien og 1. divisjon.</p>
      <details>
        <summary>Fakta<br/>Disse prisene deles ut under Fotballfesten:</summary>
        <ul>
          <li>Årets mål i Eliteserien og Toppserien</li>
          <li>Årets spiller Eliteserien, Toppserien og OBOS-ligaen</li>
          <li>Årets unge spiller i Eliteserien og Toppserien</li>
          <li>Årets trener Eliteserien, Toppserien og OBOS-ligaen</li>
          <li>Årets gjennombrudd Eliteserien, Toppserien og OBOS-ligaen</li>
          <li>Kniksens hederspris</li>
        </ul>
        <p>
          <b>Øvrige priser:</b>
        </p>
        <p>I tillegg vil Toppscorerprisen i Eliteserien og Toppserien deles ut, Årets gjennombrudd i OBOS-ligaen, Årets klubb, Årets spillerforbilde, Årets spiller 1. divisjon og Årets supporterhistorie.</p>
      </details>
      <figure>
        <img src="https://images.sacdn.no/v2/images/815aa99c-7c60-4eaf-9b72-2e9eccad901e?fit=crop&amp;h=1267&amp;w=1900&amp;s=83b3ccb58abe80ce7883b7dadc46be17597e5cce"/>
        <figcaption>Bodø/Glimts Håkon Evjen kan bli årets unge spiller.<cite>Foto: Mats Torbergsen / NTB scanpix</cite></figcaption>
      </figure>
      <h3>Glimt-dominans</h3>
      <p>Kampen om å bli årets unge spiller i eliteserien står mellom tre spillere fra Bodø/Glimt. Håkon Evjen, Patrick Berg og Fredrik Bjørkan kan alle gjøre seg håp om å bli hedret under «Fotballfesten».</p>
      <p>Bodø/Glimt har gjort en strålende sesong på øverste nivå i norsk fotball. Søndag ble det klart at overraskelsesklubben dårligst får bronsemedalje. Ungguttene Evjen, Berg og Bjørkan har bidratt sterkt til det.</p>
      <p>Evjen har imponert så mye at han tidligere i år signerte proffkontrakt med nederlandske AZ Alkmaar. Der blir han lagkamerat med blant andre Jonas Svensson og Fredrik Midtsjø.</p>
      <p>Kampen om prisen som går til «årets gjennombrudd» i 1. divisjon står mellom Sandefjords Anton Kralj, KFUMs Lars Olden Larsen og Sogndal-spiller Sivert Mannsverk.</p>
      <related>
        <h4>Les også</h4>
        <a href="https://www.bt.no/sport/i/dOzgvz/fjoraaret-var-blytungt-naa-herjer-arna-bjoernars-supertalent"/>
        <a href="https://www.bt.no/sport/i/8mLQKE/aasane-helten-etter-opprykket-jeg-er-veldig-stolt"/>
        <a href="https://www.bt.no/sport/i/0nzG5G/barmens-julebordkommentar-skapte-oppstyr-brann-avviser-festoppladning"/>
        <a href="https://www.bt.no/sport/i/zGw7B4/nilsens-styggeste-tap-branns-skrekkhoest-fortsetter"/>
      </related>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/4qQq29/bankenes-krav-til-gamle-folk-er-rene-komikvelden"/>
        <a href="https://www.bt.no/nyheter/lokalt/i/xPzgqV/her-gaar-forbikjoeringen-nesten-galt-foereren-har-et-aapenbart-potensi"/>
        <a href="https://www.bt.no/sport/i/kJPwXX/supporterleder-advarer-mot-aa-la-foelelsene-styre-etter-slakten-i-dramme"/>
        <a href="https://www.bt.no/nyheter/lokalt/i/b5wgkg/politiet-rykket-ut-til-mystisk-bylt-som-ulte-i-arna-litt-snodig"/>
        <a href="https://www.bt.no/nyheter/lokalt/i/K3Knm6/krigen-sett-med-tyske-auge"/>
        <a href="https://www.bt.no/sport/i/MRvnXM/vil-utestenge-russland-fra-all-idrett-i-fire-aar"/>
      </related>
      <ol>
        <li>
          <a href="https://www.bt.no/tag/Arna-Bj%C3%B8rnar_Fotball">Arna-Bjørnar Fotball</a>
        </li>
      </ol>
    </article>
  </body>
</html>