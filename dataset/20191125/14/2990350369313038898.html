<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/pereselennia-staroho-rynku-kiosky-pidpryyemtsiv-iaki-vidmovliaiutsia-pere/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T14:08:00+00:00"/>
    <meta property="og:title" content="Кіоски підприємців Старого ринку, які відмовляються переїхати, демонтують"/>
    <meta property="og:description" content="У Луцькій міській раді вдруге зустрілись із підприємцями Центрального ринку щодо перенесення ринку."/>
  </head>
  <body>
    <article>
      <h1>Кіоски підприємців Старого ринку, які відмовляються переїхати, демонтують</h1>
      <address>
        <time datetime="2019-11-25T14:08:00+00:00">25 Nov 2019, 14:08</time>
      </address>
      <p>У Луцькій міській раді вдруге зустрілись із підприємцями Центрального ринку щодо перенесення ринку.<br/><br/>Про це на своїй сторінці у фейсбук повідомив радник міського голови <a href="https://www.volynnews.com/dossiers/215/"><b>Ігор Поліщук</b></a>.<br/><br/>На минулому засіданні підприємцям <a href="https://www.volynnews.com/ua/news/all/pereselennia-staroho-rynku-kiosky-pidpryyemtsiv-iaki-vidmovliaiutsia-pere/../../../news/all/pidpryyemtsiam-staroho-bazaru-proponuiut-pereselytysia-na-novyy-rynok/"><b>запропонували пільгові умови переїзду на Новий ринок</b> </a>(який в межах Луцька є єдиним ринком, що відповідає вимогам ДБН та іншим вимогам) із безкоштовним та пільговим періодом розміщення, додатковими транспортними рішеннями та іншими умовами, що відображені у меморандумі.<br/><br/>«Сьогодні ж прийнято рішення управлінню розвитку підприємництва та реклами створити реєстр осіб, які підпишуть зобов’язання щодо добровільного переїзду на нове місце. Можливість підписати таке зобов’язання та внести себе в реєстр буде до 29.11.2019 року. Зобов’язання про добровільний переїзд передбачає демонтаж тимчасової споруди, що належить підприємцю до 15.12.2019 року.<br/><br/>Щодо тих підприємців, які не погодяться підписати зобов’язання про добровільний переїзд, після 29.11.2019 року буде вирішуватися питання щодо демонтажу тимчасових споруд у визначеному законом порядку.<br/><br/>Міська рада в цьому питанні зробила все можливе для комфортного та безболісного переїзду на нове місце. Сподіваємось і на розуміння підприємців щодо необхідності наведення порядку на території ринку, створення на цьому місці адекватної парку та Старому місту ділянки зі скверами, благоустроєм, цікавими атракціями, збереженням можливості здійснення належним чином оформленої торгівлі продуктовою групою товарів та сувенірами, території яка слугуватиме доповненням до історичної частини міста та буде цікавою й корисною, як лучанам, так і гостям нашого Луцька», – йдеться у повідомленні.</p>
      <figure>
        <a href="https://www.volynnews.com/files/news/2019/11-25/281194/70656948_2720176048048049_6901391551314788352_n.jpg">
          <img src="https://www.volynnews.com/files/news/2019/11-25/281194/70656948_2720176048048049_6901391551314788352_n.jpg"/>
        </a>
      </figure>
      <figure>
        <a href="https://www.volynnews.com/files/news/2019/11-25/281194/77091136_2720176178048036_49420170040442880_n.jpg">
          <img src="https://www.volynnews.com/files/news/2019/11-25/281194/77091136_2720176178048036_49420170040442880_n.jpg"/>
        </a>
      </figure>
      <figure>
        <a href="https://www.volynnews.com/files/news/2019/11-25/281194/78838948_2720176211381366_8754720796246540288_n.jpg">
          <img src="https://www.volynnews.com/files/news/2019/11-25/281194/78838948_2720176211381366_8754720796246540288_n.jpg"/>
        </a>
      </figure>
      <p>Реклама</p>
    </article>
  </body>
</html>