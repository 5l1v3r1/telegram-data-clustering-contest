<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/sport/calcio/2019/11/25/bologna-gol-palacio-piu-anziano-della-storia-del-club_ddd59f8a-b34a-4261-96d2-658365dccc91.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T14:52:31+00:00"/>
    <meta property="og:title" content="Bologna, gol Palacio più 'anziano' della storia del club"/>
    <meta property="og:description" content="A 37 anni 9 mesi e 19 giorni supera il record di Reguzzoni (ANSA)"/>
  </head>
  <body>
    <article>
      <h1>Bologna, gol Palacio più 'anziano' della storia del club</h1>
      <h2>A 37 anni 9 mesi e 19 giorni supera il record di Reguzzoni</h2>
      <address><time datetime="2019-11-25T14:52:31+00:00">25 Nov 2019, 14:52</time> by <a rel="author">Redazione ANSA</a></address>
      <p> Rodrigo Palacio entra nella storia del Bologna. L'attaccante argentino, siglando il momentaneo 1-1 con un colpo di testa su corner di Orsolini nella sfida di ieri con il Parma, è infatti il giocatore più anziano ad aver segnato un gol con la maglia rossoblù, all'età di 37 anni, nove mesi e 19 giorni. Un record, che, a Casteldebole, confidano possa essere aggiornato da qui a fine stagione. Il primato precedente apparteneva a Carlo Reguzzoni, che a 37 anni, nove mesi e quattro giorni segnò al Venezia il 10 marzo 1946. "Complimenti Trenza!", è il messaggio con cui il club celebra l'attaccante, autore fin qui di 4 gol in campionato e 1 in Coppa Italia, in 14 presenze.  <br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>