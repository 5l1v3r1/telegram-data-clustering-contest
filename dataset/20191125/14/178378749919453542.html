<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/media/tv/il-collegio-4-anticipazioni-ultima-puntata.html"/>
    <meta property="og:site_name" content="Today"/>
    <meta property="article:published_time" content="2019-11-25T14:13:00+00:00"/>
    <meta property="og:title" content="Il Collegio, le anticipazioni dell'ultima puntata: gli esami finali e la rivincita della Petolicchio"/>
    <meta property="og:description" content="Martedì 26 novembre, in prima serata su Rai2, l'ultimo appuntamento con il docu-reality che ha riportato 20 studenti nel 1982"/>
  </head>
  <body>
    <article>
      <h1>Il Collegio, le anticipazioni dell'ultima puntata: gli esami finali e la rivincita della Petolicchio</h1>
      <h2>Martedì 26 novembre, in prima serata su Rai2, l'ultimo appuntamento con il docu-reality che ha riportato 20 studenti nel 1982</h2>
      <address><time datetime="2019-11-25T14:13:00+00:00">25 Nov 2019, 14:13</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/48491111070115/allerta-rossa-a-genova-pioggie-per-36-ore-consecutive.mp4"/>
      </figure>
      <p>Sta per finire l'avventura nel 1982 dei 20 protagonisti de <b>'Il Collegio 4'</b>. Martedì 26 novembre, alle 21.20 su Rai2, la sesta e ultima puntata ricca di sorprese e grandi emozioni.</p>
      <p>Il Preside aprirà <b>la settimana degli esami </b>con una piacevole sorpresa, ovvero l'annuncio della festa di fine anno a tema horror. Prima, però, i collegiali dovranno studiare per superare gli esami, scritti e orali: il programma li aspetta in cortile. Spazio come sempre anche per le emozioni, grazie alla lezione del<b> Prof. Maggi </b>su Sandro Pertini e il suo appello ai giovani. Nelle lezioni di ripasso, come sempre accade, gli studenti si improvviseranno professori, per spiegare alla classe quello che hanno imparato (o dovrebbero aver imparato), e la<b> Prof. Petolicchio </b>si prenderà una piccola e divertente rivincita.</p>
      <h3>
        <a href="http://www.today.it/media/tv/il-collegio-segreto-successo.html">Fenomeno 'Il Collegio', tra effetto nostalgia e tele-psicoterapia</a>
      </h3>
      <p>Gli esami riserveranno alcune sorprese, e non tutti i genitori potranno essere ugualmente orgogliosi dei loro figli. La<b> festa di fine</b> anno delle scuola, in pieno 1982, sarà molto emozionante per i ragazzi e le loro famiglie che finalmente si rincontreranno.</p>
    </article>
  </body>
</html>