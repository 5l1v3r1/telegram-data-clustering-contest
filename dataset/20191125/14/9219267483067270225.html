<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/393061-%d7%a8%d7%95%d7%a0%d7%99-%d7%93%d7%95%d7%90%d7%a0%d7%99-%d7%a1%d7%a8%d7%98%d7%9f"/>
    <meta property="og:site_name" content="סרוגים"/>
    <meta property="article:published_time" content="2019-11-25T14:36:56+00:00"/>
    <meta property="og:title" content="&quot;כועסת על עצמי&quot;: הזמרת חושפת את רגע גילוי הסרטן"/>
    <meta property="og:description" content="לאחר שחשפה ברשת את הסרטן שהתגלה אצלה בזרת, הזמרת רוני דואני משתפת בפרטים נוספים על הגילוי ומבקשת מהציבור ללכת להיבדק: &quot;זלזלתי ואני כל כך כועסת על עצמי, זאת בדיקה ממש פשוטה&quot;"/>
  </head>
  <body>
    <article>
      <h1>"כועסת על עצמי": הזמרת חושפת את רגע גילוי הסרטן</h1>
      <h2>לאחר שחשפה ברשת את הסרטן שהתגלה אצלה בזרת, הזמרת רוני דואני משתפת בפרטים נוספים על הגילוי ומבקשת מהציבור ללכת להיבדק: "זלזלתי ואני כל כך כועסת על עצמי, זאת בדיקה ממש פשוטה"</h2>
      <address><time datetime="2019-11-25T14:36:56+00:00">25 Nov 2019, 14:36</time> by <a rel="author">חדשות סרוגים</a></address>
      <figure>
        <embed-post data-src="https://www.instagram.com/p/B3R4TsNHwLS" data-service="Instagram"/>
      </figure>
      <p>לאחר שבסוף השבוע האחרון <u><a href="https://www.srugim.co.il/391945-%D7%94%D7%96%D7%9E%D7%A8%D7%AA-%D7%94%D7%99%D7%A9%D7%A8%D7%90%D7%9C%D7%99%D7%AA-%D7%97%D7%98%D7%A4%D7%AA%D7%99-%D7%A1%D7%A8%D7%98%D7%9F-%D7%91%D7%96%D7%A8%D7%AA">החליטה לחשוף</a></u> בחשבון האינסטגרם שלה את הסרטן שהתגלה אצלה בזרת, הזמרת <u><a href="https://www.srugim.co.il/391945-%D7%94%D7%96%D7%9E%D7%A8%D7%AA-%D7%94%D7%99%D7%A9%D7%A8%D7%90%D7%9C%D7%99%D7%AA-%D7%97%D7%98%D7%A4%D7%AA%D7%99-%D7%A1%D7%A8%D7%98%D7%9F-%D7%91%D7%96%D7%A8%D7%AA">רוני דואני</a></u> משתפת בפרטים נוספים על הגילוי ומצבה כיום.</p>
      <p>בראיון שהעניקה הבוקר (ב'), ל"חדשות הבוקר" עם נסלי ברדה בקשת 12, סיפרה דואני על התגובה הראשונה שלה לגילוי המחלה בזרת: "מתברר שזה לא מצחיק. זה היה סרטן מאוד מסוכן". דואני המשיכה וסיפרה כי הגילוי נעשה לאחר הורדת נקודת החן מהזרת: "הייתי אחרי לידה והגעתי ועשיתי גם את ההורדה של נקודת החן וזה היה מאחוריי, ואז לחזור ולקבל את התוצאות ולקבל את הבום הזה. זה היה, 'רגע, מה קורה? איך זה קשור אליי בכלל?'".</p>
      <h3>"משכתי את נקודת החן הזו שנים"</h3>
      <p>על אף שהזרת לא נחשבת למקום "שולי" בגוף, דואני מספרת כי קיימת סכנת חיים גם שם. "אמרתי כל הזמן שזה מקום לא חשוף לשמש ולא הייתי רואה את זה. במקרה, אחרי כמה שנים, ראיתי שנקודת חן שהייתה שם שינתה את הצבע וגם אז לא ייחסתי לזה חשיבות.</p>
      <p>משכתי את נקודת החן הזו שנים. היום אני יודעת שנקודות בכפות ידיים, בקרקפת ובכפות רגליים צריכות כל הזמן בדיקה וזה ממש לא קשור לשמש".</p>
      <figure>
        <img src="https://www.srugim.co.il/i/wp-content/uploads/2019/11/-e1574332203352__w204h120q80.png"/>
      </figure>
      <h4>עוד באותו נושא</h4>
      <h3>הזמרת הישראלית חושפת: "חטפתי סרטן בזרת"</h3>
      <p>לכתבה המלאה בסרוגים &gt;</p>
      <p>דואני סיפרה על הרגע בו שאלה את הרופא שלה, מה הגילוי הזה אומר על מצבה: "שאלתי את הרופאה שלי, 'מה אני צריכה להגיד? הייתי חולת סרטן?', והיא אומרת לי 'כן'. אלה כל מיני הגדרות שנוחתות לך על הראש".</p>
      <p>אך על אף שהמחלה כבר מאחוריה, דואני הסבירה את הסיבה שהחליטה לשתף לעייני כל במצבה הרפואי "פחות בא לי את הטייטל הזה של 'חולת סרטן', אבל יש לי מסר והוא ללכת להיבדק. זלזלתי ואני כל כך כועסת על עצמי, זאת בדיקה ממש פשוטה. הסיבה שהזרת שלי עדיין קיימת איתי היא רק כי גיליתי מוקדם. למזלי, למרות כל העיכובים, תפסתי את זה בזמן".</p>
      <p>
        <b>עכשיו את בריאה?</b>
      </p>
      <p>"כן, לא הייתי מפרסמת את הפוסט וקוראת לאנשים להיבדק, אם לא הייתי מקבלת את התוצאות שאני בריאה, כי אז ההתמודדות, לא עלינו, היא עוד יותר קשוחה. פרסמתי והוצאת את זה החוצה כשידעתי שאני יכולה להתמודד עם זה".</p>
      <p>
        <b>יש חשש שזה יחזור?</b>
      </p>
      <p>"תמיד. אני עכשיו במעקב כל שלושה חודשים, ואחרי זה חצי שנה, ואחרי זה שנה. תמיד צריך להיות במעקבים".</p>
    </article>
  </body>
</html>