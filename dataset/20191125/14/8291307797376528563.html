<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/national/2019/11/25/mental-health-clinics-formed-in-maharashtra"/>
    <meta property="og:site_name" content="Media One"/>
    <meta property="article:published_time" content="2019-11-25T14:26:16+00:00"/>
    <meta property="og:title" content="ഭരണം കിട്ടിയാൽ സംസ്ഥാനത്തുടനീളം മാനസികാരോ​ഗ്യ കേന്ദ്രങ്ങൾ തുടങ്ങുമെന്ന് ശിവസേന"/>
    <meta property="og:description" content="170 എം.എൽ.എമാരുടെ പിന്തുണയുണ്ടെന്ന ബി.ജെ.പിയുടെ അവകാശവാദം വ്യാജം"/>
  </head>
  <body>
    <article>
      <h1>ഭരണം കിട്ടിയാൽ സംസ്ഥാനത്തുടനീളം മാനസികാരോ​ഗ്യ കേന്ദ്രങ്ങൾ തുടങ്ങുമെന്ന് ശിവസേന</h1>
      <h2>170 എം.എൽ.എമാരുടെ പിന്തുണയുണ്ടെന്ന ബി.ജെ.പിയുടെ അവകാശവാദം വ്യാജം</h2>
      <address><time datetime="2019-11-25T14:26:16+00:00">25 Nov 2019, 14:26</time> by <a rel="author" href="https://www.mediaonetv.in/author/550783" target="_blank">Web Desk</a></address>
      <p>മഹാരാഷ്ട്രയിൽ ഭരണം കിട്ടിയാൽ സംസ്ഥാനത്തുടനീളം മാനസികാരോഗ്യ കേന്ദ്രങ്ങൾ തുടങ്ങുമെന്ന് ശിവസേന വക്താവ് സജ്ഞയ് റാവത്ത്. അധികാരമില്ലാത്ത അവസ്ഥ ബി.ജെ.പിയെ മാനസിക വിഭ്രാന്തിയിലാക്കുമെന്നും ഇത് പരിഹരിക്കാൻ സർക്കാർ വേണ്ട നടപടികൾ കെെക്കൊള്ളുമെന്നുമാണ് സഞ്ജയ് റാവത്ത് മാധ്യമങ്ങളോട് പറഞ്ഞത്.</p>
      <p>ഭരണം നേടാൻ ആവശ്യമുള്ള ഭൂരിപക്ഷം സഖ്യത്തിനുണ്ട്. ശിവസേന - എൻ.സി.പി - കോൺഗ്രസ് സഖ്യസർക്കാർ അധികാരത്തിൽ വന്നാൽ ചിലരുടെ മാനസിക നില തെറ്റാൻ സാധ്യതയുണ്ട്. എന്നാൽ സർക്കാർ തന്നെ അതിനുവേണ്ട പരിഹാരം കാണുമെന്നും റാവത്ത് ബി.ജെ.പിയെ പരിഹസിച്ചുകൊണ്ട് പറഞ്ഞു.</p>
      <p>ഭൂരിപക്ഷം തെളിയിക്കാനുള്ള എം.എൽ.എമാരുടെ ഒപ്പുകൾ അതാത് പാർട്ടികളുടെ കയ്യിലുണ്ട്. 170 എം.എൽ.എമാരുടെ പിന്തുണയുണ്ടെന്ന ബി.ജെ.പിയുടെ അവകാശവാദം വ്യാജമാണ്. അധികാരം കിട്ടാൻ വേണ്ടി എത്രത്തോളം താഴാനും മടിയില്ലാത്തവരാണ് ബി.ജെ.പിയെന്നും സഞ്ജയ് റാവത്ത് പറഞ്ഞു.</p>
      <p>അതിനിടെ, ശിവസേന - എൻ.സി.പി - കോൺഗ്രസ് എം.എൽ.എമാരുടെ സംയുക്ത യോഗം മുംബെെയിൽ നടന്നു കൊണ്ടിരിക്കുകയാണ്.</p>
      <related>
        <a href="https://www.mediaonetv.in/national/2019/11/25/maharashtra-politics-bjp-move"/>
        <a href="https://www.mediaonetv.in/national/2019/11/25/congress-protests-over-maharashtra"/>
      </related>
    </article>
  </body>
</html>