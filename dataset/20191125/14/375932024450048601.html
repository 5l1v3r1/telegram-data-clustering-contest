<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/gazdasag/sportgazdasag/budapest-tamogatja-a-jovo-evi-vizes-europa-bajnoksagot-1890222/"/>
    <meta property="og:site_name" content="Világgazdaság"/>
    <meta property="article:published_time" content="2019-11-25T14:58:00+00:00"/>
    <meta property="og:title" content="Budapest támogatja a jövő évi vizes Európa-bajnokságot"/>
    <meta property="og:description" content="A kontinensviadalon a medencés versenyeknek a Duna Aréna lesz a helyszíne, míg a nyíltvízi úszók viadalát a Lupa-tóban rendezik."/>
  </head>
  <body>
    <article>
      <h1>Budapest támogatja a jövő évi vizes Európa-bajnokságot</h1>
      <address><time datetime="2019-11-25T14:58:00+00:00">25 Nov 2019, 14:58</time> by <a rel="author">MTI</a></address>
      <p>Budapest minden segítséget megad a jövő évi vizes Európa-bajnokság megrendezéséhez a Magyar Úszó Szövetség (MÚSZ) számára.</p>
      <aside>Többek között ez hangzott el azon a „konstruktív” megbeszélésén, amelyet a MÚSZ hétfői beszámolója szerint Wladár Sándor elnök folytatott Karácsony Gergely főpolgármesterrel. A felek megállapodtak, hogy az esemény előkészítésébe a főváros képviselőit is bevonják.</aside>
      <figure>
        <img src="https://www.vg.hu/wp-content/uploads/2018/01/DMTZ20170517021.jpg"/>
        <figcaption>Fotó: MTI / Máthé Zoltán</figcaption>
      </figure>
      <p>Jövőre az egyik legfontosabb magyarországi sportesemény az úszó, műugró, szinkronúszó és nyíltvízi Európa-bajnokság lesz, amelynek Budapest ad otthont május 11. és 25. között.</p>
      <p>A kontinensviadalon a medencés versenyeknek a Duna Aréna lesz a helyszíne – az első héten az úszásnak, a második héten a műugrásnak és a szinkronúszásnak -, míg a nyíltvízi úszók viadalát a Lupa-tóban rendezik.</p>
    </article>
  </body>
</html>