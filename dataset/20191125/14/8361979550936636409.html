<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/genshtab-pro-mozhlivist-vidkritoji-agresiji-rosiji-novini-ukrajini-50055559.html"/>
    <meta property="og:site_name" content="НВ"/>
    <meta property="article:published_time" content="2019-11-25T14:44:00+00:00"/>
    <meta property="og:title" content="Генштаб: Масштабне вторгнення Росії поки не є першорядною загрозою"/>
    <meta property="og:description" content="Очільник Генштабу Руслан Хомчак заявив, що відкрита військова агресія з боку Росії наразі не серед перших загроз для України."/>
  </head>
  <body>
    <article>
      <h1>Генштаб: Масштабне вторгнення Росії поки не є першорядною загрозою</h1>
      <h2>Очільник Генштабу Руслан Хомчак заявив, що відкрита військова агресія з боку Росії наразі не серед перших загроз для України.</h2>
      <address>
        <time datetime="2019-11-25T14:44:00+00:00">25 Nov 2019, 14:44</time>
      </address>
      <p>Про це очільник Генштабу заявив в інтерв'ю <a href="https://www.ukrinform.ua/rubric-ato/2824697-ruslan-homcak-nacalnik-genstabu-golovnokomanduvac-zsu.html">Укрінформу.</a></p>
      <p>«На моє переконання, і виходячи з того, що аналізує Генеральний штаб, ми прийшли до висновку, що відкрита військова агресія з боку Росії - не серед перших загроз, але є у переліку „крайніх“ варіантів, хоча й найбільш віддалених», — заявив Хомчак.</p>
      <p>У березні 2019 року тодішній очільник Генерального штабу України <a href="https://nv.ua/ukr/world/geopolitics/genshtab-zsu-rosiya-zavershuye-stvorennya-na-kordoni-udarnih-ugrupovan-mozhlive-vtorgnennya-50009473.html">Віктор Муженко заявив про можливе вторгнення РФ відразу на трьох напрямках.</a></p>
      <p>За словами Муженка, РФ завершувала формування на кордоні України ударних з'єднань, які за задумом кремлівських стратегів, складуть основу сил вторгнення.</p>
      <hr/>
      <p>
        <i>У лютому-березні 2014 року Росія після падіння в Україні режиму президента Віктора Януковича провела спецоперацію щодо анексії Криму, інспірувала виступ сепаратистів в Луганській і Донецькій області і пішла на пряме військове вторгнення в серпні 2014 і лютому 2015 років.</i>
      </p>
      <p>
        <i>Росія продовжує підживлювати війну в Донбасі грошима й озброєнням, створивши в окупованих районах повноцінну армію в складі кадрових російських військових, громадян РФ і місцевих сепаратистських елементів.</i>
      </p>
      <p>
        <i>В результаті російської агресії загинули понад 10 тисяч українців, <a href="https://nv.ua/ukr/ukraine/events/poroshenko-okresliv-masshtabi-gumanitarnih-vtrat-ukrajini-vid-rosijskoji-agresiji-130517.html">більше 20 тисяч отримали поранення, 1,8 мільйона українців стали внутрішньо переміщеними особами.</a> Крім того, Україна через агресію Росії <a href="https://nv.ua/ukr/biz/economics/grojsman-otsiniv-vtrati-ukrajini-vid-agresiji-rosiji-1460974.html">втратила</a> більше 16% ВВП.</i>
      </p>
      <hr/>
      <p>Країни Заходу (ЄС, США, Японія) у відповідь на агресію РФ проти України ввели секторальні і персональні економічні антиросійські санкції.</p>
    </article>
  </body>
</html>