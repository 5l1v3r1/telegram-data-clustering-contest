<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/231453/uomini-e-donne-anticipazioni-il-gesto-eclatante-di-gemma-galgani-per-juan-luis/"/>
    <meta property="og:site_name" content="KontroKultura"/>
    <meta property="article:published_time" content="2019-11-25T14:45:12+00:00"/>
    <meta property="og:title" content="Uomini e Donne, anticipazioni: il gesto eclatante di Gemma Galgani per Juan Luis"/>
    <meta property="og:description" content="Gemma Galgani è decisa nel proseguire la sua storia con Juan Luis nonostante gli ultimi avvenimenti. Ecco che cosa ha fatto la dama nell’ultima registrazione del trono over Uomini e Donne, trono over: Gemma Galgani contro Tina per conquistare Juan Luis Il sito di gossip Il Vicolo delle News ci ha informato che sabato 23 […]"/>
  </head>
  <body>
    <article>
      <h1>Uomini e Donne, anticipazioni: il gesto eclatante di Gemma Galgani per Juan Luis</h1>
      <address><time datetime="2019-11-25T14:45:12+00:00">25 Nov 2019, 14:45</time> by <a rel="author" href="https://www.kontrokultura.it/author/nadia-fusetti/" target="_blank">Diana Cavalieri</a></address>
      <h3>Gemma Galgani è decisa nel proseguire la sua storia con Juan Luis nonostante gli ultimi avvenimenti. Ecco che cosa ha fatto la dama nell’ultima registrazione del trono over</h3>
      <h3>Uomini e Donne, trono over: Gemma Galgani contro Tina per conquistare Juan Luis</h3>
      <p>Il sito di gossip <i>Il Vicolo delle News</i> ci ha informato che sabato 23 novembre c’è stata una nuova registrazione del trono over di <i>Uomini e Donne</i>.<b> Maria De Filippi</b> ha iniziato la puntata da <b>Tina Cipollari</b> e dal suo percorso con la dieta.</p>
      <p>L’opinionista è arrivata a pesare 74 chili e sembra essere determinata a continuare il dimagrimento. Tuttavia, subito dopo la conduttrice ha chiamato in studio <b>Gemma Galgani</b>, la quale sta continuando la sua frequentazione con <b>Juan Luis</b>.</p>
      <p>La dama, per contrastare e reagire alle richieste di ballo di <b>Tina Cipollari</b>, ha fatto un regalo speciale a <b>Juan Luis</b>. Ha fatto entrare in studio un cartellone a forma di cuore con oltre 100 post-it attaccati dove<b> Juan Luis</b> poteva leggere ben 80 canzoni d’amore dedicate a lui. In ogni puntata il cavaliere dovrà scegliere un bigliettino e quella canzone sarà ballata insieme a <b>Gemma</b> al centro dello studio.</p>
      <p>Le cose tra<b> Gemma e Juan</b> stanno procedendo molto bene. Il cavaliere ha rifiutato la conoscenza delle cinque signore che avevano chiamato per lui e ha eliminato anche la signora che aveva tenuto la scorsa puntata. Questa volta <b>Gemma</b> avrà trovato davvero l’amore?</p>
      <h3>La segnalazione su Juan Luis</h3>
      <p>Nella scorsa puntata andata in onda del trono over abbiamo visto <b>Armando</b> sollevare dei dubbi sulla sincerità di <b>Juan Luis.</b> Il napoletano ha detto che girano delle voci e che anche dal suo comportamento in studio è chiaro che non sia per nulla interessato a <b>Gemma</b> ma che sia nel programma soltanto per avere visibilità.</p>
      <p>L’uomo, infatti, è molto più giovane di <b>Gemma</b> e ha uno studio dentistico. In passato è già successo che qualcuno chiamasse per la dama soltanto per avere visibilità. Lei, da dieci anni a questa parte, non ha mai rifiutato nessuno che fosse arrivato in studio per conoscerla.</p>
      <p>Tuttavia, la dama torinese ha ammesso di fidarsi completamente di<b> Juan Luis</b> e sembra essere molto decisa a conquistarlo e ad avere con lui una relazione. Al momento, però, ci sono stati solo dei baci a stampo. Come continuerà la loro frequentazione?</p>
    </article>
  </body>
</html>