<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessinsider.nl/lvmh-tiffany-overname-bernard-arnault/"/>
    <meta property="og:site_name" content="Business Insider Nederland"/>
    <meta property="article:published_time" content="2019-11-25T14:56:59+00:00"/>
    <meta property="og:title" content="Dit zijn de 9 meest iconische merken van LVMH, de luxegigant die de Amerikaanse juwelier Tiffany &amp; Co inlijft"/>
    <meta property="og:description" content="De onderneming LVMH is in handen van oprichter en topman Bernard Arnault en bezit onder meer merken als Dior, Louis Vuitton en Sephora."/>
  </head>
  <body>
    <article>
      <h1>Dit zijn de 9 meest iconische merken van LVMH, de luxegigant die de Amerikaanse juwelier Tiffany &amp; Co inlijft</h1>
      <address><time datetime="2019-11-25T14:56:59+00:00">25 Nov 2019, 14:56</time> by <a rel="author">ANP, Dominic-Madori Davis, Lorraine Marlisa</a></address>
      <p>De Franse luxekeizer Bernard Arnault slaat opnieuw toe. Zijn firma Louis Vuitton Moët Hennessy (LVMH) neemt de Amerikaanse juweliersketen Tiffany &amp; Co over. De twee bedrijven zijn het eens geworden over een deal, zo werd maandag bekend. De overnametransactie heeft een waarde van meer dan 16 miljard dollar.</p>
      <p>Tiffany wees eerder een bod van 14,5 miljard dollar af, maar opende de boeken nadat LVMH het bedrag wat opvoerde.</p>
      <p>LVMH was al langere tijd op zoek naar mogelijkheden om uit te breiden op de Amerikaanse markt. De onderneming is in handen van oprichter en topman Bernard Arnault en bezit onder meer merken als Dior, Louis Vuitton en Sephora. In 2011 nam het voor miljarden de Italiaanse juwelier Bulgari over.</p>
      <p>Het Amerikaanse Tiffany &amp; Co. werd in 1837 opgericht door juwelier Charles Lewis Tiffany. Er werken momenteel ongeveer 14.000 mensen. De keten kwam in 1979 in handen van cosmeticabedrijf Avon en werd daarna overgenomen door investeerders. Sinds 1987 heeft Tiffany &amp; Co een beursnotering.</p>
      <p>De bekendste winkel van de onderneming is het ultrachique filiaal op Fifth Avenue in New York. Die locatie werd ook bekend van het boek, en later de film ‘Breakfast at Tiffany’s’ uit 1961 met Audrey Hepburn in de hoofdrol.</p>
      <p>Bekijk hieronder een overzicht van negen topmerken van LVMH:</p>
      <hr/>
      <h3>Dom Pérignon – Een van de oudste bedrijven in het portfolio van LVMH. Het champagnehuis is een merk van Moët Hennessy en geldt als Cuvée de prestige, de beste champagne van een champagnehuis. Moët Hennessy fuseerde met Louis Vuitton waarmee de holding LVMH werd gevormd.</h3>
      <figure>
        <img src="https://cdn.businessinsider.nl/wp-content/uploads/2019/11/lvmh-dom-perignon-scaled.jpg"/>
        <figcaption>
          <cite>Foto: Carl Ibale/Unsplash</cite>
        </figcaption>
      </figure>
      <p><b>Gekocht door LVMH</b>: 1987</p>
      <p><b>Type product</b>: Champagne</p>
      <p><b>Bekend van:</b> Dom Pérignon, opgericht in 1668, en geldt als de beste champagne van Moët &amp; Chandon. Je hoort Dom Pérignon regelmatig voorbijkomen<a href="https://firstwefeast.com/drink/2014/12/hip-hop-champagne-history"> in hiphopmuziek</a>.</p>
      <p>
        <i>Bron: <a href="https://www.nytimes.com/1987/06/04/business/the-champagne-of-mergers.html">The New York Times</a></i>
      </p>
      <hr/>
      <h3>Louis Vuitton – Opgericht in 1854 door meneer Louis Vuitton die zich in Parijs ging specialiseren in het maken van koffers, handtassen en en accessoires. Zijn zoon Georges Vuitton zette daar later de iconische combinatie van de letters L en V op. In de jaren 80 werden die opgenomen in de holdingnaam LVMH.</h3>
      <figure>
        <img src="https://cdn.businessinsider.nl/wp-content/uploads/2019/11/lvmh-louis-vuitton.jpg"/>
        <figcaption>
          <cite>Foto: Reuters</cite>
        </figcaption>
      </figure>
      <p><b>Gekocht door LVMH</b>: 1987</p>
      <p><b>Type product:</b> Luxe tassen, accessoires, kleding</p>
      <p><b>Bekend van:</b> De feloranje winkeltassen en lederproducten, meestal hevig gesierd door het LV-logo</p>
      <p>
        <i>Bron:<a href="https://www.thefashionlaw.com/home/lvmh-a-timeline-behind-the-building-of-a-conglomerate"> The Fashion Law</a></i>
      </p>
      <hr/>
      <h3>Hennessy – Dit cognacmerk stamt uit 1765. Oprichter is de Ier Richard Hennessy, die als huursoldaat voor de Franse koning een stuk land in de Franse stad Cognac als betaling kreeg. Het bedrijf werd in 1971 eigendom van Moët &amp; Chandon.</h3>
      <figure>
        <img src="https://cdn.businessinsider.nl/wp-content/uploads/2019/11/lvmh-hennessy-scaled.jpg"/>
        <figcaption>
          <cite>Foto: Carl Ibale/Unsplash</cite>
        </figcaption>
      </figure>
      <p><b>Gekocht door LVMH:</b> 1987</p>
      <p><b>Type product</b>: wijn en sterke drank</p>
      <p><b>Bekend van:</b> <a href="https://www.hennessy.com/en-int">Hennessy</a> is een van de beroemdste cognacmerken ter wereld. Het <a href="https://www.businessinsider.nl/best-way-to-drink-cognac-glass-shape-neat-cocktails-2019-2?international=true&amp;r=US">hoofdkwartier</a> staat nog steeds in Cognac, ongeveer vijf uur rijden van Parijs.</p>
      <p>
        <i>Bron: <a href="https://www.investopedia.com/articles/insights/081816/top-7-companies-owned-louis-vuitton-lvmuy.asp">Investopedia</a></i>
      </p>
      <hr/>
      <h3>Moët &amp; Chandon – Sinds de oprichting in 1743 is Moët &amp; Chandon uitgegroeid tot het grootste champagnemerk ter wereld. De populairste champagne van het huis is ook meteen de goedkoopste: Moët &amp; Chandon Burt Impérial.</h3>
      <figure>
        <img src="https://cdn.businessinsider.nl/wp-content/uploads/2019/11/lvmh-moet-chandon-anp-scaled.jpg"/>
        <figcaption>
          <cite>Foto: EPA</cite>
        </figcaption>
      </figure>
      <p><b>Gekocht door LVMH:</b> 1987</p>
      <p><b>Product:</b> Wijn en sterke drank</p>
      <p><b>Bekend van:</b> Moët &amp; Chandon is een van de meest beroemde champagnes ter wereld. Flessen gaan vanaf zo’n 40 euro over de toonbank. Aan het eind van de jaren ’90 en de ‘Golden Age of Hip Hop’ werd <a href="https://firstwefeast.com/drink/2014/12/hip-hop-champagne-history">Moët &amp; Chandon vaker genoemd in rapnummers</a> dan Dom Pérignon.</p>
      <p>
        <i>Bron:<a href="https://www.investopedia.com/articles/insights/081816/top-7-companies-owned-louis-vuitton-lvmuy.asp"> Investopedia</a> </i>
      </p>
      <hr/>
      <h3>Givenchy – Dit luxemerk is in 1952 opgericht door Hubert de Givenchy die vier jaar later als eerste zijn collectie direct aan klanten en pers liet zien in een modeshow. Actrice Audrey Hepburn was zijn muze en droeg zijn kleding zowel in het dagelijks leven als in films.</h3>
      <figure>
        <img src="https://cdn.businessinsider.nl/wp-content/uploads/2019/11/ANP-300912586.jpg"/>
        <figcaption>
          <cite>Foto: Audrey Hepburn in japon van Givenchy in de film ‘Funny Face’. ANP</cite>
        </figcaption>
      </figure>
      <p><b>Gekocht door LVMH</b>: 1988</p>
      <p><b>Type product</b>: Luxe kleding, tassen en accessoires</p>
      <p><b>Bekend van:</b> De <i>little black dress</i> gedragen door Audrey Hepburn in de film ‘Breakfast at Tiffany’s’ uit 1961. Het geldt nog steeds als een stijlvol mode-item dat niet mag ontbreken in een garderobe.</p>
      <p>
        <i>Bron: <a href="https://www.thefashionlaw.com/home/lvmh-a-timeline-behind-the-building-of-a-conglomerate">The Fashion Law</a>, <a href="https://www.whowhatwear.co.uk/givenchy-couture-breakfast-at-tiffanys-dress">Who What Wear</a></i>
      </p>
      <hr/>
      <h3>Sephora – Deze wereldwijde cosmeticaketen werd opgericht in 1969 en werd 30 jaar later overgenomen door LVMH.</h3>
      <figure>
        <img src="https://cdn.businessinsider.nl/wp-content/uploads/2019/11/lvmh-sephora-unsplash-scaled.jpg"/>
        <figcaption>
          <cite>Foto: Unsplash</cite>
        </figcaption>
      </figure>
      <p><b>Gekocht door LVMH</b>: 1997</p>
      <p><b>Type product:</b> cosmetica</p>
      <p><b>Bekend van:</b> Sephora staat bekend als een van de top cosmeticaketens ter wereld. Het bedrijf heeft <a href="https://www.businessinsider.nl/sephora-vs-ulta-sales-compared-photos-details-2018-4?international=true&amp;r=US#the-store-was-organized-by-brand-similar-to-ulta-though-there-was-no-budget-or-low-end-section-of-the-store-26">meer vestigingen dan zijn rivaal Ulta</a> en het verkoopt verschillende luxemerken, waaronder Fenty Beauty by Rihanna en Kat Von D.</p>
      <p>
        <i>Bron: <a href="https://www.thefashionlaw.com/home/lvmh-a-timeline-behind-the-building-of-a-conglomerate">The Fashion Law</a></i>
      </p>
      <hr/>
      <h3>Bulgari – Dit beroemde Italiaanse juwelenmerk, opgericht in 1884, werd door LVMH gekocht voor ruim 6 miljard dollar. De familie Bulgari verkocht hun meerderheidsbelang van 50,4 procent in het merk, in ruil voor een belang van 3 procent in LVMH.</h3>
      <figure>
        <img src="https://cdn.businessinsider.nl/wp-content/uploads/2019/11/lvmh-bvlgari-ANP-scaled.jpg"/>
        <figcaption>
          <cite>Foto: ANP</cite>
        </figcaption>
      </figure>
      <p><b>Gekocht door LVMH</b>: 2011</p>
      <p><b>Type product</b>: juwelen</p>
      <p><b>Bekend van:</b> Bulgari is bekend van zijn luxe horloges en diamanten colliers</p>
      <p>
        <i>Bron: <a href="https://www.thefashionlaw.com/home/lvmh-a-timeline-behind-the-building-of-a-conglomerate">The Fahion Law</a></i>
      </p>
      <hr/>
      <h3>Christian Dior – LVMH kocht Christian Dior voor 13 miljard dollar. Daarvoor behoorde het tot Groupe Arnault, een privéholding van LVMH-CEO Bernard Arnault.</h3>
      <figure>
        <img src="https://cdn.businessinsider.nl/wp-content/uploads/2019/11/ANP-300931871.jpg"/>
        <figcaption>
          <cite>Foto: Dior’s ‘New Look’ waarin de wespentaille weer terugkwam. ANP</cite>
        </figcaption>
      </figure>
      <p><b>Gekocht door LVMH</b>: 2017</p>
      <p><b>Type product:</b> Luxe kleding, tassen, accessoires en cosmetica</p>
      <p><b>Bekend van:</b> Dior is vooral bekend om zijn avondjurken en handtassen. Christian Dior schudde in 1947 de modewereld op met zijn ‘New Look’, een zandlopersilhouet waarbij de taille wordt ingesnoerd. Daar had Coco Chanel in de jaren daarvoor juist korte metten mee gemaakt.</p>
      <p>
        <i>Bron: <a href="https://www.thefashionlaw.com/home/lvmh-a-timeline-behind-the-building-of-a-conglomerate">The Fashion Law</a></i>
      </p>
      <hr/>
      <h3>Fenty Beauty by Rihanna &amp; Fenty – Fenty is LVMH’s samenwerking met een van de grootste popsterren ter wereld: Rihanna. Ze is de eerste zwarte vrouw die een label heeft gelanceerd met LVMH en de eerste vrouw die een eigen merk heeft onder het luxeconglomeraat.</h3>
      <figure>
        <img src="https://cdn.businessinsider.nl/wp-content/uploads/2019/11/lvmh-fenty-reuters-scaled.jpg"/>
        <figcaption>
          <cite>Foto: Reuters</cite>
        </figcaption>
      </figure>
      <p><b>Gekocht door LVMH:</b> Fenty Beauty by Rihanna 2017, Fenty 2019</p>
      <p><b>Type product:</b> Luxe cosmetica en kleding</p>
      <p><b>Bekend van:</b> In 2017 gooide Rihanna hoge ogen met de lancering van Fenty Beauty by Rihanna, een<a href="https://www.elle.com/beauty/makeup-skin-care/a25725136/rihanna-launch-fenty-beauty-concealer/"> range foundations in 40 kleuren</a> die inmiddels is uitgebreid naar <a href="https://www.betintl.co.uk/">50 kleuren</a>. Revolutionair in de cosmetica-industrie die nog niet geënt was op een diversiteit aan huidskleuren.</p>
      <p>
        <i>Bron: <a href="https://cdn.businessinsider.nl/wp-content/uploads/2019/05/index.html?origin=https://www.npr.org/2019/05/12/722519647/rihanna-disrupts-luxury-fashion-world-joining-lvmh-with-fenty-brand">NPR</a>, <a href="https://www.elle.com/beauty/makeup-skin-care/a25725136/rihanna-launch-fenty-beauty-concealer/">Elle</a></i>
      </p>
      <hr/>
      <h3>Lees meer over LVMH:</h3>
      <ul>
        <li>
          <a href="https://www.businessinsider.nl/bernard-arnault-vermogen-100-miljard-dollar/">De Franse miljardair Bernard Arnault (van Louis Vuitton) hoorde heel even bij een speciale club: net als Jeff Bezos en Bill Gates had hij méér dan $100 miljard</a>
        </li>
        <li>
          <a href="https://www.businessinsider.nl/httpwww-bloomberg-comnewsarticles2016-10-04lvmh-to-buy-80-of-german-suitcase-maker-rimowa-for-716-million/">Omdat beroemdheden op reis gaan met dit Duitse koffermerk, heeft Louis Vuitton er 640 miljoen voor over</a>
        </li>
      </ul>
    </article>
  </body>
</html>