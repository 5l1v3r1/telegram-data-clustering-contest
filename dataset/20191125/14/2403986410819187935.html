<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/tantsi_z_zirkami_2019_anna_rizatdinova_prokomentuvala_porazku_n1239066"/>
    <meta property="og:site_name" content="24 Канал"/>
    <meta property="article:published_time" content="2019-11-25T14:03:00+00:00"/>
    <meta property="og:title" content="&quot;Танці з зірками 2019&quot;: Анна Різатдінова прокоментувала поразку на шоу"/>
    <meta property="og:description" content="24 листопада стало відомо імена переможців популярного шоу &quot;Танці з зірками 2019&quot;. Ними стали – Ксенія Мішина та Євген Кот. За головний кубок також боролися Анна Різатдінова та Вікторія Булітко, які не змогли вибороти перше місце."/>
  </head>
  <body>
    <article>
      <h1>"Танці з зірками 2019": Анна Різатдінова прокоментувала поразку на шоу</h1>
      <address><time datetime="2019-11-25T14:03:00+00:00">25 Nov 2019, 14:03</time> by <a rel="author" href="https://24tv.ua/anastasiya_manyuhina_tag6233/" target="_blank">Анастасія Манюхіна</a></address>
      <p>
        <b>24 листопада стало відомо імена переможців популярного шоу "Танці з зірками 2019". Ними стали – Ксенія Мішина та Євген Кот. За головний кубок також боролися Анна Різатдінова та Вікторія Булітко, які не змогли вибороти перше місце.</b>
      </p>
      <p>Анна Різатдінова прокоментувала свою поразку на сторінці в <a href="https://www.instagram.com/p/B5R9UbUpkqM/">інстаграмі</a>. Українська спортсменка, яка танцювала разом з Олександром Прохоровим і зайняла друге місце, визнала, що їй дуже складно програвати.</p>
      <blockquote>Читайте також: <a href="https://24tv.ua/lifestyle/anna_rizatdinova_vidverto_rozpovila_pro_stosunki_z_deputatom_onishhenko_n1238855">Анна Різатдінова відверто розповіла про стосунки з депутатом Онищенко</a></blockquote>
      <aside>Ось і закінчилася наша подорож під назвою "Танці з зірками". Мені, як спортсменці звичайно ж дуже складно програвати. Але водночас я розумію, що наше срібло на вагу золота! Знаєте, таке повне задоволення зараз, тому що розумію що ми зробили все, що від нас залежало!<cite>– заявила гімнастка.</cite></aside>
      <p>Анна подякувала глядачам і зізналася, що не очікувала пройти до фіналу проєкту.</p>
      <p>"Я думала, що піду на ефірі так п'ятому. Адже спортсменів не знають в нашій країні, але ви нас донесли на своїх ручках до фіналу", – додала Різатдінова.</p>
      <blockquote>Читайте також: <a href="https://24tv.ua/lifestyle/peremozhtsi_tantsi_z_zirkami_2019_14_tizhden_hto_peremig_24_11_2019_n1238058">"Танці з зірками 2019" 14 випуск: Ксенія Мішина та Євген Кот перемогли у шоу</a></blockquote>
      <figure>
        <embed-post data-src="https://www.instagram.com/p/B5R9UbUpkqM" data-service="Instagram"/>
      </figure>
      <p><b>Що відомо про проєкт "Танці з зірками"?</b>Це шоу, у якому зіркові учасники разом із професійними танцюристами змагаються за перемогу. Їх виступи оцінює журі, а також глядачі, які голосують за улюблені пари. У 2019 році суддівські крісла зайняли прима-балерина Катерина Кухар, знамениті хореографи Григорій Чапкіс, Влад Яма та Франциско Гомес.<br/><br/>Вперше проєкт "Танці з зірками" на українському телебаченні з'явився у вересні 2006 року на телеканалі 1+1. Вийшло 4 сезони, після чого шоу більше не транслювали. Після 6 років перерви, у 2017 році, легендарний проєкт "Танці з зірками" повернувся на телеканал "1+1". Тоді ж перемогу отримала співачка Наталія Могилевська та хореограф Ігор Кузьменко. Після цього було проведено ще один сезон, де перемогу отримав комік Ігор Ласточкін та хореограф Ілона Гвоздьова.</p>
    </article>
  </body>
</html>