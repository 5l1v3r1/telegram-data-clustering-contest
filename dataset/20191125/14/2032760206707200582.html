<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90511"/>
    <meta property="og:site_name" content="Denník politika"/>
    <meta property="article:published_time" content="2019-11-25T14:35:14+00:00"/>
    <meta property="og:title" content="URBANSUMMIT 2019: Prvý festival, ktorý Bratislave prináša návrhy riešení aktuálnych mestských otázok"/>
    <meta property="og:description" content="25.11.2019 (Webnoviny.sk) – Druhý ročník úspešnej konferencie určenej všetkým Bratislavčanom prináša okrem dňa plného aktuálnych otázok a odpovedí o našom hlavnom meste, aj množstvo zaujímavých noviniek a workshopu."/>
  </head>
  <body>
    <article>
      <h1>URBANSUMMIT 2019: Prvý festival, ktorý Bratislave prináša návrhy riešení aktuálnych mestských otázok</h1>
      <address><time datetime="2019-11-25T14:35:14+00:00">25 Nov 2019, 14:35</time> by <a rel="author">Webnoviny</a></address>
      <p>25.11.2019 (Webnoviny.sk) – <b>Druhý ročník úspešnej konferencie určenej všetkým Bratislavčanom prináša okrem dňa plného aktuálnych otázok a odpovedí o našom hlavnom meste, aj množstvo zaujímavých noviniek a workshopu.</b></p>
      <h3>O čom je Urbansummit?</h3>
      <p>Tohtoročný Urbansummit nadviaže na úspešný prvý ročník festivalu, ktorý ocenia najmä <b>bratislavskí obyvatelia, aktívni ľudia a samosprávy</b>. Rozdelený je na dve hlavné časti. Tou prvou je <b>festivalová časť</b>, ktorá sa uskutočnila 7. novembra a jej súčasťou bol workshop na tému „Posilnenie obehového bio hospodárstva v mestách”. Druhá, <b>konferenčná časť</b>, sa bude konať už <b>27. novembra</b> v unikátnych priestoroch<b> SNG Berlinka</b> a bude sa zameriavať na <b>diskusie odborníkov o témach života v našom hlavnom meste</b>. Tešiť sa môžete na <b>30 rečníkov, 120 účastníkov a 6 diskusných panelov</b>. To všetko pod jednou strechou. Všetky podnety, návrhy a tipy budú odborne spracované v publikácii <b>„Návrhy pre Bratislavu“.</b> Každý názor môže viesť k zlepšeniu kvality života v našom hlavnom meste.</p>
      <h3>Aktuálne témy, na ktorých záleží</h3>
      <p>Otváracia diskusia s názvom <b>„Mestské aktivity za posledný rok”</b> zhodnotí všetky zmeny a naštartované procesy jednotlivých mestských častí Bratislavy. Vyhýbať sa nebudú ani otázke parkovacej politiky a nepodareným projektom. K slovu sa dostanú aj <b>neziskové organizácie a združenia</b>, ktoré odprezentujú svoje aktivity a zhodnotia spoluprácu s mestom. Urban summit prinesie aj prezentáciu otvorených foriem financovania, ktoré môže NGO sektor využiť.</p>
      <p>Keďže v Bratislave existujú lokality, ktoré si občania spájajú s pocitom ohrozenia, diskusia na tému <b>„Bezpečnosť v meste”</b> bude hovoriť o možnostiach jej zvýšenia. Medzi pozvanými bude aj <b>Robert Watts</b> z Londýna, ktorý prezradí, ako v anglickom hlavnom meste pomohol koncept <b>urban security</b> vysporiadať sa s kriminalitou mladistvých v londýnskych uliciach. Okrem zahraničného rečníka sa bratislavskí odborníci a kompetentní zástupcovia budú vyjadrovať k otázke, či má mesto pripravený koncepčný prístup, alebo budú postačujúce parciálne zásahy. O svoje skúsenosti a návrhy riešenia sa príde podeliť <b>starosta MČ Bratislavy – Vrakuňa, Vladimír Ondrejička </b>z inštitútu manažmentu STU Bratislava, bezpečnostný analytik,<b> Radovan Braník a Juraj Zábojník a </b>námestník mestskej polície Hlavné mesto SR Bratislava,<b> Marek Gajdoš.</b></p>
      <p>Jednou z horúcich tém je priestor stanice Bratislava Filiálka a jej okolia. V rámci diskusie „Brownfieldy” kde otvoríme aj otázku zanedbaných a nevyužívaných území, ktoré môžu ostať v polohe „premárnených rozvojových šancí“ sa o tejto lokalite prídu porozprávať takmer všetky zúčastnené strany, medzi ktoré patrí <b>Jozef Veselka</b>, námestník Generálneho riaditeľa pre investície ŽSR, starosta Nového Mesta <b>Rudolf Kusý, Erika Horanská za Ministerstvo dopravy a výstavby SR, Jarmila Húsenicová z katedry architektúry STU Bratislava</b> a architekt <b>Branislav Kaliský</b>. Inšpiráciou pre diskutujúcich bude aj návšteva <b>Jaroslava Kacera</b>, ktorý spolupracoval pri brownfield projekte v meste Brno.</p>
      <p>Pripravenosť miest na neistú budúcnosť celého sveta je kľúčová. Ako je však Bratislava pripravená na <b>klimatické zmeny súvisiace s otepľovaním, teda zvýšené množstvo zrážok? Akým spôsobom sa to dotýka kvality vody? </b>? Generálny riaditeľ BVS <b>Peter Olajoš </b>príde porozprávať o vode, jej zložení v Bratislave a či jej zásoby budú dostatočné aj pre naše deti a vnúčatá. Diskusiu doplnia odborníci na problematiku <b>Zuzana Hudeková, projektová expertka v oblasti zelenej infraštruktúry MČ Bratislava – Karlova Ves, Eva Streberová z Magistrátu Hlavného mesta Bratislavy, Vladimír Rak zo SHMÚ a ďalší odborníci v téme.</b></p>
      <p>Celá konferencia bude uzatvorená najproblematickejšou témou a to témou <b>bratislavskej dopravy</b>. Ako sa posilní mobilita občanov? Na aké opatrenia by sa mali pripraviť? Odpovede na nielen tieto otázky vám prinesú starosta MČ Bratislava – Petržalka<b> Ján Hrčka</b>, dopravný analytik <b>Jozef Drahovský</b>, <b>Vladimír Tóth</b> z Dopravného podniku Bratislava. O čo najlepšie zodpovedanie Vašich otázok sa postará aj generálna riaditeľka Bratislavskej integrovanej dopravy<b>, Zuzana Horčíková, </b>Jozef Veselka zo ŽSR<b>, Peter Bánovec, </b>riaditeľ sekcie dopravy Magistrát Hlavného mesta SR Bratislavy<b>, Tibor Schlosser </b>z Katedry dopravných stavieb, STU Bratislava<b> a Karol Martinček, </b>podpredseda predstavenstva a riaditeľ úseku obchodu ZSSK.</p>
      <h3>Slovom organizátora</h3>
      <p>„Som veľmi hrdý, že sa nášmu tímu podarilo zorganizovať druhý ročník pre všetkých zapálených „mestotvorcov“. Druhý ročník konferencie sa snažíme prepojiť stakeholderov, ktorí spolu rozhodujú o našom meste. Chceme, aby si pomocou diskusie<b> vymenili svoje názory, plány do budúcna</b> a prípadne <b>pobrainstormovali o riešeniach</b>, ktoré zlepšia život v našej milovanej Bratislave. Máme pripravených niekoľko nosných tém, ktoré prezradia, ako sa naše mesto zmenilo za posledný rok a aké má vyhliadky do budúcna. Všetky podnety, návrhy a tipy budú odborne spracované v publikácii <b>„Návrhy pre Bratislavu“.</b> Každý názor môže viesť k zlepšeniu kvality života v našom hlavnom meste.</p>
      <p>Prekvapením eventu je aj prvý ročník súťaže „<b>Bratislavský urbánny projekt roka”</b>. Každá mestská časť bude môcť nominovať top projekty, ktoré budú v hre o cenu poroty a cenu verejnosti, a zároveň by mala vznikať spolupráca, respektíve zdieľanie dobrej praxe z jednej mestskej časti do druhej. Veľmi si vážime podporu našich partnerov a aj každý jeden názor, ktorý na konferencii zaznie, aby sme spoločne vytvorili príležitosť pre posun vpred pre Bratislavu. Ďakujeme.” povedal <b>Davy Čajko, CEO a founder konferencie Urbansummit</b>.</p>
      <p>Myšlienka zrodu tohto eventu sa objavila u nezávislého „think tanku” plného aktívnych ľudí a organizácií. Vystupujú pod značkou <b>Techsummit Events</b> a sú autormi mnohých veľkoformátových konferencií, ako napríklad <b>Fintechsummit</b>, prevádzkujú coworking <b>Smart City Hub</b> a odštartovali iniciatívu <b>Obchodná ulica a okolie</b>. Ich cieľom je prostredníctvom konferenčného formátu prepojiť ľudí a zodpovedné strany tak, aby spoločne vytvorili prostredie pre hľadanie riešení a ich následnú efektívnu aplikáciu. Priamo na evente tak vznikajú spolupráce, ktoré môžu kompetentní využiť v prospech samotnej tvorby mesta.</p>
      <p>Konferencia Urbansummit by nebola tým, čím je vďaka spolupráce s <b>Ministerstvom dopravy a výstavby Slovenskej republiky</b> a podpore všetkých kľúčových partnerov:</p>
      <p><i><b>Hlavní partneri:</b></i> <b>Antik Telecom, Železničná spoločnosť Slovensko</b></p>
      <p><i><b>Vedľajší partneri:</b></i> <b>Bratislavská vodárenská spoločnosť, ŽSR, Dopravný podnik Bratislava, Bratislavská integrovaná doprava</b></p>
      <p>
        <i><b>Podporovatelia:</b> </i>
        <b>Bratislava – Staré mesto, ECM ECO Monitoring, SHMÚ, BIOVOICES, STU Bratislava, Anwell, sli.do, INCELL.</b>
      </p>
      <p>Nepremeškajte túto jedinečnú príležitosť a príďte sa zapojiť do diskusií, ktoré budú riešiť <b>najaktuálnejšie mestské otázky</b>. Veď predsa každý názor je dôležitý a môže pomôcť Bratislave posunúť sa vpred.</p>
      <p>Pre neziskové organizácie, občianske združenia, študentov a aktívnych občanov je <b>účasť bezplatná</b>. Lístky si môžete kúpiť <a href="https://tickpo.zoznam.sk/detail/urbansummit-2019-6849">TU</a>.</p>
      <p>Inzercia</p>
      <p>Viac k témam: <a href="https://www.webnoviny.sk/tag/konferencia/"><u>konferencia</u></a>, <a href="https://www.webnoviny.sk/tag/techsummitt/"><u>Techsummitt</u></a>, <a href="https://www.webnoviny.sk/tag/techsummitt-events/"><u>Techsummitt Events</u></a>, <a href="https://www.webnoviny.sk/tag/urbansummit/"><u>Urbansummit</u></a><br/>Zdroj: Webnoviny.sk – <a href="https://www.webnoviny.sk/urbansummit-2019-prvy-festival-ktory-bratislave-prinasa-navrhy-rieseni-aktualnych-mestskych-otazok/"><u>URBANSUMMIT 2019: Prvý festival, ktorý Bratislave prináša návrhy riešení aktuálnych mestských otázok</u></a> © SITA Všetky práva vyhradené.</p>
    </article>
  </body>
</html>