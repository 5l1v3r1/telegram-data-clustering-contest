<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tamilwin.com/politics/01/232204"/>
    <meta property="og:site_name" content="Tamilwin"/>
    <meta property="article:published_time" content="2019-11-25T14:10:47+00:00"/>
    <meta property="og:title" content="கொழும்பு துறைமுகம் துரித கதியில் அபிவிருத்திச் செய்யப்படும்! ஜோன்ஸ்டன் பெர்னாண்டோ"/>
    <meta property="og:description" content="துறைமுகம் என்பது எம்முடைய உயிர் நாடியாகும்.."/>
  </head>
  <body>
    <article>
      <h1>கொழும்பு துறைமுகம் துரித கதியில் அபிவிருத்திச் செய்யப்படும்! ஜோன்ஸ்டன் பெர்னாண்டோ</h1>
      <address><time datetime="2019-11-25T14:10:47+00:00">25 Nov 2019, 14:10</time> by <a rel="author">Gokulan, Jeyapradheeba</a></address>
      <p>துறைமுகம் என்பது எம்முடைய உயிர் நாடியாகும். இத்துறைமுகங்களை வினைத்திறனான துறைமுகங்களாக மாற்றியமைப்பதே எம்முடைய நோக்கமாகும் என துறைமுகங்கள் மற்றும் கப்பல்துறை அமைச்சர் ஜோன்ஸ்டன் பெர்னாண்டோ தெரிவித்துள்ளார்.</p>
      <p>இன்றைய தினம் அமைச்சு பொறுப்பேற்ற பின்னர் ஊடகங்களுக்கு கருத்து தெரிவிக்கும் போதே இவ்வாறு கூறியுள்ளார்.</p>
      <p>அவர் மேலும்,</p>
      <p>துறைமுகங்களை வினைத்திறனான துறைமுகங்களாக மாற்றியமைக்க வேண்டும். இதற்கு அனைவரும் எமக்கு ஒத்துழைப்பினை வழங்க வேண்டும்.</p>
      <p>ஜனாதிபதி கோட்டாபய ராஜபக்சவின் எதிர்பார்ப்பாகிய செயற்படும் நாடு, பொருளாதாரம் வளர்ச்சியடைந்த நாடு எனும் எதிர்பார்ப்பினை நிறைவேற்ற எம்மாலான அனைத்து உதவிகளையும் மேற்கொள்ள வேண்டும்.</p>
      <p>இந்நாட்டு மக்களிற்கு சேவையாற்றுவதே எம்முடைய ஒரே எதிர்பார்ப்பாகும். இந்நாட்டை செயற்படும் நாடாக மாற்றியமைப்போம் என்று கூறியே நாம் வாக்குகளை பெற்றுக்கொண்டோம். இக்காரணிக்கே முக்கியத்துவம் வழங்குகின்றோம்.</p>
      <p>சட்டத்திற்கு முரணான செயற்பாடுகளை முன்னெடுத்திருந்தால் , திருட்டுச் செயல்களில் ஈடுப்பட்டிருந்தால் அது தொடர்பில் விசாரணைகளை முன்னெடுத்து சட்ட நடவடிக்கைகளை முன்னெடுப்போமே தவிர அவர்களின் செயற்பாடுகளை தொடர்வது எம்முடைய எதிர்பார்பல்ல.</p>
      <p>கொழும்பு துறைமுகத்தின் கிழக்கு முனைய நிர்மாணப் பணிகளில் கால தாமதம் ஏற்பட்டுள்ளதென்பது நாம் அறிந்த விடயமே. துறைமுகம் தொடர்பில் பலர் என்னுடன் கலந்துரையாடல்களை முன்னெடுத்துள்ளார்கள். வர்தகர்களும் கலந்துரையாடல்களை முன்னெடுத்தார்கள்.</p>
      <p>துறைமுக செயற்பாடுகளில் பெருமளவு தாமதங்கள் ஏற்படுகின்றன என்பதே அவர்களின் பிரதான குற்றச்சாட்டு ஆகும். எனவே இம்முனைய நிர்மாணப் பணிகளை விரைவாக ஆரம்பிக்க வேண்டும். இவ்விடயம் தொடர்பில் நாளை அதிகாரிகளுடன் கலந்துரையாடல்களை முன்னெடுக்கவுள்ளேன். இம்முனையத்தின் பணிகளை துரித கதியில் ஆரம்பிப்பதே என்னுடைய ஒரே எதிர்பார்ப்பாகும். இதனை மிக விரைவில் முன்னெடுக்க வேண்டும் என்பதே என் ஒரே நம்பிக்கையாகும் என்று குறிப்பிட்டுள்ளார்.</p>
      <figure>
        <img src="https://dimg.zoftcdn.com/s1/photos/news/sites/full/11-3/jhonstan_min__1_/img/625.0.560.320.160.600.053.800.700.160.90.jpg"/>
      </figure>
      <figure>
        <img src="https://dimg.zoftcdn.com/s1/photos/news/sites/full/11-3/jhonstan_min__2_/img/625.0.560.320.160.600.053.800.700.160.90.jpg"/>
      </figure>
      <figure>
        <img src="https://dimg.zoftcdn.com/s1/photos/news/sites/full/11-3/jhonstan_min__3_/img/625.0.560.320.160.600.053.800.700.160.90.jpg"/>
      </figure>
      <figure>
        <img src="https://dimg.zoftcdn.com/s1/photos/news/sites/full/11-3/jhonstan_min__4_/img/625.0.560.320.160.600.053.800.700.160.90.jpg"/>
      </figure>
    </article>
  </body>
</html>