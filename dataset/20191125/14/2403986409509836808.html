<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/monatik_zamiluvav_merezhu_znimkom_z_druzhinoyu_u_santa_monitsi_n1239104"/>
    <meta property="og:site_name" content="24 Канал"/>
    <meta property="article:published_time" content="2019-11-25T14:55:00+00:00"/>
    <meta property="og:title" content="Монатік замилував мережу знімком з дружиною у Санта-Моніці"/>
    <meta property="og:description" content="Український співак Дмитро Монатік зворушив шанувальників у мережі спільним знімком зі своєю дружиною Іриною Демічевою, з якою вони виховують двох дітей – Данила і Платона."/>
  </head>
  <body>
    <article>
      <h1>Монатік замилував мережу знімком з дружиною у Санта-Моніці</h1>
      <address><time datetime="2019-11-25T14:55:00+00:00">25 Nov 2019, 14:55</time> by <a rel="author" href="https://24tv.ua/anastasiya_manyuhina_tag6233/" target="_blank">Анастасія Манюхіна</a></address>
      <p>
        <b>Український співак Дмитро Монатік зворушив шанувальників у мережі спільним знімком зі своєю дружиною Іриною Демічевою, з якою вони виховують двох дітей – Данила і Платона.</b>
      </p>
      <p>Так, український артист часто поєднує роботу з особистим життям. Монатік відправився з гастролями у США, звідки показав чуттєве фото з дружиною Іриною. Знімки артисти опублікували на своїй сторінці в інстаграмі.</p>
      <blockquote>Читайте також: <a href="https://24tv.ua/lifestyle/mozhu_yogo_posvariti__olena_zelenska_rozkrila_tayemnitsi_spilnogo_zhittya_z_prezidentom_ukrayini_n1238862">Можу його посварити, – Олена Зеленська розкрила таємниці спільного життя з президентом України</a></blockquote>
      <p>На набережній Санта-Моніки Дмитро Монатік присів поруч з Іриною та обійняв її за коліно. У підписі чоловік повідомив, що їхня американська подорож продовжується, але вони сильно скучили за домом.</p>
      <p>"Вже і не віриться, що бачили цю красу своїми очима. Тільки подивіться, які заходи в Санта-Моніці. Дуже рекомендую, при першій можливості, з найближчими, обов'язково приїхати і милуватися. А ми летимо далі. Сьогодні Чикаго. Радує, що з кожним днем все ближче до дому. Скучили до неможливості", – зазначила Ірина Демічева у підписі.</p>
      <p>Додамо, для <a href="https://24tv.ua/monatik_vpershe_vidverto_rozpoviv_pro_istoriyu_kohannya_zi_svoyeyu_druzhinoyu_n979426">Монатіка його дружина Ірина </a><a href="https://24tv.ua/monatik_vpershe_vidverto_rozpoviv_pro_istoriyu_kohannya_zi_svoyeyu_druzhinoyu_n979426">Демічіва є також радником</a> і директором. Зіркова пара виховує двох синів, однак не показує їхні обличчя громадськості. В одному з інтерв'ю Монатік вперше зізнався, що його дружина – найближча людина, яка підтримувала співака на всіх етапах створення кар'єри. Саме їй артист завдячує свій успіх.</p>
      <figure>
        <embed-post data-src="https://www.instagram.com/p/B5NgO6PnWBs" data-service="Instagram"/>
      </figure>
      <p>На іншому фото дружина Монатіка похизувалася фігурою у чорному бікіні на спекотному пляжі в Маямі.</p>
      <figure>
        <embed-post data-src="https://www.instagram.com/p/B5IxHbonZp3" data-service="Instagram"/>
      </figure>
      <p> </p>
    </article>
  </body>
</html>