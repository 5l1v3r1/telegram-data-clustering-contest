<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/25/tema-scuro-arriva-anche-facebook-primi-avvistamenti-foto-685174/"/>
    <meta property="og:site_name" content="AndroidWorld"/>
    <meta property="article:published_time" content="2019-11-25T14:55:00+00:00"/>
    <meta property="og:title" content="Il tema scuro arriva anche per Facebook: ecco i primi avvistamenti (foto)"/>
    <meta property="og:description" content="Il tema scuro è diventato ormai quasi un’opzione obbligata sulla piattaforma Android, introdotto anche da Google a livello di sistema..."/>
  </head>
  <body>
    <article>
      <h1>Il tema scuro arriva anche per Facebook: ecco i primi avvistamenti (foto)</h1>
      <address><time datetime="2019-11-25T14:55:00+00:00">25 Nov 2019, 14:55</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Il <b>tema scuro</b> è diventato ormai quasi un’opzione obbligata sulla piattaforma Android, introdotto anche da Google a livello di sistema con <a href="https://www.androidworld.it/tag/android-10/">Android 10</a>. Sembra che anche l’app di <b>Facebook</b> stia ricevendo la nuova modalità, facendo <a href="https://www.androidworld.it/2019/10/08/tema-scuro-instagram-provare-quello-supportato-android-10-pie-samsung-foto-665561/">seguito a Instagram</a> e non solo.</p>
      <p>La novità è stata portata alla luce da <a href="https://www.androidpolice.com/2019/11/25/facebooks-dark-mode-on-android-starts-showing-up-for-some-users/"><i>Android Police</i></a> dopo che alcuni utenti l’hanno notata sulla propria <b>app Android</b> di Facebook: come vedete dagli esempi riportati nella <b>galleria a fine articolo</b>, il tema scuro per Facebook corrisponde ad uno sfondo <b>grigio scuro</b> con caratteri ed icone <b>bianchi</b>.</p>
      <p>Al momento <b>dubitiamo</b> che la distribuzione del tema scuro sia effettivamente iniziata, probabilmente si tratta di <b>test</b> distribuiti in maniera casuale ad un numero ristretto di utenti. Vi terremo aggiornati sugli eventuali ulteriori sviluppi.</p>
    </article>
  </body>
</html>