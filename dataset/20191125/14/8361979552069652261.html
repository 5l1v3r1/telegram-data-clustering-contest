<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/sprava-gandzyuk-mangeru-zmenshili-zastavu-novini-ukrajini-50055560.html"/>
    <meta property="og:site_name" content="НВ"/>
    <meta property="article:published_time" content="2019-11-25T14:35:00+00:00"/>
    <meta property="og:title" content="Справа Гандзюк: суд вдвічі зменшив заставу Мангеру"/>
    <meta property="og:description" content="У понеділок, 25 листопада, Шевченківський районний суд Києва зменшив розмір застави для голови Херсонської обласної ради Владислава Мангера, фігуранта справи про вбивство Катерини Гандзюк."/>
  </head>
  <body>
    <article>
      <h1>Справа Гандзюк: суд вдвічі зменшив заставу Мангеру</h1>
      <h2>У понеділок, 25 листопада, Шевченківський районний суд Києва зменшив розмір застави для голови Херсонської обласної ради Владислава Мангера, фігуранта справи про вбивство Катерини Гандзюк.</h2>
      <address>
        <time datetime="2019-11-25T14:35:00+00:00">25 Nov 2019, 14:35</time>
      </address>
      <p>Як повідомляє <a href="https://www.slidstvo.info/news/sprava-gandzyuk-mangeru-vdvichi-zmenshyly-zastavu/">Слідство.Інфо,</a> розмір застави зменшено удвічі - з 2,5 млн грн до 1,15 млн грн.</p>
      <p>Захист Мангера клопотав про зменшення застави до 148 тис. грн через «пом’якшення» підозри. У квітні Мангеру змінили підозру з замовлення вбивства на замовлення нанесення тяжких тілесних ушкоджень. Останнє карається позбавленням волі на строк від семи до десяти років.</p>
      <p>За версією слідства, голова Херсонської обласної ради Владислав Мангер разом з Олексієм Левіним замовили нанесення тяжких тілесних ушкоджень Гандзюк, що спричинило її смерть.</p>
      <p><a href="https://nv.ua/ukr/ukraine/events/pomerla-aktivistka-katerina-handzjuk-2504839.html">Катерина Гандзюк померла</a> в лікарні 4 листопада 2018 року через три місяці після нападу у Херсоні. Під час замаху її облили сірчаною кислотою, в результаті вона отримала хімічні опіки тулуба, руки і обличчя (більше 35% тіла).</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/events/vbivstvo-gandzyuk-rekonstrukciya-napadu-video-novini-ukrajini-50035066.html">Вбивство Гандзюк. Опублікована реконструкція підготовки до нападу на активістку — відео</a>
        </li>
        <li>
          <a href="https://nv.ua/ukr/ukraine/events/katerina-gandzyuk-podrobici-smerti-i-rozsliduvannya-novini-ukrajini-50051475.html">Роковини смерті Каті Гандзюк. Всі подробиці та результати розслідування вбивства херсонської активістки</a>
        </li>
      </ul>
    </article>
  </body>
</html>