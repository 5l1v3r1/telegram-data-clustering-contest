<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013510/%D8%AF%D8%B3%D8%AA%D8%A8%D8%B1%D8%AF-%DB%8C%DA%A9-%D9%85%DB%8C%D9%84%DB%8C%D8%A7%D8%B1%D8%AF-%DB%8C%D9%88%D8%B1%D9%88%DB%8C%DB%8C-%D8%A7%D8%B2-%D9%85%D9%88%D8%B2%D9%87-%D8%A7%DB%8C-%D8%AF%D8%B1-%D8%A2%D9%84%D9%85%D8%A7%D9%86"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T14:40:33+00:00"/>
    <meta property="og:title" content="دستبرد یک میلیارد یورویی از موزه‌ای در آلمان!"/>
    <meta property="og:description" content="در بزرگترین سرقت آثار هنری در آلمان پس از جنگ جهانی دوم، جواهراتی به ارزش تقریبی یک میلیارد یورو از موزه‌ای در این کشور دزدیده شد."/>
  </head>
  <body>
    <article>
      <h1>دستبرد یک میلیارد یورویی از موزه‌ای در آلمان!</h1>
      <address>
        <time datetime="2019-11-25T14:40:33+00:00">25 Nov 2019, 14:40</time>
      </address>
      <p>
        <i>در بزرگترین سرقت آثار هنری در آلمان پس از جنگ جهانی دوم، جواهراتی به ارزش تقریبی یک میلیارد یورو از موزه‌ای در این کشور دزدیده شد.</i>
      </p>
      <p>به گزارش مشرق، روز دوشنبه سارقان با دستبرد به موزه‌ای در آلمان، آثار هنری به ارزش بیش از یک میلیارد یورو را دزدیدند.</p>
      <blockquote>بیشتر بخوانید:<br/><a href="https://www.mashreghnews.ir/news/988612/%D8%A7%D9%82%D8%AF%D8%A7%D9%85-%D8%B9%D8%AC%DB%8C%D8%A8-%D8%B1%D8%A7%DB%8C%D8%B2%D9%86%DB%8C-%D9%81%D8%B1%D9%87%D9%86%DA%AF%DB%8C-%D8%A7%DB%8C%D8%B1%D8%A7%D9%86-%D8%AF%D8%B1-%D8%A2%D9%84%D9%85%D8%A7%D9%86">اقدام عجیب رایزنی فرهنگی ایران در آلمان</a></blockquote>
      <p>به نوشته روزنامه «گاردین»، صدها اثر هنری دست‌ساز گران بها از موزه «گرین ولت» واقع در شهر «درسدن» آلمان به سرقت رفته است. گفته می‌شود سارقان با ایجاد حریق برق موزه و متعاقباً سیستم‌های امنیتی را قطع کردند.</p>
      <p>پلیس آلمان این اتفاق را بزرگ‌ترین سرقت آثار هنری پس از جنگ جهانی دوم نامیده است. سخنگوی پلیس در این باره گفت: «می‌توانیم ورود غیرقانونی به موزه را تأیید کنیم. عاملان سرقت در حال حاضر فراری هستند».</p>
      <p>«مایکل کرشمر» رهبر منطقه «ساکسونی» آلمان در این باره گفت: «گنجینه‌ای که در این مکان و کاخ اقامتی نگه‌داری می‌شوند، طی قرن‌ها و با مشقت فراوانی توسط مردم ساکسونی جمع‌آوری شده‌اند».</p>
      <p>کرشمر قصد دارد به این موزه رفته و شخصاً به برآورد خسارات وارد شده بر این موزه نظارت کند. </p>
      <p>به‌نظر می‌رسد سارقان با عبور از پنجره‌ای کوچک به مجموعه جواهرات گالری موزه دستبرد زده‌اند. این موزه دارای ۱۰ تالار است که در مجموع حدود ۳۰۰۰ قطعه جواهر و اثر هنری ارزشمند در آن نگه‌داری می‌شود.</p>
      <p>منبع: فارس</p>
    </article>
  </body>
</html>