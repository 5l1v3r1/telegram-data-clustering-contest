<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_maye-voloditi-kozhen-u-shkilnu-programu-vnesut-novi-zmini/939767"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T14:27:00+00:00"/>
    <meta property="og:title" content="&quot;Має володіти кожен&quot;: у шкільну програму внесуть нові зміни"/>
    <meta property="og:description" content="За новим Держстандартом базової середньої освіти, з 2022 року школярів будуть вчити медіаграмотності. Заявила про це міністр освіти і науки Ганна Новосад, повідомляє телеканал 112 Україна. &quot;Я вважаю, що певна інформгігієна є надважливою компетентністю, якою має володіти кожен, ..."/>
  </head>
  <body>
    <article>
      <h1>"Має володіти кожен": у шкільну програму внесуть нові зміни</h1>
      <address><time datetime="2019-11-25T14:27:00+00:00">25 Nov 2019, 14:27</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939767_w_300.jpg?v=0"/>
        <figcaption>У стандарт для 5-9 класів внесуть формування навичок інформгігієни. ФОТО: inc.com</figcaption>
      </figure>
      <p>За новим Держстандартом базової середньої освіти, з 2022 року школярів будуть вчити медіаграмотності.</p>
      <p>Заявила про це міністр освіти і науки Ганна Новосад, повідомляє телеканал <a href="https://ua.112.ua/suspilstvo/novosad-zaiavyla-shcho-ukrainskykh-shkoliariv-vchytymut-mediahramotnosti-516148.html">112 Україна</a>.</p>
      <p>"Я вважаю, що певна інформгігієна є надважливою компетентністю, якою має володіти кожен, незалежно від віку. Починати зі школи працювати над медіаграмотністю дуже важливо, і ми це зараз вплітаємо під час розробки Державного стандарту базової освіти. Також будемо прописувати через освітні програми", — зазначила урядниця.</p>
      <p>За словами Новосад, наразі Держстандарт доопрацьовують. Презентувати його громадськості планують у березні 2020 року.</p>
      <p>"Ми говоримо про втілення нової української школи, і ми зараз на етапі початкової… Нам ще необхідно 2 роки довести початкові класи, і з 2022 року у нас іде перший 5-й клас, який буде навчатися за новим стандартом і де також буде ця компетентність", — відзначила міністр.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/edu-and-science/_v-mon-rozpovili-pro-osnovni-zmini-v-reformah-osviti/938728"/>
      </related>
      <blockquote>МОН затвердило пілотний проєкт з упровадження й розвитку <a href="https://gazeta.ua/articles/edu-and-science/_v-ukrayinskih-shkolah-rozvivatimut-myaki-navichki/939200">м'яких навичок</a> у 26 українських школах. Реалізувати його планують до 2024 року. Очікують, що нова система допоможе підвищити академічну успішність, знизити рівень булінгу, посприяти загальному задоволенню учнівства й заохоченню відвідання школи.</blockquote>
    </article>
  </body>
</html>