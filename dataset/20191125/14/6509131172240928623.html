<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321956/Onderwijsbond-roept-op-tot-nieuwe-protesten-tweedaagse-staking-in-januari"/>
    <meta property="og:site_name" content="RTV Oost"/>
    <meta property="article:published_time" content="2019-11-25T14:02:26+00:00"/>
    <meta property="og:title" content="Onderwijsbond roept op tot nieuwe protesten: tweedaagse staking in januari"/>
    <meta property="og:description" content="De Algemene Onderwijsbond roept leden op om eind januari twee dagen te gaan staken. De staking moet een vervolg zijn op de stakingsdag van begin deze maand."/>
  </head>
  <body>
    <article>
      <h1>Onderwijsbond roept op tot nieuwe protesten: tweedaagse staking in januari</h1>
      <address>
        <time datetime="2019-11-25T14:02:26+00:00">25 Nov 2019, 14:02</time>
      </address>
      <slideshow>
        <figure>
          <img src="https://imgo.rgcdn.nl/59a309627b29496e82a7bb1b7d9fcf30/opener/AOb-roept-op-tot-nieuwe-stakingen-in-het-onderwijs-Foto-RTV-Oost.jpg?v=qrHF4SYGMU9wp1O3dL7G9w2"/>
        </figure>
        <figure>
          <img src="https://imgo.rgcdn.nl/59a309627b29496e82a7bb1b7d9fcf30/opener/AOb-roept-op-tot-nieuwe-stakingen-in-het-onderwijs-Foto-RTV-Oost.jpg?v=qrHF4SYGMU9wp1O3dL7G9w2"/>
        </figure>
        <figcaption>AOb roept op tot nieuwe stakingen in het onderwijs (Foto: RTV Oost)</figcaption>
      </slideshow>
      <p>De Algemene Onderwijsbond roept leden op om eind januari twee dagen te gaan staken. De staking moet een vervolg zijn op de stakingsdag van begin deze maand.</p>
      <p>Donderdag 30 en vrijdag 31 januari moet het primair en het secundair onderwijs de deuren opnieuw sluiten. Aan de staking op 6 november deden ruim 3500 scholen mee. </p>
      <p>
        <b>'Actiebereidheid is enorm"</b>
      </p>
      <p>"Het kabinet heeft na alle acties nog steeds niet gezorgd voor structureel extra geld", zegt AOb-voorzitter Eugenie Stolk. "We voeren nu de druk op: de actiebereidheid is enorm." Uit een peiling van het AOb, ingevuld door zesduizend leden, blijkt dat ruim negentig procent vindt dat er vervolgacties nodig zijn. </p>
      <p>Begin deze maand demonstreerden zo'n tweeduizend boze en teleurgestelde leerkrachten uit het primair en secundair onderwijs in onder meer Zwolle en Enschede. Ze zijn boos en teleurgesteld dat het kabinet onvoldoende geld beschikbaar stelt voor de noodzakelijke kwalitatieve verbeteringen in het onderwijs. </p>
      <p>Hoe de nieuwe acties eruit gaan zien, wordt later bekendgemaakt door de AOb.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Onderwijsbond+roept+op+tot+nieuwe+protesten%3a+tweedaagse+staking+in+januari">06 - 57 03 33 33</a>.</aside>
      <related>
        <h4>Lees ook</h4>
        <a href="https://www.rtvoost.nl/nieuws/320996/Docenten-de-straat-op-in-Enschede-en-Zwolle-voor-structurele-investering-in-onderwijs"/>
        <a href="https://www.rtvoost.nl/nieuws/320972/Geen-dichte-school-maar-scholieren-Nieuwleusen-trekken-aandacht-met-lawaaioptocht"/>
        <a href="https://www.rtvoost.nl/nieuws/320965/Dit-was-de-lerarenstaking-Niet-staken-maar-lawaai-maken"/>
        <a href="https://www.rtvoost.nl/nieuws/320940/Onderwijsstaking-dit-gebeurt-er-onder-meer-in-Overijssel"/>
      </related>
    </article>
  </body>
</html>