<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/intrattenimento/spettacolo/2019/11/25/cetto-botto_c2PY1n8ii5Ey51arGRT10K.html"/>
    <meta property="og:site_name" content="Adnkronos"/>
    <meta property="article:published_time" content="2019-11-25T14:52:00+00:00"/>
    <meta property="og:title" content="'Cetto' fa il botto"/>
    <meta property="og:description" content="Con 2.479.936 euro, 'Cetto c’è, senzadubbiamente' guida il box office del weekend. Il terzo capitolo della serie di Cetto Laqualunque ottiene anche la miglior media con 4.072 euro per 609 schermi. 'Le Mans ’66 – La grande sfida', in testa lo scorso fine settimana, scende al terzo posto. Grazie ad altri 734.872 euro, arriva a un totale di 2.326.932 euro. Ottimo piazzamento anche per Roman Polanski. 'L’ufficiale e la spia', Leone d’Argento a Venezia, conquista il secondo posto con 1.215.362 euro, con una media copie di 2.894 euro."/>
  </head>
  <body>
    <article>
      <h1>'Cetto' fa il botto</h1>
      <address>
        <time datetime="2019-11-25T14:52:00+00:00">25 Nov 2019, 14:52</time>
      </address>
      <p>Con 2.479.936 euro, 'Cetto c’è, senzadubbiamente' guida il box office del weekend. Il terzo capitolo della serie di Cetto Laqualunque ottiene anche la miglior media con 4.072 euro per 609 schermi. 'Le Mans ’66 – La grande sfida', in testa lo scorso fine settimana, scende al terzo posto. Grazie ad altri 734.872 euro, arriva a un totale di 2.326.932 euro. Ottimo piazzamento anche per Roman Polanski. 'L’ufficiale e la spia', Leone d’Argento a Venezia, conquista il secondo posto con 1.215.362 euro, con una media copie di 2.894 euro.</p>
      <p>Consolidano il successo 'Le ragazze di Wall Street' (quarte con un totale 4.008.120 euro), 'La famiglia Addams' (sesto con 6.236.153 euro) e 'Il giorno più bello del mondo' (decimo a 6.178.733 euro). 'Parasite' si porta a un totale di 1.393.669 euro. Debutto al quinto posto per 'Countdown' che entra in top ten con 385.254 euro. In sala per due giorni (giovedì e venerdì), 'Depeche Mode: Spirits in the Forest' conquista il settimo posto con 325.788 euro.Gli altri esordi della settimana tutti fuori dalla top ten: 160.218 euro per 'Light of my Life' (sedicesimo), 80.693 euro per 'Aspromonte' (diciottesimo), 68.121 euro per 'Ploi' (diciannovesimo). 'Joker', dodicesimo, supera i 29 milioni. Da segnalare il risultato di 'La belle époque' a 1.229.025 euro, undicesimo nel weekend. Altri 174.624 euro per 'Maleficient – La signora del male', per un incasso totale di 12.287.591. Complessivamente, il risultato è stato di 8.915.748 euro, con un +21,4% rispetto allo stesso weekend dell’anno scorso. Intanto, in attesa dell’uscita in Italia il 27 novembre, al botteghino americano, 'Frozen II – Il segreto di Arendelle', sbaraglia tutti incassando 127 milioni, con un globale che ha già superato i 350 milioni.</p>
    </article>
  </body>
</html>