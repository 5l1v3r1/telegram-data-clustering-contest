<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/samsung-galaxy-s11-ailesinden-ilk-performans-testi-geldi/"/>
    <meta property="og:site_name" content="LOG"/>
    <meta property="article:published_time" content="2019-11-25T14:00:21+00:00"/>
    <meta property="og:title" content="Samsung Galaxy S11 ailesinden ilk performans testi geldi"/>
    <meta property="og:description" content="2020 başında resmi olarak karşımıza çıkacak Samsung Galaxy S11 ailesinden ilk performans testi geldi. İlk testin arkasında Galaxy S11 5G yer alıyor."/>
  </head>
  <body>
    <article>
      <h1>Samsung Galaxy S11 ailesinden ilk performans testi geldi</h1>
      <address><time datetime="2019-11-25T14:00:21+00:00">25 Nov 2019, 14:00</time> by <a rel="author">Can TUNÇER</a></address>
      <p>2020 başında resmi olarak karşımıza çıkacak <b>Samsung Galaxy S11 </b>ailesinden ilk performans testi geldi. İlk testin arkasında Galaxy S11 5G yer <a href="https://www.sammobile.com/news/samsung-galaxy-s11-5g-benchmark-reveals-exynos-990-12gb-of-ram/">alıyor</a>.</p>
      <p>En son <b>Galaxy S11 </b>ve <b>Galaxy S11e</b>‘nin sızan tasarımları ve lazer netleme modülleriyle gündeme gelen <b>Samsung Galaxy S11</b> ailesi, biliyorsunuz <b>Snapdragon 865 / Exynos 990</b> işlemciler ile yolda bulunuyor. Türkiye gibi pazarlarda Exynos 990 işlemciyi kullanacak telefonlardan <b>Galaxy S11 5G</b> modeli kısa süre önce Geekbench üzerinde kendisini gösterdi. Teste <b>Android 10</b> işletim sistemi ve tam <b>12 GB RAM</b> ile giren telefon, tek çekirdekten 427 puan, çok çekirdekten ise 2.326 puan aldı. Her modelde<b> 12 GB RAM</b> sunmayacağı ya da 12 GB RAM’i sadece <b>spesifik pazarlara</b> getireceği tahmin edilen firma, burada özellikle <b>Exynos 990</b> ile iddialı görünüyor. Yeni nesil <b>7 nm EUV</b> üretim sürecinden çıkan işlemci<b>, </b>iki adet özel, iki adet yüksek performanslı <b>Cortex-A76</b> ve dört adet enerji tasarrufu odaklı<b> Cortex-A55</b> çekirdek üzerine kuruluyor. Grafik tarafında <b>ARM Mali-G77 GPU</b> kullanan ve <b>Exynos Modem 5123</b> ile 5G desteği getiren işlemci, UFS 3.0 depolama ve 108 megapiksele kadar kamera desteklerine sahip. Çift çekirdekli bir <b>yapay zeka birimi</b> (NPU) de taşıyan işlemci, tam 8K’ya kadar 30 fps video desteğini de getiriyor.</p>
      <figure>
        <img src="https://www.log.com.tr/wp-content/uploads/2019/11/samsung-galaxy-s11-ailesinden-ilk-performans-testi-geldi-2.jpg"/>
      </figure>
      <h3>Samsung Galaxy S11 ailesi merakla bekleniyor</h3>
      <p>Yeni aile özellikle <b>120 Hz AMOLED</b> ekranlarıyla fark yaratmaya hazırlanıyor. Samsung 90 Hz furyasına geç kalmış olmasını direkt olarak 60 Hz’den 120 Hz’e çıkarak giderecek gibi görünüyor. Biliyorsunuz 90 Hz ekranlar bile 60 Hz’e oranla çok daha akıcı bir performans sunuyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/garip-tesla-cybertruck-tasariminin-arkasindaki-surpriz-neden/"/>
      </related>
    </article>
  </body>
</html>