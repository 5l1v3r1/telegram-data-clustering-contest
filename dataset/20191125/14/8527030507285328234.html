<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/25/elon-musk-spiega-perche-i-vetri-del-cybertruck-si-sono-rotti-durante-la-presentazione/"/>
    <meta property="og:site_name" content="Lega Nerd"/>
    <meta property="article:published_time" content="2019-11-25T14:50:03+00:00"/>
    <meta property="og:title" content="Elon Musk spiega perché i vetri del Cybertruck si sono rotti durante la presentazione"/>
    <meta property="og:description" content="Non si è parlato d'altro online per giorni interi: durante la presentazione del Cybertruck qualcosa è andato storto e i vetri che dovevano essere"/>
  </head>
  <body>
    <article>
      <h1>Elon Musk spiega perché i vetri del Cybertruck si sono rotti durante la presentazione</h1>
      <address><time datetime="2019-11-25T14:50:03+00:00">25 Nov 2019, 14:50</time> by <a rel="author" href="https://leganerd.com/author/newsbot/" target="_blank">NewsBot</a></address>
      <p>
        <i>Non si è parlato d’altro online per giorni interi: durante la presentazione del Cybertruck qualcosa è andato storto e i vetri che dovevano essere infrangibili… si sono rotti. Come è possibile? Elon Musk ha provato a spiegarlo su Twitter.</i>
      </p>
      <p>Ne abbiamo parlato anche noi nell’<a href="https://leganerd.com/2019/11/22/tesla-cybertruck-presentazione/">articolo di Itomi sulla presentazione del nuovo Tesla Cybertruck</a>: a metà della presentazione, mentre si stavano presentando le qualità dei materiali utilizzati per le fiancate e per i vetri del Cybertruck qualcosa è andato molto storto.</p>
      <p>Mentre Musk parlava dei vetri rinforzati del Cybertruck, dopo che aveva già mostrato un video e fatto fare pure una dimostrazione sul palco con tutta una struttura apposita… ha chiesto a <b>Franz von Holzhaussen</b> (il chief designer di Tesla che era presente sul palco) di lanciare una palla di acciaio verso uno dei vetri del pickup…</p>
      <p> </p>
      <figure>
        <video src="https://leganerd.com/wp-content/uploads/2019/11/giphy.gif" autoplay="" loop=""/>
      </figure>
      <blockquote>Oh my fucking God!</blockquote>
      <p>E non basta, perché Musk gli ha chiesto di riprovare con uno dei vetri posteriori… che si è rotto nella stessa maniera.</p>
      <p> </p>
      <figure>
        <video src="https://leganerd.com/wp-content/uploads/2019/11/giphy-1.gif" autoplay="" loop=""/>
      </figure>
      <blockquote>Room for improvement…</blockquote>
      <aside>Cosa è successo?</aside>
      <p>A quanto pare l’aver scelto di dimostrare la resistenza degli sportelli prima dei vetri è il motivo: quando Holzhaussen ha utilizzato un grande martello per tentare di ammaccare gli sportelli (senza riuscirci) ha invece creato delle crepe alla base dei vetri. Quelle crepe hanno fatto in modo che la palla di acciaio lanciata dopo invece di rimbalzare rompesse rovinosamente i vetri.</p>
      <p>Non è molto chiaro perché anche il vetro posteriore si sia comportato in questo modo, ma questa è la spiegazione data da Musk su Twitter:</p>
      <p> </p>
      <figure>
        <iframe data-src="https://twitter.com/elonmusk/status/1198772995021406209?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>Non solo: Musk ha anche condiviso un video in slow motion di Holzhaussen che lancia con successo una palla di acciaio prima della presentazione, durante le prove:</p>
      <p> </p>
      <figure>
        <iframe data-src="https://twitter.com/elonmusk/status/1198090787520598016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p><b>Update</b><br/>Il canale youtube CleanTechnica spiega un po’ meglio cosa sembra essere successo: in pratica le martellate avrebbero fatto scendere leggermente i vetri, togliendo quindi la solidità strutturale fondamentale per il vetro:</p>
      <p> </p>
      <figure>
        <iframe src="https://www.youtube.com/embed/PnPcMAwcJJ0" width="660" height="400" data-service="Youtube" scrolling="no"/>
      </figure>
      <p> </p>
      <p>Sempre su Twitter Musk ha confermato che il Cybertruck arriverà anche in colorazione <b>nera opaca</b>:</p>
      <p> </p>
      <figure>
        <iframe data-src="https://twitter.com/elonmusk/status/1198093416359325697?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>E che nel lungo periodo potrebbe avere senso anche mettere in vendita una versione più piccola del Cybertruck:</p>
      <p> </p>
      <figure>
        <iframe data-src="https://twitter.com/elonmusk/status/1198711241520242688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <aside>Il Cybertruck ha già superato i <a href="https://www.theverge.com/2019/11/24/20980141/tesla-cybertruck-preorder-deposit-elon-musk">200 mila preordini</a> in pochi giorni.</aside>
      <p>Ricordiamo in ogni caso che si tratta di preordini fatti depositando 100 dollari (rimborsabili)</p>
    </article>
  </body>
</html>