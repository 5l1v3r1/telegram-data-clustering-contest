<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/25/rosiya-styaguye-na-donbas-smertonosnu-zbroyu-trivozhni-podrobitsi/"/>
    <meta property="og:site_name" content="Народна Правда"/>
    <meta property="article:published_time" content="2019-11-25T14:49:37+00:00"/>
    <meta property="og:title" content="Росія стягує на Донбас смертоносну зброю: тривожні подробиці"/>
    <meta property="og:description" content="В українській розвідці повідомили, що днями на полігонах окупованого Донбасу кадрові військовослужбовці РФ випробовували невідоме озброєння"/>
  </head>
  <body>
    <article>
      <h1>Росія стягує на Донбас смертоносну зброю: тривожні подробиці</h1>
      <h2>Кадрові військовослужбовці РФ випробовували на полігонах окупованого Донбасу невідоме озброєння</h2>
      <address>
        <time datetime="2019-11-25T14:49:37+00:00">25 Nov 2019, 14:49</time>
      </address>
      <p>На Донбасі в районі проведення <a href="https://narodna-pravda.ua/2019/11/24/doba-na-fronti-bojoviki-gatili-iz-zaboronenogo-ozbroyennya-2/">Операції Об’єднаних сил </a> (ООС) –  біля Кримського на Луганському напрямку, бойовики  впродовж 30 хвилин обстрілювали опорні пункти підрозділів ЗСУ із ручних протитанкових гранатометів та кулеметів великого калібру.</p>
      <p>Як передає НАРОДНА ПРАВДА, про це йдеться в повідомленні  Головного управління розвідки Міністерства оборони України.</p>
      <p>Loading...</p>
      <p>Також зазначається, що командування ЗС РФ досі використовує тимчасово окуповані території у Донецькій та Луганській областях як полігон для підготовки в бойових умовах особового складу своїх підрозділів спеціального призначення. Водночас окупанти продовжують випробовувати там нові зразки озброєння.</p>
      <p>Зокрема, минулого тижня до з’єднань і частин 1(Донецьк) та 2 (Луганськ) АК ЗС РФ прибули російські спецназівці із засобами технічної розвідки, а також снайперськими гвинтівками невстановленого зразка.</p>
      <p>“Ці кадрові військовослужбовці РФ вивчали обстановку в районах передових позицій із використанням завезеного ними обладнання та виконували завдання у складі снайперських пар і розвідувальних груп”, – йдеться в повідомленні.</p>
      <p>Нагадаємо, нещодавно <a href="https://narodna-pravda.ua/2019/11/22/bojoviki-styaguyut-smertonosnu-zbroyu-do-zoni-vidvedennya-vijsk-na-donbasi/">російські бойовики на Донбасі влаштували підступну провокацію в зоні розведення військ</a> – під покривом ночі вони приховано переміщують на нові позиції озброєння, яке підлягає відведенню від лінії розмежування. Окупанти розміщують в покинутих окопах  несправну техніку, евакуацію якої намагається видати за виконання домовленостей з її відведення.</p>
      <p>Нагадаємо також, 22 листопада терористи “ЛДНР” 14 разів порушили режим припинення вогню на Донбасі. Внаслідок обстрілів бойовиків <a href="https://narodna-pravda.ua/2019/11/23/doba-na-donbasi-ukrayina-znovu-zaznala-vtrat/">поранення  отримав поранення один  український захисник. Ще один військовослужбовець зі складу Об’єднаних сил загинув під час дорожньо-транспортної пригоди.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>