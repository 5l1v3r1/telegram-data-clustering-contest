<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/spettacolo/2019/11/25/taylor-swift-trionfa-agli-american-music-awards-top10_20191125_150102/"/>
    <meta property="og:site_name" content="Askanews"/>
    <meta property="article:published_time" content="2019-11-25T14:01:02+00:00"/>
    <meta property="og:title" content="Taylor Swift trionfa agli American Music Awards"/>
    <meta property="og:description" content="Roma, 25 nov. (askanews) – Agli American Music Awards è stata la notte di Taylor Swift. La cantante è diventata l’artista più premiata di tutti i tempi (con 29 riconoscimenti in totale), infrangendo così il record detenuto fino ad ora da Michael Jackson (24 premi). La 29enne ha trionfato nelle categorie principali: miglior artista dell’anno, […]"/>
  </head>
  <body>
    <article>
      <h1>Taylor Swift trionfa agli American Music Awards</h1>
      <h2>Artista più premiata di tutti i tempi con 29 riconoscimenti</h2>
      <address>
        <time datetime="2019-11-25T14:01:02+00:00">25 Nov 2019, 14:01</time>
      </address>
      <figure>
        <img src="http://www.askanews.it/wp-content/uploads/2019/11/20191125_150056_2750787A.jpg"/>
      </figure>
      <p>Roma, 25 nov. (askanews) – Agli American Music Awards è stata la notte di Taylor Swift. La cantante è diventata l’artista più premiata di tutti i tempi (con 29 riconoscimenti in totale), infrangendo così il record detenuto fino ad ora da Michael Jackson (24 premi). La 29enne ha trionfato nelle categorie principali: miglior artista dell’anno, miglior artista pop femminile, miglior album, miglior video e miglior artista adult contemporary. La ciliegina sulla torta è stato il sesto riconoscimento assegnatole come miglior artista del decennio Premiati anche la quasi 18enne Billie Eilish (miglior esordiente e miglior artista alternative rock), i coreani BTS (miglior gruppo pop, miglior tour e miglior social), Halsey per la miglior canzone pop e Khalid come miglior artista maschile.</p>
      <p>Shawn Mendes e Camila Cabello si sono aggiudicati il miglior duetto grazie a “Señorita”, mentre nel regno country hanno trionfato Carrie Underwood, (miglior album e artista femminile), Dan + Shay (miglior canzone) e Kane Brown (miglior artista maschile) Nell’hip hop i riconoscimenti sono andati a Cardi B (miglior artista), Post Malone (miglior album) e Lil Nas X ft. Billy Ray Cyrus, grazie al singolo “Old Town Road” (miglior canzone). Bruno Mars e Beyoncé si sono imposti come il re e la regina del Soul/R&amp;B, dividendo il trono con Khalid (miglior canzone e album). A chiudere la lista J Balvin (miglior artista latino), Lauren Daigle (miglior artista Contemporary Inspirational) e Marshmello (miglior artista di elettronica). A “Bohemian Rhapsody” è invece andato il premio come miglior colonna sonora, grazie alle musiche dei Queen.</p>
      <p>Adx</p>
    </article>
  </body>
</html>