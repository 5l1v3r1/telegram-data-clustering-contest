<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152939-u-polschi-studentka-zhorstoko-obrazyla-ukrainku-j-otrymala-pokarannia"/>
    <meta property="og:site_name" content="ВолиньPost"/>
    <meta property="article:published_time" content="2019-11-25T14:30:00+00:00"/>
    <meta property="og:title" content="У Польщі студентка жорстоко образила українку й отримала покарання"/>
    <meta property="og:description" content="У Польщі університет відсторонив від навчання студентку, яка оприлюднила відео з ксенофобськими образами на адресу українки."/>
  </head>
  <body>
    <article>
      <h1>У Польщі студентка жорстоко образила українку й отримала покарання</h1>
      <address>
        <time datetime="2019-11-25T14:30:00+00:00">25 Nov 2019, 14:30</time>
      </address>
      <p>У Польщі Вармінсько-Мазурський університет відсторонив від навчання студентку, яка оприлюднила відео з ксенофобськими образами на адресу українки.<br/><br/>Як пoвідoмляє <a href="https://www.yavp.pl/uk/novini/-ukrainska-kura-iena-prybyralnytsia-u-polshchi-studentku-vidstoronyly-za-ksenofobski-obrazy-16827.html">Yavp.pl</a> з пoсиланням на "Європейську правду", образливе відео дівчина розмістила в інтернеті минулого тижня. На камеру вона скаржилась на українку, яка зіпсувала їй поїздку, бо зайняла місце в потязі.<br/><br/>"Вчора українська кур*а, так звана є**на прибиральниця, зайняла моє місце в потязі, і взагалі, за***ла увесь, кур*а, відсік, щоб ніхто не міг сісти. Вона купила тільки одне місце, а я заплатила за два, щоб було місце для ніг, тому що я можу собі це дозволити… Досить того, що вона була товста, але ще в неї була велика валіза, і вона нічого не розуміла", - скаржилась дівчина на відео, яке набрало понад 58 тисяч переглядів на каналі tvolsztyncompl в YouTube.<br/><br/>"Я мала б піти до кондуктора, але я добра до тварин. Тільки не до таких, тому наступного разу не буду. Є**ь тих українських сте*в, бо ненавиджу їх… Ця жінка - дурна прибиральниця, так що ієрархії треба дотримуватись", - сказала вона.<br/><br/>В університеті заявили, що вирішили негайно відсторонити студентку після "обурливої заяви" на адресу українців. Крім цього, прокуратуру повідомили про можливе скоєння злочину, а в самому виші відкрили дисциплінарне провадження.<br/><br/>"В університеті немає і ніколи не буде місця для проявів расистської, ксенофобської або зневажливої поведінки щодо осіб різної статі, раси, етнічної приналежності, національності, релігії, віросповідання, переконань, інвалідності, віку, сексуальної орієнтації чи знедолених", – йдеться в заяві.<br/><br/>У відповідь на скандал дівчина записала ще одне відео, у якому запевнила, що не підтримує націоналізм чи дискримінацію, та назвала інцидент "жартом". <br/><br/>"Вибачте, я не думала, я просто дурепа", - сказала вона.</p>
      <figure>
        <iframe src="https://www.youtube.com/embed/77QfwnnRtpA" width="1102" height="620" data-service="Youtube" scrolling="no"/>
      </figure>
    </article>
  </body>
</html>