<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/dod-man-hittad-i-lagenhet-fem-anhallna-5459068.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T14:03:13+00:00"/>
    <meta property="og:title" content="Död man hittad i lägenhet – fem anhållna"/>
    <meta property="og:description" content="Brott En man i 50-årsåldern hittades under natten död i en lägenhet i stadsdelen Bergsjön i Göteborg. Initialt greps en person för mord och ytterligare fem personer hämtades in till förhör."/>
  </head>
  <body>
    <article>
      <h1>Död man hittad i lägenhet – fem anhållna</h1>
      <address><time datetime="2019-11-25T14:03:13+00:00">25 Nov 2019, 14:03</time> by <a rel="author">TT</a></address>
      <figure>
        <img src="https://img12.ntm.eu/unt/public/img/5459069/1125150502/mannen-hittades-dod-i-en-lagen?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Johan Nilsson/TT | Mannen hittades död i en lägenhet i Bergsjön natten till måndagen. Arkivbild.</figcaption>
      </figure>
      <p>Brott En man i 50-årsåldern hittades under natten död i en lägenhet i stadsdelen Bergsjön i Göteborg. Initialt greps en person för mord och ytterligare fem personer hämtades in till förhör.</p>
      <p>Nu uppger lokala medier att fler personer har anhållits.</p>
      <blockquote>Under förmiddagen har fem personer anhållits. De är samtliga skäligen misstänkta för mord (den lägre misstankegraden), konstaterar kammaråklagare Sara Toreskog, som leder förundersökningen till <a href="https://www.gp.se/nyheter/g%C3%B6teborg/man-hittad-d%C3%B6d-i-bergsj%C3%B6n-polisen-utreder-mord-1.20748501">GP</a>.</blockquote>
      <p>Ett grövre våldsbrott misstänks ha begåtts under helgen. Därför hålls förhör med grannar i huset där den avlidne mannen påträffades.</p>
      <blockquote>Det har hänt någon gång mellan lördag och söndag, säger kriminalkommissarie Mika Jörnelius till GP.</blockquote>
      <p>Polisen larmades till platsen 02.24.</p>
    </article>
  </body>
</html>