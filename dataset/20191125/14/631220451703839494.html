<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ajansspor.com/haber/cenk-laleci-basarinin-sirri-aile-ortami-343532"/>
    <meta property="og:site_name" content="AJANSSPOR"/>
    <meta property="article:published_time" content="2019-11-25T14:03:00+00:00"/>
    <meta property="og:title" content="Cenk Laleci: &quot;Başarının sırrı aile ortamı&quot;"/>
    <meta property="og:description" content="TFF 1. Lig'de Ekol Hastanesi Balıkesirspor'u 1-0 mağlup ederek üst üste dördüncü galibiyetini alan Ekol Göz Menemenspor'un teknik direktörü Cenk Laleci, başarının sırrının oluşturdukları aile ortamı olduğunu kaydetti. Laleci, yaptığı..."/>
  </head>
  <body>
    <article>
      <h1>Cenk Laleci: "Başarının sırrı aile ortamı"</h1>
      <address>
        <time datetime="2019-11-25T14:03:00+00:00">25 Nov 2019, 14:03</time>
      </address>
      <p>TFF 1. Lig'de Ekol Hastanesi Balıkesirspor'u 1-0 mağlup ederek üst üste dördüncü galibiyetini alan Ekol Göz Menemenspor'un teknik direktörü Cenk Laleci, başarının sırrının oluşturdukları aile ortamı olduğunu kaydetti.</p>
      <p>Laleci, yaptığı açıklamada, iyi çalışmalarının karşılığını maçlarda aldıklarını söyledi.</p>
      <p>Futbolcuların sahada her zaman ellerinden gelenin en iyisi yaptığını kaydeden Laleci, "Takım içinde birlik beraberlik üst seviyede. Bu bizim mücadele gücümüzü artırıyor. Başarının sırrı aile ortamı." dedi.</p>
      <p>Laleci, dünkü karşılaşmanın ilk yarısında üstünlük kuramamalarına rağmen daha sonra toparlandıklarını belirterek, kritik dakikada buldukları golle müsabakadan galip ayrıldıklarını kaydetti.</p>
      <h3>Son 6 maçta 16 puan</h3>
      <p>Bu sezon ilk kez mücadele ettiği TFF 1. Lig'de son mağlubiyetini 6. haftada Osmanlıspor karşısında 2-1'lik skorla yaşayan Ekol Göz Menemenspor, daha sonra çıktığı 6 maçta 5 galibiyet ve 1 beraberlik aldı, 16 puan topladı.</p>
      <p>İzmir temsilcisi ligde 7. haftada Adana Demirspor'u 1-0 mağlup ettikten sonra Büyükşehir Belediye Erzurumspor'la golsüz berabere kaldı.</p>
      <p>Ekol Göz Menemenspor daha sonraki 4 maçta ise Altay (2-0), Cesar Grup Ümraniyespor (3-0), İstanbulspor (2-1) ve son olarak Ekol Hastanesi Balıkesirspor'u (1-0) mağlup etti.</p>
      <p>İzmir temsilcisi 13. haftada 1 Aralık Pazar günü Boluspor'a konuk olacak.</p>
    </article>
  </body>
</html>