<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/polis-slog-till-mot-ubat-fullastad-med-kokain-5459545.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T14:52:47+00:00"/>
    <meta property="og:title" content="Polis slog till mot ubåt fullastad med kokain"/>
    <meta property="og:description" content="Spanien Polisen i Spanien har beslagtagit en ubåt fullastad med kokain. Runt tre ton kokain från Colombia fraktades på båten, enligt spanska medier."/>
  </head>
  <body>
    <article>
      <h1>Polis slog till mot ubåt fullastad med kokain</h1>
      <address><time datetime="2019-11-25T14:52:47+00:00">25 Nov 2019, 14:52</time> by <a rel="author">TT-AFP-Reuters</a></address>
      <figure>
        <img src="https://img9.ntm.eu/unt/public/img/5459546/1125155505/en-ubat-fullastad-med-kokain-h?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Mark Lennihan/AP/TT | En ubåt fullastad med kokain har beslagtagits i Spanien. Arkivbild.</figcaption>
      </figure>
      <p>Spanien Polisen i Spanien har beslagtagit en ubåt fullastad med kokain. Runt tre ton kokain från Colombia fraktades på båten, enligt spanska medier.</p>
      <p>Två män greps under insatsen, enligt polisen.</p>
      <p>Ubåten var runt 20 meter lång, säger en källa som står utredningen nära.</p>
      <blockquote>Det är inte första gången, men det är inte heller något som vi ser varje dag, säger källan till nyhetsbyrån AFP.</blockquote>
      <p>Drogsmugglare från Colombia har tidigare använt sig av ubåtar för att transportera drogen in i Mexiko och vidare till USA. Förra året beslagtogs fem ton narkotika på en ubåt utanför Sydamerikas kust.</p>
      <p>Tillslaget gjordes i söndags utanför Galicien, i nordvästra Spanien. Regionen är en av landets fattigaste och dess kustremsa, som är ett myller av vikar, grottor och inlopp, har gjort området till en av de främsta platserna för att smuggla kokain till Europa.</p>
    </article>
  </body>
</html>