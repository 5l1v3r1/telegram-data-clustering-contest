<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-25/zmiany-na-mapie-polski-beda-nowe-nazwy-miejscowosci/"/>
    <meta property="og:site_name" content="Polsat News"/>
    <meta property="article:published_time" content="2019-11-25T14:32:00+00:00"/>
    <meta property="og:title" content="Zmiany na mapie Polski. Będą nowe nazwy miejscowości"/>
    <meta property="og:description" content="Wieś Teodorów Wielki w powiecie radomszczańskim zmieni nazwę na Teodorów Duży. Jeziorki w powiecie brodnickim przyjmą nazwę Jeziórki, a Grądy-Łazy w powiecie pajęczańskim - nazwę Grądy. Zmiany w wykazie urzędowych nazw mają dotyczyć ponad dwustu miejscowości oraz obiektów fizjograficznych."/>
  </head>
  <body>
    <article>
      <h1>Zmiany na mapie Polski. Będą nowe nazwy miejscowości</h1>
      <address>
        <time datetime="2019-11-25T14:32:00+00:00">25 Nov 2019, 14:32</time>
      </address>
      <p>
        <b>Wieś Teodorów Wielki w powiecie radomszczańskim zmieni nazwę na Teodorów Duży. Jeziorki w powiecie brodnickim przyjmą nazwę Jeziórki, a Grądy-Łazy w powiecie pajęczańskim - nazwę Grądy. Zmiany w wykazie urzędowych nazw mają dotyczyć ponad dwustu miejscowości oraz obiektów fizjograficznych.</b>
      </p>
      <related>
        <a href="https://www.polsatnews.pl/wiadomosc/2019-10-08/nie-podazac-za-wskazowkami-google-maps-wladze-sardynii-przestrzegaja-kierowcow/"/>
      </related>
      <p>Zmiany przewidziane w projekcie rozporządzenia MSWiA wejdą w życie 1 stycznia 2020 roku.</p>
      <p>Korekty dotyczą 219 przypadków, w tym ustalenia nazw czterech miejscowości, zmiany nazw i określeń rodzajów 21 miejscowości oraz 8 obiektów fizjograficznych. Między innymi Wyryki w powiecie włodawskim zmienią nazwę na Wyryki-Kolonia, a Józefka w powiecie radomszczańskim na Dmenin-Józefka.</p>
      <p>
        <a href="https://www.polsatnews.pl/wiadomosc/2019-11-25/zielinski-odchodzi-z-mswia-znamy-jego-nastepce/">
          <b>ZOBACZ: Zieliński odchodzi z MSWiA. Znamy jego następcę</b>
        </a>
      </p>
      <p>Ponadto zniesione zostaną nazwy trzech miejscowości - Gołaszów w powiecie wołowskim, Łaniewo i Zwierzyniec w powiecie lidzbarskim - oraz 183 obiektów fizjograficznych, m.in. jezior, wzgórz, łąk i nieużytków.</p>
      <p>Nowe regulacje obejmą teren dwudziestu powiatów znajdujących się w dziesięciu województwach.</p>
      <p>O modyfikacje te wnioskowały, za pośrednictwem wojewodów, rady gmin. Wszystkie zostały poprzedzone konsultacjami społecznymi z mieszkańcami.</p>
      <p>
        <a href="https://www.polsatnews.pl/wideo/ludzie-umieraja-przez-e-papierosy-szef-gis-alarmuje_6760329/">WIDEO - Ludzie umierają przez e-papierosy. Szef GIS alarmuje</a>
      </p>
      <figure>
        <img src="https://r.dcs.redcdn.pl/http/o2/redefine/cp/di/di268yq62uwn2h83vgkmtorhg1o4ap1i.jpg"/>
      </figure>
    </article>
  </body>
</html>