<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Vdovicata-na-pozharnikarya-Ignatenko-ot-Chernobil-s-emocionalen-razkaz-916602"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T14:51:00+00:00"/>
    <meta property="og:title" content="Вдовицата на пожарникаря Игнатенко от &quot;Чернобил&quot; с емоционален разказ!"/>
    <meta property="og:description" content="Людмила Игнатенко, чийто съпруг беше един от първите пожарникари, които гасиха огъня на мястото на р..."/>
  </head>
  <body>
    <article>
      <h1>Вдовицата на пожарникаря Игнатенко от "Чернобил" с емоционален разказ!</h1>
      <address>
        <time datetime="2019-11-25T14:51:00+00:00">25 Nov 2019, 14:51</time>
      </address>
      <p>Людмила Игнатенко, чийто съпруг беше един от първите пожарникари, които гасиха огъня на мястото на радиационната аварията в Чернобил, която стана на 26 април 1986 година, проговори за първи път след излизането на рейтинговия минисериал на НBO "Чернобил".</p>
      <p>Жената, чийто мъж почина от радиационна болест, а в последствие тя роди бебе, което почина няколко часа след това (тъй като е била бременна по време на аварията), разказа какво се е случило с живота й след излизането на сериала.</p>
      <p>В интервю за Би Би Си жената призна, колко ужасни неща са я сполетели през последните месеци. Людмила сподели, че е трябвало да напусне апартамента си в Киев, където живее със сина си, заради засиленото внимание от страна на журналистите.</p>
      <p>"Когато разбрах, че това ще е филм за мен и моята трагична история, бях обидена и неприятно огорчена. Не ме питаха съгласна ли съм. Не поговориха с мен. Не се опитаха да ме опознаят като личност. Можеше да кажат "Правим филм за вас и вашия съпруг", но не го направиха", сподели тя в първото си интервю след излизането на хитовия сериал. Тя също така твърди, че не е давала писменото си съгласие на HBO за адаптирането на нейната история.</p>
      <p>"Атаките срещу мен започнаха още след първата серия. Журналистите всеки ден ме причакваха пред апартамента ми. Задаваха ми какви ли не въпроси, питаха ме какво ще кажа за сериала. Аз обаче не можех да им споделя нищо, защото нищо не знаех за него. От рекламите и от самите журналисти разбрах, че съществува подобно нещо. Бях много разбита и направо ме доубиха. Нямах свободна секунда, имаше обаждания по всяко време на денонощието.</p>
      <p>Поради факта, че бях лишена от спокойствие и мир, че и синът ми, трябваше да се изнесем от апартамента си в Киев", призна жената.</p>
      <p>Все пак тя сподели, че преди две години представител от HBO й се обадил и я помоли да стане консултант при създаването на филм за Чернобил. Непознавайки истинските мотиви на режисьорите, тя отказала.</p>
      <p>Преди това родителите на починалия й съпруг - Валерий Игнатенко, я убеждават да се съгласи на предложението на белоруската писателка Светлана Алексиевич да създаде книга с автобиографичната й история.</p>
      <p>Людмила била категорично против публичното споделяне на тайната й, както и на болката, през която е преминала по онова време, но на родителите на Валерий не можела да откаже.</p>
      <p>След излизането на американския сериал, който се превърна е невероятен екранен феномен, Людмила Игнатенко се обадила няколко пъти в HBO и попита за конкретни подробности. На с това участието й в развитието на филма приключило, както споделя самата тя.</p>
      <p>Людмила Игнатенко научила за ключовата си роля от рекламата на сериала. "Толкова ми беше трудно да гледам епизодите. Толкова ме болеше. В сериала имаше много лъжи. Много фалшиви кадри. Те показаха, че Вася е крещял, докато умираше. Но не беше така. Дори и в последните си часове живот беше толкова търпелив, спокоен и уравновесен", спомня си с огромна мъка тя.</p>
      <p>Тя разказа и как се е простила със съпруга си. "Нямаше сбогуване. След два часа ни откараха с автобуса, където бе ковчегът му. Това беше, дори не видях тялото му за последно", призна с разбито сърце Людмила.</p>
      <p>Тя сподели още, че през октомври 1986 година била предупредена от Министерството на вътрешните работи на СССР, че дипломати от пет страни ще дойдат при нея и ще й предложат да напусне страната, както и да й осигурят жилище, работа и лечение извън Съюза.</p>
      <p>Властите в страната я предупредили, че тя трябва да има каже, че "всичко й е наред и не иска да ходи никъде". Така и направила.</p>
      <p>"Дипломатите, които дойдоха при мен, бяха от Канада, Америка, Германия и още няколко страни, но не помня кои. Но не се съгласих с предложението им, защото бях предупредена да откажа", казва Людмила.</p>
      <p>След радиационната трагедия, която отнема живота на мъжа й, Игнатенко загубила и детето си, с което е билоа бременна по време на аварията в Чернобил. Лекарите й казали, че повече никога няма да може да има деца. Но години по-късно Людмила забременява и ражда син. И до ден днешен тя не разкрива кой е бащата на детето й, а двамата живеят сами.</p>
    </article>
  </body>
</html>