<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.2000.ua/novosti/ukraina_novosti/u-169-mu-navchalnomu-centri-proishli-viprobuvannja-bbkm-kozak-2m1-ta-sba-varta-novator.htm"/>
    <meta property="og:site_name" content="2000.ua"/>
    <meta property="article:published_time" content="2019-11-25T14:47:00+00:00"/>
    <meta property="og:title" content="У 169-му навчальному центрі пройшли випробування ББКМ «Козак-2М1» та СБА «Варта-Новатор»"/>
    <meta property="og:description" content="У 169-му навчальному центрі пройшли випробування ББКМ «Козак-2М1» та СБА «Варта-Новатор»"/>
  </head>
  <body>
    <article>
      <h1>У 169-му навчальному центрі пройшли випробування ББКМ «Козак-2М1» та СБА «Варта-Новатор»</h1>
      <address>
        <time datetime="2019-11-25T14:47:00+00:00">25 Nov 2019, 14:47</time>
      </address>
      <h3>У 169-му навчальному центрі підготовки підрозділів Збройних Сил України пройшли випробування дослідного сразку багатофункціонального бронеавтомобіля «Козак-2М1» та спеціалізованого броньованого автомобіля «Варта-Новатор».</h3>
      <p>Випробування проходили за участі командувача Сухопутних Військ Збройних Сил України генерал-лейтенанта Олександра Сирського. У випробуваннях також приймали участь представники Командування РВіА, управління бойової підготовки, розвідувального управління, управління зв’язку і інформаційних систем та армійської авіації Командування Сухопутних Військ Збройних Сил України.</p>
      <p>Командувач Сухопутних військ Збройних Сил України генерал-лейтенант Олександр Сирський особисто випробував нові автомобілі за кермом та дав позитивну оцінку технічним можливостям ББКМ «Козак-2М1» та СБА «Варта-Новатор».</p>
      <p>Окрім того, під час проведення випробування дослідного зразку ББКМ «Козак-2М1» генерал-лейтенант Олександр Сирський виконав вправи стрільб з 12,7 мм крупнокаліберного кулемета НСВТ.</p>
      <p>Спеціалізований броньований автомобіль «Варта-Новатор» та багатофункціональний бронеавтомобіль «Козак-2М1» отримали позитивну оцінку від всіх представників робочої групи, які взяли участь у випробуваннях.</p>
      <p>
        <b>Довідково.</b>
      </p>
      <p>Козак-2М1 – це повноцінний броньовик, призначений для виконання широкого кола бойових завдань. Козак-2М1 навіть класифікований інакше – як «Броньована бойова колісна машина», а не «спеціалізований броньований автомобіль», як попередні бронеавтомобілі, що випускалися. По суті, Козак-2М1 – це «компактний БТР».</p>
      <p>СБА «Варта-Новатор» - бронеавтомобіль, розроблений компанією <a href="https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B0_%D0%B1%D1%80%D0%BE%D0%BD%D0%B5%D1%82%D0%B5%D1%85%D0%BD%D1%96%D0%BA%D0%B0_(%D0%BF%D1%96%D0%B4%D0%BF%D1%80%D0%B8%D1%94%D0%BC%D1%81%D1%82%D0%B2%D0%BE)">«Українська бронетехніка»</a>. Машина створена на посиленому шасі <a href="https://uk.wikipedia.org/wiki/Ford_F-550">Ford F-550</a>. Легкий і маневрений СБА "Варта-Новатор" ідеально підходить для спецпідрозділів.</p>
    </article>
  </body>
</html>