<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/ekonomika/eu-schvalila-rozpocet-na-rok-2020-zacieli-na-klimaticke-zmeny-a-migraciu.html"/>
    <meta property="og:site_name" content="TREND.sk"/>
    <meta property="article:published_time" content="2019-11-25T14:30:00+00:00"/>
    <meta property="og:title" content="EÚ schválila rozpočet na rok 2020. Zacieli na klimatické zmeny a migráciu"/>
    <meta property="og:description" content="Na rozpočet sú vyčlenené miliardy eur"/>
  </head>
  <body>
    <article>
      <h1>EÚ schválila rozpočet na rok 2020. Zacieli na klimatické zmeny a migráciu</h1>
      <address><time datetime="2019-11-25T14:30:00+00:00">25 Nov 2019, 14:30</time> by <a rel="author">ČTK</a></address>
      <p>
        <b>Ministri krajín Európskej únie dnes schválili rozpočet európskeho bloku na rok 2020, na ktorého podobe sa minulý týždeň zástupcovia členských štátov zhodli s Európskym parlamentom. Návrh, o ktorom europoslanci budú hlasovať v stredu, počíta so sumami 168,7 miliardy eur pre zmluvné záväzky a 153,6 miliardy eur pre skutočne vykonané platby.</b>
      </p>
      <p>V záväzkoch to predstavuje nárast o 1,5 percenta a v platbách o 3,4 percenta oproti tohtoročnému rozpočtu. Výraznejšie zvýšenie u platieb je podľa zástupcov Rady EÚ spôsobené tým, že budúci rok finišuje rada programov končiaceho sa viacročného rozpočtového obdobia medzi rokmi 2014 až 2020.</p>
      <related>
        <a href="https://www.etrend.sk/ekonomika/nemecko-chce-zaviest-limit-pre-buduci-rozpocet-eu.html"/>
      </related>
      <p>Podľa fínskeho predsedníctva rady rozpočet kladie dôraz na budúce strategické priority únie, medzi ktorými je boj s klimatickými zmenami, financovanie vedy a výskumu či zmiernenie dopadov migrácie.</p>
      <p>Vzhľadom k predchádzajúcej dohode s členskými štátmi sa v stredu očakáva hladké schválenie rozpočtu europarlamentom. Poslanci sa na minulom plenárnom zasadnutí v októbri zhodli na návrhu, ktorý počítal s výdavkami vyššími o niekoľko miliárd eur. Štáty naopak požadovali objem nižší, než bol nakoniec prijatý kompromis.</p>
    </article>
  </body>
</html>