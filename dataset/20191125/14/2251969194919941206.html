<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/25/politiche-sociali-e-migrazioni-esperti-a-confronto/1329209/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-25T14:11:20+00:00"/>
    <meta property="og:title" content="Politiche sociali e migrazioni, esperti a confronto"/>
    <meta property="og:description" content="UNIMC - Nuovo appuntamento, giovedì 28 novembre, con il progetto “Challenge” coordinato dalla Prefettura"/>
  </head>
  <body>
    <article>
      <h1>Politiche sociali e migrazioni, esperti a confronto</h1>
      <h2>UNIMC - Nuovo appuntamento, giovedì 28 novembre, con il progetto “Challenge” coordinato dalla Prefettura</h2>
      <address><time datetime="2019-11-25T14:11:20+00:00">25 Nov 2019, 14:11</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F25%2Fpolitiche-sociali-e-migrazioni-esperti-a-confronto%2F1329209%2F">Condividi7</a><a href="https://twitter.com/intent/tweet?text=Politiche+sociali+e+migrazioni%2C++esperti+a+confronto&amp;url=https%3A%2F%2Fwww.cronachemaceratesi.it%2F2019%2F11%2F25%2Fpolitiche-sociali-e-migrazioni-esperti-a-confronto%2F1329209%2F">Tweet</a>Email7 Condivisioni</p>
      <p> </p>
      <p> </p>
      <p>
        <b>Giovedì 28 novembre 2019, dalle 9, a Macerata nell’Aula Verde del Polo Pantaleoni, l’università organizza il secondo dei quattro workshop previsti all’interno del progetto “Challenge”, questa volta incentrato sul tema “Migrazioni, politiche e vulnerabilità: il lavoro sociale e le buone prassi”. Il progetto Challenge, a valere sul Fondo Asilo Migrazione e Integrazione (Fami), di cui la Prefettura di Macerata è ente capofila, vede il partenariato dell’Università di Macerata oltreché dell’Università di Camerino, del Comune di Porto Recanati e dell’Ats On The road Onlus. L’obiettivo principale delle attività proposte è quello di strutturare modelli di governance più coordinati e funzionali del sistema dei servizi, attraverso la costituzione di reti stabili di cooperazione tra istituzioni e il rafforzamento delle capacità e delle competenze delle amministrazioni pubbliche coinvolte e dei portatori di inte</b>
      </p>
      <p>
        <b>resse del territorio.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/Francesco-Adornato-325x217.jpg"/>
        <figcaption>Il rettore Francesco Adornato</figcaption>
      </figure>
      <p>La giornata rientra tra gli incontri formativi proposti e vuole riflettere sulle politiche sociali, in un’ottica comparata, sul lavoro sociale e sulle situazioni di vulnerabilità, attraverso dati, strumenti e buone prassi messe in campo sul territorio. A coordinare il workshop sarà Maria Letizia Zanier dell’università di Macerata. Interverranno Eduardo Barberis dell’università degli Studi di Urbino “Carlo Bo”; Emmanuele Pavolini, direttore del dipartimento di Scienze Politiche, della comunicazione e delle relazioni internazionali di Unimc; Gianni Giuli, direttore del dipartimento di Dipendenze Patologiche dell’Area Vasta 3, e Silvia Agnani, sociologa del dipartimento di Dipendenze Patologiche dell’Area Vasta 3; Pina Ferraro, assistente sociale specialista/sociologa; Barbara Paolinelli, responsabile Unità organizzativa Siproimi e Minori e famiglia Asp Ambito 9; Giovanni Santarelli, dirigente Servizio politiche sociali e sport Regione Marche; Carla Scarponi, coordinatore dirigente Ats 15; Sergio Pollutri, tecnologo di ricerca Istat. Ad introdurre i lavori saranno il rettore Francesco Adornato, il prefetto Iolanda Rolli, il sindaco di Porto Recanati Roberto Mozzicafreddo, la vice presidente Ordias Marche Marika Di Prodi e il presidente del consiglio delle lauree in Servizi sociali Mariano Cingolani. Il convegno è accreditato dalle classi L-36 e LM-62 del Dipartimento di Scienze Politiche, della Comunicazione e delle Relazioni internazionali e dalle classi LMG/01, L-39 ed LM-87 del Dipartimento di Giurisprudenza. Inoltre, il convegno è accreditato presso l’Ordias Marche.</p>
    </article>
  </body>
</html>