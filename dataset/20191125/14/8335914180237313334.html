<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/koga-shte-ima-otgovori-za-pochnaloto-3-godishno-dete-6102519"/>
    <meta property="og:site_name" content="Vesti"/>
    <meta property="article:published_time" content="2019-11-25T14:28:00+00:00"/>
    <meta property="og:title" content="Кога ще има отговори за почналото 3-годишно дете"/>
    <meta property="og:description" content="Министър Кирил Ананиев изрази притеснението си от създаването на противопоставяне между лекари и пациенти"/>
  </head>
  <body>
    <article>
      <h1>Кога ще има отговори за почналото 3-годишно дете</h1>
      <h2>Министър Кирил Ананиев изрази притеснението си от създаването на противопоставяне между лекари и пациенти</h2>
      <address><time datetime="2019-11-25T14:28:00+00:00">25 Nov 2019, 14:28</time> by <a rel="author">Надежда Неменски</a></address>
      <p>До края на седмицата се очаква окончателният доклад на Изпълнителна агенция „Медицински надзор” от проверката в три столични болници, назначена заради смъртта на дете. Това каза пред журналисти министърът на здравеопазването Кирил Ананиев.</p>
      <p>По думите му в същия срок трябва да бъдат готови и 4 протокола, изготвени от независими експрети – по един протокол от всяка болница и един протокол от констатациите при общопрактикуващия лекар на починалото дете. „Тогава ще правим изводи”, допълни той.</p>
      <p>
        <a href="https://www.vesti.bg/bulgaria/izzeha-videozapisi-po-sluchaia-s-pochinaloto-detence-6102378">Иззеха видеозаписи по случая с починалото детенце</a>
      </p>
      <p><b>Министър Ананиев изрази притеснението си от създаването на противопоставяне между лекари и пациенти</b>.</p>
      <p>„Всички ние сме пациенти и във всеки момент може да имаме нужда от медицинска помощ. Няма кой друг да ни я даде освен нашите медици”, добави още той.</p>
      <p>
        <a href="https://www.vesti.bg/bulgaria/borisov-roditelite-sa-snimali-kak-se-dyrzhat-v-bolnicite-6102351">Борисов: Родителите са снимали как се държат в болниците</a>
      </p>
      <hr/>
      <p>
        <i>3-годишно момченце почина след обиколки в три столични болници, прокуратурата е образувала досъдебно производство след сигнал на родителите. По случая е назначена проверка и от здравния министър Кирил Ананиев.</i>
      </p>
      <p>
        <i>Случаят е от 15 ноемвври. При първите симптоми родителите са завели детето в столичната педиатрична болница. По думите им там обаче се оказва, че няма свободни места. Родителите решили да отидат в болница "Лозенец". Оттам изпращат момченцето за домашно лечение.</i>
      </p>
      <p>
        <i>Междувременно 3-годишното дете се влошава. Родителите се връщат в Педиатрията и момченцето вече е настанено. Късно в четвъртък то е преместено в "Пирогов", тъй като състоянието му се влошава. Там обаче лекарите загубват битката за живота му.</i>
      </p>
      <hr/>
      <p>Междувременно</p>
      <p>
        <b>започва обучение на близо 7 хил. души, работещи в центровете за спешна медицинска помощ и в спешните приемни отделения</b>
      </p>
      <p>на болниците. Министърът на здравеопазването Кирил Ананиев поздрави първите медици и ги увери, че имат подкрепата на Министерството на здравеопазването и на правителството.</p>
      <p>„Надявам се, да ви подкрепя и обществото”, каза още той. Министър Ананиев припомни, че няколко години МЗ предвижда средства за повишаване на заплатите на работещите в спешната помощ и допълни, че възнагражденията им ще продължат да се увеличават и в следващите две години. „Правим всичко, за да остойностим адекватно труда и на работещите в спешните отделения в болниците”, добави още Ананиев.</p>
      <p><b>Обученията ще бъдат 5-дневни и ще се работи с най-съвременни и високотехнологични апарати и манекени</b>,</p>
      <p>каза проф. Николай Габровски, началник на Клиника по неврохирургия към болница „Пирогов. „Обучаващите са от „Пирогов”, като целта е колегите да се обучат изключително добре, знанията им да се надградят, тъй като те трябва да реагират много бързо, често в неблагоприятни условия”, добави лекарят.</p>
      <p>„Програмите са по европейски стандарти. Важно е да се опресняват и стандартизират знанията, но е важно и как да се тренира самообладание и как да не се изпада в паника”, каза още проф.Габровски.</p>
      <p>Обучението е в рамките на проект „ПУЛСС”, финансиран с европейски средства – 7 млн.лв. Министър Ананиев каза още, че по проекта за модернизиране на спешната помощ вече са осигурени 120 нови и оборудвани линейки, а до 2021 год. се очакват и останалите 280 линейки.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/otpuskat15-mln.-lv.-za-speshni-otdeleniia-i-za-zaplati-na-speshnite-medici-6096691"/>
        <a href="https://www.vesti.bg/bulgaria/zhena-umria-v-gabrovo-lekar-obyrkal-infarkt-s-gastrit-6102452"/>
        <a href="https://www.vesti.bg/bulgaria/lekari-mozhe-da-zagubim-parite-ot-es-za-novi-linejki-6070843"/>
      </related>
    </article>
  </body>
</html>