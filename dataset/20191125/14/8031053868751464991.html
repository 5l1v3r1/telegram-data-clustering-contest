<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%cf%85%cf%84%ce%ad%cf%82-%ce%b5%ce%af%ce%bd%ce%b1%ce%b9-%ce%bf%ce%b9-%cf%8d%cf%80%ce%bf%cf%85%ce%bb%ce%b5%cf%82-%cf%84%cf%81%ce%bf%cf%86%ce%ad%cf%82-%cf%80%ce%bf%cf%85-%cf%80%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T14:01:36+00:00"/>
    <meta property="og:title" content="Αυτές είναι οι «ύπουλες» τροφές που περιέχουν ζάχαρη αν και δεν… τους φαίνεται"/>
    <meta property="og:description" content="Όλοι μας, όπως είναι ήδη γνωστό προσέχουμε λίγο παραπάνω από οτιδήποτε άλλο την πρόσληψη ζάχαρης, προκειμένου να έχουμε έναν υγιή οργανισμό. "/>
  </head>
  <body>
    <article>
      <h1>Αυτές είναι οι «ύπουλες» τροφές που περιέχουν ζάχαρη αν και δεν… τους φαίνεται</h1>
      <address>
        <time datetime="2019-11-25T14:01:36+00:00">25 Nov 2019, 14:01</time>
      </address>
      <p>
        <b>Όλοι μας, όπως είναι ήδη γνωστό προσέχουμε λίγο παραπάνω από οτιδήποτε άλλο την πρόσληψη ζάχαρης, προκειμένου να έχουμε έναν υγιή οργανισμό. </b>
      </p>
      <p>Η πολύ ζάχαρη δεν μας δημιουργεί μόνο πρόβλημα βάρους, αλλά, κυρίως, είναι η βασική οδός για τον διαβήτη.</p>
      <p>Το να αποφεύγετε απλά τα γλυκά, ή τις τροφές που ξέρετε ήδη ότι είναι γλυκές, δεν αρκεί. Αν έχετε αυξημένο σάκχαρο, ή αν έχετε διαβήτη, ή αν για οποιοδήποτε λόγο θέλετε να περιορίσετε την ζάχαρη στην διατροφή σας, τότε πρέπει να γνωρίζετε και τις ακόλουθες τροφές, οι οποίες περιέχουν αρκετή ζάχαρη και ας μην είναι γλυκιές.</p>
      <ul>
        <li>
          <b>Σάλτσες</b>
        </li>
      </ul>
      <p>Μπορεί να είναι αλμυρές και όχι γλυκές, αλλά πολλές σάλτσες περιέχουν 6-12 γραμμάρια ζάχαρης ανά μισό φλιτζάνι! Αυτή είναι η ίδια ποσότητα που θα παίρνατε από ένα μπισκότο με κομματάκια σοκολάτας.</p>
      <ul>
        <li>
          <b>Μπάρες δημητριακών</b>
        </li>
      </ul>
      <p>Ελέγξτε καλά την συσκευασία τους για συστατικά όπως το σιρόπι καλαμποκιού, η μαύρη ζάχαρη, το μέλι, το σιρόπι καφέ ζάχαρης, η δεξτρόζη και η φρουκτόζη. Μερικές μπάρες, μάλιστα, έχουν επικάλυψη γιαουρτιού, ή σοκολάτας, ή κομματάκια σοκολάτας. Όλα αυτά εκτοξέυουν την περιεκτικότητα ζάχαρης στις μπάρες δημητριακών στα 8-12 γραμμάρια ανά μερίδα.</p>
      <ul>
        <li>
          <b>Ντρέσινγκ σαλάτας</b>
        </li>
      </ul>
      <p>Τα πιο γλυκά ντρέσινγκ μπορεί να έχουν 5-7 γραμμάρια ζάχαρης σε μόλις δύο κουταλιές σάλτσας.</p>
      <ul>
        <li>
          <b>Δημητριακά για πρωινό</b>
        </li>
      </ul>
      <p>Ακόμα και τα πιο “υγιεινά” (με βρώμη, καλαμπόκι και πίτουρο) περιέχουν 10-20 γραμμάρια ζάχαρη ανά κούπα. Μην κοιτάτε τι αναγράφουν με μεγάλα γράμματα τα κουτιά δημητριακών. Πάντα να ελέγχετε τις πληροφορίες με τα συστατικά τους.</p>
      <ul>
        <li>
          <b>Κομπόστες φρούτων</b>
        </li>
      </ul>
      <p>Περιέχουν περίπου 40 γραμμάρια ζάχαρης ανά μία κούπα σερβιρίσματος. Ακόμα και αν στραγγίσετε τα φρούτα από το σιρόπι, μένουν τουλάχιστον 15 γραμμάρια ζάχαρης ανά κούπα.</p>
    </article>
  </body>
</html>