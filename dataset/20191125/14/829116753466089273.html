<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191125-maradona-labdarugas-feherorosz-foci-dinamo-breszt-bajnoki-cim.html"/>
    <meta property="og:site_name" content="Origo"/>
    <meta property="article:published_time" content="2019-11-25T14:03:00+00:00"/>
    <meta property="og:title" content="Maradona oroszul gratulált a Dinamo Breszt történelmi bajnoki címéhez"/>
    <meta property="og:description" content="A klub tiszteletbeli elnöke a közösségi médiában üzent az klub első bajnoki címét ünneplő csapatának."/>
  </head>
  <body>
    <article>
      <h1>Maradona oroszul gratulált a Dinamo Breszt történelmi bajnoki címéhez</h1>
      <address><time datetime="2019-11-25T14:03:00+00:00">25 Nov 2019, 14:03</time> by <a rel="author">MTI</a></address>
      <p>
        <b>Diego Maradona részben oroszul gratulált a Dinamo Bresztnek, miután a klub története során először megnyerte a fehérorosz labdarúgó-bajnokságot.</b>
      </p>
      <p>Az 59 esztendős korábbi klasszis játékos a klub tiszteletbeli elnökeként az Instagramon előbb spanyolul gratulált a játékosoknak, a szurkolóknak, valamint a klub minden munkatársának, majd oroszul is hozzátette: "gratulálok". A Dinamo Breszt tavaly májusban jelentette be, hogy az 1986-ban világbajnok Maradona három évig lesz elnök, és feladata a "stratégiai fejlesztés", ám tevékenysége nagyrészt névleges maradt. Az argentin sztár "főállásban" hazájában az élvonalbeli Gimnasia y Esgrima La Plata vezetőedzője. A Breszt vasárnap, egy fordulóval a pontvadászat vége előtt biztosította elsőségét, <a href="https://www.origo.hu/sport/futball/20191124--veget-ert-bate-boriszov-13-eves-egyeduralma-feheroroszorszagban.html">lezárva a BATE Boriszov 13 éves sikersorozatát</a>.</p>
      <figure>
        <embed-post data-src="https://www.instagram.com/p/B5Qb5vilSuR" data-service="Instagram"/>
      </figure>
    </article>
  </body>
</html>