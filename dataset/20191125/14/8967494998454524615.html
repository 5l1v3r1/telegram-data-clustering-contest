<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/rusland-roept-koerden-op-om-zich-bij-syrisch-regeringsleger-aan-te-sluiten~a4d1c9e1/"/>
    <meta property="og:site_name" content="HLN"/>
    <meta property="article:published_time" content="2019-11-25T14:02:15+00:00"/>
    <meta property="og:title" content="Rusland roept Koerden op om zich bij Syrisch regeringsleger aan te sluiten"/>
    <meta property="og:description" content="Rusland, de grootste militaire bondgenoot van de Syrische regering, heeft de Koerden in Syrië opgeroepen om zich aan te sluiten bij het regeringsleger. &quot;Hoe sneller, hoe beter&quot;, zei de Russische vi..."/>
  </head>
  <body>
    <article>
      <h1>Rusland roept Koerden op om zich bij Syrisch regeringsleger aan te sluiten</h1>
      <address><time datetime="2019-11-25T14:02:15+00:00">25 Nov 2019, 14:02</time> by <a rel="author">KVE</a></address>
      <p>
        <b>Rusland, de grootste militaire bondgenoot van de Syrische regering, heeft de Koerden in Syrië opgeroepen om zich aan te sluiten bij het regeringsleger. "Hoe sneller, hoe beter", zei de Russische viceminister van Buitenlandse Zaken Michail Bogdanov, zo schrijft het persagentschap Interfax.</b>
      </p>
      <p>De Koerdische milities - die voor Turkije als terroristen gelden - werden vorige maand door een Turks offensief uit delen van Noord-Syrië verdreven. Rusland en Turkije kwamen later overeen om het grensgebied samen te controleren.</p>
      <p>Volgens Bogdanov staat Rusland "met alle partijen" in contact om vrede te verzekeren "met respect voor Syrië's soevereiniteit".</p>
    </article>
  </body>
</html>