<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/pochetino-ne-se-sboguval-s-igrachite-vidql-se-e-samo-s-edin-ot-tqh-1409526.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-25T14:35:00+00:00"/>
    <meta property="og:title" content="Почетино не се сбогувал с играчите, видял се е само с един от тях"/>
    <meta property="og:description" content="Бившият мениджър на Тотнъм Маурисио Почетино не е успял да се сбогува с футболистите си Той бе уволнен на 19 ноември, а още на другия ден клубът назначи Жозе Моуриньо"/>
  </head>
  <body>
    <article>
      <h1>Почетино не се сбогувал с играчите, видял се е само с един от тях</h1>
      <address><time datetime="2019-11-25T14:35:00+00:00">25 Nov 2019, 14:35</time> by <a rel="author">Sportlive.bg</a></address>
      <p>Бившият мениджър на <b><a href="https://www.sportlive.bg/tags/6855">Тотнъм</a></b> Маурисио Почетино не е успял да се сбогува с футболистите си. Той бе уволнен на 19 ноември, а още на другия ден клубът назначи Жозе Моуриньо. <b><i>Почетино успя да остави само съобщение на играчите на дъската за разбори. <a href="https://www.sportlive.bg/worldfootball/england/Pochetino-ostavi-trogatelno-syobshtenie-na-igrachite-na-dyskata-za-razbora-(SNIMKA)-1408653.html">Вижте какво гласеше то в този материал</a>.</i></b></p>
      <p>Оказва се обаче, че един от лидерите на отбора все пак е успял да се види с Почетино след уволнението му. Това е нападателят Хари Кейн. Признанието направи самият английски национал. <i>"Много исках да се видя с Маурисио, разговаряхме няколко часа. Беше правилно да направя това преди идването на новия мениджър"</i>, заяви Кейн, цитиран от Goal.com.</p>
      <p><i>"Случилото се във вторник вечер беше голям шок за всички нас, а след това събитията започнаха да се случват много бързо. Почетино постигна успех, където и да отиде. Сега отборът има нов треньор, един от най-добрите специалисти в историята на футбола. Затова, трябва да вдигнем глава и да се съсредоточим над играта си"</i>, допълни нападателят на "шпорите".</p>
      <p>Почетино води Тотнъм от 2014 до края на 2019 година. През миналия сезон аржентинецът изведе тима до финал в Шампионска лига, където загуби от Ливърпул. Специалистът е работил още в Еспаньол и Саутхемптън. <b><i><a href="https://www.sportlive.bg/worldfootball/england/Golqmata-zvezda-na-Totnym-s-emocionalno-sboguvane-s-Pochetino-1408026.html">Вижте в този материал как Кейн се сбогува с Почетино.</a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Kejn-Mourinxo-ni-vdyhva-uverenost-che-shte-spechelim-trofej-1409480.html"/>
        <a href="https://www.sportlive.bg/worldfootball/championsleague/Kabakov-otnovo-shte-sviri-mach-v-Shampionska-liga-1409260.html"/>
        <a href="https://www.sportlive.bg/worldfootball/england/Zhoze-Mourinxo-e-neshtoto-ot-koeto-se-nuzhdae-Totnym-1409248.html"/>
        <a href="https://www.sportlive.bg/worldfootball/england/Efektyt-%E2%80%9EMourinxo%E2%80%9C-okaza-momentalno-vliqnie-i-Totnym-se-vyrna-na-pobedniq-pyt-1409060.html"/>
        <a href="https://www.sportlive.bg/worldfootball/england/Sled-naznachenieto-si-v-Totnym-Mourinxo-e-pratil-sms-na-Hari-Kejn-1408462.html"/>
      </related>
    </article>
  </body>
</html>