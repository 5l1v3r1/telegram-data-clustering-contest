<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/din-penitenciar-liviu-dragnea-a-facut-plangere-la-parchet-pentru-ca-nu-a-fost-lasat-sa-voteze-153032.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-25T14:48:00+00:00"/>
    <meta property="og:title" content="Din penitenciar, Liviu Dragnea a făcut plângere la Parchet pentru că nu a fost lăsat să voteze"/>
    <meta property="og:description" content="Fostul lider al PSD, Liviu Dragnea, încarcerat în Penitenciarul Rahova, a făcut plângere penală în care reclamă faptul că nu a fost lăsat să voteze la cele două tururi ale alegerilor prezidenţiale."/>
  </head>
  <body>
    <article>
      <h1>Din penitenciar, Liviu Dragnea a făcut plângere la Parchet pentru că nu a fost lăsat să voteze</h1>
      <address>
        <time datetime="2019-11-25T14:48:00+00:00">25 Nov 2019, 14:48</time>
      </address>
      <figure>
        <img src="https://www.ebihoreanul.ro/modules/news/files/liviu-dragnea-251119.jpg"/>
        <figcaption>foto: ProTv</figcaption>
      </figure>
      <p>Fostul lider al PSD, Liviu Dragnea, încarcerat în Penitenciarul Rahova, a făcut plângere penală în care reclamă faptul că nu a fost lăsat să voteze la cele două tururi ale alegerilor prezidenţiale.</p>
      <p>Potrivit România24.ro, plângerea a fost depusă, prin avocat, la Parchetul de pe lângă Judecătoria Sector 5.</p>
      <p>Flavia Teodosiu, reprezentanta politicianului, susține că Dragnea nu are interdicţie din partea instanţei de a vota, însă în tableta STS utilizată în procesul de votare apare această interdicţie.</p>
      <p>Situația a fost reclamată și la Biroul Electoral sector 4.</p>
      <p>Cum se știe, Liviu Dragnea a fost condamnat definitiv, în luna mai, la 3 ani şi 6 luni de închisoare cu executare pentru instigare la abuz în serviciu în dosarul angajărilor fictive de la DGASPC Teleorman. Dragnea este în prezent închis la Penitenciarul Rahova.</p>
    </article>
  </body>
</html>