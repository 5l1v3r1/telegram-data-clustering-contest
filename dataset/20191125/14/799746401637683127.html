<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/25/7103467/"/>
    <meta property="og:site_name" content="Європейська правда"/>
    <meta property="article:published_time" content="2019-11-25T14:53:28+00:00"/>
    <meta property="og:title" content="Ліванський бізнесмен купив на аукціоні речі Гітлера на 600 тисяч євро"/>
    <meta property="og:description" content="Ліванський підприємець придбав на аукціоні в Мюнхені речі, що належали Адольфу Гітлеру, на загальну суму 600 тисяч євро."/>
  </head>
  <body>
    <article>
      <h1>Ліванський бізнесмен купив на аукціоні речі Гітлера на 600 тисяч євро</h1>
      <address>
        <time datetime="2019-11-25T14:53:28+00:00">25 Nov 2019, 14:53</time>
      </address>
      <p>Ліванський підприємець придбав на аукціоні в Мюнхені речі, що належали Адольфу Гітлеру, на загальну суму 600 тисяч євро.</p>
      <p>Про це повідомляє "Європейська правда" з посиланням на <a href="https://www.dw.com/ru/%D1%82%D0%B5%D0%BC%D1%8B-%D0%B4%D0%BD%D1%8F/s-9119">DW.</a></p>
      <p>Бізнесмен Абдалла Шатіла, який проживає в Швейцарії, повідомив, що має намір передати придбані предмети Ізраїлю. Ще до початку торгів він поінформував ізраїльську організацію "Керен ха-Єсод", що має намір купити якомога більше речей Гітлера і передати його їй у якості пожертви.</p>
      <p>За його словами, в цілому він придбав десять предметів, в тому числі циліндр, видання книги Mein Kampf, коробку для сигар, листи і друкарську машинку.</p>
      <p>Шатіла також повідомив, що спочатку мав намір спалити ці речі, але потім подумав про важливість їх збереження заради пам'яті для майбутніх поколінь про існування Гітлера.</p>
      <p>Представник "Керен ха-Єсод", що займається збором пожертвувань для Ізраїлю, 25 листопада підтвердила, що організація прийме ці предмети і вирішить питання про те, куди вони будуть передані.</p>
      <p>Розпродаж предметів колишніх високопоставлених представників нацистського режиму, що пройшов в Німеччині минулого тижня, викликав критику з боку єврейських організацій.</p>
      <related>
        <a href="https://www.eurointegration.com.ua/news/2019/11/20/7103272/"/>
      </related>
    </article>
  </body>
</html>