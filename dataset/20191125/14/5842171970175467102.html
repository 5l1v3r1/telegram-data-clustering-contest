<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/zinas/359957-sodien-pasniegtas-draudziga-aicinajuma-fonda-skolu-reitinga-2019-balvas"/>
    <meta property="og:site_name" content="Jauns.lv"/>
    <meta property="article:published_time" content="2019-11-25T14:31:00+00:00"/>
    <meta property="og:title" content="Šodien pasniegtas Draudzīgā aicinājuma fonda Skolu reitinga 2019 balvas"/>
    <meta property="og:description" content="Draudzīgā aicinājuma fonda Skolu reitinga 2019 apbalvošanas ceremonija notika šodien, 2019. gada 25. novembrī plkst. 14.00 Latvijas Nacionālajā bibliotēkā Ziedoņa zālē."/>
  </head>
  <body>
    <article>
      <h1>Šodien pasniegtas Draudzīgā aicinājuma fonda Skolu reitinga 2019 balvas</h1>
      <address><time datetime="2019-11-25T14:31:00+00:00">25 Nov 2019, 14:31</time> by <a rel="author">Sadarbībā ar Rīgas pašvaldību</a></address>
      <p>
        <b>Draudzīgā aicinājuma fonda Skolu reitinga 2019 apbalvošanas ceremonija notika šodien, 2019. gada 25. novembrī plkst. 14.00 Latvijas Nacionālajā bibliotēkā Ziedoņa zālē.</b>
      </p>
      <p>Izvērtējot audzēkņu sasniegumus centralizētajos eksāmenos latviešu valodā, matemātikā, angļu valodā, dabas zinībās (bioloģija, fizika, ķīmija) un vēsturē, šogad konkursam ir nominētas 53 skolas četrās kategorijās – ģimnāzijas, pilsētu vidusskolas, lauku vidusskolas un specializētās skolas, tajā skaitā tehnikumi, arodvidusskolas un mūzikas skolas. Tāpat tika vērtēta arī skolu izaugsme mācību priekšmetos un kopvērtējumā.</p>
      <p>Pēc rezultātiem ir secināms, ka pilsētu vidusskolu līderi ir Rīgas<br/>Tehniskās universitātes Inženierzinātņu vidusskola, Daugavpils Krievu vidusskola un Rīgas 64. vidusskola. Savukārt lauku vidusskolas kategorijā vairāku pēdējo gadu laikā nemainīga ir trešdaļa skolu. Tas norāda, ka šajās izglītības iestādēs strādā profesionāli pedagogi, ilgtermiņā nodrošinot augstus sasniegumus. Šajā nominācijā līderi ir Daugavpils novada Vaboles vidusskola, Ugāles vidusskola un Druvas vidusskola.</p>
      <p>Ģimnāziju grupā reitinga līderu pozīcijas joprojām saglabā Rīgas<br/>Valsts 1.ģimnāzija, tai seko Rīgas Valsts 2.ģimnāzija un Rīgas Valsts 3.ģimnāzija. Specializēto vidusskolu grupā centralizēto eksāmenu kopvērtējumā līderi ir Jāņa Ivanova Rēzeknes mūzikas vidusskola, Jaņa Rozentāla mākslas skola un Kuldīgas Mākslas un humanitāro zinību vidusskola.</p>
      <p>Draudzīgā aicinājuma fonda Skolu reitingu organizē Draudzīgā<br/>aicinājuma Cēsu Valsts ģimnāzijas atjaunotājs un ilggadējs tās<br/>vadītājs, Draudzīgā aicinājuma fonda dibinātājs un vadītājs Jānis Endele.</p>
    </article>
  </body>
</html>