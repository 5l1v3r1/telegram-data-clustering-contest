<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/25/7103466/"/>
    <meta property="og:site_name" content="Європейська правда"/>
    <meta property="article:published_time" content="2019-11-25T14:40:26+00:00"/>
    <meta property="og:title" content="Під парламентом Грузії мобілізуються демонстранти й силовики"/>
    <meta property="og:description" content="Протестувальники збираються перед парламентом Грузії. Мітинг розпочнеться о 19:00 за місцевим часом за участі представників опозиційних політичних партій. Громадяни також приїхали з регіонів для участі в акції."/>
  </head>
  <body>
    <article>
      <h1>Під парламентом Грузії мобілізуються демонстранти й силовики</h1>
      <address>
        <time datetime="2019-11-25T14:40:26+00:00">25 Nov 2019, 14:40</time>
      </address>
      <p>Протестувальники збираються перед парламентом Грузії. Мітинг розпочнеться о 19:00 за місцевим часом за участі представників опозиційних політичних партій. Громадяни також приїхали з регіонів для участі в акції.</p>
      <p>Про це пише "Європейська правда" з посиланням на <a href="https://www.interpressnews.ge/ka">IPN</a>.</p>
      <p>Громадянські активісти, громадяни та політичні партії протестують проти ухвалення законопроєкту, який розробляється парламентом для проведення парламентських виборів 2020 року, і вимагають, щоб вибори проходили за пропорційною системою.</p>
      <p>Як розповів один з організаторів мітингу Нодар Рухадзе, планується перекрити дорогу по проспекту Руставелі та пікетувати будівлю парламенту.</p>
      <p>Правоохоронці також мобілізуються біля парламенту. Наразі на проспекті Руставелі дорожній рух вільний.</p>
      <figure>
        <img src="https://img.eurointegration.com.ua/images/doc/7/a/7aa5452-screenshot-9.jpg"/>
      </figure>
      <p>14 листопада на проспекті Руставелі під парламентом Грузії <b><a href="https://www.eurointegration.com.ua/news/2019/11/14/7103046/">почалися </a></b>протести, оскільки парламент провалив голосування за зміну виборчої системи.</p>
      <p>Читайте також: <b>"<a href="https://www.eurointegration.com.ua/articles/2019/11/18/7103153/">Грузія бореться за вибори: чи зможуть протести у Тбілісі призвести до зміни влади</a>"</b></p>
      <related>
        <a href="https://www.eurointegration.com.ua/news/2019/11/21/7103327/"/>
      </related>
    </article>
  </body>
</html>