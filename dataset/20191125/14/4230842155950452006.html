<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191125-chorna-p-yatnytsya-po-ukrayinsky-yak-kupyty-deshevo-ta-ne-potrapyty-na-gachok-aferystiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T14:33:24+00:00"/>
    <meta property="og:title" content="Чорна п’ятниця по-українськи: як купити дешево та не потрапити на гачок аферистів"/>
    <meta property="og:description" content="Мода на шалені розпродажі у Чорну п’ятницю прижилася в Україні. Що можна купити з суттєвим дисконтом, що особливо не подешевшає та на яку замануху краще не звертати увагу."/>
  </head>
  <body>
    <article>
      <h1>Чорна п’ятниця по-українськи: як купити дешево та не потрапити на гачок аферистів</h1>
      <address>
        <time datetime="2019-11-25T14:33:24+00:00">25 Nov 2019, 14:33</time>
      </address>
      <p>Мода на шалені розпродажі у Чорну п’ятницю прижилася в Україні. Що можна купити з суттєвим дисконтом, що особливо не подешевшає та на яку замануху краще не звертати увагу.</p>
      <p>Телеведуча Надія Матвєєва про те, що купувати і де, знає майже все.<b> Її експертні поради слухає пів країни</b>. Перше, що радить нам, – перевіряти якість і стан, якою б не була приваблива ціна.</p>
      <p>Що таке Чорна п’ятниця по-українськи? Факти тижня відправляються на власну інспекцію.</p>
      <p><b>Чи можливо купити якісний товар із знижкою?</b> Сергій Кириленко каже, цілком реально. І показує брендові кросівки, котрі придбав минулого року втричі дешевше. Але за ними він влаштував справжнє полювання. Порада від Сергія – починайте заздалегідь фіксувати ціни одразу у кількох магазинах. Справжня знижка виявилася тільки в одному магазині. В інших вона була умовною.</p>
      <p><b>Читайте:</b> <a href="https://fakty.com.ua/ua/lifestyle/20191125-chorna-p-yatnytsya-2019-shho-kupyty-v-podarunok-na-novyj-rik/">Чорна п’ятниця 2019: що купити в подарунок на Новий рік</a></p>
      <p>Деякі магазини, як правило, за декілька місяців до початку знижок підвищують ціни. На реальний розпродаж інколи не варто чекати. Особливо, якщо це стосується техніки.</p>
      <blockquote>От де дійсно серйозні знижки, так це в Америці.</blockquote>
      <p>Так кожного року проходить Чорна п’ятниця: люди вриваються в магазини і починають хапати з полиць все, що встигають побачити.</p>
      <p>Але українські маркетологи переплюнули американських. У нас Чорну п’ятницю розтягнули аж на три дні.</p>
      <p>Дизайнер Тетяна Рижикова розкриває маркетингову таємницю, як виробники умудряються робити знижки. У гонитві за відомим ім’ям можна придбати і простеньку річ, яка насправді таких грошей не коштуватиме. Тетяна пропонує звернути увагу на українських виробників. Але попереджає: вони  захмарно знижувати ціну навряд чи будуть.</p>
      <p>Магазини підсаджують вас на шопінг, використовуючи психологічні прийоми. Вони роблять все, аби змусити вас витрачати більше.</p>
      <figure>
        <iframe src="https://www.youtube.com/embed/yDv2AyV3-s0" width="560" height="315" data-service="Youtube" scrolling="no"/>
      </figure>
      <p>Отже, якщо ви вирішили йти до торговельного центру у Чорну п’ятницю,  ви ризикуєте у запалі придбати те, що вам не потрібно. Психологи радять – уникати натовпу. Адже саме на інстинкт всі беруть і мені потрібно – і розраховують маркетологи.</p>
      <p><b>Щоб не накупити зайвого</b>, у період знижок краще мати завчасно складений план. Та не брати з собою багато грошей.</p>
      <p>Факти ICTV раніше писали про те, де і <a href="https://fakty.com.ua/ua/ukraine/20191125-chorna-p-yatnytsya-2019-de-i-koly-budut-znyzhky/">коли будуть знижки на Чорну п’ятницю.</a></p>
    </article>
  </body>
</html>