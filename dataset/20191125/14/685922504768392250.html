<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474683"/>
    <meta property="og:site_name" content="طرفداری"/>
    <meta property="article:published_time" content="2019-11-25T14:04:30+00:00"/>
    <meta property="og:title" content="ساری: رابطه خوبی با رونالدو دارم؛ بازی سختی برابر اتلتیکو مادرید داریم اما صدرنشین شدن برایمان مهم است"/>
    <meta property="og:description" content="طرفداری- در پنجمین هفته از مرحله گروهی لیگ قهرمانان فصل 20-2019، یوونتوس و اتلتیکو مادرید در استادیوم آلیانز تورین مقابل هم قرار می‌گیرند. به گزارش وب سایت یوونتوس، مائوریتزیو ساری در کنفرانس خبری پیش از این دیدار گفت:"/>
  </head>
  <body>
    <article>
      <h1>ساری: رابطه خوبی با رونالدو دارم؛ بازی سختی برابر اتلتیکو مادرید داریم اما صدرنشین شدن برایمان مهم است</h1>
      <address><time datetime="2019-11-25T14:04:30+00:00">25 Nov 2019, 14:04</time> by <a rel="author" href="https://www.tarafdari.com/%D8%B9%D9%84%DB%8C%D8%B1%D8%B6%D8%A7-%D9%86%D8%AC%D8%A7%D8%AA%DB%8C/35197" target="_blank">علیرضا نجاتی</a></address>
      <pre>مائوریتزیو ساری غیبت ماتیاس ده لیخت برابر اتلتیکو مادرید را تایید یا تکذیب نکرد و گفت وضعیت این مدافع هلندی باید مورد بررسی قرار گیرد.</pre>
      <p><a href="https://www.tarafdari.com/"><b>طرفداری-</b></a> در پنجمین هفته از مرحله گروهی لیگ قهرمانان فصل 20-2019، یوونتوس و اتلتیکو مادرید در استادیوم آلیانز تورین مقابل هم قرار می‌گیرند. به گزارش <b>وب سایت یوونتوس</b>، مائوریتزیو ساری در کنفرانس خبری پیش از این دیدار گفت:</p>
      <blockquote>اکنون تیم عالی بازی می‌کند و البته دوست دارم در جوانب خاصی، استمرار بیشتری ببینم. بایدویژگی‌های بازیکنان خود را مدنظر داشته باشیم و البته که قطعا جای بیشتری برای پیشرفت داریم. نگران نحوه بازی اتلتیکو مادرید نخواهیم بود. رویارویی با اتلتیکو سخت است اما باید به اهمیت صدرنشینی در گروه فکر کنیم. سیمئونه در اتلتیکو مادرید کارهای بزرگی انجام داده و به همین خاطر او باید تشویق شود.</blockquote>
      <p>وی افزود:</p>
      <blockquote>رونالدو؟ رابطه خوبی با او دارم. اگر بازیکنی با عناوین پرشمار از تعویضش عصبانی شود یعنی هنوز انگیزه بالایی دارد و این جنبه مثبت ماجرا است. دیروز رونالدو در تمرینات گروهی شرکت کرد و به نظر می‌رسد وضعیت او رو به بهبودی است. با این حال باید وضعیت او را طی امروز و فردا بررسی کنم. وضعیت <a href="https://www.tarafdari.com/node/1474188">مصدومیت ده لیخت و برناردسکی </a>باید همچنان مورد بررسی قرار گیرد. بازی کردن آن‌ها به احساس و وضعیتی که دارند، بستگی دارد. بازی کردن همزمان رونالدو، هیگواین و دیبالا کنار یکدیگر به خاطر ویژگی‌هایی که دارند، ممکن نیست اما این سه نفر می‌دانند چگونه به خوبی بازی کنند و با یکدیگر راحت هستند.</blockquote>
    </article>
  </body>
</html>