<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121519/grodzki-przekonywal-ze-nie-kontaktowal-sie-z-prof-popiela-radio-szczecin-ujawnia-korespondencje.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-25T14:05:00+00:00"/>
    <meta property="og:title" content="Grodzki przekonywał, że nie kontaktował się z prof. Popielą. Radio Szczecin ujawnia korespondencję"/>
    <meta property="og:description" content="&quot;Jeśli Pani nie odróżnia wpłaty na fundację działającą przy szpitalu, która daje środki na zakupy sprzętu i szkolenia młodych lekarzy, od czego innego, to po prostu mi przykro” – napisał do prof. Agnieszki Popieli marszałek Senatu prof. Tomasz Grodzki. Radio Szczecin ujawniło korespondencję, z której wynika, że Grodzki rzeczywiście przyjął od Popieli pieniądze &quot;na fundację&quot;. Jeszcze kilka dni temu polityk zapewniał, że nie przypomina sobie żadnego kontaktu z oskarżającą go profesor."/>
  </head>
  <body>
    <article>
      <h1>Grodzki przekonywał, że nie kontaktował się z prof. Popielą. Radio Szczecin ujawnia korespondencję</h1>
      <address>
        <time datetime="2019-11-25T14:05:00+00:00">25 Nov 2019, 14:05</time>
      </address>
      <h4>"Jeśli Pani nie odróżnia wpłaty na fundację działającą przy szpitalu, która daje środki na zakupy sprzętu i szkolenia młodych lekarzy, od czego innego, to po prostu mi przykro” – napisał do prof. Agnieszki Popieli marszałek Senatu prof. Tomasz Grodzki. Radio Szczecin ujawniło korespondencję, z której wynika, że Grodzki rzeczywiście przyjął od Popieli pieniądze "na fundację". Jeszcze kilka dni temu polityk zapewniał, że nie przypomina sobie żadnego kontaktu z oskarżającą go profesor.</h4>
      <p>Radio Szczecin dotarło do wiadomości, które prof. Tomasz Grodzki miał wymieniać z prof. Agnieszką Popielą. Z korespondencji wynika, że obecny marszałek Senatu faktycznie - wbrew wcześniejszym deklaracjom - przyjął od niej pieniądze "na fundację". Do przekazania wpłaty miało dojść 20 lat temu w czasie, gdy matka Popieli walczyła z chorobą nowotworową – wskazuje rozgłośnia.</p>
      <p>Przypomnijmy, że prof. Agnieszka Popiela stwierdziła w mediach społecznościowych, iż Tomasz Grodzki domagał się od niej wpłaty 500 dolarów za operację. Polityk odpowiedział, że nie przypomina sobie kontaktu z autorką wpisu i nie przyjmował żadnej kwoty. Radio Szczecin ustaliło jednak, że chirurg kontaktował się prof. Agnieszką Popielą latem 2016 roku, korzystając z komunikatora Messenger.</p>
      <p>Wtedy Popiela napisała o Grodzkim na Facebooku: "Bardzo zdolny lekarz. Operował moją śp. mamę. Ale pamiętam też, że musiałam &gt;dać<br/>Grodzki odpowiedział na post profesor. "Bardzo proszę uważać z takimi opiniami, bo to może skończyć się oskarżaniem o zniesławienie. Jeśli Pani nie odróżnia wpłaty na fundację działającą przy szpitalu, która daje środki na zakupy sprzętu i szkolenia młodych lekarzy, od czego innego, to po prostu mi przykro". <br/>Kilka dni temu mecenas Jacek Dubois oświadczył, że że w związku z rozpowszechnianiem tych nieprawdziwych i zniesławiających informacji, Tomasz Grodzki udzielił mu pełnomocnictwa do podjęcia koniecznych kroków prawnych w zakresie ochrony jego dóbr osobistych, w przypadku powtarzania tego typu twierdzeń. Sam marszałek Senatu nie będzie więcej odnosił się do tej sprawy.</p>
      <footer>/ Źródło: Radio Szczecin <br/>/ bal</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121317/trzynasta-emerytura-z-funduszu-dla-niepelnosprawnych-grodzki-ma-plan.html"/>
        <a href="https://www.dorzeczy.pl/kraj/121364/grodzki-w-fakcie-schetyna-to-niezwykle-inteligentny-wizjoner.html"/>
      </related>
    </article>
  </body>
</html>