<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzon/trabzon-da-belediye-meclis-uyelerinden-anlamli-hareket-h375424.html"/>
    <meta property="og:site_name" content="HABER 61"/>
    <meta property="article:published_time" content="2019-11-25T14:50:22+00:00"/>
    <meta property="og:title" content="Trabzon'da belediye meclis üyelerinden anlamlı hareket"/>
    <meta property="og:description" content="Huzur hakları Mehmetçik Vakfı'na..."/>
  </head>
  <body>
    <article>
      <h1>Trabzon'da belediye meclis üyelerinden anlamlı hareket</h1>
      <h2>Huzur hakları Mehmetçik Vakfı'na...</h2>
      <address>
        <time datetime="2019-11-25T14:50:22+00:00">25 Nov 2019, 14:50</time>
      </address>
      <p><a href="https://www.haber61.net/haberleri/trabzon">Trabzon</a> Büyükşehir Belediye Meclisi üyeleri, Barış Pınarı Harekâtına destek olmak için 18 Ekim’de gerçekleştirilen olağan üstü toplantıda aldıkları karar üzere, huzur haklarını Mehmetçik Vakfı’na bağışlanmak üzere Trabzon Büyükşehir Belediye Başkanı Murat Zorluoğlu’na takdim etti. </p>
      <p>Başkan Zorluoğlu’nu makamında ziyaret eden Büyükşehir Belediye Meclisi AK Parti Grup Başkan Vekili Erhan Nadir, “Barış Pınarı Harekâtını desteklemek için Büyükşehir Belediye Meclisi olarak yaptığımız olağan üstü toplantıda, tüm belediye meclis üyeleri olarak huzur haklarımızı Mehmetçik Vakfına bağışlamak için talepte bulunmuştuk. Tüm Meclis üyelerimize teşekkür ediyorum. Hepsi ödemelerini yaptılar. Toplanan meblağı, Mehmetçik Vakfına bağışlanmak üzere size takdim ediyorum. Bu paranın tarafınızdan Mehmetçik Vakfına bağışlanmasını talep ediyoruz. Tüm Meclis üyelerimize teşekkür ediyorum” dedi.</p>
      <p>Başkan Zorluoğlu ise Büyükşehir Belediye Meclisi üyelerinin çok şık bir davranışta bulunduklarını ifade etti. Zorluoğlu, “Bana tebliğ ettiğiniz bu görevi çok kısa süre içinde, şerefle ve onurla yerine getireceğim. Meclisimizin bu şık davranışını takdirle karşılıyorum. Meclisimizdeki tüm siyasi parti gruplarına ve Meclis üyelerimize teşekkür ediyorum” diye konuştu.</p>
    </article>
  </body>
</html>