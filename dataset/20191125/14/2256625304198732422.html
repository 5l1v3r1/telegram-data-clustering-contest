<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159417_1.html"/>
    <meta property="og:site_name" content="Novsport"/>
    <meta property="article:published_time" content="2019-11-25T14:57:00+00:00"/>
    <meta property="og:title" content="ИЗВЪНРЕДНО: Гришо срещу Надал на 3 март в Атланта"/>
    <meta property="og:description" content="Вижте подробности"/>
  </head>
  <body>
    <article>
      <h1>ИЗВЪНРЕДНО: Гришо срещу Надал на 3 март в Атланта</h1>
      <address><time datetime="2019-11-25T14:57:00+00:00">25 Nov 2019, 14:57</time> by <a rel="author">Пламен Димитров</a></address>
      <p>Григор Димитров и Рафаел Надал ще се изправят един срещу друг в демонстративен мач на 3 март 2020 г., съобщава The Atlanta Journal-Constitution.</p>
      <p> <br/>Първата ракета на България и световният №1 ще играят в Атланта, а събраните средства от срещата ще бъдат разпределени мужде фондацията на испанеца, както и Националната тенис фондация на САЩ, която организира и промотира събитието.<br/> <br/>То носи името The Premier Live Atlanta Challenge и ще се проведе на 3 март в „Energy Center“ в столицата на щата – Джорджия, а началният час 03:00 българско време.<br/> <br/>Организаторите обявиха, че на разположение ще бъдат 100 седящи места на първи ред, а единственият начин феновете да могат да гледат мача от тази позиция е като присъстват на благотворителна вечеря на 1 март, приходите от която отиват за двете фондации.<br/> <br/>За Рафа Надал това ще бъде първият път, в който ще играе в Атланта, докато българинът вече участва на BB&amp;T Atlanta Open през този сезон. Григор Димитров отпадна сензационно в първи кръг на надпреварата от категория ATP 250. Най-добрият ни тенисист отстъпи с 5:7, 4:6 на световния №405 Кевин Кинг и напусна надпреварата още в първи кръг.<br/> </p>
    </article>
  </body>
</html>