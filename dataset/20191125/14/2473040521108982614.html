<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247219/ciolos-cheama-partidele-politice-la-colaborari-trebuie-sa-incepem-discutiile-cu-pnl-pentru-declansarea-alegerilor-anticipate.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T14:55:20+00:00"/>
    <meta property="og:title" content="Ciolos cheama partidele politice la colaborari: Trebuie sa incepem discutiile cu PNL pentru declansarea alegerilor anticipate"/>
    <meta property="og:description" content="Fostul premier Dacian Ciolos a felicitat, luni, din nou romanii din diaspora pentru mobilizarea din ultimele zile si a precizand ca partidele politice trebuie sa colaboreze pentru a nu se pierde efortul depus la alegerile europarlamentare si la cele de acum."/>
  </head>
  <body>
    <article>
      <h1>Ciolos cheama partidele politice la colaborari: Trebuie sa incepem discutiile cu PNL pentru declansarea alegerilor anticipate</h1>
      <address>
        <time datetime="2019-11-25T14:55:20+00:00">25 Nov 2019, 14:55</time>
      </address>
      <p>
        <b>Fostul premier Dacian Ciolos a felicitat, luni, din nou romanii din diaspora pentru mobilizarea din ultimele zile si a precizand ca partidele politice trebuie sa colaboreze pentru a nu se pierde efortul depus la alegerile europarlamentare si la cele de acum.</b>
      </p>
      <p>"E momentul ca fortele politice care doresc modernizarea Romaniei, care vor sa intareasca rolul tarii in Uniunea Europeana sa colaboreze pentru ca votul vostru din 26 mai si cel din turul intai si din turul doi al alegerilor prezidentiale sa nu se piarda", a scris Ciolos pe Facebook.</p>
      <p>De asemenea, liderul PLUS transmite ca Alianta USR PLUS trebuie sa discute cu PNL pentru declansarea alegerilor parlamentare anticipate.</p>
      <p>"Tara are nevoie de reforme urgente, iar pentru realizarea lor noi, Alianta USR PLUS, trebuie sa incepem rapid discutiile cu PNL pentru declansarea alegerilor parlamentare anticipate. Ne trebuie un nou Parlament, care sa isi asume schimbarea in bine a Romaniei. Speram ca lucrul acesta sa il inteleaga si reprezentantii celorlalte partide din Parlamentul actual", a punctat fostul premier.</p>
      <p>Ciolos a mentionat ca PSD a fost invins, dar inca are parghii prin care poate frana dezvoltarea si modernizarea tarii.</p>
      <p>"De aceea este important sa inlaturam PSD de la conducerea administratiilor locale. Alianta USR PLUS are in vedere o colaborare cu PNL acolo unde acest lucru ne poate ajuta sa promovam candidati de valoare si sa trimitem PSD in opozitie. Ideal ar fi sa modificam legea, astfel incat primarii si presedintii de consilii judetene sa fie alesi in doua tururi de scrutin.</p>
      <p>Prin votul vostru, ne-ati transmis foarte clar ce vreti. De acum inainte, ca oameni politici responsabili, trebuie sa aratam ca am inteles si ca pretuim cum se cuvine votul acesta", a incheiat Ciolos.</p>
    </article>
  </body>
</html>