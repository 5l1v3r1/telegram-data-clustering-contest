<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/25/kraiat-na-politicheskite-reklami-v-internet-e-blizo.430702"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T14:40:00+00:00"/>
    <meta property="og:title" content="Краят на политическите реклами в интернет е близо?"/>
    <meta property="og:description" content="Технологичните компании вече не се смятат за нещо добро | Dnes.bg"/>
  </head>
  <body>
    <article>
      <h1>Краят на политическите реклами в интернет е близо?</h1>
      <h2>Технологичните компании вече не се смятат за нещо добро</h2>
      <address><time datetime="2019-11-25T14:40:00+00:00">25 Nov 2019, 14:40</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>След като Google затегне правилата за политическа реклама, то политически реклами ще има, но те няма да бъдат насочвани спрямо конкретни политически интереси и нагласи. Това каза Йоан Запрянов, технологичен журналист, в ефира на <a href="https://www.bloombergtv.bg/">Bloomberg TV Bulgaria</a>.</p>
      <p>„От Google няма да проверяват кое е вярно и кое е невярно. Спират всичко, което може да бъде насочено според това ти като потребител дали имаш леви или десни разбирания. Това е опит да бъдат демотивирани самите политически кампании да се насочват към интернет мрежите“, каза още той.</p>
      <p>Според госта интернет мрежите са големият губещ, защото до преди 5 години голямата част от света е гледала на технологичните компании като нещо задължително добро, но се оказва, че технологията може да манипулира.</p>
      <p>„Всеки кандидат може да напише една абсолютно персонализирана покана, да изпраща фалшиви послания и да играе с емоциите“.</p>
      <p>За него правилният подход  за решаването на проблема е същият като този на Facebook. „От Facebook дават възможност на всичко да бъде рекламирано, като тези реклами могат да бъдат докладвани от потребителите“</p>
      <p>Запрянов сподели, че Google затварят клапана, но не го спират изцяло, Twitter спират напълно политическите реклами, а Facebook са тоталната противоположност.</p>
      <p>„Дори да се пуска фалшива информация, от Facebook няма да спират рекламите, които идват от политически кандидати и кампании“, обясни още технологичният журналист</p>
      <p>Йоан Запрянов е на мнение, че не съществува ситуация, в която да няма губещи. "Всички се опитват да стигнат до ситуация, в която губят най-малко".</p>
      <p>Целия разговор с Йоан Запрянов вижте по <a href="https://www.bloombergtv.bg/biznes-start/2019-11-25/idva-li-krayat-na-politicheskite-reklami-v-internet-mrezhite">Bloomberg TV Bulgaria</a>.</p>
    </article>
  </body>
</html>