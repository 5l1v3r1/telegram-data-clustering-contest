<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/25/ronaldo-predlozio-anjeli-prihvatio-u-juve-2020-godine-stize-spektakularno-pojacanje/"/>
    <meta property="og:site_name" content="Sportska centrala"/>
    <meta property="article:published_time" content="2019-11-25T14:19:59+00:00"/>
    <meta property="og:title" content="RONALDO PREDLOŽIO, ANJELI PRIHVATIO: U Juve 2020. godine stiže spektakularno pojačanje!"/>
    <meta property="og:description" content="Juventus je u 13. kolu Serije A slavio u Bergamu protiv Atalante 3:1. Igrač utakmice bio je Gonzalo Iguain. Sa dva gola i asistencijom doneo je velika tri boda „staroj dami“. Sa druge strane, navodni sukobi na relaciji Sari-Ronaldo-Juventus su splasnuli. Već se radi na pojačanjima, kako za januarski, tako i za letnji prelazni rok. […]"/>
  </head>
  <body>
    <article>
      <h1>RONALDO PREDLOŽIO, ANJELI PRIHVATIO: U Juve 2020. godine stiže spektakularno pojačanje!</h1>
      <address><time datetime="2019-11-25T14:19:59+00:00">25 Nov 2019, 14:19</time> by <a rel="author">Marko</a></address>
      <p><a href="https://www.sportskacentrala.com/tag/fk-juventus/">Juventus</a> je u 13. kolu <a href="https://www.sportskacentrala.com/tag/serije-a/">Serije A</a> slavio u Bergamu protiv Atalante 3:1. Igrač utakmice bio je Gonzalo Iguain. Sa dva gola i asistencijom doneo je velika tri boda „staroj dami“.</p>
      <p>Sa druge strane, navodni sukobi na relaciji Sari-Ronaldo-Juventus su splasnuli. Već se radi na pojačanjima, kako za januarski, tako i za letnji prelazni rok.</p>
      <p>Kako prenose italijanski mediji, Ronaldo je imao sastanak sa predsednikom kluba Anjelijem, na kome mu je predložio da za narednu sezonu prva meta u prelaznom roku bude Paul Pogba.</p>
      <p>Anjeli se složio sa predlogom svog najboljeg igrača tako da uskoro možemo da očekujemo „napad“ Fabija Paratićija ka nekadašnjem članu Juventusa. Ako uzmemo u obzir da je agent Pogbe – Mino Rajola u fantastičnim odnosima sa „starom damom“ jasno je da će do transfera gotovo sigurno doći.</p>
      <p>Njegova trenutna vrednost na tržištu je 180 miliona evra. Bar toliko Mančester junajted tvrdi da vredi njihov igrač. Francuski reprezentativac ima ugovor sa „crvenim đavolima“ do leta 2021. godine, tako da, je ovo poslednja prilika da uzme ogroman novac, inače rizikuju da ostanu bez zaista velikog obeštećenja.</p>
      <p>Sam Pogba je jasno stavio do znanja da sebe vidi u Juventusu a ne u Real Madridu, iako je trener španskog velikana Zinedin Zidan na sve načine pokušavao da privoli Pogbu na „Santijago Bernabeu“.</p>
      <p>Podsetimo, Paul Pogba je u avgustu 2012. godine prešao u Juventus iz Mančester junajteda za oko 500.000 evra na ime kompenzacije po UEFA pravilima, na ime ulaganja u razvoj igrača, a samo četiri godine kasnije, „stara dama“ ga vraća u Mančester za čak 105 miliona evropskih novčanica.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/25/cetiri-gola-i-tri-iskljucenja-u-leceu/"/>
        <a href="https://www.sportskacentrala.com/2019/11/24/marota-nista-ne-prepusta-slucaju-inter-pronasao-zamenu-za-barelu/"/>
        <a href="https://www.sportskacentrala.com/2019/11/24/rimljani-upisali-po-trojku-viola-pala-u-veroni/"/>
        <a href="https://www.sportskacentrala.com/2019/11/24/bolonja-slavi-dzemailija-video/"/>
        <a href="https://www.sportskacentrala.com/2019/11/24/bomba-sa-apenina-masimilijano-alegri-preuzima-italijanskog-velikana/"/>
        <a href="https://www.sportskacentrala.com/2019/11/23/nastavlja-se-trka-udvoje-u-seriji-a-vredne-pobede-intera-i-juventusa-remi-u-milanu/"/>
        <a href="https://www.sportskacentrala.com/2019/11/22/posebni-doliva-so-na-ranu-vecitom-rivalu-murinjo-krade-milanu-vec-dogovoreno-pojacanje/"/>
        <a href="https://www.sportskacentrala.com/2019/11/21/nakon-otkaza-u-totenhemu-2-italijanska-giganta-u-ratu-za-potpis-poketina/"/>
        <a href="https://www.sportskacentrala.com/2019/11/21/apsolutna-senzacija-edin-dzeko-pojacava-redove-ljutog-rivala/"/>
      </related>
    </article>
  </body>
</html>