<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/ael/xenos-daktylos-gia-ntosa"/>
    <meta property="og:site_name" content="24sports.com.cy"/>
    <meta property="article:published_time" content="2019-11-25T14:19:00+00:00"/>
    <meta property="og:title" content="«Ξένος δάκτυλος» για Ντόσα;"/>
    <meta property="og:description" content="Μεγάλο θέμα έχει προκύψει στην ΑΕΛ με την επιστολή που απέστειλε ο Ντόσα Τζούνιορ και ζητά την διακοπή του συμβολαίου του και ο λόγος είναι τα δεδουλευμένα που του οφείλονται, αλλά και το πριμ του κυπέλλου."/>
  </head>
  <body>
    <article>
      <h1>«Ξένος δάκτυλος» για Ντόσα;</h1>
      <h2>Περνά κι αυτό από το μυαλό τους</h2>
      <address>
        <time datetime="2019-11-25T14:19:00+00:00">25 Nov 2019, 14:19</time>
      </address>
      <p>
        <b>Μεγάλο θέμα έχει προκύψει στην ΑΕΛ με την επιστολή που απέστειλε ο Ντόσα Τζούνιορ και ζητά την διακοπή του συμβολαίου του και ο λόγος είναι τα δεδουλευμένα που του οφείλονται, αλλά και το πριμ του κυπέλλου.</b>
      </p>
      <aside>Από τη νέα περίοδο δεν θα παίρνει θέση ξένου στο ρόστερ Κυπριακής ομάδας</aside>
      <p>Στην ΑΕΛ είναι ενοχλημένοι γι’ αυτό το γεγονός, κάτι που φάνηκε μέσα από τις δηλώσεις που έκανε στον ΣΠΟΡ FM 95 ο γενικός διευθυντής των «γαλαζοκίτρινων», Δημήτρης Γιαννέλης.</p>
      <p>Αυτό που βγαίνει προς τα έξω αυτή την στιγμή από πλευράς ΑΕΛ είναι ότι θα κυνηγήσουν το θέμα και δεν θα το αφήσουν να περάσει έτσι, καθώς το νομικό τμήμα της ομάδας έχει κερδίσει πολλές δικαστικές μάχες.</p>
      <p>Επιπλέον, υπάρχει μία παράμετρος που ίσως έχει την δική της σημασίας και περνά από το μυαλό των ανθρώπων της ΑΕΛ. Να υπάρχει «ξένος δάκτυλος» πίσω από την ενέργεια του Ντόσα Τζούνιορ.</p>
      <p>Ως γνωστό, με τη νέα περίοδο ο 33χρονος αμυντικός δεν θα θεωρείται ξένος και δεν θα παίρνει θέση στον α’ κατάλογο, ως παίκτης που έχει δικαίωμα να αγωνίζεται στην Εθνική μας ομάδα.</p>
      <p>Με αυτό το σκεπτικό, ο Ντόσα Τζούνιορ θα μπορεί να ενδιαφέρει οποιαδήποτε ομάδα στην Κύπρο, αφού δεν θα παίρνει θέση ξένου στο ρόστερ. Λογικό, αλλά όχι δεδομένο. Απλά, το παραθέτουμε…</p>
    </article>
  </body>
</html>