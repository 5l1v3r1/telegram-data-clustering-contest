<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816079"/>
    <meta property="og:site_name" content="Sportal.bg"/>
    <meta property="article:published_time" content="2019-11-25T14:15:00+00:00"/>
    <meta property="og:title" content="Дел Пиеро: Поведението на Кристиано не отговаря на класата му"/>
    <meta property="og:description" content="Легендата на Ювентус Алесандро Дел Пиеро коментира ситуацията в клуба, назначаването на Маурицио Сари за треньор и поведението на Кристиано Роналдо, ..."/>
  </head>
  <body>
    <article>
      <h1>Дел Пиеро: Поведението на Кристиано не отговаря на класата му</h1>
      <address><time datetime="2019-11-25T14:15:00+00:00">25 Nov 2019, 14:15</time> by <a rel="author">SPORTAL.BG</a></address>
      <p>Легендата на <a href="https://www.sportal.bg/statistics_team_news.php?champ=3&amp;team=167">Ювентус</a> Алесандро Дел Пиеро коментира ситуацията в клуба, назначаването на <a href="https://www.sportal.bg/statistics_manager_details.php?champ=3&amp;team=167">Маурицио Сари</a> за треньор и поведението на <a href="https://www.sportal.bg/statistics_player.php?team=167&amp;player=2056&amp;champ=3">Кристиано Роналдо</a>, който напусна стадиона преди края на мача с <a href="https://www.sportal.bg/statistics_team_news.php?champ=3&amp;team=156">Милан</a> ядосан, след като бе сменен в 55-ата минута.<br/><br/>"Да напуснеш стадиона преди края на мача не е красиво, не отговаря на класата му. Този жест не беше позитивен, но по-важно е поведението му всеки ден на тренировките. Кристиано е страхотен професионалист и съотборниците много го уважават, коментира Дел Пиеро. - Той вкарва по-малко голове, отколкото в Испания, но всеки сезон е различен. Освен това в Италия се обръща повече внимание на защитата и тактическата подготовка."<br/><br/>Бившият капитан на Юве сподели, че е бил изненадан от избора на Сари: "Изненадах се, че избра него за заместник на Алегри, като имаме предвид миналото му в <a href="https://www.sportal.bg/statistics_team_news.php?champ=3&amp;team=157">Наполи</a>. Бях изненадан и от начина, по който беше сложен край на толкова успешните отношенията с Алегри. Сари има нужда от време. Засега идеите му се виждат в определени моменти".</p>
      <figure>
        <iframe data-src="https://twitter.com/FootballRemind/status/1196055807940603904?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Лятното попълнение Матайс Де Лихт е сред най-критикуваните играчи от началото на сезона, но Дел Пиеро е оптимист за бъдещето му: "Имам вяра в Де Лихт. Той направи грешки, но има огромен потенциал и с всеки изминал мач върви нагоре".</p>
    </article>
  </body>
</html>