<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/politics/borisov-v-grobishtniya-park-arlingtan-v-sasht-tuk-chovek-nay-mnogo-se-seshta-kolko-e-tsenen-mirat.html"/>
    <meta property="og:site_name" content="News.bg"/>
    <meta property="article:published_time" content="2019-11-25T14:16:17+00:00"/>
    <meta property="og:title" content="Борисов в гробищния парк &quot;Арлингтън&quot; в САЩ: Тук човек най-много се сеща колко е ценен мирът"/>
    <meta property="og:description" content="Снимка с надпис &quot;Започваме&quot; даде старт на посещението му в САЩ"/>
  </head>
  <body>
    <article>
      <h1>Борисов в гробищния парк "Арлингтън" в САЩ: Тук човек най-много се сеща колко е ценен мирът</h1>
      <address>
        <time datetime="2019-11-25T14:16:17+00:00">25 Nov 2019, 14:16</time>
      </address>
      <slideshow>
        <figure>
          <img src="https://webnews.bg/uploads/images/11/4411/454411/768x432.jpg?_=1574695935"/>
          <figcaption>Източник: Министерски съвет</figcaption>
        </figure>
        <figure>
          <img src="https://webnews.bg/uploads/images/12/4412/454412/768x432.jpg?_=1574695938"/>
          <figcaption>Източник: Министерски съвет</figcaption>
        </figure>
        <figure>
          <img src="https://webnews.bg/uploads/images/13/4413/454413/768x432.jpg?_=1574695941"/>
          <figcaption>Източник: Министерски съвет</figcaption>
        </figure>
        <figure>
          <img src="https://webnews.bg/uploads/images/14/4414/454414/768x432.jpg?_=1574695946"/>
          <figcaption>Източник: Министерски съвет</figcaption>
        </figure>
      </slideshow>
      <p>Премиерът Бойко Борисов и българската делегация поднесоха венец на Мемориала на Незнайния воин в <b>Национален гробищен парк "Арлингтън"</b>.</p>
      <p>Това стана видно от видеоизлъчване през фейсбук страницата на българския премиер. Той публикува снимка с надпис: "Започваме".</p>
      <p><b>Нашата делегация бе посрещната с химна на България</b>, последван от американския. </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fboyko.borissov.7%2Fvideos%2F2596471510580903%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>В мемориалния комплекс Борисов разгледа музейната експозиция с фотоси и рисунки от живота на първия президент на САЩ Джордж Вашингтон.</p>
      <p>Според предварителната програма тази вечер премиерът Бойко Борисов ще разговаря с американския президент Доналд Тръмп. </p>
      <p>С <b>21 топовни салюта</b> бе посрещнат българският министър-председател Бойко Борисов и водената от него делегация в Мемориала на незнайния воин в Националния гробищен парк "Арлингтън", щата Вирджиния, съобщиха от Министерски съвет.</p>
      <p>Церемонията с топовните салюти е чест, която се оказва само на държавни и правителствени ръководители.</p>
      <p>В тържествената част на събитието участваха близо <b>400 войници от всички подразделения на американските въоръжени сили.</b></p>
      <p>"Тук, на това място, човек<b> най-много се сеща за това, колко е ценен мирът</b>", отбеляза премиерът Борисов.</p>
      <p>Българският премиер подари на музея на <b>Националния гробищен парк кортик с образа на Св. Георги.</b></p>
      <p>Войници от 3-ти американски пехотен полк ("Старата гвардия") пазят денонощно Мемориала (гробница) и извършват официален<b> ритуал за "смяна на караула" на всеки час</b>. Паметниците, мемориалите и дървета са посветени в памет на личности - астронавти, медицински сестри, свещеници, военни кореспонденти и неизвестни войни, както и на <b>значими събития от историята на американския народ.</b></p>
    </article>
  </body>
</html>