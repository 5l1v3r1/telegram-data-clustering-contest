<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204868-interpol-ogolosiv-u-mizhnarodnij-rozshuk-eksgolovu-nkrekp-vovka-zmi-onovleno"/>
    <meta property="og:site_name" content="Mind UA"/>
    <meta property="article:published_time" content="2019-11-25T14:10:00+00:00"/>
    <meta property="og:title" content="Інтерпол оголосив у міжнародний розшук ексголову НКРЕКП Вовка – ЗМІ (ОНОВЛЕНО)"/>
    <meta property="og:description" content="Наразі Вовк знаходиться у Бельгії"/>
  </head>
  <body>
    <article>
      <h1>Інтерпол оголосив у міжнародний розшук ексголову НКРЕКП Вовка – ЗМІ (ОНОВЛЕНО)</h1>
      <h2>Наразі Вовк знаходиться у Бельгії</h2>
      <address>
        <time datetime="2019-11-25T14:10:00+00:00">25 Nov 2019, 14:10</time>
      </address>
      <p>Інтерпол оголосив у міжнародний розшук колишнього голову Національної комісії держрегулювання енергетики і комунальних послуг (НКРЕКП) Дмитра Вовка. Про це <a href="https://ukranews.com/news/668180-vovk-dmitrij-nahoditsya-v-mezhdunarodnom-rozyske-interpolom">повідомляє</a> видання «Українські новини».</p>
      <p>В серпні цього року Солом'янський районний суд Києва <a href="https://mind.ua/news/20201058-sud-vidmovivsya-zaochno-zaareshtuvati-eks-glavu-nkrekp-dmitra-vovka-u-spravi-rotterdam">відмовився обрати Вовку запобіжним заходом</a> утримання під вартою.</p>
      <p>За <a href="https://t.me/Ukrainiannewsinside/157">даними</a> ЗМІ, наразі Вовк знаходиться у Бельгії.</p>
      <p>Нагадаємо: 11 листопада Апеляційна палата Вищого антикорупційного суду України <a href="https://mind.ua/news/20204347-sud-zaochno-areshtuvav-figurantiv-spravi-rotterdam">заочно заарештувала</a> колишнього голову Національної комісії, що здійснює державне регулювання у сфері енергетики і комунальних послуг, Дмитра Вовка й екс-заступника начальника управління енергоринку НКРЕКП Володимира Бутовського. </p>
      <p>Пізніше адвокатка Ірина Одинець <a href="https://www.facebook.com/100003537127233/posts/2393777424083472?d=n&amp;amp%3Bsfns=mo">спростувала інформацію</a> про оголошення Вовка у розшук Інтерполом</p>
      <p>«Перше, і ключове – офіційний сайт Інтерполу досі переконаний, що жодної особи з прізвищем «Вовк» з України у розшуку немає. Друге, неназване «джерело в правоохоронних органах» – це надзвичайно надійне та верифіковане джерело інформації (насправді, ні!). Хочу наголосити, що розголошення таємниці слідства – це злочин», – написала Одинець у Facebook.</p>
      <p>Також вона зазначила, що сторона слідства отримала рішення суду про обрання запобіжного заходу Вовку лише в четверг ввечері, 21 листопада 2019 року. </p>
      <p>«Фізично неможливо за цей час рішення перекласти на одну з офіційних мов Інтерполу, передати його в український, а останній відповідно у центральний офіс Інтерполу», – відзначила адвокатка.</p>
      <p>18 вересня 2019 року апеляційна палата постановила рішення про надання дозволу на затримання з метою приводу для розгляду клопотання про обрання запобіжного заходу у вигляді <a href="https://mind.ua/news/20202212-sud-dozvoliv-zaochno-zaareshtuvati-figuranta-spravi-rotterdam">тримання під вартою </a>колишнього заступника начальника управління енергоринку НКРЕКП. Аналогічне<a href="https://mind.ua/news/20201665-sitnik-sud-dozvoliv-zaochno-zatrimati-kolishnogo-golovu-nkrekp-vovka"> рішення стосовно екс-голові НКРЕКП</a> було прийнято у серпні 2019 року.</p>
      <p><b>Mind</b> також <a href="https://mind.ua/news/20200673-detektivi-nabu-povidomili-pro-pidozru-6-osobam-u-spravi-rotterdam">повідомляв</a>, що детективи НАБУ 8 серпня 2019 року повідомили про підозру шести особам у справі «Роттердам+», зловживання яких завдали понад 18,8 млрд грн збитків.</p>
      <p>Пізніше САП <a href="https://mind.ua/news/20200875-sap-oskarzhila-rishennya-sudu-shchodo-zapobizhnih-zahodiv-pidozryuvanim-u-spravi-rotterdam">подали</a> апеляцію на рішення Солом’янського районного суду щодо обрання запобіжних заходів підозрюваним у справі «Роттердам+». Апеляція стосувалася екс-начальника управління енергоринку НКРЕКП Тараса Равенка та чинного директора ДП «Оператор ринку» Володимира Євдокімова, який у період запровадження «Роттердам+» був членом НКРЕКП.</p>
      <p>Згодом двох колишніх співробітників ДТЕК, що також є підозрюваними у справі, було відпущено під заставу.</p>
      <p>Більше про справу «Роттердам+» читайте в матеріалі Mind : «<a href="https://mind.ua/publications/20200755-hto-i-yak-shiv-rotterdam-i-chomu-nihto-ne-ponese-zhodnoyi-vidpovidalnosti">Хто і як «шив» «Роттердам+» і чому ніхто не понесе жодної відповідальності</a>» .</p>
      <related>
        <h4>Також читайте</h4>
        <a href="https://mind.ua/news/20204347-sud-zaochno-areshtuvav-figurantiv-spravi-rotterdam"/>
        <a href="https://mind.ua/news/20202212-sud-dozvoliv-zaochno-zaareshtuvati-figuranta-spravi-rotterdam"/>
        <a href="https://mind.ua/news/20201971-visim-sesij-torgiv-dtek-iz-zakupivli-vugillya-za-cinoyu-rotterdam-zavershilisya-bezrezultatno"/>
      </related>
    </article>
  </body>
</html>