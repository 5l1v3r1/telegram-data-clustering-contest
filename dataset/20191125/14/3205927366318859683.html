<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294318-nees-laquo-boles-raquo-koygia-gia-laquo-alloiwsh-apotelesmatos-raquo-sthn-toympa"/>
    <meta property="og:site_name" content="gavros.gr"/>
    <meta property="article:published_time" content="2019-11-25T14:25:00+00:00"/>
    <meta property="og:title" content="Νέες «βολές» Κούγια για «αλλοίωση αποτελέσματος» στην Τούμπα"/>
    <meta property="og:description" content="Ο μεγαλομέτοχος της ΑΕΛ μίλησε σε ραδιόφωνο στην Θεσσαλονίκη για το ματς της ομάδας του στην Τούμπα, τη διαιτησία και τους κριτικούς αυτής."/>
  </head>
  <body>
    <article>
      <h1>Νέες «βολές» Κούγια για «αλλοίωση αποτελέσματος» στην Τούμπα</h1>
      <address>
        <time datetime="2019-11-25T14:25:00+00:00">25 Nov 2019, 14:25</time>
      </address>
      <p>Σε πέναλτι που δεν δόθηκε υπέρ της ομάδας του, αλλά και στην σωστή ακύρωση του γκολ του Σφιντέρσκι, του ΠΑΟΚ, στάθηκε με δηλώσεις του στο Metropolis ο ισχυρός άνδρας της ΠΑΕ ΑΕΛ, Αλέξης Κούγιας. Ο κ. Κούγιας τόνισε πως στο ματς της ομάδας του, στην Τούμπα, υπήρξε «αλλοίωση αποτελέσματος» και στη συνέχεια τα έβαλε τους κ.κ. Κάκο και Βαρούχα, για την κριτική τους, στη διαιτησία.</p>
      <p>Μεταξύ άλλων, σημείωσε:</p>
      <p>
        <i>«Ο ΠΑΟΚ εκτός από την φάση του πέναλτι που δεν δίνεται μόνο στην Αγγλία είχε την κατοχή και τον έλεγχο του παιχνιδιού και πήρε αυτό που ήθελε, τους τρεις βαθμούς, ενόψει του ντέρμπι. Η φάση του Ινγκασον είναι πέναλτι επειδή αλλάζει τη πορεία της μπάλας που πηγαίνει προς το τέρμα.</i>
      </p>
      <p><i>Υπάρχει αλλοίωση αποτελέσματος καθώς δεν δίνεται καθαρό πέναλτι στο 5ο λεπτό ενώ και η φάση του Μάτος είναι παράβαση και πρέπει να δεχθεί και την κίτρινη κάρτα. Ο Μάτος είναι "εγκληματίας" μέσα στην περιοχή και έχει ασυλία</i>.</p>
      <p>
        <i>Ο Βαρούχας και ο Κάκος είναι ασόβαροι άνθρωποι, εμείς είμαστε παλιοί στο ποδόσφαιρο. Ο Τάσος Κάκος είναι εντεταλμένος επειδή δουλεύει στο κανάλι του Σαββίδη ενώ ο άλλος κάνει τόσα χρόνια δημόσιες σχέσεις.</i>
      </p>
      <p><i>Εμένα με ενοχλούν τα δύο μέτρα και δύο σταθμά στα φάουλ και στις κάρτες καθώς εμείς πήραμε 5 κίτρινες στα στόπερ μας και στα αμυντικά χαφ οι οποίοι δεν μπορούσαν να μαρκάρουν, ενώ στο 90λεπτό σωστά αποβλήθηκε ο Μιχαήλ. Σαν εικόνα αγώνα ο ΠΑΟΚ κυριάρχησε και εμείς περιμένουμε δύο φάσεις και δεν τις είχαμε. Ο διαιτητής του αγώνα είχε πέρσι την χαμηλότερη βαθμολογία και έμεινε στον πίνακα γιατί είναι διαιτητής της ΕΠΣ Ηπείρου</i>.</p>
      <p>
        <i>Είμαστε χώρα της Ευρωπαϊκής Ενωσης, ούτε της Ασίας, ούτε της Αφρικής. Τι πρόεδρος είναι αυτός που δέχεται να του κάνουν άλλοι κουμάντο και αυτός να πηγαίνει ταξίδια με την Εθνική. Οταν χθες έπαιζαν Ελληνες, και στο ντέρμπι πρέπει να παίξει Ελληνας διαιτητής καθώς στα μικρά παιχνίδια κρίνεται το πρωτάθλημα. Εγώ θέλω να υπάρξουν Ελληνες διαιτητές στο ντέρμπι».</i>
      </p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294319-o-thrylos-eftase-sto-londino-pics-vid"/>
        <a href="https://www.gavros.gr/article/podosfairo/294320-sta-giortina-toy-to-ghpedo-toy-olympiakoy-pics"/>
        <a href="https://www.gavros.gr/article/podosfairo/294314-eydiathetoi-oi-paiktarades-pic"/>
        <a href="https://www.gavros.gr/article/podosfairo/294312-oi-eyxes-ston-soyntani-pic"/>
      </related>
    </article>
  </body>
</html>