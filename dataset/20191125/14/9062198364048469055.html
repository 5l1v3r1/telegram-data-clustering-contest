<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3388372/avustralyada-tuyler-urperten-olay"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T14:41:00+00:00"/>
    <meta property="og:title" content="Avustralya'da tüyler ürperten olay"/>
    <meta property="og:description" content="Avustralya'da iki çocuk araç içinde kalarak aşırı sıcaktan öldü. Anne cinayetle suçlandı."/>
  </head>
  <body>
    <article>
      <h1>Avustralya'da tüyler ürperten olay</h1>
      <h2>Avustralya'da iki çocuk araç içinde kalarak aşırı sıcaktan öldü. Anne cinayetle suçlandı.</h2>
      <address>
        <time datetime="2019-11-25T14:41:00+00:00">25 Nov 2019, 14:41</time>
      </address>
      <p>Avustralya basınında yer alan haberlere göre, Queensland eyaleti polisi, çocukların cumartesi günü araç içinde bilinçsiz halde bulunduğunu ve arabada ne kadar süre kaldıklarının bilinmediğini açıkladı.</p>
      <p>Yapılan otopsinin ardından biri 1 diğeri 2 yaşındaki çocukların aşırı sıcak sebebiyle hayatını kaybettiği anlaşıldı. Çocuklar bulunduğunda dışarıda hava sıcaklığının yaklaşık 31 derece olduğu kaydedildi.</p>
      <p>Yetkililer, 27 yaşındaki anne Kerri-Ann Conley'in "insan hayatını ihmal" sebebiyle cinayetle suçlandığını açıkladı.</p>
      <p>Queensland eyaleti Başbakanı Annastacia Palaszczuk, olayı "tam bir trajedi" olarak değerlendirirken, Çocuk Güvenliği Dairesinin davayı inceleyeceğini söyledi.</p>
    </article>
  </body>
</html>