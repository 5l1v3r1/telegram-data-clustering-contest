<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151957/"/>
    <meta property="og:site_name" content="AgroNews"/>
    <meta property="article:published_time" content="2019-11-25T14:16:00+00:00"/>
    <meta property="og:title" content="Українці споживають 90% імпортної риби"/>
    <meta property="og:description" content="Сьогодні понад 90% риби, яку споживають українці– це імпорт. Про це заявив виконавчий директор Українського дискусійного клубу Олег Пендзин, повідомляє УНН. За його словами, в Україні вартість риби до кінця року не знизиться, проте й особливого зростання не прогнозується. Пендзин розповів, що все..."/>
  </head>
  <body>
    <article>
      <h1>Українці споживають 90% імпортної риби</h1>
      <address><time datetime="2019-11-25T14:16:00+00:00">25 Nov 2019, 14:16</time> by <a rel="author">agronews.uaode/author</a></address>
      <p>
        <b>Сьогодні понад 90% риби, яку споживають українці– це імпорт. Про це заявив виконавчий директор Українського дискусійного клубу Олег Пендзин, повідомляє УНН.</b>
      </p>
      <p>За його словами, в Україні вартість риби до кінця року не знизиться, проте й особливого зростання не прогнозується. Пендзин розповів, що все залежить від курсу гривні до долара. Адже весь імпорт номінується у валюті, а в залежності від цього формується цінова політика на той чи інший імпортний товар.</p>
      <p>«Я не прогнозую зменшення ціни на рибу до кінця року. Зростання вартості також не буде, це може бути лише в межах ажіотажного попиту перед святами, і то локально на певних точках. Тобто, якщо курс гривні буде стабільний, абсолютно стабільними будуть ціни, плюс-мінус 1%, це не суттєво», – сказав Пендзин.</p>
    </article>
  </body>
</html>