<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402670/%D8%A7%D9%BE%D9%84%DB%8C%DA%A9%DB%8C%D8%B4%D9%86-%D9%85%D8%B7%D8%A7%D9%84%D8%A8%D9%87-%DA%AF%D8%B1%DB%8C-%D8%B9%D9%85%D9%88%D9%85%DB%8C-%D8%AF%D9%87%D9%87-%D9%81%D8%AC%D8%B1-%D8%B1%D9%88%D9%86%D9%85%D8%A7%DB%8C%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T14:01:24+00:00"/>
    <meta property="og:title" content="اپلیکیشن مطالبه‌گری عمومی دهه فجر رونمایی می‌شود"/>
    <meta property="og:description" content="ایسنا/فارس معاون توسعه منابع و برنامه ریزی ستاد امر به معروف و نهی از منکر کشور گفت: اپلیکیشن مطالبه‌گری مردم ایام الله دهه فجر امسال رونمایی و فعال خواهد شد."/>
  </head>
  <body>
    <article>
      <h6 class="kicker">معاون ستاد احیای امر به معروف و نهی از منکر کشور:</h6>
      <h1>اپلیکیشن مطالبه‌گری عمومی دهه فجر رونمایی می‌شود</h1>
      <address><time datetime="2019-11-25T14:01:24+00:00">25 Nov 2019, 14:01</time> by <a rel="author">نجمه قنبری</a></address>
      <p>ایسنا/فارس معاون توسعه منابع و برنامه ریزی ستاد امر به معروف و نهی از منکر کشور گفت: اپلیکیشن مطالبه‌گری مردم ایام الله دهه فجر امسال رونمایی و فعال خواهد شد.</p>
      <p>حسین علی‌مددی دوشنبه 4 آذر در جلسه دبیران شوراهای امر به معروف و نهی از منکر دستگاه‌های اجرایی استان فارس گفت: اپلیکیشن مطالبه گری عمومی برای دریافت گزارش‌های مستند مردم راه اندازی شده است.</p>
      <p>این مقام مسئول با اشاره به اینکه رویکرد جدید ستاد امر به معروف و نهی از منکر معطوف بر دو اصل مطالبه گری و امر به معروف مردم به حاکمیت است، گفت: این ستاد امر به معروف حاکمیت را در دستور کار دارد و از طریق تولیدات رسانه ای و توزیع هدف مند بین مخاطبان این مهم را اجرایی خواهیم کرد.</p>
      <p>او فرهنگسازی را یکی از اولویت‌های این ستاد دانست و با بیان اینکه هنوز جنبه شنیدن امر به معروف و نهی از منکر مدیران پائین است، لزوم پیگیری مطالبات مردمی از سوی شوراهای امر به معروف و نهی از منکر هر دستگاه را یادآور شد.</p>
      <p>علی مددی شناسایی مصادیق امر به معروف و نهی از منکر در هر دستگاه‌ و نهاد اجرایی به شکل تخصصی را وظیفه شوراها دانست و تاکید کرد که این شوراها در هر دستگاه باید گوش شنوای مردم باشند تا شاهد اتفاقاتی نظیر آنچه در هفته‌های اخیر افتاد نباشیم.</p>
      <p>معاون ستاد امر به معروف و نهی از منکر کشور با تاکید بر لزوم فراگیر شدن قابلیت شنیدن صدای مردم در دستگاهی اجرایی و تبدیل شدن آن به یک جریان، گفت: مواد 8 و 9 قانون باید توسط ادارات در معرض دید عموم مردم قرار گیرد تا هم مسولان در مقابل مردم و هم مردم در مقابل مسئولان وظایف خود را به خوبی بدانند.</p>
      <p>‌علیمددی گفت: بالا بردن سرمایه اجتماعی نظام، از اهداف مهم ستاد احیای امر به معروف و نهی از منکر است.</p>
      <p>انتهای پیام</p>
    </article>
  </body>
</html>