<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/gruziya_kerivna_partiya_vidmovylvsya_vykonuvaty_vymogy_protestuvalnykiv"/>
    <meta property="og:site_name" content="espreso.tv"/>
    <meta property="article:published_time" content="2019-11-25T14:50:00+00:00"/>
    <meta property="og:title" content="Грузія: керівна партія відмовилвся виконувати вимоги протестувальників"/>
    <meta property="og:description" content="Партія влади Грузії &quot;Грузинська мрія&quot; заявила, що вибори 2020 року відбудуться за змішаною системою попри вимоги протестувальників провести їх за пропорційною"/>
  </head>
  <body>
    <article>
      <h1>Грузія: керівна партія відмовилвся виконувати вимоги протестувальників</h1>
      <address>
        <time datetime="2019-11-25T14:50:00+00:00">25 Nov 2019, 14:50</time>
      </address>
      <p>Партія влади Грузії "Грузинська мрія" заявила, що вибори 2020 року відбудуться за змішаною системою попри вимоги протестувальників провести їх за пропорційною</p>
      <p>Про це у понеділок заявив генеральний секретар партії й мер Тбілісі Каха Каладзе, повідомляє <a href="https://www.apsny.ge/2019/pol/1574708567.php">Грузия Online.</a></p>
      <p>"Тема закрита, до 2020 року буде збережена змішана виборча система, яка повністю відповідає демократичним принципам", - сказав він.</p>
      <p>Каладзе зазначив, що керівництва партії хотів здійснити перехід на пропорційну виборчу систему з 2020 року, але  "законопроєкт не отримав відповідної підтримки депутатів". За його словами, "немає ніяких ресурсів для мобілізації 113 голосів навколо будь-яких нових конституційних змін".</p>
      <ul>
        <li>Нагадаємо, 14 листопада грузинський парламент не схвалив поправку до Конституції про перехід на пропорційну виборчу систему.</li>
        <li>17 листопада в знак протесту проти цього в Тбілісі тисячі людей вийшли на мітинг біля парламенту.</li>
        <li>Біля входів у будівлю законодавчого органу розбили намети, а на ворота, що ведуть у двір, повісили замки. Протестувальники вирішили встановити 24-годинне чергування, щоб <a href="https://espreso.tv/news/2019/11/18/u_gruziyi_mitynguvalnyky_ne_pustyly_do_parlamentu_deputativ_vid_partiyi_ivanishvili">не пустити в парламент депутатів "Грузинської мрії",</a> відповідальних за провал голосування.</li>
        <li>США та ЄС у <a href="https://espreso.tv/news/2019/11/18/ssha_i_yes_vidreaguvaly_na_vidnovlennya_protestiv_u_gruziyi">спільній заяві</a> відзначили "глибоке розчарування широкого сегмента грузинського суспільства через провал парламентом змін до Конституції", та закликали сторони до спокійного і шанобливого діалогу.</li>
        <li>18 листопада спецназ із <a href="https://espreso.tv/news/2019/11/18/specnaz_pochav_rozgin_demonstrantiv_bilya_parlamentu_v_tbilisi">застосуванням водометів</a> розігнав демонстрантів біля парламенту, <a href="https://espreso.tv/news/2019/11/19/rozgin_protestuvalnykiv_u_tbilisi_policiya_zatrymala_37_osib">було затримано</a> 37 осіб.</li>
        <li>Також у Тбілісі <a href="https://espreso.tv/news/2019/11/18/protesty_u_gruziyi_zatrymaly_zasnovnyka_opozyciynoyi_telekompaniyi">було затримано</a> начебто за незаконне носіння зброї засновника опозиційної телекомпанії "Мтаварі архі" Георгі Руруа.</li>
        <li>21 листопада суд <a href="https://espreso.tv/news/2019/11/21/protesty_u_gruziyi_sud_vidpravyv_do_vyaznyci_desyatokh_aktyvistiv">Тбілісі відправив</a> до в'язниці десятьох активістів.</li>
        <li>Вранці 21 листопада між протестувальниками і поліцією <a href="https://espreso.tv/news/2019/11/21/gruziya_bilya_budivli_uryadu_stalysya_novi_sutychky_z_policiyeyu">також сталася</a> штовханина під будівлею уряду, було затримано <a href="https://espreso.tv/news/2019/11/21/pid_ofisom_pravlyachoyi_partiyi_gruziyi_stalysya_novi_zatrymannya">трьох </a><a href="https://espreso.tv/news/2019/11/21/pid_ofisom_pravlyachoyi_partiyi_gruziyi_stalysya_novi_zatrymannya">протестувальників</a> перед офісом керівної партії "Грузинська мрія".</li>
      </ul>
    </article>
  </body>
</html>