<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780906/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D8%A7%D8%B2-%D9%87%D9%85%D8%AF%D8%B1%D8%AF%DB%8C-%D9%85%D8%B1%D8%AF%D9%85-%D9%88-%D9%85%D8%B3%D8%A6%D9%88%D9%84%D8%A7%D9%86-%DA%A9%D8%B4%D9%88%D8%B1-%D9%82%D8%AF%D8%B1%D8%AF%D8%A7%D9%86%DB%8C-%DA%A9%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T14:16:26+00:00"/>
    <meta property="og:title" content="در مراسم تشییع مرحومه «صدیقه فریدون»؛ رئیس‌جمهور از همدردی مردم و مسئولان کشور قدردانی کرد"/>
    <meta property="og:description" content="حجت‌الاسلام روحانی از ابراز همدردی و حضور مردم و مسئولان در آیین تشییع همشیره خود، قدردانی کرد."/>
  </head>
  <body>
    <article>
      <h1>در مراسم تشییع مرحومه «صدیقه فریدون»؛ رئیس‌جمهور از همدردی مردم و مسئولان کشور قدردانی کرد</h1>
      <address>
        <time datetime="2019-11-25T14:16:26+00:00">25 Nov 2019, 14:16</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از پایگاه اطلاع رسانی ریاست جمهوری، رئیس‌جمهور از ابراز همدردی و حضور مردم و مسئولان در آیین تشییع و تدفین همشیره خود مرحومه فریدون، قدردانی کرد.</p>
      <p>حجت الاسلام حسن روحانی عصر دوشنبه پس از برگزاری آیین تشییع و خاکسپاری مرحومه مغفوره «صدیقه فریدون(نجار)» در سخنانی ضمن تقدیر از پیام‌های تسلیت مقامات و مسئولان کشور بویژه رهبر معظم انقلاب اسلامی، از حضور مسئولان و آحاد مردم و اهالی شهرستان سرخه در این مراسم و ابراز همدردی آنان قدردانی کرد.</p>
      <p>روحانی همچنین با حضور در گلزار شهدای سرخه ضمن ادای احترام به مقام شامخ شهدا و گرامیداشت یاد و خاطره آنان، از حضور خانواده‌های شهدا، جانبازان و ایثارگران در آیین تشییع و تدفین مرحومه مغفوره «صدیقه فریدون(نجار)» نیز تشکر کرد.</p>
    </article>
  </body>
</html>