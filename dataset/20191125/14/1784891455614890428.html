<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.the-village.com.ua/village/city/city-news/291539-kontsentratsiya-parnikovih-gaziv-v-atmosferi-dosyagla-rekordno-visokogo-rivnya-vcheni"/>
    <meta property="og:site_name" content="The Village Україна"/>
    <meta property="article:published_time" content="2019-11-25T14:54:13+00:00"/>
    <meta property="og:title" content="Новини. Концентрація парникових газів в атмосфері досягла рекордно високого рівня – ООН"/>
    <meta property="og:description" content="Зміни клімату все ще продовжуються"/>
  </head>
  <body>
    <article>
      <h1>Новини. Концентрація парникових газів в атмосфері досягла рекордно високого рівня – ООН</h1>
      <address><time datetime="2019-11-25T14:54:13+00:00">25 Nov 2019, 14:54</time> by <a rel="author" href="https://www.the-village.com.ua/users/1184687" target="_blank">Віра Стадник</a></address>
      <p>Рівень концентрації парникових газів у атмосфері сягнув рекордно високого рівня. Про це повідомляють у Світовій метеорологічній організації (СМО) ООН, <a href="https://www.bbc.com/news/science-environment-50504131">пише</a> ВВС.</p>
      <p>Рівень концентрації вуглекислого та інших газів досяг найвищого рівня за останні десять років. Це говорить про те, що всі заходи зі зменшення рівня викидів парникових газів поки неефективні. </p>
      <p>У 2018 році рівень вуглекислого газу сягнув 407,8 ppm – це 147% від «доіндустріального» рівня 1750-го. Як зазначають в ООН, немає ознак навіть уповільнення глобального потепління, про припинення поки не йдеться. </p>
      <figure>
        <img src="https://img.the-village.com.ua/the-village.com.ua/post_image-image/P9KlCWlMx4P87t1YMX6UzQ.jpg"/>
      </figure>
      <p>Рівень парникових газів в атмосфері побив рекорд десятиліття</p>
      <p>Щоби не допустити глобального потепління на 1,5 градуса, викиди парникових газів мають впасти удвічі до 2030 року, зазначають вчені. Якщо цього не станеться, на Землі почнуться регулярні посухи, теплові хвилі, повені та інші стихійні лиха. </p>
      <p>Дослідники зазначають, що востаннє схожа концентрація вуглекислого газу в атмосфері була три-п'ять мільйонів років тому. Тоді температура була на 2-3 градуси вища, а рівень моря був на 10-20 метрів більший, ніж сьогодні.</p>
      <p> Читайте «<b><a href="https://t.me/kyivvillage">Нормальні новини</a>»</b> в телеграмі</p>
    </article>
  </body>
</html>