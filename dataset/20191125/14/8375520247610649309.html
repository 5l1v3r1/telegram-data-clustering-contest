<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/z-zhittya-pishov-narodniy-artist-david-babajev-stali-vidomi-data-i-misce-proshchannya-642310.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T14:40:03+00:00"/>
    <meta property="og:title" content="З життя пішов Народний артист Давид Бабаєв. Стали відомі дата і місце прощання"/>
    <meta property="og:description" content="Актор майже пів століття пропрацював у Національному театрі російської драми ім. Лесі України"/>
  </head>
  <body>
    <article>
      <h1>З життя пішов Народний артист Давид Бабаєв. Стали відомі дата і місце прощання</h1>
      <address>
        <time datetime="2019-11-25T14:40:03+00:00">25 Nov 2019, 14:40</time>
      </address>
      <h4>Актор майже пів століття пропрацював у Національному театрі російської драми ім. Лесі України</h4>
      <p>Прощання з Народним артистом України Давидом Бабаєвим відбудеться у середу, 27 листопада, у приміщенні Національного академічного театру російської драми ім. Лесі Українки.</p>
      <p>Початок прощальної церемонії орієнтовно об 11-й годині. Про це стало відомо <a href="https://glavcom.ua/">«Главкому».</a></p>
      <p>Нагадаємо, Народний артист України <a href="https://glavcom.ua/kyiv/news/pishov-z-zhittja-legendarnij-aktor-najvidomishij-vikonavets-roli-napoleona-na-ukrajinskij-teatralnij-stseni-642044.html">Давид Бабаєв помер на 77 році у ніч на 24 листопада</a>.</p>
      <p>Актор 47 років пропрацював у Національному театрі російської драми ім. Лесі України у столиці. У його творчому доробку понад 50 вистав, серед яких легендарні «Школа скандалу», «Пані міністерша», «Наполеон та корсиканка», «Останнє кохання», «Уявно хворий»…</p>
      <blockquote>Бабаєв Давид Вольфович, народний артист України. Закінчив Київське училище естрадно-циркового мистецтва у 1969 р.<br/><br/>Нагороджений орденом «За заслуги» II ступеня (2011 р.)<br/><br/>Працював у театрі ім. Лесі Українки з 23 грудня 1972 р.<br/><br/>Давид Вольфович народився у м. Махачкала. У 1947 році його родина повернулася з евакуації до Києва.<br/><br/>У 1962 р. він потрапив до мистецької студії при Жовтневому палаці. У 1969 р. закінчив Республіканську студію естрадно-циркового мистецтва.<br/><br/>З 1969 по 1972 рр. був артистом та художнім керівником естрадного колективу Архангельської філармонії (Росія).<br/><br/>У Київському національному академічному театрі російської драми ім. Лесі Українки Давид Вольфович зіграв понад 70 ролей. Завдяки багатолітній та плідній творчій діяльності, починаючи з ролей без слів та численних епізодів, актор зумів стати справжнім майстром сцени.<br/><br/>Також на рахунку Давида Бабаєва понад 40 ролей у кіно.<br/><br/>Давид Вольфович обіймав посаду завідувача кафедри розмовного жанру Київської муніципальної академії естрадного та циркового мистецтв.</blockquote>
      <related>
        <a href="https://glavcom.ua/kyiv/news/pishov-z-zhittja-legendarnij-aktor-najvidomishij-vikonavets-roli-napoleona-na-ukrajinskij-teatralnij-stseni-642044.html"/>
        <a href="https://glavcom.ua/country/society/sergij-pritula-zhorstko-vidpoviv-komiku-za-natovp-fashistiv-u-kijevi-638954.html"/>
        <a href="https://glavcom.ua/news/teatr-franka-na-festivali-v-kitaji-otrimav-chotiri-golovni-nagorodi--638044.html"/>
      </related>
    </article>
  </body>
</html>