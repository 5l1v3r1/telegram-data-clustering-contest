<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/z-siekiera-w-reku-wyganial-z-domu-zone-i-dzieci/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T14:56:00+00:00"/>
    <meta property="og:title" content="Z siekierą w ręku wyganiał z domu żonę i dzieci"/>
    <meta property="og:description" content="Opolscy policjanci zatrzymali mężczyznę, który od dłuższego znęcał się nad członkami rodziny. Najbliższe trzy miesiące 41-latek spędzi w areszcie."/>
  </head>
  <body>
    <article>
      <h1>Z siekierą w ręku wyganiał z domu żonę i dzieci</h1>
      <address>
        <time datetime="2019-11-25T14:56:00+00:00">25 Nov 2019, 14:56</time>
      </address>
      <p>
        <b>Opolscy policjanci zatrzymali mężczyznę, który od dłuższego znęcał się nad członkami rodziny. Najbliższe trzy miesiące 41-latek spędzi w areszcie.</b>
      </p>
      <p>Policjanci z Opola Lubelskiego otrzymali zgłoszenie, że 41-letni mieszkaniec gminy Wilków wszczął awanturę w stosunku do żony i dzieci. Mundurowi ustalili, że mężczyzna będąc w stanie nietrzeźwości zaczął, szarpać i popychać swoją żonę oraz trzymając w ręku siekierę wyganiał ją z dziećmi z domu.</p>
      <p>Co więcej, 41-latek poniżał i wyzywał żonę oraz dzieci. Mężczyzna został zatrzymany przez policjantów i z interwencji trafił do policyjnego aresztu. Badanie alkomatem wykazało w jego organizmie blisko 3 promile alkoholu.</p>
      <p>Jak się okazało, nie była to jedyna interwencja wobec mieszkańca gminy Wilków. Mężczyzna od dłuższego czasu znęcał się psychicznie i fizycznie nad swoją rodziną, a kilka dni temu opuścił zakład karny po odbyciu kary pozbawienia wolności za znęcanie się.</p>
      <p>Zebrany w sprawie materiał dowodowy pozwolił na przedstawienie mu zarzutu znęcania się psychicznego i fizycznego nad żoną i dziećmi. Dziś Sąd Rejonowy w Opolu Lubelskim przychylił się do wniosku Policji i Prokuratury i zastosował wobec sprawcy środek zapobiegawczy w postaci tymczasowego aresztowania na okres 3 miesięcy.</p>
      <p>(fot. pixabay.com)</p>
    </article>
  </body>
</html>