<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140903/%D8%AB%D8%B1%D9%88%D8%AA%D9%85%D9%86%D8%AF%D8%AA%D8%B1%DB%8C%D9%86-%D8%B9%D8%B1%D8%A8%D8%8C-%D8%B3%D9%87%D8%A7%D9%85%D8%AF%D8%A7%D8%B1-%D8%A8%D8%B2%D8%B1%DA%AF-%D8%A8%D8%A7%D9%86%DA%A9-%D8%B3%D9%88%D8%A6%DB%8C%D8%B3%DB%8C-%D9%88-%D8%AF%D8%B1-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D8%B9%D8%B1%D8%B6%D9%87-%D8%A7%D9%88%D9%84%DB%8C%D9%87-%D8%AC%D9%87%D8%A7%D9%86"/>
    <meta property="og:site_name" content="boursepress.ir"/>
    <meta property="article:published_time" content="2019-11-25T14:44:00+00:00"/>
    <meta property="og:title" content="ثروتمندترین عرب، سهامدار بزرگ بانک سوئیسی و... در بزرگترین عرضه اولیه جهان"/>
    <meta property="og:description" content="ثروتمندترین عرب ، سهامدار بزرگ بانک سوئیسی و چندخانواده‌ متمول عربستانی آماده حضور در بزرگترین عرضه اولیه سهام جهان و خرید سهام آرامکو شدند ."/>
  </head>
  <body>
    <article>
      <h1>ثروتمندترین عرب، سهامدار بزرگ بانک سوئیسی و... در بزرگترین عرضه اولیه جهان</h1>
      <address>
        <time datetime="2019-11-25T14:44:00+00:00">25 Nov 2019, 14:44</time>
      </address>
      <p>
        <i>ثروتمندترین عرب ، سهامدار بزرگ بانک سوئیسی و چندخانواده‌ متمول عربستانی آماده حضور در بزرگترین عرضه اولیه سهام جهان و خرید سهام آرامکو شدند .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a> به نقل از بلومبرگ ، در پی برنامه عرضه اولیه سهام شرکت ملی نفت آرامکو در بورس ریاض و تلاش دولت برای ترغیب سرمایه گذاران داخلی ، ولیدبن طلال ثروتمندترین عرب با دارایی ۱۸.۷ میلیارد دلاری ، خانواده العلیان از سهامداران بزرگ کردیت سوئیس ، خانواده المجدوعی توزیع کننده خودروهای هیوندای موتور و دیگر خانواده‌های ثروتمند آماده خرید سهام بزرگترین شرکت نفتی جهان شده اند .</p>
      <p>براساس این گزارش طبق آخرین ارزیابی شرکت‌ آرامکو ، ارزش‌ این غول نفتی از دو هزار میلیارد دلار مدنظر ولیعهد عربستان کاهش یافته و بین 1.6 تا 1.7 هزار میلیارد دلار اعلام شده و قرار است  1.5 درصد معادل 3 میلیارد سهم با قیمت هر سهم 30 ریال سعودی معادل 8 دلار برای عرضه اولیه در بورس ریاض آماده شود .</p>
      <p>با این قیمت و ارزش 25.6 میلیارد دلاری ، رکورد عرضه های اولیه سهام که از سال 2014 تاکنون مربوط شرکت چینی علی بابا با 21.8 میلیارد دلار و 368 میلیون سهم در بورس نیوریوک بود شکسته خواهد شد .</p>
      <p>زمان ثبت سفارش خرید سهامداران حقیقی 17 و 18 نوامبر و سرمایه گذاران حقوقی 17 نوامبر تا 4 دسامبر تعیین شده و دولت پس از تا یک سال سهمی را روانه بازار نخواهد کرد و پس از شروع عرضه ، آرامکو طی  دو دوره 6 ماهه اجازه عرضه سهام بیشتر را نخواهد داشت. خریداران هم تا یک سال اجازه فروش را ندارند .</p>
      <p>انتهای پیام</p>
    </article>
  </body>
</html>