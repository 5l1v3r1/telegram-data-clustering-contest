<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://smartmania.cz/chcete-ziskat-1-milion-dolaru-staci-prolomit-zabezpeceni-od-google/"/>
    <meta property="og:site_name" content="SMARTmania.cz"/>
    <meta property="article:published_time" content="2019-11-25T14:00:45+00:00"/>
    <meta property="og:title" content="Chcete získat 1 milion dolarů? Stačí prolomit zabezpečení od Google"/>
    <meta property="og:description" content="Smartphony Google Pixel nejsou pouze sestava toho nejlepšího dostupného hardwaru, ale mají svému uživateli nabídnout i něco navíc. Od loňského roku"/>
  </head>
  <body>
    <article>
      <h1>Chcete získat 1 milion dolarů? Stačí prolomit zabezpečení od Google</h1>
      <address><time datetime="2019-11-25T14:00:45+00:00">25 Nov 2019, 14:00</time> by <a rel="author" href="https://smartmania.cz/author/jakub_karasek/" target="_blank">Jakub Karásek</a></address>
      <p>Smartphony Google Pixel nejsou pouze sestava toho nejlepšího dostupného hardwaru, ale mají svému uživateli nabídnout i něco navíc. Od loňského roku například Google k čipsetu přidává speciální bezpečností čip Titan M, který má na starost zabezpečení telefonu před neoprávněnými zásahy zvenčí. Google tomuto řešení stoprocentně důvěřuje, což dokazuje poslední prohlášení.</p>
      <figure>
        <img src="https://smartmania.cz/wp-content/uploads/2019/11/titan.jpg.pagespeed.ce.WdiJDgeSJY.jpg"/>
        <figcaption>Chcete získat 1 milion dolarů? Stačí prolomit zabezpečení čipu Titan M</figcaption>
      </figure>
      <p>Pokud se najde někdo, kdo dokáže čip Titan M prolomit, dostane zajímavou finanční odměnu, která může narůst až na částku 1,5 milionu dolarů (asi 35 milionů korun). Pro získání maximální částky je zapotřebí vzdáleně spustit škodlivý kód a předvést Googlu zranitelnost na specifické vývojářské verzi Androidu.</p>
      <figure>
        <img src="https://smartmania.cz/wp-content/uploads/2018/12/sharon-mccutcheon-665638-unsplash.jpg"/>
      </figure>
      <blockquote><b>Nepřehlédněte</b> – <a href="https://smartmania.cz/google-pixel-4-recenze/">Google Pixel 4: odpustíte mu kompromisy? [recenze]</a></blockquote>
      <h3>K čemu Titan M slouží?</h3>
      <p>Bezpečnostní čip Titan M se poprvé objevil v <a href="https://smartmania.cz/google-pixel-3-recenze/">Pixelu 3 a 3 XL</a>, jeho úkolem je chránit citlivá uživatelská data. Umí například ochránit přihlašovací údaje, ukládat soukromé klíče a zabezpečovat transakce, šifrovat úložiště či ověřovat data aplikací a integritu celého operačního systému. Kvůli tomto prvku nelze například na telefonech Pixel odemknout bootloader.</p>
    </article>
  </body>
</html>