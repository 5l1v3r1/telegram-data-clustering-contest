<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/pianoboy-noviy-albom-histori-sluhati-albom-novini-ukrajini-50055545.html"/>
    <meta property="og:site_name" content="НВ"/>
    <meta property="article:published_time" content="2019-11-25T14:26:00+00:00"/>
    <meta property="og:title" content="Історія зрілого чоловіка. Pianoбой представив новий альбом ХІСТОРІ"/>
    <meta property="og:description" content="Український гурт Pianoбой, лідером якого є Дмитро Шуров, представив четвертий студійний альбом."/>
  </head>
  <body>
    <article>
      <h1>Історія зрілого чоловіка. Pianoбой представив новий альбом ХІСТОРІ</h1>
      <h2>Український гурт Pianoбой, лідером якого є Дмитро Шуров, представив четвертий студійний альбом.</h2>
      <address>
        <time datetime="2019-11-25T14:26:00+00:00">25 Nov 2019, 14:26</time>
      </address>
      <p>Четвертий альбом <a href="https://nv.ua/ukr/tags/piano%D0%B1%D0%BE%D0%B9.html">Pianoбой</a> — ХІСТОРІ розповідає історію злетів та падінь, пошуку свого місця у світі, історію кохання, яке не буває без болю. Водночас — це епічний та інтимний міст між класичною ерою рок-н-рола та музикой майбутнього.</p>
      <p>В ньому поєднується живий рояль, цимбали, електрогітари, масштабні оркестри, індійські струнні, звуки утрішньої роси й навіть хор фенів. Pianoбой міксує живі інструменти та сучасний продакшн, спираючись на тексти про головні почуття людини, що міцно пов’язані із духом часу.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/028/201/big_portrait/78bf2ffa0fecadbd90938a3cbc0b6ac3.png&amp;stamp=20191125160853&amp;q=85&amp;output=jpg&amp;bg=white"/>
        <figcaption>Обкладинка альбому ХІСТОРІ / Фото: @Pianoбой</figcaption>
      </figure>
      <p>«Це альбом зрілого чоловіка, який зберіг безпосередність та сміливість хлопчика, — розповідає про альбом лідер гурту Дмитро Шуров, — За два роки його створення я пережив декілька злетів і падінь, що зробили мене в чомусь сильнішим, та наштовхнули на відкриття нових внутрішніх ресурсів та ідей. Мізерно малі у масштабах всесвіта, ми, тем не менше, носимо в собі потужні емоції та божевільну жагу до життя».</p>
      <p>«Цим зарядом я хотів поділитись зі слухачем, працюючи над піснями у Києві й надихаючись життям тут, — додав музикант, — Я пишаюсь цією роботою та вважаю, що команді Pianoбой, за допомоги більш ста людей, що долучились до платівки, вдалось створити особливий, унікальний альбом, що займе своє місце в історії музики. Та серцях людей».</p>
      <p>Навесні 2020 року Pianoбой відправляється у великий український тур. У фанів гурту є три місяці аби вивчити 10 композицій з альбому, хоча частину з них вони вже добре знають.</p>
      <p>Так до альбому увійшли чарівна пісня про любов <i>Полуничне небо</i>, <i>Перша леді</i> — дует Pianoбой із Alina Pash та <i>Ніхто не сам</i> — саундтрек до фільму <i>Поліна і таємниця кіностудії</i>, записаний разом із гуртом Open Kids. Решта пісень представлені на офіційному каналі YouTube у вигляді liryc-відео — руки Дмитра Шурова грають на фортепіано.</p>
      <p>Київських фанів гурту чекає особливий сюрприз — 8 березня Pianoбой представить альбом ХІСТОРІ у супроводі симфонічного оркестру у Палаці спорту.</p>
      <p>Читайте також:</p>
      <ul>
        <li>
          <a href="https://style.nv.ua/ukr/kultura/alina-pash-ta-pianoboy-klip-video-divitisya-50041964.html">Перша леді. Pianoбой і Alina Pash випустили спільний кліп, присвятивши його жінкам</a>
        </li>
        <li>
          <a href="https://style.nv.ua/ukr/kultura/pianoboy-zapisav-noviy-albom-razom-z-fanami-50047489.html">Сьогодні Це Ми. Pianoбой записав новий альбом разом з фанами</a>
        </li>
      </ul>
    </article>
  </body>
</html>