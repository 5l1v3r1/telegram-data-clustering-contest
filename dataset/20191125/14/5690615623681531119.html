<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837686-v-ukrayini-ponad-5-5-tisyach-simey-perebuvayut-u-skladnikh-zhittyevikh-obstavinakh"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T14:27:00+00:00"/>
    <meta property="og:title" content="В Україні понад 5,5 тисяч сімей перебувають у складних життєвих обставинах"/>
    <meta property="og:description" content="КИЇВ. 25 листопада. УНН. В Україні в центрах соціальних служб для сім’ї, дітей та молоді обліковується понад 5,5 тисяч сімей, які перебувають у …"/>
  </head>
  <body>
    <article>
      <h1>В Україні понад 5,5 тисяч сімей перебувають у складних життєвих обставинах</h1>
      <address><time datetime="2019-11-25T14:27:00+00:00">25 Nov 2019, 14:27</time> by <a rel="author">Антоніна Карташева</a></address>
      <p><b>КИЇВ. 25 листопада. УНН.</b> В Україні в центрах соціальних служб для сім’ї, дітей та молоді обліковується понад 5,5 тисяч сімей, які перебувають у складних життєвих обставинах. Про це повідомив на брифінгу щодо протидії та запобіганню домашньому насильству заступник міністра соціальної політики з питань європейської інтеграції Сергій Ніжинський, передає кореспондент <b>УНН</b>.</p>
      <p>"Зараз, зокрема, в центрах соціальних служб для сім’ї, дітей та молоді, обліковано більше 5,5 тисяч сімей, які перебувають у складних життєвих обставинах. Зокрема, були звернення з приводу жорстокого поводження, домашнього насильства і більше 1800 дітей, яких зараз продовжують виховувати в даних закладах", - зазначив Ніжинський.</p>
      <p>За його словами, 815 дітей отримали інші види допомоги, без поміщення до закладу стаціонарного перебування.</p>
      <p>Нагадаємо, у Києві суд засудив до ув’язнення чоловіка, який систематично <a href="https://www.unn.com.ua/uk/news/1835744-u-kiyevi-vineseno-pershiy-sudoviy-virok-za-domashnye-nasillya">вчиняв насильство у сім’ї.</a> Це перший подібний вирок у столиці.</p>
    </article>
  </body>
</html>