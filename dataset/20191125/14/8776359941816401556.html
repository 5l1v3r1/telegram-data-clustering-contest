<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140201-chleni_vrp_nagadali_genprokuroru_pro_nebezpechni_praktiki_ru.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-25T14:34:00+00:00"/>
    <meta property="og:title" content="Члени ВРП нагадали Генпрокурору про «небезпечні практики ручного керування»"/>
    <meta property="og:description" content="Генеральний прокурор Руслана Рябошапка зажадав спілкуватись із представниками правосуддя в межах Кримінально процесуального кодексу, а вершки судової влади відповіли, що жодна судова реформа не повинна перетворюватися на політичну кампанію."/>
  </head>
  <body>
    <article>
      <h1>Члени ВРП нагадали Генпрокурору про «небезпечні практики ручного керування»</h1>
      <address>
        <time datetime="2019-11-25T14:34:00+00:00">25 Nov 2019, 14:34</time>
      </address>
      <p>
        <i>
          <b>Генеральний прокурор Руслана Рябошапка зажадав спілкуватись із представниками правосуддя в межах Кримінально процесуального кодексу, а вершки судової влади відповіли, що жодна судова реформа не повинна перетворюватися на політичну кампанію.</b>
        </i>
      </p>
      <p>Головний прокурор країни заявив під час інтерв’ю  кореспондентові проекту <a href="https://www.radiosvoboda.org/">«Радіо Свобода»</a>, що<b> </b>судова система залишилася «закритою кастою, де кілька прізвищ фактично управляють цією судовою системою». А те, що було в окружному адміністративному суді Києва, – це одна сота того, що відбувається. Керівники Верховного Суду, касаційних судів, інші впливові судді далі мають «серйозний вплив». І «вся країна знає їхні імена».</p>
      <p>Спроби президента перезавантажити судову систему, на думку Р.Рябошапки, наштовхнулись на саботаж Верховного суду та ВРП, тому він вважає, що спілкуватись із саботажниками варто в межах Кримінально процесуального кодексу.</p>
      <p>Такі слова члени ВРП вважають посяганням на власну незалежність.  Тому вони опублікували звернення до Р. Рябошапки.</p>
      <p><i>«Дотримання цих засадничих принципів у ході судової реформи має визначальне значення і є єдиним критерієм успіху такої реформи і її відповідності міжнародним стандартам. Заяви керівника правоохоронного органу стосовно потенційних можливостей Генеральної прокуратури України здійснювати тиск на окремих суддів та членів Вищої ради правосуддя шляхом відкриття проти них кримінальних проваджень нагадують про небезпечні практики ручного керування системою прокуратури»</i>, — йдеться у зверненні.</p>
      <p>ВРП наголосила, що захищеність суддів на рівні Конституції України є найважливішою гарантією незалежності судової влади, неупередженого, об’єктивного, безстороннього та незалежного виконання суддями своїх обов’язків щодо захисту прав і свобод людини.</p>
      <related>
        <h4>Матеріали за темою</h4>
        <a href="https://zib.com.ua/ua/140146-pozivach_skazav_scho_koli_vin_pogrozhue_lyudi_ce_rozumiyut_z.html"/>
        <a href="https://zib.com.ua/ua/issue/685/"/>
        <a href="https://zib.com.ua/ua/140132-pid_chas_rozglyadu_spravi_advokat_predyaviv_suddi_pidrobku_y.html"/>
        <a href="https://zib.com.ua/ua/140122-suddyu_obrazilo_te_scho_nachalnik_sizo_ne_vidav_obvinuvachen.html"/>
        <a href="https://zib.com.ua/ua/140049-prokuror_zayaviv_vidvid_kolegii_suddiv_ale_ti_virishili_vidv.html"/>
        <a href="https://zib.com.ua/ua/issue/684/"/>
        <a href="https://zib.com.ua/ua/140043-advokat_poyasnila_suddi_scho_vona_hvora_iy_potribni_groshi_a.html"/>
        <a href="https://zib.com.ua/ua/140035-suddi_ne_mozhut_rozglyanuti_spravu_adzhe_prokurori_vidkrivay.html"/>
        <a href="https://zib.com.ua/ua/139957-zhurnalisti_rozpovili_yak_pidkupili_suddyu_u_spravi_viroku_v.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/139951-golova_sudu_skarzhitsya_scho_dorogu_yakoyu_vin_dobiravsya_na.html"/>
        <a href="https://zib.com.ua/ua/139887-suddya_distala_doganu_za_te_scho_ne_skoristalasya_mashinoyu_.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139920-obvinuvacheniy_yakiy_kolis_pracyuvav_pravoohoroncem_zhburnuv.html"/>
        <a href="https://zib.com.ua/ua/139835-suddya_poskarzhivsya_na_golovu_sudu_bo_toy_poskarzhivsya_na_.html"/>
        <a href="https://zib.com.ua/ua/139834-suddyu_zvinuvatili_v_tomu_scho_vin_zaproponuvav_aktivistovi_.html"/>
        <a href="https://zib.com.ua/ua/139816-prokuror_pomstivsya_suddi_bo_toy_ne_vidpraviv_za_rati_ymovir.html"/>
        <a href="https://zib.com.ua/ua/139727-do_suddi_zvernuvsya_cholovik_yakiy_zazhadav_zustritisya_na_t.html"/>
        <a href="https://zib.com.ua/ua/issue/681/"/>
        <a href="https://zib.com.ua/ua/139712-suddya_zayavlyae_scho_zhurnalisti_zbrehali_napisavshi_scho_v.html"/>
        <a href="https://zib.com.ua/ua/139697-zlovmisnik_yakiy_pidpaliv_budinok_suddi_poshkoduvav_scho_ne_.html"/>
        <a href="https://zib.com.ua/ua/139658-hersonski_suddi_otrimuyut_pogrozi_fizichnoyu_rozpravoyu.html"/>
        <a href="https://zib.com.ua/ua/issue/680/"/>
        <a href="https://zib.com.ua/ua/139638-do_suddi_uvirvavsya_desyatok_osib_schob_pobachiti_ii_posvidc.html"/>
        <a href="https://zib.com.ua/ua/139584-gpu_ta_mvs_zaklikali_rozkriti_zlochini_stosovno_suddiv_u_nay.html"/>
        <a href="https://zib.com.ua/ua/issue/679/"/>
        <a href="https://zib.com.ua/ua/139613-suddya_viyavila_v_kabineti_kompleks_zasobiv_dlya_stezhennya.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>