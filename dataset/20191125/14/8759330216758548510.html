<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905167/bolat-bevestigt-onderhandelingen-met-antwerp-ik-laat-alle-opties-open-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T14:16:00+00:00"/>
    <meta property="og:title" content="Bolat bevestigt onderhandelingen met Antwerp: &quot;Ik laat alle opties open&quot;"/>
    <meta property="og:description" content="Het is nog steeds onduidelijk waar de toekomst van Sinan Bolat ligt. De Turkse doelman heeft een aflopend contract bij The Great Old en kan volgende zomer dus gratis vertrekken. Dat wil Antwerp niet zien gebeuren."/>
  </head>
  <body>
    <article>
      <h1>Bolat bevestigt onderhandelingen met Antwerp: "Ik laat alle opties open"</h1>
      <address>
        <time datetime="2019-11-25T14:16:00+00:00">25 Nov 2019, 14:16</time>
      </address>
      <p>
        <b>Het is nog steeds onduidelijk waar de toekomst van Sinan Bolat ligt. De Turkse doelman heeft een aflopend contract bij The Great Old en kan volgende zomer dus gratis vertrekken. Dat wil Antwerp niet zien gebeuren.</b>
      </p>
      <p>Eerder raakte al bekend dat Antwerp er alles aan wil doen om Bolat te houden. Het bespreekt dan ook een contractverlenging met de doelman. Dat bevestigt Bolat. "We zijn momenteel in onderhandeling, maar er is nog niets concreets", klinkt het bij<i> Het Laatste Nieuws.</i></p>
      <p>Bolat ziet een verlenging zitten, maar sluit een transfer niet uit. "Ik voel me goed op de Bosuil, maar laat tegelijk alle opties open. We zien de komende weken en maanden wel wat het wordt", aldus de doelman.</p>
      <p>De doelman heeft er met Antwerp een seizoen met veel ups en downs opzitten. De Great Old heeft het bijzonder moeilijk om de nul te houden. Zo kon Bolat nog geen enkele keer dit seizoen de nul houden in de competitie. In totaal slikte Bolat al 31 doelpunten in negentien wedstrijden dit seizoen</p>
    </article>
  </body>
</html>