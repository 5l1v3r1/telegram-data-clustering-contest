<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/chelsi-nabelqza-mlad-napadatel-1409544.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-25T14:30:00+00:00"/>
    <meta property="og:title" content="Челси набеляза млад нападател"/>
    <meta property="og:description" content="Челси влиза в битка с лондонските си опоненти Кристъл Палас за подписа на нападател Става въпрос за младия стрелец на ЦСКА Москва и руския национален отбор Фьодор Чалов"/>
  </head>
  <body>
    <article>
      <h1>Челси набеляза млад нападател</h1>
      <address><time datetime="2019-11-25T14:30:00+00:00">25 Nov 2019, 14:30</time> by <a rel="author">Sportlive.bg</a></address>
      <p>Челси влиза в битка с лондонските си опоненти Кристъл Палас за подписа на нападател. Става въпрос за младия стрелец на <a href="https://www.sportlive.bg/tags/17070">ЦСКА Москва</a> и руския национален отбор Фьодор Чалов. Двата клуба ще искат да засилят опциите си в атака, като собственикът на <a href="https://www.sportlive.bg/tags/3850">Челси</a> Роман Абрамович е голям почитател на Чалов и би искал сънародникът му да се озове на „Стамфорд Бридж“. За да се случи това обаче, трансферната забрана на лондончани трябва да бъде премахната преди януарския трансферен прозорец.</p>
      <p>Според Скай Спортс цената, която Челси или <a href="https://www.sportlive.bg/tags/19321">Кристъл Палас</a> ще трябва да плати за подписа на Чалов е около 25 милиона паунда. Лондончани също така се интересуват от левия бек на Лестър Бен Чилуел. Ако руснакът пристигне на „Стамфорд бридж“, той вероятно ще бъде резерва на започналия по страхотен начин сезона Тами Ейбрахам и ще трябва да се бори за мястото си в състава с него и с Миши Батшуай, като Оливие Жиру изглежда като почти сигурно напускащ тима. Кристъл Палас пък имат проблеми в атака, като не могат да намерят сериозен голаджия в предни позиции. Джордън Аю в момента води атаката на тима, като ганаецът има 4 попадения от началото на сезона. Кристиан Бентеке пък не успява да намери формата от първия си сезон с екипа на Палас, като има едва 4 гола в последните 56 мача за тима.</p>
      <p>Фьодор Чалов е в първия състав на ЦСКА Москва от 2016-та година, като има 27 гола в 65 мача за „армейците“ в руското първенство. Наскоро нападателят дебютира за националния отбор на Русия, но все още не се е разписвал за „Сборная“. <i><a href="https://www.sportlive.bg/worldfootball/england/Abramovich-nqma-namerenie-da-prodava-Chelsi-1409500.html">А ето какво смята да прави с клуба собственикът Роман Абрамович.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Ngolo-Kante-obqsni-zashto-ne-premina-v-PSZh-tova-lqto-1409408.html"/>
        <a href="https://www.sportlive.bg/worldfootball/england/Guardila-zapisa-istoricheski-antirekord-v-macha-sreshtu-Chelsi-1409207.html"/>
        <a href="https://www.sportlive.bg/worldfootball/england/Manchestyr-Siti-obyrna-Chelsi-i-prodylzhava-da-presledva-Livyrpul-1409091.html"/>
        <a href="https://www.sportlive.bg/bgfootball/ludogorec/Koga-za-posledno-Igor-Akinfeev-dopusna-pet-gola-vyv-vratata-si-1377485.html"/>
        <a href="https://www.sportlive.bg/worldfootball/england/Slaba-igra-no-shampionski-harakter-Livyrpul-prodylzhava-pohoda-si-kym-19-ata-1409075.html"/>
      </related>
    </article>
  </body>
</html>