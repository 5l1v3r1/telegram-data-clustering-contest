<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/galatasaray/fatih-terim-club-brugge-maci-oncesi-basin-toplantisi-duzenledi"/>
    <meta property="og:site_name" content="FotoMaç"/>
    <meta property="article:published_time" content="2019-11-25T14:02:19+00:00"/>
    <meta property="og:title" content="Fatih Terim Club Brugge maçı öncesi basın toplantısı düzenledi"/>
    <meta property="og:description" content="Devler Ligi'ndeki temsilcimiz Galatasaray'da yarın karşılaşacağı zorlu Club Brugge maçı öncesi Fatih Terim ve Ömer Bayram ortak basın toplantısı düzenledi. Karşılaşma öncesi sakat isimlerin çokluğuna dikkat çeken Terim, birçok konuya değindi. İşte tecrübeli çalıştırıcının basın toplantısından öne çıkanlar..."/>
  </head>
  <body>
    <article>
      <h1>Fatih Terim Club Brugge maçı öncesi basın toplantısı düzenledi</h1>
      <address>
        <time datetime="2019-11-25T14:02:19+00:00">25 Nov 2019, 14:02</time>
      </address>
      <p>
        <b>Devler Ligi'ndeki temsilcimiz Galatasaray'da yarın karşılaşacağı zorlu Club Brugge maçı öncesi Fatih Terim ve Ömer Bayram ortak basın toplantısı düzenledi. Karşılaşma öncesi sakat isimlerin çokluğuna dikkat çeken Terim, birçok konuya değindi. İşte tecrübeli çalıştırıcının basın toplantısından öne çıkanlar...</b>
      </p>
      <figure>
        <img src="https://iaftm.tmgrup.com.tr/e9d2fd/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690143922.jpg&amp;mw=1000&amp;l=1"/>
        <figcaption>Galatasaray'un tecrübeli çalıştırıcısı Fatih Terim, zorlu Club Brugge maçı öncesi basın mensuplarının sorularının yanıtladı. Birçok konuya değinen Terim, yarınki maçta Babel'in de forma giyemeyeceğini söyledi. İşte o açıklamalar...</figcaption>
      </figure>
      <figure>
        <img src="https://iaftm.tmgrup.com.tr/27f6f6/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690143656.jpg&amp;mw=1000&amp;l=1"/>
        <figcaption>"Futbol hayatınızda bile çok az karşılaşacağınız bir durumla karşı karşıyayız. 16+2 soyunuyoruz. Listeye yazamadığımız oyuncularımız var. Jimmy, Ahmet, Emre Taşdemir, Linnes ve Taylan gibi. Cezalılarımız var, biri Nzonzi, diğeri de İspanya'daki maçta atılan Yunus."</figcaption>
      </figure>
      <figure>
        <img src="https://iaftm.tmgrup.com.tr/0f6007/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690144628.jpg&amp;mw=1000&amp;l=1"/>
        <figcaption>"Sakat oyuncularımız var. Falcao zaten biliyorsunuz, Andone, Şener, Luyindama ve Babel. Biraz sürpriz oldu ama Babel de var. Böyle baktığınızda B listesine ağırlık vereceğiz. Erencan, Kaan ve Emin'i almıştım, bugün belki bir tane daha alacağız."</figcaption>
      </figure>
      <figure>
        <img src="https://iaftm.tmgrup.com.tr/640fc3/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690137409.jpg&amp;mw=1000&amp;l=1"/>
        <figcaption>"Futbol hayatınızda bile çok az karşılaşacağınız bir durumla karşı karşıyayız. 16+2 soyunuyoruz. Listeye yazamadığımız oyuncularımız var. Jimmy, Ahmet, Emre Taşdemir, Linnes ve Taylan gibi. Cezalılarımız var, biri Nzonzi, diğeri de İspanya'daki maçta atılan Yunus."</figcaption>
      </figure>
      <figure>
        <img src="https://iaftm.tmgrup.com.tr/0a3e5e/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690139749.jpg&amp;mw=1000&amp;l=1"/>
        <figcaption>"Babel'le ilgili bir şeyler söylemek istiyorum. Taraftarımız bilmeli ki onlar olmazsa bizim olma ihtimalimiz yok. Biz buraya, bu başarılara, Avrupa'daki başarılarımıza onlarla ulaştık. Taraftarımız olmazsa tadı da olmaz, tuzu da olmaz."</figcaption>
      </figure>
      <figure>
        <img src="https://iaftm.tmgrup.com.tr/62c7fd/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690143879.jpg&amp;mw=1000&amp;l=1"/>
        <figcaption>"Buraya gelen takımların cehennem deme sebepleri de taraftarın Ali Sami Yen'de yaptığı icraatlardır."</figcaption>
      </figure>
      <figure>
        <img src="https://iaftm.tmgrup.com.tr/3d166f/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690138040.jpg&amp;mw=1000&amp;l=1"/>
        <figcaption>"Maçta Babel'in yuhalanması bir şeyler söylememi gerektirdi. Bazı seyircilerin yaptığı yanlışı taraftarımız onarabilir."</figcaption>
      </figure>
      <figure>
        <img src="https://iaftm.tmgrup.com.tr/c4c79d/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690140247.jpg&amp;mw=1000&amp;l=1"/>
        <figcaption>"Bir defa Belhanda'nın yaptığı reaksiyon adresi de yanlış, tasvip etmem mümkün değil. Ancak çenesi kırıkken 2-3 ay oynayamayacakken 15 günde oynadı. Fedakarlıklar da yaptı. Ben burada şampiyonum birkaç ay öncesinden de diyebilirdi."</figcaption>
      </figure>
      <figure>
        <img src="https://iaftm.tmgrup.com.tr/dbadfe/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690142170.jpg&amp;mw=1000&amp;l=1"/>
        <figcaption>"Babel'e gelirsek, işin mutfağında olanı biz biliyoruz sadece. Milli takımından dizi şiş döndü. Sağlık heyeti dizini tedavi etmeye çalışırken biz de işin ruhunu tedavi etmeye çalıştık. Teke tek konuştum ve maça çıktı. Bu kadar uzun süre oynayacağını tahmin etmemiştim."</figcaption>
      </figure>
      <figure>
        <img src="https://iaftm.tmgrup.com.tr/02d8e8/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690148130.jpg&amp;mw=1000&amp;l=1"/>
        <figcaption>"Babel fedakarlık yaptı, bizim de fedakarlığa ihtiyacımız var. Bunu yapacak kimdir? Taraftarımız. Ben bu fedakarlığı onlardan bekliyorum. Olmaz denen zamanda bize sahip çıkanlar onlar, onlar olmazsa kulüp olmaz oyuncuların da onların fedakarlıklarına ihtiyaçları var"</figcaption>
      </figure>
      <figure>
        <img src="https://iaftm.tmgrup.com.tr/4b3512/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690143624.jpg&amp;mw=1000&amp;l=1"/>
        <figcaption>"Herkesin ne yaptığının hesabını zaten tutuyoruz taraftarımız merak etmesin. Babel antrenmana bile çıkamayacaktı. Tüm bu yaraları sarmamızda bana, bize en büyük desteği taraftarımız sağlayacaktır. Bu da tribünde onların sergileyeceği anlayış ve şefkattir."</figcaption>
      </figure>
      <figure>
        <img src="https://iaftm.tmgrup.com.tr/55cd31/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690147125.jpg&amp;mw=1000&amp;l=1"/>
        <figcaption>"Şu an 13 kişiyiz. Biz 13 kişiye Babel'i de katmıştık. Bakacağız, yarına bir şey olur mu, sanmıyorum ama deneyeceğiz. Biz 11 kişi çıkacağız ama nasıl bir 11'le çıkacağız."</figcaption>
      </figure>
      <figure>
        <img src="https://iaftm.tmgrup.com.tr/aac3e4/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690138852.jpg&amp;mw=1000&amp;l=1"/>
        <figcaption>"Denizli'nin haftası ancak toplandık, iyi hatırlayın. FFP gereği 14 yabancımız olması hasebiyle zaten o hafta toplandık. Buradaki en az 7-8 oyuncu bizle sezon başı geçirmedi. Avusturya'ya neredeyse genç takımla gittik."</figcaption>
      </figure>
      <figure>
        <img src="https://iaftm.tmgrup.com.tr/cf56c5/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690146432.jpg&amp;mw=1000&amp;l=1"/>
        <figcaption>"Sıkıntıyı yansıtmamaya çalıştık, yolda giderken hallederiz dedik. Bu bizim pes edeceğimiz anlamına gelmez. Ligde de Şampiyonlar Ligi'nde de umduğumuzu bulamadığımız gibi yarınki gol çok değerli olur. Galatasaray'ın şampiyonluk kazandığı UEFA yolu açılabilir."</figcaption>
      </figure>
      <figure>
        <img src="https://iaftm.tmgrup.com.tr/b4e6c2/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690143700.jpg&amp;mw=1000&amp;l=1"/>
        <figcaption>"Benim de isimlerin çok iyi olduğundan hiç şüphem yok. İsimlerle aynı fikirdeyim ama umut ederim ki cisimler de aynıdır demiştim. Biz toplum olarak bir yerde hep beraber yanlış yapıyoruz. Bir kısım isteyerek yapmıyor, bir kısım yapıyor."</figcaption>
      </figure>
      <figure>
        <img src="https://iaftm.tmgrup.com.tr/cf3613/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690144130.jpg&amp;mw=1000&amp;l=1"/>
        <figcaption>"Beklentileri çok yükseğe çekerseniz en küçük düşüşler dahi sizin için büyük bir hayal kırıklığı olabilir."</figcaption>
      </figure>
      <figure>
        <img src="https://iaftm.tmgrup.com.tr/fa2e1f/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690144366.jpg&amp;mw=1000&amp;l=1"/>
        <figcaption>"Oraya onu alırız, buraya bunu çekeriz demek çok doğru değil. Burası gerçeklerin yeri. İddialı olmak gerekir ama biz şöyle bir şey yapıyoruz: İsim nedir? A. İnternetten okuyoruz, bu zamanında uçuyordu, kaçıyordu, bilmem kim istemişti. Yoo. Arena burası."</figcaption>
      </figure>
      <figure>
        <img src="https://iaftm.tmgrup.com.tr/19d98f/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690142291.jpg&amp;mw=1000&amp;l=1"/>
        <figcaption>"Biz kendimizi öyle bir noktaya getiriyoruz ki buraya ulaşamadığımız dönemlerde normal yaşayacağımız hayal kırıklığımızın çok daha fazlası, ani bir düşüş oluyor."</figcaption>
      </figure>
      <figure>
        <img src="https://iaftm.tmgrup.com.tr/0ff401/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690144217.jpg&amp;mw=1000&amp;l=1"/>
        <figcaption>"Galatasaray taraftarı hiç merak etmesin ki ne olursa olsun onlarla her şeyi paylaşacağım, paylaşıyorum. Son maçı izliyorum tekrar, hiç de kolay değil tekrar izlemek, berabere bitse üzülürmüşüz, mağlup olduk. Soğukkanlılığımızı koruyarak beraber çıkacağız buradan."</figcaption>
      </figure>
      <figure>
        <img src="https://iaftm.tmgrup.com.tr/00bd0f/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690143637.jpg&amp;mw=1000&amp;l=1"/>
        <figcaption>"Taraftarımız hiç merak etmesin, ben Allah'ın izniyle buradayım. Çıkmak için ne gerekiyorsa yaparız, başkanımız ve yönetimimizle, taraftarımızla hep beraber çıkarız."</figcaption>
      </figure>
      <figure>
        <img src="https://iaftm.tmgrup.com.tr/62d14f/0/0/0/0/0/0?u=https://iftm.tmgrup.com.tr/album/2019/11/25/club-brugge-maci-oncesi-fatih-terimden-basin-toplantisi-duzenledi-1574690141242.jpg&amp;mw=1000&amp;l=1"/>
        <figcaption>"Taraftarlarımızın benim suratımdan, mimiklerimden, jestlerimden etkilendiklerini biliyorum ama hiç merak etmesinler, ben bir defa Galatasaraylıyım. Bu üzüntü değil, sevinç sebebi. Sizler de merak etmeyin, ben buradayım." şeklinde konuştu.<br/><a href="https://www.fotomac.com.tr/webtv/videoizle/fatih-terim-acikladi-babel-club-brugge-macinda-oynayacak-mi"><b>TERİM'İN AÇIKLAMALARINI İZLEMEK İÇİN TIKLAYIN</b></a></figcaption>
      </figure>
    </article>
  </body>
</html>