<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/25/novyna/polityka/spravu-pidozryuvanoho-nabu-mykolayivskoho-deputata-skeruyut-sudu"/>
    <meta property="og:site_name" content="Слово і Діло"/>
    <meta property="article:published_time" content="2019-11-25T14:20:02+00:00"/>
    <meta property="og:title" content="Справу підозрюваного НАБУ миколаївського депутата передадуть до суду"/>
    <meta property="og:description" content="Антикорупційний суд задовольнив клопотання детектива і прокурора про встановлення строку для ознайомлення з матеріалами справи депутату."/>
  </head>
  <body>
    <article>
      <h1>Справу підозрюваного НАБУ миколаївського депутата передадуть до суду</h1>
      <address>
        <time datetime="2019-11-25T14:20:02+00:00">25 Nov 2019, 14:20</time>
      </address>
      <p>
        <b>Суд обмежив до 18 грудня строки для ознайомлення з розслідуванням НАБУ і САП депутату Миколаївської обласної ради Сергію Чмирю та його адвокатам.</b>
      </p>
      <p>Таке рішення 19 листопада ухвалив Вищий антикорупційний суд, повідомляє «Слово і Діло».</p>
      <p>Як встановило слідство, 16 лютого 2017 року <a href="https://www.youtube.com/watch?v=ldHDf-Gc-fc">депутат запропонував працівникам патрульної поліції неправомірну вигоду</a>, щоб ті не складали протокол про вчинення адміністративного правопорушення, а саме: керування транспортним засобом у стані алкогольного сп'яніння. 25 липня Чмирю керівник Спеціалізованої антикорупційної прокуратури Назар Холодницький повідомив про підозру у пропозиції неправомірної вигоди. Дії посадовця кваліфіковано за ч. 1 ст. 369 Кримінального кодексу України.</p>
      <p>18 вересня НАБУ і САП завершили слідство у справі. За словами детектива, матеріали слідства складаються з 2 томів – 357 сторінок, тому сторона захисту давно могла з ними ознайомитися. Вивчивши клопотання, суддя його задовольнив.</p>
      <p>Нагадаємо, <a href="https://www.slovoidilo.ua/2019/11/21/novyna/polityka/sap-oholosyla-pro-pidozru-zlovzhyvanni-vladoyu-sadovomu">САП повідомила про підозру меру Львова Андрію Садовому</a>. Раніше <a href="https://www.slovoidilo.ua/2019/11/20/novyna/polityka/hpu-pidpysaly-pidozru-zlochevskomu-spravi-burisma">у ГПУ підписали підозру колишньому міністру екології Миколі Злочевському</a>. Пізніше генеральний прокурор <a href="https://www.slovoidilo.ua/2019/11/20/novyna/polityka/ryaboshapka-prokomentuvav-vruchennya-pidozry-zlochevskomu">Руслан Рябошапка прокоментував вручення підозри Злочевському</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/19/novyna/polityka/eksnardepu-povidomyly-pro-pidozru-nedeklaruvanni-statkiv"/>
        <a href="https://www.slovoidilo.ua/2019/11/19/novyna/pravo/sud-zaareshtuvav-majno-pidozryuvanoho-nabu-suddi"/>
        <a href="https://www.slovoidilo.ua/2019/11/18/novyna/polityka/lyashku-oholosyly-pidozru-cherez-bijku-herusom"/>
      </related>
    </article>
  </body>
</html>