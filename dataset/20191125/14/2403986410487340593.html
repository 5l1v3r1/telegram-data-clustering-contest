<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/chim_nebezpechni_skrabi_dlya_shkiri_ta_komu_yih_ne_mozhna_vikoristovuvati_n1238940"/>
    <meta property="og:site_name" content="24 Канал"/>
    <meta property="article:published_time" content="2019-11-25T14:50:00+00:00"/>
    <meta property="og:title" content="Чим небезпечні скраби для шкіри"/>
    <meta property="og:description" content="У багатьох блогах і статтях про догляд за шкірою рекомендують використовувати скраби. Для відлущування шкіри, для боротьби з чорними крапками або для позбавлення від жирного блиску. Але чи справді вони такі ефективні та безпечні?"/>
  </head>
  <body>
    <article>
      <h1>Чим небезпечні скраби для шкіри</h1>
      <address><time datetime="2019-11-25T14:50:00+00:00">25 Nov 2019, 14:50</time> by <a rel="author" href="https://24tv.ua/oleksandr_bevza_tag5753/" target="_blank">Олександр Бевза</a></address>
      <p>
        <b>У багатьох блогах і статтях про догляд за шкірою рекомендують використовувати скраби. Для відлущування шкіри, для боротьби з чорними крапками або для позбавлення від жирного блиску. Але чи справді вони такі ефективні та безпечні?</b>
      </p>
      <p>Скраби відповідають за відлущування або видалення відмерлих клітин з поверхні шкіри. Ефект досягається шляхом натуральних або синтетичних абразивів у складі: дрібних частинок, які в процесі нанесення засобу збільшують ефект від тертя, як наждачний папір.</p>
      <blockquote>Читайте також: <a href="https://24tv.ua/health/mitsellyarnaya_voda_zmivati_chi_ni_korist_i_shkoda_mitselyarki_n1237119">Міцелярна вода: змивати чи ні</a></blockquote>
      <h3>Чим шкідливі скраби? </h3>
      <p>На найбільшому форумі про догляд за шкірою – <a href="https://www.reddit.com/r/SkincareAddiction/">Skincare Addiction</a>, про скраби давно забули. Найвідоміший (і дешевий) на Заході скраб St.Ives Apricot Scrub став буквально негативним словом – так тепер називають поганий і шкідливий догляд за шкірою.</p>
      <p>Причин для антипатії дві.</p>
      <p><b>Занадто агресивна дія скрабів на шкіру. </b>Скраби з натуральними абразивами у складі – найгірший варіант для шкіри обличчя. Через гостру форму абразивних частинок, вони можуть викликати мікропошкодження шкіри і порушити цілісність захисного бар'єра.</p>
      <p>Виняток – м'які засоби з натуральними гранулами жожоба (jojoba beads) або дрібною бамбуковою пудрою (bamboo powder) в складі. Гранули жожоба роблять з воскової фракції цієї рослини, в результаті обробки виходять гладкі округлі частинки, які не травмують шкіру. А бамбукова пудра часто продається як продукт формату "просто додай води", при змішуванні сухої пудри з банки з невеликою кількістю води виходить злегка абразивна паста, яка дуже м'яко відлущує шкіру.</p>
      <figure>
        <img src="https://24tv.ua/resources/photos/news/620_DIR/201911/1238940_10239956.jpg?201911124900"/>
        <figcaption>Скраби пошкоджують шкіру</figcaption>
      </figure>
      <p><b>Шкода для навколишнього середовища.</b> У скрабах з синтетичними гранулами використовуються різні похідні пластика – найчастіше, поліетилену. Такі частинки м'якше впливають на шкіру і не дряпають її, але вони неекологічних. Проходячи через водостік, пластикові гранули попадають у річки, озера і моря, де їх з'їдають жителі водойм. Вважається, що пластикові частинки мають токсичну дію на риб і на людей, які їх з'їдають.</p>
      <p>Синтетичний компонент скрабів, який не шкодить навколишньому середовищу, – це мікрокристалічний віск (microcrystalline wax), який отримують з нафти. Його гранули такі ж м'які, як пластикові, і при цьому повністю екологічні.</p>
      <h3>Чим замінити скраби? </h3>
      <p>Дерматологи рекомендують використовувати замість скрабів AHA (альфа-гідрокси), BHA (бета-гідрокси) і PHA (полі-гідрокси) кислоти. Деякі з них не тільки відлущують вже відмерлі клітини з поверхні шкіри, але і стимулюють її прискорене оновлення. Відлущування відбувається шляхом розчинення ліпідного "клею", що утримує разом клітини епідермісу, а не шляхом механічного тертя, як у скрабів. Оновлення – завдяки взаємодії кислот з мембранними білками шкіри.</p>
      <p>Ще одна перевага кислот: вони ефективні для лікування акне. Доведено, що вони успішно видаляють ороговілі частинки шкіри, які можуть забивати пори й сприяти розмноженню бактерій.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <b><a href="https://24tv.ua/zdorovya_tag3301/">Здоров'я</a></b>.</blockquote>
    </article>
  </body>
</html>