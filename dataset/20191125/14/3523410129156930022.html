<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642009/%D8%AF%D8%B1%DA%AF%DB%8C%D8%B1%DB%8C-%D8%AC%D8%AF%DB%8C%D8%AF-%DA%A9%D8%B1%D9%87-%D8%AC%D9%86%D9%88%D8%A8%DB%8C-%D9%88-%DA%98%D8%A7%D9%BE%D9%86-%D8%A8%D8%B1-%D8%B3%D8%B1-%D8%AA%D9%88%D8%A7%D9%81%D9%82-%D8%A7%D8%B7%D9%84%D8%A7%D8%B9%D8%A7%D8%AA%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T14:07:00+00:00"/>
    <meta property="og:title" content="درگیری جدید کره جنوبی و ژاپن بر سر توافق اطلاعاتی"/>
    <meta property="og:description" content="کره جنوبی و ژاپن امروز (دوشنبه) بار دیگر بر سر توافق اشتراک اطلاعاتی به مشکل برخوردند."/>
  </head>
  <body>
    <article>
      <h1>
        <a href="https://www.bultannews.com/fa/news/642009/%D8%AF%D8%B1%DA%AF%DB%8C%D8%B1%DB%8C-%D8%AC%D8%AF%DB%8C%D8%AF-%DA%A9%D8%B1%D9%87-%D8%AC%D9%86%D9%88%D8%A8%DB%8C-%D9%88-%DA%98%D8%A7%D9%BE%D9%86-%D8%A8%D8%B1-%D8%B3%D8%B1-%D8%AA%D9%88%D8%A7%D9%81%D9%82-%D8%A7%D8%B7%D9%84%D8%A7%D8%B9%D8%A7%D8%AA%DB%8C">درگیری جدید کره جنوبی و ژاپن بر سر توافق اطلاعاتی</a>
      </h1>
      <h2>کره جنوبی و ژاپن امروز (دوشنبه) بار دیگر بر سر توافق اشتراک اطلاعاتی به مشکل برخوردند.</h2>
      <address><time datetime="2019-11-25T14:07:00+00:00">25 Nov 2019, 14:07</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، این تنش جدید چند روز پس از آن بین دو کشور ایجاد شده که دو طرف<b> توافق</b> کردند تا به نجات بسته اشتراک اطلاعاتی بپردازند.</p>
      <p>مقام‌های دو طرف یکدیگر را در این زمینه مقصر می‌دانند.</p>
      <p>کره جنوبی با فشارهای واشنگتن تصمیم لحظه آخری را برای حفظ مشروط این توافق اشتراک اطلاعاتی موسوم به "توافق اطلاعات امنیت کل ارتش" اتخاذ کرد که نماد همکاری‌های امنیتی بین کره جنوبی و ژاپن و شراکت سه جانبه با آمریکا است.</p>
      <p>توکیو گفته، سئول انتخاب استراتژیکی داشته و امیدوار است که مذاکرات تجاری با کره جنوبی داشته باشد.</p>
      <p>در همین حال، مقام‌های کاخ ریاست جمهوری کره جنوبی به این تصمیم دولت اعتراض کرده و گفتند عذرخواهی دولت ژاپن را بابت اطلاعیه وزارت تجارت این کشور درباره ادامه نظارت‌ها بر صادرات سه قلم کالای اساسی مورد استفاده در صنایع نیمه رسانا دریافت کرده‌اند اما امروز کاخ ریاست جمهوری کره جنوبی به گزارشی از روزنامه یومیوری ژاپن اشاره کرد که گفته بود یکی از مقام‌های وزارت خارجه ژاپن گفته این درست نیست، دولت توکیو عذرخواهی کرده است.</p>
      <p>کمتر از چند ساعت پس از آنکه سخنگوی ارشد ریاست جمهوری کره جنوبی اعلام کرد از دولت ژاپن عذرخواهی دریافت کرده، یوشیهیده سوگا، دبیرکابینه ژاپن گفت، موانع صادراتی به هیچ وجه با این پیمان ارتباطی ندارد.</p>
      <p>مقام‌های تجاری دو کشور قرار است در روزهای آتی با یکدیگر باز هم گفتگو کنند.</p>
    </article>
  </body>
</html>