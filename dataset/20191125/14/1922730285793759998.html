<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/donald-trump/presedinte-sua/seful-marinei-americane-a-fost-dat-afara-dupa-un-dezacord-cu-donald-trump-1587070"/>
    <meta property="og:site_name" content="Ziare.com"/>
    <meta property="article:published_time" content="2019-11-25T14:03:00+00:00"/>
    <meta property="og:title" content="Seful Marinei americane a fost dat afara, dupa un dezacord cu Donald Trump"/>
    <meta property="og:description" content="Seful Marinei americane (US Navy), Richard Spencer, a fost constrans sa demisioneze din cauza unei controverse cu privire la soarta unui militar de elita acuzat de crime si gratiat de presedintele Donald Trump."/>
  </head>
  <body>
    <article>
      <h1>Seful Marinei americane a fost dat afara, dupa un dezacord cu Donald Trump</h1>
      <address>
        <time datetime="2019-11-25T14:03:00+00:00">25 Nov 2019, 14:03</time>
      </address>
      <p>
        <b>Seful Marinei americane (US Navy), Richard Spencer, a fost constrans sa demisioneze din cauza unei controverse cu privire la soarta unui militar de elita acuzat de crime si gratiat de presedintele Donald Trump.</b>
      </p>
      <p>Spencer, caruia secretarul american al Apararii, Mark Esper, i-a cerut sa demisioneze, si-a confirmat plecarea intr-o scrisoare deschisa, in care il critica pe Donald Trump, comandantul suprem al fortelor armate americane.</p>
      <p>"Eu nu impartasesc aceeasi intelegere a comandantului suprem (...) Recunosc prin prezenta incetarea functiei mele ca secretar american al Marinei", scrie Spencer in aceasta scrisoare publicata de presa americana.</p>
      <p>Cu cateva ore inainte, secretarul Apararii Mark Esper l-a indemnat pe Richard Spencer sa demisioneze din post, care este functie civila.</p>
      <h4>Pierderea increderii</h4>
      <p>Esper "a cerut demisia secretarului Marinei Richard Spencer, dupa ce si-a pierdut increderea in el cu privire la lipsa sa de sinceritate privind conversatii cu Casa Alba in cazul (membrului) Navy Seal Eddie Gallagher", anunta Pentagonul.</p>
      <p>Esper este "profund tulburat de acest comportament", adauga Pentagonul.</p>
      <p>Edward Gallagher, un membru Navy Seals - o unitate de elita a Marinei -, a fost judecat cu privire la crime de razboi intr-un dosar foarte urmarit in Statele Unite.</p>
      <p>El a fost gasit, la 2 iulie, nevinovat de uciderea unui prizonier in Irak, in 2017, si a fost achitat de doua tentative de omor ale unor civili irakieni.</p>
      <p>Insa Gallagher a fost gasit vinovat de faptul ca a pozat alaturi de cadavrul unui tanar ucis, impreuna cu alti militari, o fotografie de natura sa "aduca prejudiciu fortelor armate", potrivit actului acuzarii.</p>
      <p>El a fost degradat cu un rang, o sanctiune care ii reducea solda si pensia. La 15 noiembrie, Donald Trump a anulat hotararea Marinei de a-l retrograda pe Gallagher.</p>
      <p>Departamentul Apararii l-a acuzat pe secretarul Marinei ca a propus - pe ascuns - Casei Albe un aranjament potrivit caruia, in cazul in care presedintia nu se amesteca in procedurile impotriva lui Gallagher, militarul se retrage fara sa fie exclus din Navy Seal.</p>
      <p>Richard Spencer nu ar fi comunicat aceasta pozitie secretarului Apararii.</p>
      <p>US Navy a lansat o procedura interna care poate conduce la o retragere a lui Edward Gallagher si a altor trei membri din aceeasi unitate a insignei distinctive Navy Seals - tridentul -, o sanctiune care ar echivala cu o excludere pur si simplu din SEALs.</p>
      <h4>"Cu toate onorurile"</h4>
      <p>Insa interventia lui Donald Trump a compromis procesul. Presedintele a declarat joi, pe Twitter, ca "Navy nu va ridica insigna Tridentului combatantului si (membrului) Navy SEAL Edward Gallagher".</p>
      <p>Duminica, Donald Trump a scris pe Twitter ca Gallagher a fost "foarte rau tratat" de catre Marina. El a anuntat ca Spencer a fost invitat sa demisioneze din cauza acestui caz si pentru ca nu a luat masuri cu privire la probleme privind bugetul.</p>
      <p>Iar Trump a reafirmat ca Gallagher nu va fi exclus din Navy Seals. "Eddie va iesi linistit la pensie cu toate onorurile pe care le merita", a scris el pe Twitter.</p>
      <p>Vorbind duminica la Fox News, Edward Gallagher a acuzat Marina ca a vrut sa ia masuri impotriva sa, ca represalii in urma unui dezacord.</p>
      <p>"Ei ar fi putut sa-mi ia Tridentul oricand", a declarat el. Insa "acum incearca sa mi-l ia, in timp ce presedintele m-a restabilit in grad".</p>
      <p>In scrisoarea deschisa in care isi anunta plecarea, Richard Spencer arata ca nu-i permite constiinta sa se conformeze dorintei lui Donald Trump in scandalul Gallagher.</p>
      <p>"In constiinta, nu as putea sa ma supun unui ordin care, in opinia mea, incalca juramantul sacru pe care l-am depus de a apara Constitutia", afirma fostul secretar al Marinei. El adauga ca mentinerea ordinii si disciplinei in randul Marinei "este o munca extrem de serioasa".</p>
      <p>Cazurile lui Edward Gallagher si altor doi militari gratiati in noiembrie de Donald Trump au provocat critici din partea unor fosti oficiali militari americani.</p>
      <p>Presedintele a decis sa-l gratieze pe locotenentul Clint Lorance, condamnat dupa ce a ordonat, in 2012, sa se traga intr-un grup de trei civili afgani, dintre care doi erau morti. Inainte sa fie gratiat de Trump, Lorance a ispasit sase din cei 19 ani de inchisoare la care a fost condamnat.</p>
      <p>Trump a gratiat, de asemenea, un fost membru al Beretelor Verzi - o unitate de elita din cadrul Fortelor terestre americane -, acuzat de uciderea cu premeditare, in 2010, a unui taliban suspectat ca fabrica bombe.</p>
    </article>
  </body>
</html>