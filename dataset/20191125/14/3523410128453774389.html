<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642015/%D8%A8%D8%B1%D9%86%D8%A7%D9%85%D9%87%E2%80%8C%D8%B1%DB%8C%D8%B2%DB%8C-%D8%A8%D8%B1%D8%A7%DB%8C-%D8%AA%D8%A7%D9%85%DB%8C%D9%86-%DA%AF%D9%88%D8%B4%D8%AA-%D9%82%D8%B1%D9%85%D8%B2-%D9%88-%D9%85%D8%B1%D8%BA-%D8%A7%DB%8C%D8%A7%D9%85-%D9%86%D9%88%D8%B1%D9%88%D8%B2"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T14:22:00+00:00"/>
    <meta property="og:title" content="برنامه‌ریزی برای تامین گوشت قرمز و مرغ ایام نوروز"/>
    <meta property="og:description" content="دبیر ستاد تنظیم بازار گفت که برنامه‌ریزی لازم برای تامین گوشت قرمز و مرغ ایام نوروز صورت گرفته است."/>
  </head>
  <body>
    <article>
      <h1>
        <a href="https://www.bultannews.com/fa/news/642015/%D8%A8%D8%B1%D9%86%D8%A7%D9%85%D9%87%E2%80%8C%D8%B1%DB%8C%D8%B2%DB%8C-%D8%A8%D8%B1%D8%A7%DB%8C-%D8%AA%D8%A7%D9%85%DB%8C%D9%86-%DA%AF%D9%88%D8%B4%D8%AA-%D9%82%D8%B1%D9%85%D8%B2-%D9%88-%D9%85%D8%B1%D8%BA-%D8%A7%DB%8C%D8%A7%D9%85-%D9%86%D9%88%D8%B1%D9%88%D8%B2">برنامه‌ریزی برای تامین گوشت قرمز و مرغ ایام نوروز</a>
      </h1>
      <h2>دبیر ستاد تنظیم بازار گفت که برنامه‌ریزی لازم برای تامین گوشت قرمز و مرغ ایام نوروز صورت گرفته است.</h2>
      <address><time datetime="2019-11-25T14:22:00+00:00">25 Nov 2019, 14:22</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عباس قبادی اظهار کرد: طبق گزارش وزارت جهاد کشاورزی روند تولید <b>گوشت مرغ</b> در کشور افزایشی بوده و حتی با تدابیر اتخاذ شده برای اسفند ماه و ایام نوروز و همچنین ماه مبارک رمضان در این حوزه، با توجه به جوجه‌ریزی بیش از ۱۳۵ میلیون قطعه، انشاءالله هیچ مشکلی نخواهیم داشت.</p>
      <p>او ادامه داد: با توجه به گزارش ارائه شده در خصوص تامین گوشت قرمز خوشبختانه، پیش بینی های لازم برای توزیع بیش از ۲۵ هزار کیلوگرم گوشت قرمز در ایام پایانی سال در سطح بازار فرآهم شده است.</p>
      <p>وی تصریح کرد: در حال حاضر در تامین گوشت قرمز و گوشت مرغ در کشور مشکلی نداریم و حتی در مواردی گزارشاتی مبنی بر کاهش قیمت نیز در سطح بازار دریافت می شود.</p>
      <p>دبیر ستاد تنظیم بازار در خصوص تغییر قیمت برخی اقلام همچون گوجه فرنگی در سطح بازار، خاطرنشان کرد: تغییرات موجود در مورد برخی اقلام کالایی مرتبط با اصلاح قیمت بنزین نیست و به نوعی تغییر قیمت فصلی این اقلام است که حتما تا یکی دو هفته آینده این مشکل نیز مرتفع می شود.</p>
    </article>
  </body>
</html>