<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3364169/otac-barbare-vitez-otkrio-kroz-kakav-pakao-prolazi-njegova-porodica-ovo-je-najstravicnije-doba-moga-zivota"/>
    <meta property="og:site_name" content="kurir.rs"/>
    <meta property="article:published_time" content="2019-11-25T14:20:00+00:00"/>
    <meta property="og:title" content="OTAC BARBARE VITEZ OTKRIO KROZ KAKAV PAKAO PROLAZI NJEGOVA PORODICA: Ovo je najstravičnije doba moga života"/>
    <meta property="og:description" content="Endre Vitez, otac Barbare Vitez koja je nestala pre tri godine u Senti, podelio je status na društvenoj mreži Fejsbuk koji oslikava svu nesreću koja je zadesila njegovu porodicu Barbarinim nestankom.- Pre tri godine 25. novembra 2016. godine počelo je najstravičnije ..."/>
  </head>
  <body>
    <article>
      <h6 class="kicker">DEVOJČICA JE NESTALA PRE TRI GODINE</h6>
      <h1>OTAC BARBARE VITEZ OTKRIO KROZ KAKAV PAKAO PROLAZI NJEGOVA PORODICA: Ovo je najstravičnije doba moga života</h1>
      <address>
        <time datetime="2019-11-25T14:20:00+00:00">25 Nov 2019, 14:20</time>
      </address>
      <p>Endre Vitez, otac Barbare Vitez koja je nestala pre tri godine u Senti, podelio je status na društvenoj mreži Fejsbuk koji oslikava svu nesreću koja je zadesila njegovu porodicu Barbarinim nestankom.</p>
      <p>- Pre tri godine 25. novembra 2016. godine počelo je najstravičnije doba moga života. Na ovaj dan je nestala moja kćerka. Od tada moji dani prolaze mračno, gorko i tužno. Kada me vide da se smeškam, ne znaju šta i kako se osećam. Muči me plač, srce mi se steže. Svaki minut, dan, nedelja, mesec i godina prolaze u bolu. Nadam se da svako ko sada mene ovako kažnjava, da će od sudbine dobiti isto što i ja! Neka i oni izgube sve svoje najmilije u životu! Znam da su ove teške reči .... ALI ISTINITE!!!! - napisao je Endre.</p>
      <figure>
        <img src="https://www.kurir.rs/data/images/2019/11/25/14/2064663_status_ff.jpg?ver=1574687278"/>
        <figcaption>
          <cite>foto: Printscreen Facebook</cite>
        </figcaption>
      </figure>
      <p>Podsetimo, tinejdžerka Barbara Vitez iz Sente, učenica prvog razreda Srednje ekonomsko-trgovinske škole, pod nerazjašnjenim okolnostima nestala je 25. novembra 2016. godine. Po zvaničnoj verziji istražnih organa, u koju njeni roditelji sumnjaju, Barbara se okliznula i s mosta na Tisi između Sente i Čoke pala u reku i utopila se, ali njeno telo, i pored opsežnih potraga, nije pronađeno.</p>
      <p>(Kurir.rs)</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3353441/otac-barbare-vitez-otisao-u-budimpestu-da-trazi-cerku-u-stanici-madjarske-policije-doziveo-neprijatno-iznenadjenje-ovakvom-soku-se-nije-nadao"/>
        <a href="https://www.kurir.rs/crna-hronika/3336317/nestala-barbara-vitez-vidjena-u-madjarskoj"/>
        <a href="https://www.kurir.rs/crna-hronika/3306068/jezivi-zlocini-i-misteriozni-nestanci-potresaju-vojvodjanski-gradic-senta-se-pretvorila-u-horor-mesto-iz-najcrnjih-krimica-kosturi-samo-iznicu-foto"/>
        <a href="https://www.kurir.rs/crna-hronika/3302631/roditelji-nestale-barbare-vitez-bol-ne-prestaje-cerko-srecan-ti-18-rodjendan"/>
      </related>
    </article>
  </body>
</html>