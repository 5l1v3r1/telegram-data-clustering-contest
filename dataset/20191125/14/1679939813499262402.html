<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/meci-special-pentru-dembele-francezul-a-ajuns-la-barca-chiar-de-la-borussia-dortmund_3060038.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T14:56:29+00:00"/>
    <meta property="og:title" content="MECI SPECIAL PENTRU DEMBELE. Francezul a ajuns la Barça chiar de la Borussia Dortmund"/>
    <meta property="og:description" content="Partida cu Borussia Dortmund din Liga Campionilor va fi una specială pentru mijlocaşul lui FC Barcelona, Ousmane Dembele. În vara anului 2017 internaţionalul francez s-a transferat la gruparea catalană chiar de clubul german, în schimbul sumei de 125 de m"/>
  </head>
  <body>
    <article>
      <h1>MECI SPECIAL PENTRU DEMBELE. Francezul a ajuns la Barça chiar de la Borussia Dortmund</h1>
      <address><time datetime="2019-11-25T14:56:29+00:00">25 Nov 2019, 14:56</time> by <a rel="author">PUBLIKA.MD</a></address>
      <p><b>Partida cu Borussia Dortmund din Liga Campionilor va fi una specială pentru mijlocaşul lui FC Barcelona, Ousmane Dembele. </b><br/><br/>În vara anului 2017 internaţionalul francez s-a transferat la gruparea catalană chiar de clubul german, în schimbul sumei de 125 de milioane de euro. <br/><br/>"Voi juca împotriva foştilor coechipieri. Acum vom fi adversari, dar asta nu schimbă nimic. Nu m-am întâlnit niciodată cu ei după plecarea mea de la Borussia Dortmund de acum câţiva ani. Va fi o seară specială pentru mine", a spus Ousmane Dembele, mijlocaş FC Barcelona.<br/><br/><b>Confruntarea de pe Camp Nou este importantă pentru ambele echipe.</b> După 4 etape disputate în grupa F a celei mai importante competiţii intercluburi din fotbalul european, FC Barcelona este lider, cu 8 puncte, iar Borussia Dortmund este a doua clasată, la un punct distanţă. <br/><br/>"Trebuie să câştigăm ca să ne asigurăm calificarea cât mai repede. Este cel mai important meci din prima parte a sezonului. Sperăm să obţinem cele trei puncte cu ajutorul suporterilor. Atunci vom fi mai relaxaţi în partida din deplasare cu Inter", a zis Ousmane Dembele, mijlocaş FC Barcelona.<br/><br/>Meciul dintre FC Barcelona şi Borussia Dortmund se va disputa miercuri, 27 noiembrie, şi va fi transmis în direct de <a href="https://www.canal3.md/ro/live">CANAL 3</a> cu începere de la ora 22.00.</p>
    </article>
  </body>
</html>