<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/society/ban-protiv-otdelyaneto-na-nimh-sas-zakon.html"/>
    <meta property="og:site_name" content="News.bg"/>
    <meta property="article:published_time" content="2019-11-25T14:53:09+00:00"/>
    <meta property="og:title" content="БАН против отделянето на НИМХ със закон"/>
    <meta property="og:description" content="Според тях предлаганият закон превръща НИМХ в монополист на достъпа до метеорологични данни"/>
  </head>
  <body>
    <article>
      <h1>БАН против отделянето на НИМХ със закон</h1>
      <address>
        <time datetime="2019-11-25T14:53:09+00:00">25 Nov 2019, 14:53</time>
      </address>
      <p>БАН сигнализира, че след отделянето на НИМХ, <b>институтът не функционира пълноценно при изпълняване на националните и международните си дейности.</b></p>
      <p>От Академията посочват, че <b>демотивирането на служителите и липсата на висококвалифицирани млади кадри може да доведе до загуба на капацитет в областта на метеорологията</b>, хидрологията и агрометеорологията в страната.</p>
      <p>Общото събрание на БАН е убедено, че <b>посочените проблеми се коренят в сегашния подход на управление и функциониране на НИМХ и не могат да бъдат решени с предлагания закон.</b></p>
      <p>След закриването на НИМХ-БАН и създаването на НИМХ при МОН, <b>12 учени от НИМХ-БАН са пожелали да останат на работа в Българската академия на науките.</b></p>
      <p>Справката в <b>Регистъра за академични длъжности и научни степени на</b> НАЦИД показва, че <b>в момента само трима учени от НИМХ при МОН покриват минималните изисквания</b> по действащия Закон за развитие на академичния състав, отбелязват още от БАН.</p>
      <p>Според тях <b>обявяването на една организация за "научна" със закон е грубо нарушаване на принципите на академизма</b> и на механизма за провеждане и оценка на научните изследвания.По думите им с тази формулировка се изземват функциите на Националната агенция за оценяване и акредитация (НАОА) като специализиран държавен орган, който контролира дейността на висшите училища и научните организации.</p>
      <p>От БАН подчертават, че <b>предлагания закон превръща НИМХ при МОН в монополист на достъпа до метеорологични и хидрометеорологични данни.</b> Натрупаните данни и архивът на НИМХ-БАН са резултат от дългогодишна дейност не само на този институт, но и на други звена от БАН и по същество <b>актът на монополизиране на достъпа до тях представлява присвояване на интелектуален продукт,</b> категорични са от БАН.</p>
      <p>Те са на мнение, че <b>монополът върху достъпа до метеорологични и хидрометеорологични данни би създал пречки за провеждане на научни изследвания</b> и други дейности. Това би имало негативни икономически последици и би затруднило редица дейности, пряко или косвено свързани с националната сигурност.</p>
      <p>Тезата в проектозакона, че <b>НИМХ при МОН е единственият правоприемник на закрития Национален институт по метеорология и хидрология към БАН не отговаря на истината.</b> </p>
      <p>В тази връзка общото събрани<b>ована страна по предлагания законопроект за НИМХ,</b> като направи необходимото за експертно обсъждане на проблемните моменти в проектозакона.</p>
      <p>БАН призовава Съюза на учените, Съвета на ректорите, висшите училища, всички учени в България и българската общественост <b>да вземат отношение по предлагания законопроект, който засяга не само БАН, но и цялата научна общност.</b></p>
      <p>На 14 септември,<b> КНСБ коментира, че подготвя синдикалната дейност на НИМХ</b>. Очаква се последната дума на БАН и Синдикатът иска да се назначи директор на НИМХ, необходимо бе <b><a href="https://news.bg/education/meteorolozite-zaplashvat-da-okupirat-tsentralata-na-ban.html">в спешен порядък да бъде подписано споразумение между БАН, НИМХ и МОН</a></b>, обясни президента на синдиката Пламен Димитров.</p>
      <p>Припомняме, просветният министър Красимир Вълчев и премиерът Бойко Борисов проведоха <b><a href="https://news.bg/bulgaria/borisov-dade-edna-sedmitsa-srok-nimh-i-ban-da-se-razberat.html">среща с представителите на Националния институт по метеорология и хидрология</a></b> (НИМХ) при БАН.</p>
      <p>Срещата дойде след <b><a href="https://news.bg/society/sinoptitsite-na-protest-iskat-nimh-da-se-izvadi-ot-ban.html">заплахата на метеоролозите да спрат работа</a></b> заради липса на адекватно финансиране. Синоптиците искат института да се отдели от БАН и да премине под шапката на Министерството на образованието и науката (МОН).</p>
      <p>Министър-председателят от своя стана даде <b><a href="https://news.bg/bulgaria/borisov-dade-edna-sedmitsa-srok-nimh-i-ban-da-se-razberat.html">срок на двете страни да се разберат</a></b> без намесата на правителството. Срокът бе до 22 август, сряда.</p>
      <p>Шефът на БАН проф. Юлиан Ревалски обясни тогава, че на <b><a href="https://news.bg/bulgaria/borisov-dade-edna-sedmitsa-srok-nimh-i-ban-da-se-razberat.html">срещата, която се е състояла при премиера Борисов</a></b>, БАН са поели ангажимент да се види каква самостоятелност би могла да се предложи на НИМХ в рамките на академията.</p>
      <p>От администрацията на БАН обясниха, че досегашният шеф на НИМХ проф. Христомир <b><a href="https://news.bg/society/ot-ban-uveryavat-che-shefat-na-nimh-znael-zashto-go-osvobozhdavat.html">Брънзов бил наясно с мотивите за освобождаването си</a></b>.</p>
    </article>
  </body>
</html>