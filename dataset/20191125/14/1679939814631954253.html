<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/veste-buna-oamenii-vor-putea-urmari-pe-telefon-orarul-transportului-public-din-capitala_3060036.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T14:18:42+00:00"/>
    <meta property="og:title" content="VESTE BUNĂ! Oamenii vor putea urmări pe telefon orarul transportului public din Capitală"/>
    <meta property="og:description" content="În două săptămâni, locuitorii, dar şi oaspeţii Capitalei, vor putea monitoriza în regim online circulaţia troleibuzelor. Softul necesar a fost deja elaborat, iar în unităţile de transport au fost instalate dispozitive GPS. Anunţul a fost făcut de director"/>
  </head>
  <body>
    <article>
      <h1>VESTE BUNĂ! Oamenii vor putea urmări pe telefon orarul transportului public din Capitală</h1>
      <address><time datetime="2019-11-25T14:18:42+00:00">25 Nov 2019, 14:18</time> by <a rel="author">PUBLIKA.MD</a></address>
      <p><b>În două săptămâni, locuitorii, dar şi oaspeţii Capitalei, vor putea monitoriza în regim online circulaţia troleibuzelor. S</b>oftul necesar a fost deja elaborat, iar în unităţile de transport au fost instalate dispozitive GPS. Anunţul a fost făcut de directorul Regiei Transport Electric Chişinău, Dorin Ciornîi.</p>
      <p>
        <b>Totuşi, harta digitală care va indica poziţia troleibuzelor va putea fi accesată doar de pasagerii care deţin un smartphone. </b>
      </p>
      <p>''Astăzi, în toate cele 350 de troleibuze, conform contractului, sunt instalate dispozitivele de monitorizare. La fel este finalizat şi softul.   Pasagerii, cetăţenii şi oaspeţii municipiului Chişinău vor putea, în regim real, să vizualizeze poziţia reală a troleibuzului'', a declarat Dorin Ciornîi, director RTEC.</p>
      <p>Potrivit lui Dorin Ciornîi, sistemul de monitorizare al troleibuzelor este implementat de o companie locală care a suportat toate cheltuielile pentru elaborarea softului şi instalarea dispozitivelor GPS în vehicule.</p>
      <p>Ulterior, pentru utilizarea acestui sistem, Regia Transport Electric va achita acestei companii câte 250 de mii de lei anual.</p>
    </article>
  </body>
</html>