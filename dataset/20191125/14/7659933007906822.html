<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2007871/londra-uberin-lisans%C4%B1n%C4%B1-uzatmama-karar%C4%B1-ald%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-25T14:15:00+00:00"/>
    <meta property="og:title" content="Londra Uber'in lisansını uzatmama kararı aldı"/>
    <meta property="og:description" content="Londra Ulaştırma Dairesi, yolcuların güvenliğini tehlikeye atan ihlaller nedeniyle Uber'in lisansını uzatmama kararı alırken, Uber şirketi karara itiraz edeceğini açıkladı. Londra Ulaştırma Dairesi tarafından yapılan açıklamada, yetkilendirilmemiş sü"/>
  </head>
  <body>
    <article>
      <h1>Londra Uber'in lisansını uzatmama kararı aldı</h1>
      <address>
        <time datetime="2019-11-25T14:15:00+00:00">25 Nov 2019, 14:15</time>
      </address>
      <p>Londra Ulaştırma Dairesi, yolcuların güvenliğini tehlikeye atan ihlaller nedeniyle Uber'in lisansını uzatmama kararı alırken, Uber şirketi karara itiraz edeceğini açıkladı.<br/><br/>Londra Ulaştırma Dairesi tarafından yapılan açıklamada, yetkilendirilmemiş sürücülerin başka sürücülerin hesabı üzerine kendi fotoğraflarını yüklediği belirtilerek, en az 14 bin yolculukta lisanssız veya sigortasız şoförler ile yolculuk edildiğini bildirdi.<br/><br/>Bu tür güvenlik sorunlarının gelecekte ortaya çıkmayacağından emin olunmaması nedeniyle Uber'in çalışma lisansına sahip olmak için uygun niteliklere sahip olmadığı ifade edildi.<br/><br/>AP’nin haberine göre Uber şirketinin karara itiraz etmek için 21 gün süresi bulunuyor ve lisansı bugün sona erecek olsa da bu süre içerisinde hizmet vermeye devam edebilecek.<br/><br/>Uber şirketi kararı ‘yanlış ve sıradışı’ olarak nitelendirerek, geçtiğimiz iki yıl boyunca çalışma şeklini kökten değiştirmek ve güvenlik standartlarını belirlemek için çalışıldığını vurguladı.<br/><br/>Şirket tarafından yapılan açıklamada, Londra Ulaştırma Dairesi tarafından iki ay önce çalışmaya uygunluk kararının alındığı hatırlatıldı.<br/><br/>AP ise söz konusu haberinde Londra Ulaştırma Dairesi’nin Uber'in çalışma lisansını Eylül ayında yalnızca iki aylığına yenilediğini, ancak yolcu güvenliği ile ilgili endişelerden sonra daha sıkı koşullar getirdiğine dikkat çekti.</p>
    </article>
  </body>
</html>