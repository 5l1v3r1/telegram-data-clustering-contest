<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_85752472_Trima_sa_postradali_pri_intsident_v_zavod_Arsenal"/>
    <meta property="og:site_name" content="webcafé"/>
    <meta property="article:published_time" content="2019-11-25T14:44:00+00:00"/>
    <meta property="og:title" content="Трима са пострадали при инцидент в завод &quot;Арсенал&quot;"/>
    <meta property="og:description" content="Трима служители са пострадали при инцидент в завод &quot;Арсенал&quot; в Казанлък. Инцидентът е станал в Завод 3 на оръжейното предприятие, цех номер 130, който е предназначен за обработка на пиротехнически изделия."/>
  </head>
  <body>
    <article>
      <h1>Трима са пострадали при инцидент в завод "Арсенал"</h1>
      <address><time datetime="2019-11-25T14:44:00+00:00">25 Nov 2019, 14:44</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2016/04/25/435345/618x345.jpg"/>
        <figcaption>Причината е, че се е запалило вещество, което е обгорило ръцете на пострадалите<cite>Снимка: © http://www.chambersz.com/</cite></figcaption>
      </figure>
      <p>Трима служители са пострадали при инцидент в завод "Арсенал" в Казанлък. Инцидентът е станал в Завод 3 на оръжейното предприятие, цех номер 130, който е предназначен за обработка на пиротехнически изделия.</p>
      <p>Причината е, че се е запалило изделие, което съдържа 16 грама барут и което е обгорило ръцете на пострадалите. На място вече са пристигнали полиция и екип на Спешна помощ.</p>
      <p>От МВР Стара Загора уточняват, че при инцидента няма загинали, а двама от пострадалите са откарани в болницата в Казанлък с различна степен на изгаряния.</p>
      <p>Екипът от лекари е преценил, че е най-добре най-тежко ранената служителка да бъде изпратена за лечение към София. По-късно районният прокурор на град Казанлък - Таня Димитрова - уточни, че и трите пострадали са пренасочени за лечение в УМБАЛСМ "Пирогов".</p>
      <p>По информация на bTV в резултат на аварията на място е избухнал пожар. Димитрова обаче обясни, че няма опасност за колната среда или нанесени материални щети. Тя посочи, че трите пострадали жени са контактни и в добро общо състояние.</p>
      <p>Те са на 33, 34 и 44-годишна възраст.</p>
      <related>
        <h4>Още по темата</h4>
        <a href="https://www.webcafe.bg/newscafe/bulgaria/id_1707376238"/>
        <a href="https://www.webcafe.bg/newscafe/obshtestvo/id_873740440"/>
        <a href="https://www.webcafe.bg/newscafe/kriza/id_359228431"/>
      </related>
    </article>
  </body>
</html>