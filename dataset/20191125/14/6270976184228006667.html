<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/25/u-suhoputnyh-vijskah-zsu-vyprobuvaly-bbkm-kozak-2m1-ta-sba-varta-novator/"/>
    <meta property="og:site_name" content="Рубрика"/>
    <meta property="article:published_time" content="2019-11-25T14:19:24+00:00"/>
    <meta property="og:title" content="У Сухопутних Військах ЗСУ випробували ББКМ &quot;Козак-2М1&quot; та СБА &quot;Варта-Новатор&quot;"/>
    <meta property="og:description" content="У 169-му навчальному центрі підготовки підрозділів Збройних Сил України пройшли випробування дослідного зразку багатофункціонального бронеавтомобіля «Козак-2М1» та спеціалізованого броньованого автомобіля «Варта-Новатор». Про це Рубриці розповіли у Сухопутних Військах ЗСУ. Випробування проходили за участі командувача Сухопутних Військ Збройних Сил України генерал-лейтенанта Олександра Сирського. У випробуваннях також приймали участь представники Командування РВіА, управління бойової підготовки, розвідувального управління, управління […]"/>
  </head>
  <body>
    <article>
      <h1>У Сухопутних Військах ЗСУ випробували ББКМ "Козак-2М1" та СБА "Варта-Новатор"</h1>
      <address><time datetime="2019-11-25T14:19:24+00:00">25 Nov 2019, 14:19</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/78340991_2320361704932730_4769925416909537280_n-860x580.jpg"/>
      </figure>
      <p>
        <b>
          <b>У 169-му навчальному центрі підготовки підрозділів Збройних Сил України пройшли випробування дослідного зразку багатофункціонального бронеавтомобіля «Козак-2М1» та спеціалізованого броньованого автомобіля «Варта-Новатор».</b>
        </b>
      </p>
      <p>Про це <a href="https://rubryka.com/">Рубриці</a> розповіли у Сухопутних Військах ЗСУ.</p>
      <p>Випробування проходили за участі командувача Сухопутних Військ Збройних Сил України генерал-лейтенанта Олександра Сирського.</p>
      <p>У випробуваннях також приймали участь представники Командування РВіА, управління бойової підготовки, розвідувального управління, управління зв’язку і інформаційних систем та армійської авіації Командування Сухопутних Військ Збройних Сил України.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://rubryka.com/wp-content/uploads/2019/11/78950151_772621723163691_1249625734113132544_n.jpg"/>
      </figure>
      <p>Командувач Сухопутних військ Збройних Сил України генерал-лейтенант Олександр Сирський особисто випробував нові автомобілі за кермом та дав позитивну оцінку технічним можливостям ББКМ «Козак-2М1» та СБА «Варта-Новатор».</p>
      <p>Окрім того, під час проведення випробування дослідного зразку ББКМ «Козак-2М1» генерал-лейтенант Олександр Сирський виконав вправи стрільб з 12,7 мм крупнокаліберного кулемета НСВТ.</p>
      <p>Спеціалізований броньований автомобіль «Варта-Новатор» та багатофункціональний бронеавтомобіль «Козак-2М1» отримали позитивну оцінку від всіх представників робочої групи, які взяли участь у випробуваннях.</p>
      <p>
        <b>Довідково</b>
      </p>
      <p>Козак-2М1 – це повноцінний броньовик, призначений для виконання широкого кола бойових завдань. Козак-2М1 навіть класифікований інакше – як «Броньована бойова колісна машина», а не «спеціалізований броньований автомобіль», як попередні бронеавтомобілі, що випускалися. По суті, Козак-2М1 – це «компактний БТР».</p>
      <p>СБА «Варта-Новатор» – бронеавтомобіль, розроблений компанією «Українська бронетехніка». Машина створена на посиленому шасі Ford F-550. Легкий і маневрений СБА “Варта-Новатор” ідеально підходить для спецпідрозділів.</p>
    </article>
  </body>
</html>