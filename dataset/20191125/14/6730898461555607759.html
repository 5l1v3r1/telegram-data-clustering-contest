<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/artikal/test_asrock_deskmini_a300_video-4902"/>
    <meta property="og:site_name" content="Benchmark"/>
    <meta property="article:published_time" content="2019-11-25T14:22:00+00:00"/>
    <meta property="og:title" content="Test: ASRock DeskMini A300 (Video)"/>
    <meta property="og:description" content="Skoro nismo videli ovako malo i moćno pakovanje mini Zen performansi za svakodnevni rad i zabavu. AMD APU je moćan da podrži bavljenje i malo ozbiljnijim aplikacijama ali pravi teren njegove upotrebe su multimedija i zabava sa igrama. Posebno je zanimljiv jer ga možete spakovati i prilagoditi svojim potrebama, čak i ako promašite prvi put, možete ga nakandno “upgrejdovati” ..."/>
  </head>
  <body>
    <article>
      <h1>Test: ASRock DeskMini A300 (Video)</h1>
      <address>
        <time datetime="2019-11-25T14:22:00+00:00">25 Nov 2019, 14:22</time>
      </address>
      <figure>
        <img src="https://www.benchmark.rs/assets/img/article/main/a83fd9f8d418fd024be25bc9f4764bf9.jpg"/>
      </figure>
      <p>
        <b>Skoro nismo videli ovako malo i moćno pakovanje mini Zen performansi za svakodnevni rad i zabavu. AMD APU je moćan da podrži bavljenje i malo ozbiljnijim aplikacijama ali pravi teren njegove upotrebe su multimedija i zabava sa igrama. Posebno je zanimljiv jer ga možete spakovati i prilagoditi svojim potrebama, čak i ako promašite prvi put, možete ga nakandno “upgrejdovati” ...</b>
      </p>
      <ul>
        <li>
          <a href="https://www.benchmark.rs/artikal/test_asrock_deskmini_a300_video-4902#page-1">1. ASRock A300 - Desk Mini PC</a>
        </li>
        <li>
          <a href="https://www.benchmark.rs/artikal/test_asrock_deskmini_a300_video-4902#page-2">2. ASRock DeskMini A300 - karakteristike</a>
        </li>
        <li>
          <a href="https://www.benchmark.rs/artikal/test_asrock_deskmini_a300_video-4902#page-3">3. ASRock DeskMini A300 - utisci u radu</a>
        </li>
        <li>
          <a href="https://www.benchmark.rs/artikal/test_asrock_deskmini_a300_video-4902#page-4">4. ASRock DeskMini A300 - performanse</a>
        </li>
        <li>
          <a href="https://www.benchmark.rs/artikal/test_asrock_deskmini_a300_video-4902#page-5">5. ASRock DeskMini A300 - zaključak</a>
        </li>
      </ul>
      <anchor name="page-1">
        <p>Neosporno smo ljubitelji Mini PC desktop koncepta, bilo kao primarnog ili drugog računara naročito u funkciji tzv kućnog bioskopa ili dobre alternative gejming konzoli. Mnogo je razloga za to, a ASRock nam je do još jedan povod da potvrdimo svoj stav.<br/> <br/> </p>
        <figure>
          <iframe src="https://www.youtube.com/embed/lEZvLyF4UkA" width="425" height="350" data-service="Youtube" scrolling="no"/>
        </figure>
        <p> <br/>AMD koristi svoju trenutnu dominaciju na tržištu centralnih procesora i popunjava sve kategorije računara nudeći rešenja koja su u suštini bolja i jeftinija od konkurentskih. Suvišno je reći i ovog puta kako su glavna meta Intel proizvodi. Ovog puta je to jedan od rodonačelnika klase Mini PC računara - Intel NUC.<br/> <br/>Međutim, ne bih želeo sve da gledamo kroz prizmu surove konkurentske borbe, jer AMD koncept ima dovoljno kvaliteta da ponudi rešenje koje prevazilzi samo dostignuće konkurencije jer je u mnogim oblastima daleko prevazišao ono što konkurencija nudi i bilo bi nepravedno ga gledati kao alternativu, obzirom da u nekim značanjim detaljima svakodnevne upotrebe, nudi mnogo više.<br/> <br/>ASRock je sa druge strane sve aktivniji u smislu podrške AMD ovih proizvoda i to je detalj koji ne možemo a da ne primetimo u poslednje vreme. Verovatno je bliska saradnja sa Sapphire-om delom uticala na ovakvu strategiju, a potvrda za takvu tvrdnju su nove i sve bolje X570 Taichi matične ploče, zatim sve bolje grafičke karte koje su isključivo bazirane na AMD Radeon grafičkim procesorima i konačno mini PC sistem kao što je današnji test primerak A300 delimično konfigurisanog računara.</p>
        <anchor name="page-2">
          <h3>ASRock DeskMini A300 - karakteristike</h3>
          <p>ASRock A300 nije tek jedan u nizu sličnih Mini PC rešenja koji je tu da popuni rupu u ponudi. Naprotiv, ovaj simpatični računar u polu-konfigurisanom sistemu košta oko 150 evra i nudi zaista zanimljivo rešenje kompaktnog PC računara koji jednostavno možete "šetati" po kući ili kancelariji. Možete ga poneti sa sobom na odmor pošto čak i privatni apartmani po zabitim turističkim destinacijama imaju LCD ekrane u sobama.</p>
          <p> </p>
          <figure>
            <img src="https://www.benchmark.rs/assets/img/article/ASRockDeskMiniA300_1.jpg"/>
          </figure>
          <p>U "kockastom" kućištu simpatične pojave, ali ne tako prefinjene završne obrade na koju nas je navikao Intel sa NUC modelima, krije se bazna AMD AM4 procesorska platforma sa Ryzen 3 3200G APU rešenjem. ASRock koristi Mini STX format sa kućištem zapremine nepuna 2L. Kućište meri 15.5cm u širinu i isto toliko u dubinu, a “debelo” je 8 cm. Površine su vidno "otvorene" brojnim prorezima kako bi se komponente u ovako skučenom prostoru što bolje hladile.</p>
          <p>Čitav koncept je osmišljen sa prevashodnom mišlju da bude praktičan i efikasan, pa je otuda žrtvovana prefinjena estetika. Gruba površina ABS plastike je pomalo neugledna, ali zato vrlo praktična jer "ne prima" masnice i vrlo lako se briše. Unutrašnjost i glavna konstrukcija su izrađene od metala u vidu kutijastog oblika koji prima fioku sa matičnom pločom i osnovnim komponentama. Jednostavno i funkcionalno.</p>
          <p>Ovaj sistem stiže u vidu polukonfigurisanog računara . Mi smo ga dobili pak, kao kompletno pripremljen sistem zahvaljujući poslovnoj predusetljivosti lokalne AMD kancelarije. Tako možemo bolje sagledati i oceniti njihovu ideju za jednim ovakvim uređajem, a vama je ostalvjena mogućnost da ga u potpunosti prilagodite svojim potrebama.</p>
          <figure>
            <img src="https://www.benchmark.rs/assets/img/article/ASRockDeskMiniA300_2.jpg"/>
          </figure>
          <p> </p>
          <p>Inače jedan od ključnih kvaliteta AMD-ovog mini PC koncepta je da koristi zapravo prave desktop komponente, umesto onih za mobilnu tj laptop platformu kao što to čini Intel NUC. Otuda, osnovu ASRock A300 računara, čini AMD AM4 matična ploča na bazi A300 čipseta - model A300M-STX. Ploča prima AMD AM4 procesore sa maksimalnom prosečnom potrošnjom od 65W, a što znači da je sposobna za rad sa Athlon, Ryzen 3 i 5 serijom APU procesora sa integrisanom VEGA grafikom.</p>
          <p>Naš računar je bio baziran na Ryzen 3 3200G APU procesoru sa četiri Zen + jezgra koja u turbo koraku dostižu maksimalnih 4 GHz, dok se u ulozi integrisanog</p>
          <p>grafičkog adaptera našla Vega 8 verzija sa osam GPU klastera na 1250 MHz koji za potrebe grafičkih operacija odvajaju deo sistemske memorije (2 GB). Otuda je važno da koristitie što brže RAM module.</p>
          <p> </p>
          <figure>
            <img src="https://www.benchmark.rs/assets/img/article/ASRockDeskMiniA300_3.jpg"/>
          </figure>
          <p>Mini STX format ploče ne koristi "full size" slotove, pa je upotrebljena SO-DIMM memorija u vidu dva prisutna slota koja su u našem slučaju bila popunjena sa dva 8 GB Crucial DDR4 modula deklarisane radne frekvencije na 2933 MHz u CL16 latencije. Ubrzali smo ih bez ikakvih problema na 3200 MHz. Podržan je rad u dvokanalnom režimu, što je itekako bitno za rad integrisanog grafičkog jezgra. Ploča i procesor mogu da adresiraju maksimalno 32 GB RAM memorije.</p>
          <p>Što se tiče podrške za rad diskova, A300 nudi jedan M.2 slot (2280) za ugradnju brzih PCIe x4 SSD modela sa gornje strane, kao i dodatni M.2 (2280) PCIe x4 sa donje strane štampane ploče. Imajte u vidu da ukoliko koristite Athlon seriju procesora, drugi M.2 slot radi u PCIe x2 režimu zbog ograničenog broja PCIe transportnih linija.</p>
          <p>Pored M.2 slotova za brze SSD diskove na raspolaganju su vam i dva dodatna ležišta za 2.5" SSD ili HDD SATA modele koji se povezuju preko namenskih mini SATA adaptera, koji standardno stižu u pakovanju ovog uređaja. Time dobijate opciju konfigurisanja velikog prostora na diskovima jer je ovaj uređaj zamišljen kao svojevrsni kućni media server koji će čuvati i preko mreže deliti vaše vredne kolekcije fimlmova, muzike i fotografija. U tom kontekstu spominjemo i podršku matične ploče za RAID 0 i 1 konfigurisanje diskova.</p>
          <p>  </p>
          <figure>
            <img src="https://www.benchmark.rs/assets/img/article/ASRockDeskMiniA300_4.jpg"/>
          </figure>
          <p>ASRock A300 DeskMini stiže bez ugrađenog WiFi modula. Za tu svrhu je predviđen odgovarajući M.2 E 2230 slot u koji se ubacuje odgovarajući WiFi modul sa BT funkcijom. Mi dotični dodatak nismo imali na raspolaganju, ali smo dobili jedan USB WiFi 802.11 ac adapter koji pokriva dve talasne dužine na 2.4 i 5GHz, a koji zapravo funkciju brzog bežičnog adaptera integriše u obliku jedne USB antene. Rešenje koje se u radu pokazalo veoma efikasnim i dostojnim obezbeđenja brze bežične komunikacije sa internetom. Pored WiFi mrežne konekcije, imate na raspolaganju i klasični gigabitni LAN (RTL8111H). Što se tiče zvuka za njega je zadužen Realtek AC233 codec.</p>
          <p>Za jedan ovako mali računar od presudnog značaja za praktičnu upotrebu jeste spisak raspoloživih konekcija radi povezivanja potrebnih uređaja. Desk Mini A300 dozvoljava povezivanje tri monitora isotvremeno i to preko ponuđenih VGA, HDMI 2.0 i DisplayPort konektora. Preko ova dva potonja je moguće reprodukovati sadržaje u 4K rezoluciji pri osvežavanju od 60Hz.</p>
          <p> </p>
          <figure>
            <img src="https://www.benchmark.rs/assets/img/article/ASRockDeskMiniA300_5.jpg"/>
          </figure>
          <p>Na zadnjoj poziciji konektora na raspolaganju su vam RJ45 LAN port, zatim jedan USB-A 2.0 i jedan brzi USB-A 3.0 port. Sa prednje strane malog kućišta su vam dostupni još jedan USB-A 3.0 kao i jedan USB-C 3.0 konektor. Napred se nalaze 3.5 mm audio džekovi za slušalice i mikrofon.</p>
          <p>Uređaj se napaja preko eksternog ispravljača maksimalne snage 120W.</p>
          <anchor name="page-3">
            <h3>ASRock DeskMini A300 - utisci u radu</h3>
            <p>Skoro smo zaboravili kako je zgodno manipulisati računarom ovako malih dimenzija. Za delić vremena mu pronalazite radnu poziciju - pored monitora ili kućnog LCD televizora svejedno, on će se tu ugnezditi, savršeno upotpunjujući potrebu za korišćenjem dodatnog računara i bez zauzimanja suvišnog prostora.<br/> <br/>Uostalom od početka vidimo upotrebu jednog ovakvog računara kroz AMD APU koncept. Bespotrebno je koristiti veliki ATX kućište jer to jednostavno krnji zamišljeni koncept visoko integrisanog rešenja. Otuda smo i odbijali predloge domaćih sistem integratora za pomoć oko konfigurisanja jeftino pristupačnog PC-a sa APU spiskom komponenti u formi nekog bezlično, kabasto jeftinog modela. Kalkulacija sa mini ITX komponentama je bila skupa i zapravo smo čekali nešto ovako razumno kao što je ASRock DeskMini A300 ponudio i u njemu kocept sposobnog AMD APU rešenja dolazi do punog izražaja.<br/> <br/> </p>
            <figure>
              <img src="https://www.benchmark.rs/assets/img/article/ASRockDeskMiniA300_6.jpg"/>
            </figure>
            <p> <br/>Većina običnih korisnika trebalo bi ozbiljno d arazmisli o zameni već vremešnog računara kod kuće jednim ovakvim mini PC rešenjem, naročito jer se većina vremana provedenog u radu, svodi na pisanje tekstova, “download” drajvera i raznih softverskih alatki, obradu fotografija i gledanje filmova u FHD i UHD rezoliciji, a ovaj računarčić je kao stvoren za tu namenu.<br/> <br/>Tako i radi. Windows u kombinaciji sa 8 GB RAM memorije i brzim NVMe x4 SSD diskom radi veoma brzo. Sistem se podže gotovo trenuntno, a slično je i sa MS Word, Excel i PowerPoint programima. Nema zadrške i uskih grla. Internet je savršeno brz jer korišćeni USB WiFi obezbeđuje komfornih 150Mbps i to u zabačenom delu stana. <br/> <br/> </p>
            <figure>
              <img src="https://www.benchmark.rs/assets/img/article/ASRockDeskMiniA300_7.jpg"/>
            </figure>
            <p> <br/>Kada dođe vreme za zabavu, jednostavno ga priključite na veliki ekran TV-a. Gledanje filmova je pravo zadovoljstvo bez obzira da li to činite sa Netfilx-a ili lokalnog USB flešića. <br/> <br/>Tu dolazi do izražaja snaga dobro izbalansirane APU arhitekture. Četri fizička jezgra i Vega 8 "grafika" se sjajno nadopunjuju, pa kod reprodukcije kvalitetnih UHD formata nema zastoja, a sve je u maksimalnom kvalitetu reprodukcije.<br/> <br/>Što se toga tiče, situacija je sledeća. Full HD 1080p formati u BDR kvalitetu, pakovani u AVC video formatu i DTS-HD 5.1 zvuku, kod kojih je video bitrate 25 Mbps, uopšte ne opterećuju centralni procesr trošeći svega 1% resursa, dok je sav posao dekompresije prebačen na GPU jezgro čije zauzeće varira od 16-20%. Pri tome “potrošnja” RAM memorije iznosi 37-47%, dok potrošnja energije beleži skrominh 18W.<br/> <br/> </p>
            <figure>
              <img src="https://www.benchmark.rs/assets/img/article/ASRockDeskMiniA300_8.jpg"/>
            </figure>
            <p> </p>
            <figure>
              <img src="https://www.benchmark.rs/assets/img/article/ASRockDeskMiniA300_9.jpg"/>
            </figure>
            <p> <br/>Zahtevniji 4K HEVC HDR, DTS-X 7.1 sa video “bitrateom” od 75-85 Mbps, troši tek 2% CPU resursa, ali je zato integrisana grafika pod opterećem od 65-75% resursa prilikom dekodiranja ove vrste zapisa. RAM zauzeće ostaje na 47%, dok potrošnja sistema raste na 30W.<br/> <br/>Netflix, Amazon Prime i 4K YT sadržaji su manjih ili sličnih zahteva od prethodno pomenute vrste, ali kod njih na kvalitet reprodukcije prevashodno utiče brzina internet konekcije, obzirom da u Ultra HD formatu Netflix prebacuje oko 6.5-9 GB na sat. Obzirom da imate dobru WiFi ac mrežnu kartu, sve zapravo zavisi od internet paketa koji koristite kod lokalnog provajdera.<br/> <br/>Mi smo to osteili “na koži” kancelarijske, simetrične optike na 50 Mbps, koja nije bila sposobna da obezbedi glatko gledanje You Tube 4K sadržaja pri 60 kadrova u sekundi i VP9 formatu. <br/> <br/> </p>
            <figure>
              <img src="https://www.benchmark.rs/assets/img/article/ASRockDeskMiniA300_10.jpg"/>
            </figure>
            <p> <br/>Brzi USB portovi rade jednom rečju perfektno što je veoma bitno kod brzog prebacivanja instalacionih programa i filmova u Blu-ray kvalitetu. Nema onog nasumičnog odjavljivanja USB 3.0 uređaja, a brzi “flešiči” savršeno sarađuju postižući visoke vrednosti transfera podataka od preko 200 MB/s.<br/> <br/>Gejming i Vega 8? Što bi se reklo na ivici specifikacija. Za ozbiljniji gejming definitivno nije, ali za zabavu jeste. Daleko bolje se snalazi sa starijim, grafički manje zahtevnim grfičkim okruženjem. Problem predstavljaju Battle Royal multiplayer igre poput Fortnite-a, Apex Legends-a ili Battlegrounds-a gde i pored obaranja grafičkih detalja, animacija nije na nivou besprekorno glatke. Veći frejmtajm – razmak između renderinga pojedinačnih kadrova,  ima za posledicu pojavu lag-a i kašnjenje u reakciji igrača. Bolje ćete proći sa nekim lokalnim duel igrama, kada fali USB više za gejmped kontrolere. U krajnjem razmislite o jačem Ryzen 5 3400G modelu sa sposobnijom VEGA 11 “grafikom” ukoliko vam je u misli gejming zabava.<br/> <br/> </p>
            <figure>
              <img src="https://www.benchmark.rs/assets/img/article/ASRockDeskMiniA300_11.jpg"/>
            </figure>
            <p> <br/>Primećujemo nedostatak slobodnih USB portova koji se mogu dobiti prebacivanjem WiFi funkcije pod okrilje internog M.2 uređaja. Takođe, primećujemo i da oštrina izlaznog signala preko HDMI porta nije na najvišem nivou na koji smo navikli korišćenjem klasične desktop grafičke karte. Ovo su definitivno detalji koje bi ASRock trebao da popravi u sledećoj evoluciji ovog uređaja. </p>
            <anchor name="page-4">
              <h3>ASRock DeskMini A300 - performanse</h3>
              <p>
                <b>Specifikacije test sistema:<br/></b>
                <b> </b>
              </p>
              <table bordered="">
                <tr>
                  <th colspan="2">Specifikacije</th>
                </tr>
                <tr>
                  <td>Proizvođač</td>
                  <td>ASRock</td>
                </tr>
                <tr>
                  <td>Oznaka</td>
                  <td>DeskMini A300</td>
                </tr>
                <tr>
                  <td>Matična ploča</td>
                  <td>A300M-STX</td>
                </tr>
                <tr>
                  <td>Procesor</td>
                  <td>AMD Ryzen 3 3200G</td>
                </tr>
                <tr>
                  <td>Memorija</td>
                  <td>8 GB DDR4-2933 CL16<br/>2x 4 GB Dual-channel</td>
                </tr>
                <tr>
                  <td>SSD</td>
                  <td>480 GB M.2 NVMe PCie x4</td>
                </tr>
                <tr>
                  <td>Grafička karta</td>
                  <td>int VEGA 8 <br/>2 GB deljene memorije</td>
                </tr>
                <tr>
                  <td>Ekran</td>
                  <td>Nema</td>
                </tr>
                <tr>
                  <td>Optički uređaj</td>
                  <td>Nema</td>
                </tr>
                <tr>
                  <td>Zvučna karta</td>
                  <td>Realtek AC233</td>
                </tr>
                <tr>
                  <td>Kućište</td>
                  <td>Mini STX</td>
                </tr>
                <tr>
                  <td>Napajanje</td>
                  <td>eksterni ispravljač - 120W</td>
                </tr>
                <tr>
                  <td>Portovi</td>
                  <td>1x USB-A 2.0<br/>2x USB-A 3.0<br/>1x USB-C 3.0<br/>1x RJ45 LAN<br/>1x HDMI 2.0<br/>1x DisplayPort<br/>1x D-SUB</td>
                </tr>
                <tr>
                  <td>Operativni sistem</td>
                  <td>Nema</td>
                </tr>
                <tr>
                  <td>Dodatno</td>
                  <td>1x USB Wi-Fi 802.11 ac</td>
                </tr>
              </table>
              <p> <br/> <br/><b>Rezultati:<br/></b> </p>
              <h4>Home Media Performance ( Obrada fotografija )</h4>
              <p><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="10" height="10"/> vreme izvršenja</p>
              <table bordered="">
                <tr>
                  <td align="right" valign="middle">ASRock DeskMini A300</td>
                  <td><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="7" height="15"/> 20.78</td>
                </tr>
                <tr>
                  <td colspan="2" align="right">manje je bolje (sekunde)</td>
                </tr>
              </table>
              <h4>Home Media Performance ( Obrada muzike )</h4>
              <p><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="10" height="10"/> vreme izvršenja</p>
              <table bordered="">
                <tr>
                  <td align="right" valign="middle">ASRock DeskMini A300</td>
                  <td><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="32" height="15"/> 95.71</td>
                </tr>
                <tr>
                  <td colspan="2" align="right">manje je bolje (sekunde)</td>
                </tr>
              </table>
              <h4>Home Media Performance ( Konverzija video sadržaja )</h4>
              <p><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="10" height="10"/> vreme izvršenja</p>
              <table bordered="">
                <tr>
                  <td align="right" valign="middle">ASRock DeskMini A300</td>
                  <td><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="25" height="15"/> 50.96</td>
                </tr>
                <tr>
                  <td colspan="2" align="right">manje je bolje (sekunde)</td>
                </tr>
              </table>
              <p> </p>
              <h4>Productivity Performance ( MS Word )</h4>
              <p><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="10" height="10"/> vreme izvršenja</p>
              <table bordered="">
                <tr>
                  <td align="right" valign="middle">ASRock DeskMini A300</td>
                  <td><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="44" height="15"/> 52.20</td>
                </tr>
                <tr>
                  <td colspan="2" align="right">manje je bolje (sec.)</td>
                </tr>
              </table>
              <h4>Productivity Performance ( MS Excel )</h4>
              <p><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="10" height="10"/> vreme izvršenja</p>
              <table bordered="">
                <tr>
                  <td align="right" valign="middle">ASRock DeskMini A300</td>
                  <td><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="45" height="15"/> 53.40</td>
                </tr>
                <tr>
                  <td colspan="2" align="right">manje je bolje (sec.)</td>
                </tr>
              </table>
              <h4>Productivity Performance ( MS Power Point )</h4>
              <p><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="10" height="10"/> vreme izvršenja</p>
              <table bordered="">
                <tr>
                  <td align="right" valign="middle">ASRock DeskMini A300</td>
                  <td><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="67" height="15"/> 160.80</td>
                </tr>
                <tr>
                  <td colspan="2" align="right">manje je bolje (sec.)</td>
                </tr>
              </table>
              <h4>Productivity Performance ( WinRAR x64 - Multicore Benchmarking )</h4>
              <p><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="10" height="10"/> vreme izvršenja</p>
              <table bordered="">
                <tr>
                  <td align="right" valign="middle">ASRock DeskMini A300</td>
                  <td><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="46" height="15"/> 23.00</td>
                </tr>
                <tr>
                  <td colspan="2" align="right">manje je bolje (sec.)</td>
                </tr>
              </table>
              <h4>Productivity Performance ( LAME FLAC to MP3 Encoding 192 bitrate )</h4>
              <p><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="10" height="10"/> vreme izvršenja</p>
              <table bordered="">
                <tr>
                  <td align="right" valign="middle">ASRock DeskMini A300</td>
                  <td><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="87" height="15"/> 173.00</td>
                </tr>
                <tr>
                  <td colspan="2" align="right">manje je bolje (sec.)</td>
                </tr>
              </table>
              <h4>Productivity Performance ( Photoshop CC - General &amp; Filters 8-Bits tasks )</h4>
              <p><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="10" height="10"/> indeksirana vrednost</p>
              <table bordered="">
                <tr>
                  <td align="right" valign="middle">ASRock DeskMini A300</td>
                  <td><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="38" height="15"/> 375.60</td>
                </tr>
                <tr>
                  <td colspan="2" align="right">veće je bolje (pts)</td>
                </tr>
              </table>
              <h4>Gejming ( Fortnite, Medium )</h4>
              <p><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="10" height="10"/> 1080p - frejmrejt</p>
              <table bordered="">
                <tr>
                  <td align="right" valign="middle">ASRock DeskMini A300</td>
                  <td><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="46" height="15"/> 23.00</td>
                </tr>
                <tr>
                  <td colspan="2" align="right">veće je bolje (fps)</td>
                </tr>
              </table>
              <h4>Gejming ( Apex Legends, Low )</h4>
              <p><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="10" height="10"/> 1080p - frejmrejt</p>
              <table bordered="">
                <tr>
                  <td align="right" valign="middle">ASRock DeskMini A300</td>
                  <td><pic src="data:image/png;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQYV2P478fwHwAF6gJNhF/E8gAAAABJRU5ErkJggg==" width="87" height="15"/> 43.50</td>
                </tr>
                <tr>
                  <td colspan="2" align="right">veće je bolje (fps)</td>
                </tr>
              </table>
              <anchor name="page-5">
                <h3>ASRock DeskMini A300 - zaključak</h3>
                <p>ASRock DeskMini A300 je definitivno uspešan koncept PC desktop računara vanserijski malih dimenzija i lake upotrebe.  Nije preterano skup, a pri tome nudi odlične performanse - praktično za isti novac kao i jeftinija Intel NUC rešenja bazirana na slabijem hardveru. AMD još jednom odnosi pobedu ovog puta na mini PC tržištu, zahvaljujući dokazanoj vrednosti svog APU koncepta integracije centralnog procesora i sposobnog grafičkog adaptera.<br/> <br/> </p>
                <figure>
                  <iframe src="https://www.youtube.com/embed/lEZvLyF4UkA" width="425" height="350" data-service="Youtube" scrolling="no"/>
                </figure>
                <p> <br/>Ponavljamo, veoma je važno da se vodilo računa o ceni, a veliki manevarski prostor u smislu opremanja memorijom, i obiljem opcija za brze diskove velikog kapaciteta - dozvoljava da ovog mališana u potpunosti prilagodite svojim potrebama.<br/> <br/>Za obične poslove dovoljan je bazni model Ryzen 3 APU procesora, oni koji bi da se  igraju na velikim ekranima bi svakako trebalo da gledaju u pravcu jačeg Ryzen 5 APU modela, dok oni koji samo krstare internetom i bave se nazahtevnim poslovima pisanja, gledanja filmova i pregledom sadržaja na društvenim mrežama, mogli bi da se provuku i sa jeftinijim Athlon rešenjem. <br/> </p>
                <figure>
                  <img src="https://www.benchmark.rs/assets/img/article/ASRockDeskMiniA300_12.jpg"/>
                </figure>
                <p> <br/>U svakom slučaju, korišćenje kombinovane platforme na bazi desktop osnovnih komponenti i dodataka sa mobilne platforme dozvoljavaju DeskMini A300 računaru maksimalnu fleskibilnost i prilagođavanje vašim potrebama. Zbog toga od nas dobija nagradu kao natprosečna vrednost za uloženi novac.<br/><br/> <br/><b>Prednosti:</b> <br/>- Kompaktni mini STX format,<br/>- Upotreba APU desktop čipova,<br/>- Obilje opcija za brze diskove,<br/>- HDR podrška<br/> <br/><b>Nedostaci:<br/></b>- Nedovoljan broj USB portova<br/>- Oštrina slike bi mogla biti bolja<br/> <br/><b>Cena:</b> 150€ (DeskMini A300 “barebone”)</p>
              </anchor>
            </anchor>
          </anchor>
        </anchor>
      </anchor>
    </article>
  </body>
</html>