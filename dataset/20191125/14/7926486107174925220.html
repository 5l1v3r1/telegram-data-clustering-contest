<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013511/%D8%AE%D8%A8%D8%B1%DA%AF%D8%B2%D8%A7%D8%B1%DB%8C-%D9%81%D8%B1%D8%A7%D9%86%D8%B3%D9%87-%D9%87%D8%B2%D8%A7%D8%B1%D8%A7%D9%86-%D8%A7%DB%8C%D8%B1%D8%A7%D9%86%DB%8C-%D8%B9%D9%84%DB%8C%D9%87-%D8%A2%D8%B4%D9%88%D8%A8%DA%AF%D8%B1%DB%8C-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%DA%A9%D8%B1%D8%AF%D9%86%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T14:44:24+00:00"/>
    <meta property="og:title" content="خبرگزاری فرانسه: هزاران ایرانی علیه «آشوبگری» راهپیمایی کردند"/>
    <meta property="og:description" content="خبرگزاری فرانسه در خبری در مورد راهپیمایی امروز تهران، نوشت که هزاران ایرانی در راهپیمایی اعتراض به آشوب، شرکت کردند."/>
  </head>
  <body>
    <article>
      <h1>خبرگزاری فرانسه: هزاران ایرانی علیه «آشوبگری» راهپیمایی کردند</h1>
      <address>
        <time datetime="2019-11-25T14:44:24+00:00">25 Nov 2019, 14:44</time>
      </address>
      <p>
        <i>خبرگزاری فرانسه در خبری در مورد راهپیمایی امروز تهران، نوشت که هزاران ایرانی در راهپیمایی اعتراض به آشوب، شرکت کردند.</i>
      </p>
      <p>به گزارش مشرق، راهپیمایی امروز مردم تهران در اعتراض به آشوب و ناآرامی‌های اخیر، با تیتر «هزاران ایرانی علیه آشوبگری‌های مربوط به بنزین راهپیمایی کردند»، در خبرگزاری فرانسه بازتاب یافته است.</p>
      <blockquote>ببینید:<br/><a href="https://www.mashreghnews.ir/news/1013500/%D9%81%DB%8C%D9%84%D9%85-%D9%86%D9%85%D8%A7%DB%8C-%D9%87%D9%88%D8%A7%DB%8C%DB%8C-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D8%A7%D9%85%D8%B1%D9%88%D8%B2-%D9%BE%D8%A7%DB%8C%D8%AA%D8%AE%D8%AA">فیلم/ نمای هوایی <i>راهپیمایی</i> امروز پایتخت</a></blockquote>
      <p>این خبرگزاری نوشته است: «هزاران نفر از حامیان حکومت ایران در میدانی در تهران گردهم آمدند تا روزهای "آشوب" را محکوم کنند. جمهوری اسلامی آشوب‌ها را به دشمنان خارجی نسبت داده است.»</p>
      <p>خبرگزاری فرانسه می‌افزاید: «آن‌ها با تکان دادن پرچم ایران و دست‌نوشته‌های "مرگ بر آمریکا" از تمام جهات به سمت میدان انقلاب تهران راهپیمایی کردند.»</p>
      <p>این رسانه با اشاره به افزایش قیمت بنزین و در پی آن بروز ناآرامی در چند شهر، نوشته است که تهران می‌گوید مزدوران و اراذل و اوباش مورد حمایت کشورهای خارجی اعتراضات مردمی را به خشونت کشیدند.</p>
      <p>خبرگزاری فرانسه در ادامه به نقل از خبرنگار خود در تهران، نوشته است: «میدان [انقلاب] به سرعت با جمعیتی از پیر و جوان، از جمله روحانیونی که تصویر رهبر ایران را به دست داشتند، پر شد.»</p>
      <p>منبع: فارس</p>
    </article>
  </body>
</html>