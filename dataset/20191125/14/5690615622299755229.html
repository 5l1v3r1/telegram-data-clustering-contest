<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837680-v-ukrayinu-ne-pustili-20-tonn-rosiyskoyi-kartopli"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T14:13:00+00:00"/>
    <meta property="og:title" content="В Україну не пустили 20 тонн російської картоплі"/>
    <meta property="og:description" content="КИЇВ. 25 листопада. УНН. На митному посту &quot;Харків – Центральний&quot; через відсутність фітосанітарного сертифікату в Україну не пустили 20 тонн картоплі …"/>
  </head>
  <body>
    <article>
      <h1>В Україну не пустили 20 тонн російської картоплі</h1>
      <address><time datetime="2019-11-25T14:13:00+00:00">25 Nov 2019, 14:13</time> by <a rel="author">Валерія Гуржий</a></address>
      <p><b>КИЇВ. 25 листопада. УНН.</b> На митному посту "Харків – Центральний" через відсутність фітосанітарного сертифікату в Україну не пустили 20 тонн картоплі, яка прибула з Російської Федерації. Про це повідомляє <b>УНН</b> із посиланням на ГУ Держпродспоживслужби у Харківській області.</p>
      <p>"На митному посту "Харків – Центральний" при проведенні фітосанітарного контролю імпортного вантажу з об’єктами регулювання було затримано об’єкти регулювання картопля свіжа (0701) – у кількості 20,86 т, які прибули з Російської Федерації без фітосанітарного сертифікату, чим порушено вимоги Міжнародного Стандарту з Фітосанітарних Заходів №12 "Вказівки щодо фітосанітарних сертифікатів", - сказано у повідомленні.</p>
      <p>У Держпродспоживслужбі повідомили, що до затриманого вантажу застосовано розширений фітосанітарний контроль. На підставі виявленого порушення складено нотифікацію.</p>
      <p>Нагадаємо, у Тернопільській області<a href="https://www.unn.com.ua/uk/news/1796632-do-ukrayini-ne-propustili-vantazh-iz-zarazhenoyu-kartopleyu"> затримали вантаж із зараженою картоплею</a>, який надійшов із Нідерландів.</p>
    </article>
  </body>
</html>