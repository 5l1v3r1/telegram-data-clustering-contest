<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-calcio/gaffe-di-cellino-su-balotelli-e-nero-e-lavora-per-schiarirsi/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T14:57:23+00:00"/>
    <meta property="og:title" content="Gaffe di Cellino su Balotelli: “E’ nero e lavora per schiarirsi”. La società: “Battuta fraintesa”"/>
    <meta property="og:description" content="Polemica sulle parole del presidente. Il club frena:"/>
  </head>
  <body>
    <article>
      <h1>Gaffe di Cellino su Balotelli: “E’ nero e lavora per schiarirsi”. La società: “Battuta fraintesa”</h1>
      <h2>Polemica sulle parole del presidente. Il club frena: “Voleva proteggere il giocatore stesso”</h2>
      <address><time datetime="2019-11-25T14:57:23+00:00">25 Nov 2019, 14:57</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Dopo la partita persa per 3-0 contro la <b>Roma</b>, il numero uno del <b>Brescia</b>, <b>Massimo</b> <b>Cellino,</b> ha parlato ai microfoni di<i> calciomercato.com</i> appena arrivato in Lega a Milano lasciandosi sfuggire una spiacevole battuta sul suo attaccante <b>Mario</b> <b>Balotelli. </b>Queste le sue parole: <i>“<b>Cosa devo dirvi su Balotelli? Che è nero, che sta lavorando per schiarirsi.</b> Nel calcio ci sono squadre che combattono e vincono, se pensiamo che un giocatore da solo possa vincere le partite, offenderemmo la squadra. Altrimenti, giocheremmo uno contro undici”</i>. Inoltre sul futuro di <b>Super</b> <b>Mario</b> ha aggiunto: “<i>L’allenatore ha fatto un errore, in conferenza ha parlato di Balotelli e non della squadra. L’ho preso a fine mercato, non per vendere abbonamenti. L’ho comprato perché poteva essere un valore aggiunto, l’abbiamo fatto diventare un punto di debolezza per sovra-esposizione. Se continuiamo a parlarne, facciamo male a lui e a noi</i>“.<br/><b>RETROMARCIA</b> <b>–</b> Dopo le parole di <b>Cellino</b> su <b>Balotelli</b> che hanno scatenato numerose polemiche, il <b>Brescia</b> ha voluto chiarire la situazione con un comunicato ufficiale: “<i>In merito alle dichiarazioni rilasciate questo pomeriggio dal Presidente Massimo Cellino, riferite al nostro giocatore Mario Balotelli, Brescia Calcio precisa trattasi evidentemente di <b>una battuta a titolo di paradosso, palesemente fraintesa,</b> rilasciata nel tentativo di sdrammatizzare un’esposizione mediatica eccessiva e<b> con l’intento di proteggere il giocatore stesso”.</b></i></p>
    </article>
  </body>
</html>