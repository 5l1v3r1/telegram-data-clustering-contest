<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/buv_pochesnym_konsulom_avstriyi_v_chernivcyakh_zelenskyy_pryznachyv_novogo_golovu_cherniveckoyi_oda"/>
    <meta property="og:site_name" content="espreso.tv"/>
    <meta property="article:published_time" content="2019-11-25T14:22:00+00:00"/>
    <meta property="og:title" content="Був почесним консулом Австрії в Чернівцях: Зеленський призначив нового голову Чернівецької ОДА"/>
    <meta property="og:description" content="Президент Володимир Зеленський видав указ про призначення Сергія Осачука головою Чернівецької обласної державної адміністрації"/>
  </head>
  <body>
    <article>
      <h1>Був почесним консулом Австрії в Чернівцях: Зеленський призначив нового голову Чернівецької ОДА</h1>
      <address>
        <time datetime="2019-11-25T14:22:00+00:00">25 Nov 2019, 14:22</time>
      </address>
      <p>Президент <a href="https://espreso.tv/article/2018/12/27/10_faktiv_iz_zhyttya_volodymyra_zelenskogo">Володимир Зеленський</a> видав указ про призначення Сергія Осачука головою Чернівецької обласної державної адміністрації</p>
      <p>Про це йдеться в указі №866/2019 на сайті глави держави.</p>
      <p>"Призначити Осачука Сергія Дмитровича головою Чернівецької обласної державної адміністрації", - йдеться в повідомленні.</p>
      <p>За даними сайту <a href="https://promin.cv.ua/2019/10/28/novym-hubernatorom-chernivetskoi-oblasti-stav-serhii-osachuk.html">Чернівецький промінь:</a></p>
      <p>З 2014 р. Сергій Осачук був почесним консулом Австрії в Чернівцях, а також радником міського голови з питань культурної політики та міжнародних відносин.<br/><br/>Сергій Осачук народився в 1972 р. в Чернівцях. Кандидат історичних наук, працював науковим співробітником Центру буковинознавства при Чернівецькому університеті. Перекладач, автор і видавець низки монографій з історії німців Буковини, міжетнічних стосунків, дипломатичних документів, науково-популярних нарисів з історії Чернівців.</p>
      <p>Як повідомляє видання <a href="https://molbuk.ua/chernovtsy_news/184912-khto-takyy-sergiy-osachuk-yakogo-mozhut-pryznachyty-golovoyu-cherniveckoyi-oda.html">Молодий буковинець</a>, Осачук також заснував в Чернівцях Літературний Целанівський центр, очолює громадські організації Буковинський медіа-центр і Рідне місто.</p>
    </article>
  </body>
</html>