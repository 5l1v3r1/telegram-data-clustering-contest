<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/finanza-borsa/tim-bei-sostiene-piano-5g-jp-morgan-aumenta-tp/"/>
    <meta property="og:site_name" content="InvestireOggi"/>
    <meta property="article:published_time" content="2019-11-25T14:15:40+00:00"/>
    <meta property="og:title" content="TIM: BEI sostiene piano 5G, JP Morgan aumenta TP"/>
    <meta property="og:description" content="BEI sostiene il piano di investimenti di TIM per le infrastrutture destinate alla telefonia mobile con un prestito a sei anni di €350 mln; JP Morgan incrementa target price a 0,71 Euro."/>
  </head>
  <body>
    <article>
      <h1>TIM: BEI sostiene piano 5G, JP Morgan aumenta TP</h1>
      <h2>BEI sostiene il piano di investimenti di TIM per le infrastrutture destinate alla telefonia mobile con un prestito a sei anni di €350 mln; JP Morgan incrementa target price a 0,71 Euro.</h2>
      <address><time datetime="2019-11-25T14:15:40+00:00">25 Nov 2019, 14:15</time> by <a rel="author" href="https://www.investireoggi.it/finanza-borsa/author/danilofieni/" target="_blank">Danilo Fieni</a></address>
      <p>Il piano di investimenti di TIM per le infrastrutture destinate alla telefonia mobile viene sostenuto della Banca europea per gli investimenti (BEI) con un prestito a sei anni di 350 milioni di euro, firmato oggi a Roma dal Vicepresidente di BEI, Dario Scannapieco, e dall’Amministratore Delegato di TIM, Luigi Gubitosi.</p>
      <p>La finalità del progetto è la realizzazione di connessioni per la rete telefonica mobile di ultima generazione più veloci, capienti e che raggiungano la quasi totalità della popolazione e delle imprese italiane.</p>
      <p>Il progetto finanziato riguarda sia l’implementazione del 5G, annunciata da TIM lo scorso giugno, sia il<br/>potenziamento della rete mobile esistente, utilizzando la tecnologia 4G/LTE (Long Term Evolution). In tal modo verrà completata la copertura 4G outdoor per le connessioni mobili ultraveloci nel biennio 2019-2020. Si avrà inoltre un sensibile aumento della capacità della rete di far fronte alla forte crescita del traffico, con velocità massime di navigazione 5G fino a 2 Gbps in download. Allo stesso tempo, gli investimenti faciliteranno anche l’espansione dei servizi commerciali a banda larga 5G e 4G/LTE in tutto il territorio italiano, comprese le soluzioni di accesso wireless fisso.</p>
      <p>Sul totale degli investimenti previsti da TIM, il 30% è destinato al Sud Italia.</p>
      <p>A tale buona notizia si aggiunge il fatto che JP Morgan abbia confermato la raccomandazione overweight sul titolo, nonché incrementato il target da 0,67 a 0,71 euro.</p>
      <p> </p>
      <p> </p>
    </article>
  </body>
</html>