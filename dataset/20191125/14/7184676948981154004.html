<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/25/koli-pochnetsya-spravzhnya-zima-sinoptik-ozvuchiv-chitkij-prognoz/"/>
    <meta property="og:site_name" content="Народна Правда"/>
    <meta property="article:published_time" content="2019-11-25T14:24:30+00:00"/>
    <meta property="og:title" content="Коли почнеться справжня зима: синоптик озвучив чіткий прогноз"/>
    <meta property="og:description" content="Синоптик Укігідрометцентру Владислав Білик прогнозує, що зима-2020 почнеться 7-12 грудня. А основним фактором, що буде визначати її особливості, є парниковий ефект"/>
  </head>
  <body>
    <article>
      <h1>Коли почнеться справжня зима: синоптик озвучив чіткий прогноз</h1>
      <h2>Справжня холодна зима почнеться з 7-12 грудня</h2>
      <address>
        <time datetime="2019-11-25T14:24:30+00:00">25 Nov 2019, 14:24</time>
      </address>
      <p>Зима-2020 може бути будь-якою: теплою або холодною, а точний прогноз поки що давати рано. Але однозначно можна сказати, що на температурний режим в Україні впливатиме <a href="https://narodna-pravda.ua/2018/12/04/teoriya-hokinga-pidtverdzhuyetsya-zemlya-vmyraye-skilky-rokiv-zalyshylosya-lyudstvu/">парниковий ефект.</a></p>
      <p>Як передає НАРОДНА ПРАВДА, про це в інтерв’ю <a href="https://24tv.ua/shho_vplivatime_na_temperaturu_tsiyeyi_zimi_dumka_sinoptika_n1238050">24 каналу</a> розповів синоптик Українського гідрометеорологічного центру Владислав Білик.</p>
      <p>Loading...</p>
      <h3>Якою буде зима в Україні?</h3>
      <p><b>Почнеться холодна зима з 7-12 грудня</b>, а температура повітря знизиться до -15 градусів. Проте грудень буде вологим і теплішим, аніж у попередні роки.</p>
      <p>Січень і лютий 2020 року будуть ще холодніші. Україну остаточно засипле снігом, а температура повітря знизиться до 20-ти градусів морозу. Вони будуть найсильнішими за останні 30 років.</p>
      <p>За словами експерта, поки прогнозу на зиму 2020 року немає. Орієнтовний прогноз складається за схемою перша і п’ята доба місяця. А на наступний місяць – наприкінці попереднього. Тобто, якою буде погода в грудні, – знатимемо наприкінці листопада. Тоді стане відомо, як грудень відрізнятиметься від середньостатистичної норми.</p>
      <p>Водночас фахівець зауважує: <b>аномальна спека влітку і восени пов’язана із зміною клімату і парниковим ефектом.</b></p>
      <p>“Фактор парникового ефекту впливатиме на нинішню зиму. Зараз багато говорять про зміни клімату на міжнародному рівні. Тому нічого не можна виключати. Теплою чи холодною буде зима – все через зміни клімату. Венецію затопило – і в цьому винен парниковий ефект”, – підкреслює Владислав Білик.</p>
      <p>Нагадаємо, раніше начальник Черкаського обласного центру з гідрометеорології Віталій Постригань заявив, що <a href="https://narodna-pravda.ua/2019/11/25/ekstremalni-morozy-ta-doshhi-synoptyk-dav-suvoryj-prognoz-pogody-na-zymu/">прийдешня зима в Україні відзначиться різкими перепадами погоди</a>, на тлі досить теплої погоди, очікуються короткочасні, але досить сильні похолодання, сильні снігопади, налипання мокрого снігу з утворенням ожеледі.</p>
      <p>Також раніше <a href="https://narodna-pravda.ua/2019/11/22/koly-pochnetsya-spravzhnya-zyma-synoptyk-nazvav-tochnu-datu/">народний синоптик Леонід Горбань назвав дату, коли в Україні почнеться справжня зима </a>– за його прогнозами, це станеться 12 грудня.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>