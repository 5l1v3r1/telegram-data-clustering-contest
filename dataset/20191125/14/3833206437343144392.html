<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/916577.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T14:00:00+00:00"/>
    <meta property="og:title" content="Три маричанки в състава на България за европейската квалификация в Турция"/>
    <meta property="og:description" content="Националният отбор по волейбол на България за девойки под 17 години, който е воден от Теодора Бечева..."/>
  </head>
  <body>
    <article>
      <h1>Три маричанки в състава на България за европейската квалификация в Турция</h1>
      <address>
        <time datetime="2019-11-25T14:00:00+00:00">25 Nov 2019, 14:00</time>
      </address>
      <p>Националният отбор по волейбол на България за девойки под 17 години, който е воден от Теодора Бечева, замина днес за турския град Баликесир, където ще вземе участие в зоналната квалификация за европейското първенство 2020 - първи кръг от евроквалификациите.</p>
      <p>Участват пет държави - домакините от Турция, България, Сърбия, Румъния и Гърция. Първенецът от турнира получава директна квота за Евроволей 2020. Останалите четири тима продължават борбата във втори кръг на европейските квалификации през април следващата година.</p>
      <p>
        <b>Ето 12-те избранички на Теодора Бечева за евроквалификацията</b>
      </p>
      <p>
        <b>Разпределителки:</b>
      </p>
      <p>Михаела Харизанова - Левски, Маргарита Гунчева - Марица</p>
      <p><b>Посрещачи:</b> Маргарита Узунова - Славия, Христина Пеева - Казанлък, Виктория Коева - Левски</p>
      <p><b>Диагонали</b>: Ива Дудова - Марица, Алина Атанасова - Левски</p>
      <p><b>Центрове:</b> Ивана Ефремова - ЦСКА, Цветомира Миткова - Левски, Радостина Ананиева - Левски</p>
      <p><b>Либера</b>: Мария-Анастасия Карапаунова - Марица, Андреа Цветкова - Левски</p>
      <p>Първият мач на България е срещу Румъния на 26 ноември. На следващия ден играем срещу Турция. На 28 ноември е срещата с Гърция. Последен за нашите момичета е двубоят със Сърбия.</p>
    </article>
  </body>
</html>