<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121523/gowin-mam-nadzieje-ze-tego-typu-sytuacje-juz-nigdy-sie-nie-powtorza.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-25T14:30:00+00:00"/>
    <meta property="og:title" content="Gowin: Mam nadzieję, że tego typu sytuacje już nigdy się nie powtórzą"/>
    <meta property="og:description" content="Mam nadzieję, że tego typu sytuacje jak sprawa 30-krotności już w przyszłości przez 4 lata nigdy się nie powtórzą i nie będą nas dzielić – powiedział wicepremier Jarosław Gowin. Szef Porozumienia wyraził zadowolenie w związku z ustaleniami zawartymi w umowie koalicyjnej Zjednoczonej Prawicy."/>
  </head>
  <body>
    <article>
      <h1>Gowin: Mam nadzieję, że tego typu sytuacje już nigdy się nie powtórzą</h1>
      <address>
        <time datetime="2019-11-25T14:30:00+00:00">25 Nov 2019, 14:30</time>
      </address>
      <h4>Mam nadzieję, że tego typu sytuacje jak sprawa 30-krotności już w przyszłości przez 4 lata nigdy się nie powtórzą i nie będą nas dzielić – powiedział wicepremier Jarosław Gowin. Szef Porozumienia wyraził zadowolenie w związku z ustaleniami zawartymi w umowie koalicyjnej Zjednoczonej Prawicy.</h4>
      <p>W miniony piątek odbyło się spotkanie liderów Zjednoczonej Prawicy: premiera Meteusza Morawieckiego, prezesa PiS Jarosława Kaczyńskiego, lidera Solidarnej Polski Zbigniewa Ziobry oraz szefa Porozumienia Jarosława Gowina. Mówiąc o tym spotkaniu, szef rządu określił je jako "bardzo dobre". W podobnym tonie wypowiedział się dziś wicepremier Gowin.</p>
      <p>W rozmowie z dziennikarzami powiedział: "Wynegocjowaliśmy wszystkie szczegóły. Mam nadzieję, że w tym tygodniu nastąpi podpisanie umowy".</p>
      <p>Lider Porozumienie przyznał, że dla niego ważniejsze od zawartych w umowie koalicyjnej ustaleń politycznych i personalnych, są uzgodnienia dotyczące kwestii programowych. – Mam nadzieję, że tego typu sytuacje jak sprawa 30-krotności już w przyszłości przez 4 lata nigdy się nie powtórzą i nie będą nas dzielić – dodał.</p>
      <h3>Projekt, który powiedzielił Zjednoczoną Prawicę</h3>
      <p>Przypomnijmy, że 19 listopada Prawo i Sprawiedliwość wycofało z Sejmu projekt, który wzbudził ogromne emocje, a także stał się powodem sporu pomiędzy partiami tworzącymi Zjednoczoną Prawicę. Chodziło o projekt znoszący od 2020 r. górny limit przychodu, do którego płaci się składki na ubezpieczenia emerytalne i rentowe - tzw. 30-krotności ZUS. Według autorów projektu, miało to przynieść wzrost wpływów do Funduszu Ubezpieczeń Społecznych oszacowany na 7,1 mld zł. Przeciwne propozycji było koalicyjne Porozumienie Jarosława Gowina. Sceptyczny wobec niej był także prezydent Andrzej Duda.</p>
      <footer>/ Źródło: 300polityka.pl <br/>/ api</footer>
      <related>
        <h4>Czytaj także</h4>
        <a href="https://www.dorzeczy.pl/kraj/120975/pis-wycofuje-kontrowersyjny-projekt-przypomnieli-sobie-ile-maja-poslow-gowin-pokazal-kto-bez-kogo-sobie-nie-poradzil.html"/>
        <a href="https://www.dorzeczy.pl/kraj/121345/wszystkie-kwestie-zostaly-ustalone-wiadomo-kiedy-nowa-umowa-koalicyjna-zjednoczonej-prawicy.html"/>
      </related>
    </article>
  </body>
</html>