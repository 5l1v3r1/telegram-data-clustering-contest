<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042915049"/>
    <meta property="og:site_name" content="Dnevnik"/>
    <meta property="article:published_time" content="2019-11-25T14:39:00+00:00"/>
    <meta property="og:title" content="Agüero zaradi poškodbe v naslednjih tednih brez nogometa"/>
    <meta property="og:description" content="Prvi napadalec angleškega nogometnega velikana Manchester Cityja, Argentinec Sergio Ag&amp;#252;ero, bo zaradi poškodbe mišice odsoten nekaj tednov, je potrdil trener sinjemodrih Pep Guardiola."/>
  </head>
  <body>
    <article>
      <h1>Agüero zaradi poškodbe v naslednjih tednih brez nogometa</h1>
      <address><time datetime="2019-11-25T14:39:00+00:00">25 Nov 2019, 14:39</time> by <a rel="author">STA</a></address>
      <p>
        <b>Prvi napadalec angleškega nogometnega velikana Manchester Cityja, Argentinec Sergio Agüero, bo zaradi poškodbe mišice odsoten nekaj tednov, je potrdil trener sinjemodrih Pep Guardiola.</b>
      </p>
      <p>Agüero se je poškodoval ob sobotni prvenstveni zmagi Cityja proti Chelseaju z 2:1. Guardiola je slabo novico potrdil na današnji novinarski konferenci pred torkovo tekmo lige prvakov proti Šahtarju iz Donjecka. »Sergio bo manjkal nekaj tekem, nekaj tednov. Ne vem točno, koliko.«</p>
      <p>Namesto Aguero bo mesto v napadu Cityja zasedel Brazilec <b>Gabriel Jesus</b>, ki pa vseeno ni navdušen nad odsotnostjo svojega kolega. »Nisem vesel, da je poškodovan. Ni mi všeč, ko se poškodujejo moji prijatelji. Toda garam vsak dan in pripravljen sem na priložnost.«</p>
      <p>City se bo v izločilne boje prebil, če proti Šahtarju zmaga oziroma remizira ali pa Dinamo, kjer igra slovenski reprezentant Petar Stojanović, ne premaga Atalante<b> Josipa Iličića</b>.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042915098/sport/nogomet/real-madrid-proti-zastrasujocemu-psg"/>
        <a href="https://www.dnevnik.si/1042890223/sport/nogomet/video-martinez-in-aguero-argentince-resila-pred-izpadom"/>
        <a href="https://www.dnevnik.si/kartica/1042840480"/>
        <a href="https://www.dnevnik.si/kartica/1042788698"/>
      </related>
    </article>
  </body>
</html>