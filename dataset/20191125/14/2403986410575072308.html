<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/vibuh_u_harkovi_politsiya_znayshla_avto_zlovmisnikiv__vono_povnistyu_zgorilo_n1239085"/>
    <meta property="og:site_name" content="24 Канал"/>
    <meta property="article:published_time" content="2019-11-25T14:10:00+00:00"/>
    <meta property="og:title" content="Вибух у Харкові: поліція знайшла авто зловмисників – воно повністю згоріло"/>
    <meta property="og:description" content="Правоохоронці знайшли авто ймовірних зловмисників, які заклали вибухівку в машину місцевого адвоката у Харкові. Їхній автомобіль також згорів."/>
  </head>
  <body>
    <article>
      <h1>Вибух у Харкові: поліція знайшла авто зловмисників – воно повністю згоріло</h1>
      <address><time datetime="2019-11-25T14:10:00+00:00">25 Nov 2019, 14:10</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Правоохоронці знайшли авто ймовірних зловмисників, які заклали вибухівку в машину місцевого адвоката у Харкові. Їхній автомобіль також згорів.</b>
      </p>
      <p>Автомобіль ймовірно причетних до замаху на адвоката знайшли на пустирі за декілька кілометрів від місця вибуху, <a href="https://hk.npu.gov.ua/news/Inshi-podiji/policziya-vstanovlyuje-obstavini-vibuxu-v-czentri-xarkova-onovleno/">повідомляє </a>пресслужба місцевої Нацполіції.</p>
      <blockquote>Дивіться також: <a href="https://24tv.ua/u_harkovi_pidirvali_avto_advokata_gaguna_poterpiliy_prokomentuvav_intsident__video_n1238991">У Харкові підірвали авто адвоката Гагуна: потерпілий прокоментував інцидент – відео</a></blockquote>
      <p>Opel Vectra згорів повністю. Біля машини лежить предмет, який, ймовірно, використали для підпалу.</p>
      <aside>Близько 11:52 наряд патрульних поліцейських виявив Opel Vectra з державними знаками європейської реєстрації по вулиці Пушкінській. Ймовірно, саме на цій іномарці причетні до скоєння злочину особи зникли з місця події,<cite>– мовиться у повідомленні.</cite></aside>
      <p>Авто оглядають експерти. Перед цим поліція оголосила у місті план "перехоплення".</p>
      <figure>
        <img src="https://24tv.ua/resources/photos/news/620_DIR/201911/1239085_10240933.jpg?201911140653"/>
      </figure>
      <p>
        <i>Спалений автомобіль ймовірних зловмисників/ Джерело: <a href="https://hk.npu.gov.ua/">hk.npu.gov.ua</a></i>
      </p>
      <h3>Що відомо про ви<a href="https://24tv.ua/u_tsentri_harkova_progrimiv_vibuh_foto_n1238902">бух авто адвоката у Харкові</a>? </h3>
      <ul>
        <li>У Харкові на вулиці Чайковського, 6 поблизу житлового будинку 25 листопада вибухнув автомобіль Toyota Camry. Вибуховий пристрій спрацював усередині авто, водій з машини вибрався.</li>
        <li>Власник автомобіля – Андрій Гагун – колишній працівник прокуратури Харківської області. Він нібито є зятем колишнього першого заступника прокурора Харківщини Володимира Суходубова.</li>
        <li>Вибухівку встановили під автомобілем. Вона спрацювала, коли адвокат рушив. Гагуг внаслідок вибуху отримав лише незначні порізи рук.</li>
        <li>Гагун також підтвердив, що в будинку, біля якого стався вибух, проживає голова Харківської облради Сергій Чернов. Однак адвокат вважає, що замах був скоєний саме на нього.</li>
      </ul>
    </article>
  </body>
</html>