<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/real-estate-businessman-yadagiri-reddy-complaint-on-kidnappers-1-1-10610571.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T14:44:00+00:00"/>
    <meta property="og:title" content="ఎల్బీనగర్‌లో రియల్‌ ఎస్టేట్‌ వ్యాపారి కిడ్నాప్‌కు యత్నం"/>
    <meta property="og:description" content="హైదరాబాద్‌ : ఎల్బీనగర్‌ పోలీసు స్టేషన్‌ పరిధిలో రియల్‌ ఎస్టేట్‌ వ్యాపారిని కిడ్నాప్‌ చేసేందుకు గుర్తు తెలియని వ్యక్తులు యత్నించారు. యాదగిరి రెడ్డి అనే వ్యక్తి ర"/>
  </head>
  <body>
    <article>
      <h1>ఎల్బీనగర్‌లో రియల్‌ ఎస్టేట్‌ వ్యాపారి కిడ్నాప్‌కు యత్నం</h1>
      <address>
        <time datetime="2019-11-25T14:44:00+00:00">25 Nov 2019, 14:44</time>
      </address>
      <p>హైదరాబాద్‌ : ఎల్బీనగర్‌ పోలీసు స్టేషన్‌ పరిధిలో రియల్‌ ఎస్టేట్‌ వ్యాపారిని కిడ్నాప్‌ చేసేందుకు గుర్తు తెలియని వ్యక్తులు యత్నించారు. యాదగిరి రెడ్డి అనే వ్యక్తి రియల్‌ ఎస్టేట్‌ వ్యాపారం చేస్తూ ఎల్బీనగర్‌లో నివాసముంటున్నాడు. తాను తన ఇంటి నుంచి బయటకు రాగానే.. కొద్ది దూరంలో కారులో ఉన్న దుండగులు.. యాదగిరి రెడ్డిని కారులోకి లాగారు. యాదగిరి రెడ్డి అప్రమత్తమై గట్టిగా అరవడంతో.. అతని వద్ద ఉన్న మొబైల్‌ ఫోన్‌, కారు తీసుకుని పారిపోయారు దుండగులు. బాధితుడు యాదగిరి రెడ్డి ఎల్బీనగర్‌ పోలీసులకు ఫిర్యాదు చేశాడు. కేసు నమోదు చేసుకున్న పోలీసులు దర్యాప్తు చేపట్టారు.</p>
    </article>
  </body>
</html>