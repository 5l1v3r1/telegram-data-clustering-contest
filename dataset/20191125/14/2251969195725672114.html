<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/25/specialisti-dellautismo-a-civitanova/1329125/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-25T14:32:54+00:00"/>
    <meta property="og:title" content="Specialisti dell’autismo a Civitanova"/>
    <meta property="og:description" content="APPUNTAMENTO sabato all'hotel Cosmopolitan con il convegno internazionale di neuropedagogia: ospiti Michele Zappella e Francesco Oliverio"/>
  </head>
  <body>
    <article>
      <h1>Specialisti dell’autismo a Civitanova</h1>
      <h2>APPUNTAMENTO sabato all'hotel Cosmopolitan con il convegno internazionale di neuropedagogia: ospiti Michele Zappella e Francesco Oliverio</h2>
      <address><time datetime="2019-11-25T14:32:54+00:00">25 Nov 2019, 14:32</time> by <a rel="author">Laura Boccanera</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F25%2Fspecialisti-dellautismo-a-civitanova%2F1329125%2F">Condividi107</a><a href="https://twitter.com/intent/tweet?text=Specialisti+dell%27autismo+a+Civitanova&amp;url=https%3A%2F%2Fwww.cronachemaceratesi.it%2F2019%2F11%2F25%2Fspecialisti-dellautismo-a-civitanova%2F1329125%2F">Tweet</a>Email107 Condivisioni</p>
      <p> </p>
      <p><b>Incontro con esperti e studiosi sui disturbi dello spettro autistico. “Il cervello che impara”, questo il titolo del 3° convegno di neuropedagogia organizzato dal centro Oida delle Marche, associazione For All, Klinikè e Gruppo Nazionale di Pedagogia Preventiva. L’evento formativo, in programma per sabato 30 novembre all’hotel Cosmopolitan di Civitanova è rivolto a genitori, insegnanti, educatori, pedagogisti, professionisti di area educativa, sanitaria e sociale.</b> Le relatrici e i relatori presenteranno temi inerenti la clinica, la diagnosi, il trattamento, i possibili interventi pratici che si possono concretizzare nei vari contesti di vita coma la famiglia, la scuola, la città. Tra le relazioni ce ne sarà una sul tema “Donne con disabilità: la Sindrome di Aspergere al femminile” dove si presenteranno alcune ricerche che pongono in risalto la fragilità di queste donne che spesso diventano possibili vittime di violenza ed abuso, un tema molto attuale anche rispetto alla Giornata internazionale di lotta contro la violenza della donna. Fra i relatori saranno presenti anche due genitori che parleranno dell’autismo vissuto nella quotidianità. Ospite lo specialista Michele Zappella uno degli studiosi di autismo più importanti a livello mondiale ed il professor Francesco Oliverio studioso del funzionamento del cervello umano.</p>
    </article>
  </body>
</html>