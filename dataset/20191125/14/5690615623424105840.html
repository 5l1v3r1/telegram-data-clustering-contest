<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837688-na-khmelnichchini-zitknulis-avtobus-ta-dvi-legkoviki-ye-postrazhdali"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T14:36:00+00:00"/>
    <meta property="og:title" content="На Хмельниччині зіткнулись автобус та дві легковики, є постраждалі"/>
    <meta property="og:description" content="КИЇВ. 25 листопада. УНН. У Хмельницькій області внаслідок зіткнення двох легкових автомобілів та пасажирського автобуса травмувалися дві людини. Про це УНН …"/>
  </head>
  <body>
    <article>
      <h1>На Хмельниччині зіткнулись автобус та дві легковики, є постраждалі</h1>
      <address><time datetime="2019-11-25T14:36:00+00:00">25 Nov 2019, 14:36</time> by <a rel="author">Роман Рудський</a></address>
      <p><b>КИЇВ. 25 листопада. УНН. </b>У Хмельницькій області внаслідок зіткнення двох легкових автомобілів та пасажирського автобуса травмувалися дві людини. Про це <b>УНН</b> повідомили у відділі комунікації ГУНП в області.</p>
      <p>Дорожньо-транспортна пригода сталася о восьмій годині ранку поблизу села Вербка Летичівського району. </p>
      <p>За попередніми даними, на трасі сталося зіткнення автомобіля Volkswagen Touareg з Mercedes-Benz та рейсовим автобусом, який рухався за маршрутом "Познань — Скадовськ".</p>
      <p>В результаті аварії травми отримав водій автобуса та пасажирка Volkswagen Touareg. Їм надається медична допомога.</p>
      <p>У автобусі на момент зіткнення перебувало 50 пасажирів, усі вони громадяни України. На даний момент ніхто з пасажирів за медичною допомогою не звертався.</p>
      <p>На місці події працює слідчо-оперативна група.</p>
      <p>Нагадаємо, поблизу Тульчина Вінницької області <a href="https://www.unn.com.ua/uk/news/1837681-reysoviy-avtobus-cherez-ozheleditsyu-perekinuvsya-na-vinnichchini-ye-postrazhdali">перекинувся рейсовий автобус</a>. У результаті аварії тілесні ушкодження отримало п’ятеро людей.</p>
    </article>
  </body>
</html>