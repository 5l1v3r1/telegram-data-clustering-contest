<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/meriya_zapevnyaie_shcho_u_lvivskyh_sadochkah_ie_vilni_mistsya_331611.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T14:56:00+00:00"/>
    <meta property="og:title" content="Мерія запевняє, що у львівських садочках є вільні місця"/>
    <meta property="og:description" content="У середині листопада завершилася третя хвиля зарахування дітей до закладів дошкільної освіти. Станом на сьогодні, в дошкільних закладах міста є 198 вільних місць. Про це повідомили у прес-службі ЛМР."/>
  </head>
  <body>
    <article>
      <h1>Мерія запевняє, що у львівських садочках є вільні місця</h1>
      <h2>У середині листопада завершилася третя хвиля зарахування дітей до закладів дошкільної освіти. Станом на сьогодні, в дошкільних закладах міста є 198 вільних місць. Про це повідомили у прес-службі ЛМР.</h2>
      <address>
        <time datetime="2019-11-25T14:56:00+00:00">25 Nov 2019, 14:56</time>
      </address>
      <figure>
        <img src="https://galinfo.com.ua/media/gallery/intxt/s/k/skemasadky.jpg"/>
        <figcaption>У садочках Львова є 198 вільних місць</figcaption>
      </figure>
      <p>За словами заступниці міського голови з гуманітарних питань Галини Слічної, зараз великого напливу на зарахування немає.</p>
      <p>«14 листопада у нас завершилась третя хвиля зарахування дітей до закладів дошкільної освіти. Ми провели моніторинг — у Львові зараз є 198 вільних місць у садочках. Переважна більшість вільних місць — у групах середнього і старшого віку. Найбільше їх — у садочку № 5, що на вул. Таджицькій, оскільки ми там нещодавно відкрили нові групи. Вільні місця у групах можуть зайняти не лише діти, які не потрапили до садочків під час трьох хвиль зарахування. Зараз батьки дітей, які вже навчаються у ДНЗ далеко від дому, мають можливість подивитися на локації дошкільних закладів із вільними місцями та перереєструвати свою дитину у будь-який із них", — наголосила Галина Слічна.</p>
      <p>Відтак, у групах раннього віку є 35 вільних місць, у молодших — 60, у середніх — 46, і в старших — 57.</p>
      <p>Додамо, що до кінця року кількість місць у закладах дошкільної освіти збільшиться, адже відкриються групи в нових садочках на Чижевського, Олесницького та Грінченка.</p>
      <p>Нагадаємо, як писало Гал-інфо, нещодавно на Львівщині відкрили заклад дошкільної освіти <a href="https://galinfo.com.ua/news/na_lvivshchyni_vidkryly_zaklad_doshkilnoi_osvity_lisova_pisnya_329911.html">"Лісова пісня"</a></p>
    </article>
  </body>
</html>