<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2111784"/>
    <meta property="og:site_name" content="www.bta.bg"/>
    <meta property="article:published_time" content="2019-11-25T14:46:00+00:00"/>
    <meta property="og:title" content="Със създаването на клъстер за иновации в агропродуктите община Разлог цели да подпомогне млекопроизводители и млекопреработватели"/>
    <meta property="og:description" content="Благоевград, 25 ноември /Десислава Велкова, БТА/ Четири обучения за създаване на клъстер за иновации в агропродуктите е имало в Разлог през миналата седмица, съобщават от пресцентъра на общината. На тях са застъпени теми за основните проблеми на млекопроизводителите и млекопреработвателите, маркетингови въпроси, пласиране на продукцията, иновативни продукти и представяне на добри практики. Със създаването на клъстер за иновации в агропродуктите, община Разлог цели да подпомогне млекопроизводители и млекопреработватели за интегриране на иновации в тяхното производство. Клъстерът, с център Разлог, обхваща територията на всички общини от област Благоевград с проект, по програма за транснационално сътрудничество &quot;Балкани - Средиземно море&quot;, посочват от общинския пресценър. От там допълват, че за целия регион агро-хранителният сектор има важна социално-икономическа роля, особено в селските общности, където е основен елемент за развитието на региона. От общинският пресцентър съобщават още, че повечето ограничения,…"/>
  </head>
  <body>
    <article>
      <h1>Със създаването на клъстер за иновации в агропродуктите община Разлог цели да подпомогне млекопроизводители и млекопреработватели</h1>
      <address>
        <time datetime="2019-11-25T14:46:00+00:00">25 Nov 2019, 14:46</time>
      </address>
      <p>BOBSTH 14:48:01 25-11-2019</p>
      <p>MM1444BO.024</p>
      <p>Разлог - клъстер - млекопроизводители</p>
      <p>Със създаването на клъстер за иновации в агропродуктите община Разлог цели да подпомогне млекопроизводители и млекопреработватели</p>
      <p>Благоевград, 25 ноември /Десислава Велкова, БТА/</p>
      <p>Четири обучения за създаване на клъстер за иновации в агропродуктите е имало в Разлог през миналата седмица, съобщават от пресцентъра на общината. На тях са застъпени теми за основните проблеми на млекопроизводителите и млекопреработвателите, маркетингови въпроси, пласиране на продукцията, иновативни продукти и представяне на добри практики.</p>
      <p>Със създаването на клъстер за иновации в агропродуктите, община Разлог цели да подпомогне млекопроизводители и млекопреработватели за интегриране на иновации в тяхното производство. Клъстерът, с център Разлог, обхваща територията на всички общини от област Благоевград с проект, по програма за транснационално сътрудничество "Балкани - Средиземно море", посочват от общинския пресценър. От там допълват, че за целия регион агро-хранителният сектор има важна социално-икономическа роля, особено в селските общности, където е основен елемент за развитието на региона. От общинският пресцентър съобщават още, че повечето ограничения, които се срещат в селските райони, са липса на иновации и производителност, качество и безопасност на храните, както и трудности при популяризирането на продукти и достъп до финансиране.</p>
      <p>В изпълнението на проекта община Разлог си партнира с университети, агенции и общини от България, Гърция, Кипър и Албания.</p>
      <p>/ММ/</p>
    </article>
  </body>
</html>