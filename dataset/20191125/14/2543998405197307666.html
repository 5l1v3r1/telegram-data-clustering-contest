<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/171128/detalji-najvece-pljacke-istoriji-lopovi-odneli-blago-svetske-kulturne-bastine-koje-moguce-prodati"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T14:53:00+00:00"/>
    <meta property="og:title" content="Detalji najveće pljačke u istoriji: Lopovi odneli blago svetske kulturne baštine koje je moguće prodati"/>
    <meta property="og:description" content="Nemačka policija potvrdila je danas da je jutros opljačkana Zelena riznica Muzeja u Drezdenu i precezirala da su lopovi ukrali tri zbirke nakita neprocenjive vrednosti s početka 18. veka izrađene od dijamanata, rubina i smaragda."/>
  </head>
  <body>
    <article>
      <h1>Detalji najveće pljačke u istoriji: Lopovi odneli blago svetske kulturne baštine koje je moguće prodati</h1>
      <h2>Nemačka policija potvrdila je danas da je jutros opljačkana Zelena riznica Muzeja u Drezdenu i precezirala da su lopovi ukrali tri zbirke nakita neprocenjive vrednosti s početka 18. veka izrađene od dijamanata, rubina i smaragda.</h2>
      <address><time datetime="2019-11-25T14:53:00+00:00">25 Nov 2019, 14:53</time> by <a rel="author">Tanjug, Republika</a></address>
      <p>Snimci sigurnosnih kamera pokazuju dvojicu muškaraca kako kroz prozor s rešetkama upadaju u Zelenu riznicu u baroknoj rezidencijalnoj palati u Drezdenu. Zatim se vidi kako razbijaju staklenu vitrinu i iz nje uzimaju tri kolekcije ili pojedinačne komade.</p>
      <p>Direktorka muzeja Marion Akerman kaže da su ukradena dela neprocenjive vrednosti i da ih je nemoguće prodati na tržištu, prenosi Rojters.</p>
      <p>- Govorimo o predmetu nemerljive kulturne vrednosti. To je skoro svetsko kulturno nasleđe. Nigde druge nema kolekcije nakita u ovoj formi, kvalitetu i kvantitetu - rekao je njen kolega Dirk Sindram.</p>
      <p>U muzeju je oko pet sati ujutro došlo do prekida u snabdevanju električnom energijom, a lopovi su upali u muzej najverovatnije kroz prozor, saopštila je policija i navela da su počinioci još u bekstvu.</p>
      <figure>
        <img src="https://www.republika.rs/data/images/2019-11-25/125017_drezden-muzej-301-ap-sebastian-kahnert_f.jpg?1574689806"/>
        <figcaption>Policija intenzivno radi na pronalaženju počinioca<cite>Tanjug/AP</cite></figcaption>
      </figure>
      <p>Saopšteno je da je muzej bio zaštićen nevidljivim bezbednosnim sistemom, kao i da je moguće da su lopovi imali informacije "iznutra".</p>
      <p>Ova pljačka je po vrednosti ukradenog blaga naveća u istoriji, pretekavši nerešenu pljačku Gardner Muzeja u Bostonu pre 30 godina kada je odneto 13 umetničkih dela vrednosti 500 milliona dolara.</p>
      <related>
        <h4>Pročitajte još:</h4>
        <a href="http://republika.rs/svet/svet/171095/Najveca-pljacka-istoriji-svemira-muzeja-Drezdenu-ukradeno-cudesno-blago"/>
        <a href="http://republika.rs/svet/region/170091/Policija-nogama-Sarajevu-Napadac-ranio-zenu-Bascarsiji-pobegao"/>
        <a href="http://republika.rs/svet/svet/168293/Merkelova-pred-susret-Makronom-opet-udara-kontru-Evropljani-NATO-buducnosti-treba-preuzmu-vise-odgovornosti"/>
        <a href="http://republika.rs/svet/svet/168292/godina-pada-Berlinskog-zida-buducnost-Evrope-nikad-neizvesnija"/>
        <a href="http://republika.rs/svet/svet/168287/Putin-zestok-Bez-milosti-borbi-protiv-korupcije-ekstremizma-terorizma"/>
      </related>
    </article>
  </body>
</html>