<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corsedimoto.com/motomondiale/moto2-moto3-qualche-immagine-dai-test-privati-a-valencia/"/>
    <meta property="og:site_name" content="Corsedimoto"/>
    <meta property="article:published_time" content="2019-11-25T14:55:03+00:00"/>
    <meta property="og:title" content="Moto2-Moto3: Qualche immagine dai test privati a Valencia"/>
    <meta property="og:description" content="I piloti Moto2 e Moto3 sono al lavoro a Valencia per due giorni di test privati. Non ci sono tempi al momento, ma ecco qualche immagine dal circuito."/>
  </head>
  <body>
    <article>
      <h1>Moto2-Moto3: Qualche immagine dai test privati a Valencia</h1>
      <h2>I piloti Moto2 e Moto3 sono al lavoro a Valencia per due giorni di test privati. Non ci sono tempi al momento, ma ecco qualche immagine dal circuito.</h2>
      <address><time datetime="2019-11-25T14:55:03+00:00">25 Nov 2019, 14:55</time> by <a rel="author" href="https://www.corsedimoto.com/author/dtamantini/" target="_blank">Diana Tamantini</a></address>
      <p>Giornate intense di test per i piloti del Motomondiale. Mentre la MotoGP corre a Jerez, le categorie Moto2 e Moto3 si sono spostate a Valencia per gli ultimi due giorni di prove prima della pausa invernale. Il cielo è terso ed i piloti presenti sono al lavoro, ma non abbiamo riscontri cronometrici per il momento. I test sono iniziati alle 10:00, finiranno alle 17:00.</p>
      <p>Nel frattempo però possiamo osservare qualche altro volto nuovo o alcuni cambi di team per la prossima stagione. In quest’ultimo caso, abbiamo Raúl Fernández e Kaito Toba in azione con la loro nuova squadra, Red Bull KTM Ajo.</p>
      <figure>
        <iframe data-src="https://twitter.com/RedBull_KTM_Ajo/status/1198941304551596033" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Non mancano gli esordi. Uno dei debuttanti nella categoria minore è Ryusei Yamanaka, che disputerà la sua prima stagione completa in Estrella Galicia 0,0, struttura con cui ha corso nel 2019 nel CEV Moto3. Per lui non è mancata anche qualche sostituzione e wild card del Campionato del Mondo.</p>
      <figure>
        <iframe data-src="https://twitter.com/monlaucompeti/status/1198933084856561664" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dalla Moto3 alla Moto2. Questo è il caso del vice-campione Aron Canet, per la prima volta al lavoro con <a href="https://twitter.com/AngelNietoTeam/status/1198903673834872832">la Speed Up del Angel Nieto Team</a>. Suo compagno di box è Hafizh Syahrin, di ritorno dalla MotoGP. Un altro volto nuovo è <a href="https://www.instagram.com/p/B5NmRUtFzKv/">Kasma Daniel Kasmayudin</a>, all’esordio con SAG Team. Abbiamo anche il debutto di Marcos Ramírez: per lui una prima presa di contatto con la KALEX del American Racing Team.</p>
      <figure>
        <img src="https://images2-motori.gazzettaobjects.it/corsedimoto/2019/11/25/14/00/EKNOQFbXYAAxLn_-e1574691723742.jpg"/>
      </figure>
      <p>Line-up rinnovata e raddoppiata per la squadra di Fausto Gresini. Due i piloti con cui disputerà la stagione 2020, l’italiano Nicolò Bulega ed il fresco campione CEV Moto2 Edgar Pons. Quest’ultimo ha già corso in passato nel Motomondiale: si tratta per lui di un ritorno.</p>
      <figure>
        <img src="https://images2-motori.gazzettaobjects.it/corsedimoto/2019/11/25/14/00/EKN-7T3WkAECQbn-e1574692093157.jpg"/>
      </figure>
      <p>Prima uscita con nuovi colori anche per Augusto Fernández (n° 37), appena ingaggiato da EG 0,0 Marc VDS per il 2020. Prende il posto lasciato libero da Alex Márquez (n° 73), passato in MotoGP, e affianca <a href="https://twitter.com/CircuitValencia/status/1198974657220808704">Sam Lowes</a>.</p>
      <figure>
        <iframe data-src="https://twitter.com/TeamEG00MarcVDS/status/1198935788437876736" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Non manca anche un pilota ‘in prova’. Si tratta di Hector Garzó, schierato in questa occasione da Pons Racing accanto a Lorenzo Baldassarri. Il pilota spagnolo disputerà entrambi i giorni di test: per lui la possibilità di diventare il secondo pilota della squadra nel 2020.</p>
      <figure>
        <img src="https://images2-motori.gazzettaobjects.it/corsedimoto/2019/11/25/14/00/EKNrGTWXUAAOeT--e1574692495636.jpg"/>
      </figure>
    </article>
  </body>
</html>