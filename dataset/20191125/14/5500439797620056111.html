<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22854/vse-o-negi-orhidej-tropske-dobrote-in-bozicni-okraski-na-festivalu-orhidej.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-25T14:49:00+00:00"/>
    <meta property="og:title" content="Vse o negi orhidej, tropske dobrote in božični okraski na Festivalu orhidej"/>
    <meta property="og:description" content="Med 22. in 24 novembrom. so potekali dnevi odprtih vrat v tropskem vrtu v Dobrovniku. Osrednji dogodek, Festival orhidej, je potekal v okviru projekta GardEN v soboto 23. novembra, in sta ga skupaj organizirala TIC Moravske Toplice in Ocean Orchids. Obiskovalci so lahko pokusili tropske dobrote, ki jih je pripravil Boš ..."/>
  </head>
  <body>
    <article>
      <h1>Vse o negi orhidej, tropske dobrote in božični okraski na Festivalu orhidej</h1>
      <h2>Projekt GARDEN – Vzpostavitev čezmejne turistične mreže, regije drobnih čudežev z razvijanjem ponudbe zunaj turističnih središč</h2>
      <address><time datetime="2019-11-25T14:49:00+00:00">25 Nov 2019, 14:49</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/vse-o-negi-orhidej-tropske-dobrote-in-bozicni-okraski-na-festivalu-orhidej_4724069232.jpg"/>
        <figcaption>Festival orhidej</figcaption>
      </figure>
      <p>Med 22. in 24 novembrom. so potekali dnevi odprtih vrat v tropskem vrtu v Dobrovniku. Osrednji dogodek, <b>Festival orhidej</b>, je potekal v okviru projekta GardEN v soboto 23. novembra, in sta ga skupaj organizirala <b>TIC Moravske Toplice</b> in <b>Ocean Orchids</b>. Obiskovalci so lahko pokusili tropske dobrote, ki jih je pripravil <b>Boštjan Lačen</b> s sodelavci, ustvarjali nakit in božične okraske z <b>Liljano Lukač</b>, izvedeli vse o negi orhidej ter dobili ideje za praznične dekoracije, katere je ustvarjala <b>dr. Sabina Šegula</b>, ter spoznavali izdelke lokalnih ponudnikov - ZRP Pomelaj in Podeželske čokoladnice Passero. Dan je bil popestren s kulturnim programom.</p>
      <p>Projekt se izvaja v okviru Programa sodelovanja Interreg V-A Slovenija-Madžarska, sofinanciranega iz sredstev Evropskega sklada za regionalni razvoj, katerega namen je spodbuditi lokalne ponudnike k razvoju produktov namenjenim turistom in obiskovalcem ter sočasno ustvariti zanimivo turistično ponudbo izven turističnih centrov.</p>
      <p>Tropski vrt privablja številne obiskovalce iz Slovenije in tujine. Projekt omogoča razvoj produktov, ki se navezujejo na sam tropski vrt in orhideje in odpira vrata ustvarjalcem iz različnih področij. Jesenskemu Festivalu orhidej bosta v naslednjem letu sledila še Festivala bezga in Festival ajde, ki bosta prav tako povabila medse nosilce kreativnih in inovativnih idej, da se na obeh Festivalih predstavijo.</p>
      <p>Vzpostavljena je tudi Energijska pot GardEN med Slovenijo in Madžarsko z izhodiščno točko ob gramoznici v Lukačevcih in povezuje energijske točke obeh dežel.</p>
    </article>
  </body>
</html>