<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402683/%D9%86%DB%8C%D8%B1%D9%88%DA%AF%D8%A7%D9%87-%D8%AE%D9%88%D8%B1%D8%B4%DB%8C%D8%AF%DB%8C-%DB%B6%D9%85%DA%AF%D8%A7%D9%88%D8%A7%D8%AA%DB%8C-%D8%A7%D8%B1%D8%AF%D8%A8%DB%8C%D9%84-%D8%AF%D8%B1-%D8%AD%D8%A7%D9%84-%D8%A7%D8%AD%D8%AF%D8%A7%D8%AB-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-25T14:30:36+00:00"/>
    <meta property="og:title" content="نیروگاه خورشیدی ۶مگاواتی اردبیل در حال احداث است"/>
    <meta property="og:description" content="ایسنا/اردبیل سرپرست فرمانداری اردبیل گفت: با سرمایه گذاری ۱۰میلیارد تومانی بخش خصوصی نیروگاه خورشیدی ۶ مگاواتی اردبیل در حال احداث است."/>
  </head>
  <body>
    <article>
      <h6 class="kicker">سرپرست فرمانداری اردبیل:</h6>
      <h1>نیروگاه خورشیدی ۶مگاواتی اردبیل در حال احداث است</h1>
      <address><time datetime="2019-11-25T14:30:36+00:00">25 Nov 2019, 14:30</time> by <a rel="author">سمیه درازی</a></address>
      <p>ایسنا/اردبیل سرپرست فرمانداری اردبیل گفت: با سرمایه گذاری ۱۰میلیارد تومانی بخش خصوصی نیروگاه خورشیدی ۶ مگاواتی اردبیل در حال احداث است.</p>
      <p>مسعود امامی یگانه در بازدید از این واحد نیروگاهی، با بیان اینکه پیشرفت فیزیکی عملیات اجرای این طرح رضایت بخش است، افزود: با پیگیریهای انجام گرفته مقرر شد تسهیلات مورد نیاز جهت تکمیل این واحد، توسط بانک عامل مربوطه تامین شود.</p>
      <p>وی ادامه داد: فاز اول  این نیروگاه که بخش قابل توجهی از نیاز برقی استان را تامین خواهد کرد تا پایان امسال تکمیل و به بهره برداری میرسد.</p>
      <p>امامی یگانه اظهار کرد: در کنار جلب سرمایه گذاریهای کلان و احداث کارخانه های بزرگ، از اجرای طرحهای اشتغال زایی بنگاههای زودبازده و اشتغال زایی کوچک نیز حمایت می کنیم،چرا که معتقد هستیم تعدد واحدهای اشتغال زایی کوچک نیز نقش تاثیرگذاری در رفع بیکاری و توسعه اقتصادی شهرستان اردبیل خواهد داشت.</p>
      <p>سرپرست فرماندار اردبیل که با همراهی مدیران استانی و شهرستانی بازدیدهای دوره ای از واحدهای تولیدی این شهرستان را آغاز کرده است، هدف از این برنامه ریزی را بازدید و بررسی میدانی موانع و مشکلات سرمایه گذاری عنوان کرد و گفت: در راستای تاکید استاندار اردبیل مشکلات واحدهای تولیدی به جد پیگیری میشود. </p>
      <p>به گزارش ایسنا، امامی یگانه بیان کرد: بسیاری از مشکلات صاحبان واحدهای تولیدی با تصمیم گیری در محل پروژه  و هماهنگی بین دستگاهی و بانکها مرتفع میشود و مواردی که نیاز به اخذ مصوبه استانی و حتی کشوری است به ستاد تسهیل و رفع موانع تولید ارجاع و پیگیری میشود.</p>
      <p>انتهای پیام</p>
    </article>
  </body>
</html>