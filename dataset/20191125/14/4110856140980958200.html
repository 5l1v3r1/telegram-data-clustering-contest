<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/oikonomia/arthro/ton_aprilio_tou_2020_anoigei_tis_portes_tou_to_neo_ksenodoxeio_tis_lampsa-589524/"/>
    <meta property="og:site_name" content="Real.gr"/>
    <meta property="article:published_time" content="2019-11-25T14:35:00+00:00"/>
    <meta property="og:title" content="Από το μέλλον στο παρόν των επιχειρήσεων με τον Dr. Bill Guillory"/>
    <meta property="og:description" content="Τον Απρίλιο του 2020 θα υποδεχθεί τους πρώτους επισκέπτες του το Athens Capital Hotel - MGallery, το νέο ξενοδοχείο της εταιρείας ΛΑΜΨΑ Α.Ε., η οποία διαθέτει στο χαρτοφυλάκιό της τα δύο εμβληματικά ξενοδοχεία της πλατείας Συντάγματος, 'Μεγάλη Βρεταννία' και 'King George'."/>
  </head>
  <body>
    <article>
      <h1>
        <a href="https://www.real.gr/oikonomia/arthro/apo_to_mellon_sto_paron_ton_epixeiriseon_me_ton_dr_bill_guillory-589527/">Από το μέλλον στο παρόν των επιχειρήσεων με τον Dr. Bill Guillory</a>
      </h1>
      <address><time datetime="2019-11-25T14:35:00+00:00">25 Nov 2019, 14:35</time> by <a rel="author">Real.gr</a></address>
      <p>
        <b>Τον Απρίλιο του 2020 θα υποδεχθεί τους πρώτους επισκέπτες του το Athens Capital Hotel - MGallery, το νέο ξενοδοχείο της εταιρείας ΛΑΜΨΑ Α.Ε., η οποία διαθέτει στο χαρτοφυλάκιό της τα δύο εμβληματικά ξενοδοχεία της πλατείας Συντάγματος, «Μεγάλη Βρεταννία» και «King George».</b>
      </p>
      <p>Οι εργασίες ολικής ανακαίνισης του εκμισθωμένου κτιρίου στη συμβολή της λεωφόρου Πανεπιστημίου με την οδό Κριεζώτου, όπου παλαιότερα στεγαζόταν το ιστορικό ξενοδοχείο Kings’ Palace, βρίσκονται πλέον στο τελικό τους στάδιο.</p>
      <p>Η επένδυση, συνολικού ύψους 22 εκατ. ευρώ, θα αποδώσει ένα υπερσύγχρονο ξενοδοχείο υψηλών προδιαγραφών στα πρότυπα του φημισμένου ξενοδοχειακού προϊόντος της ΛΑΜΨΑ Α.Ε.</p>
      <p>Το Athens Capital Hotel - MGallery θα συνδυάζει την ιδιαίτερη αρχιτεκτονική αισθητική του ιστορικού κέντρου της Αθήνας με τις υπηρεσίες υψηλής ποιότητας που χαρακτηρίζουν τα luxury boutique ξενοδοχεία του δικτύου της MGallery Collection, η οποία ανήκει στον Ξενοδοχειακό κολοσσό Accor.</p>
      <p>Τη θέση του γενικού διευθυντή του Athens Capital Hotel - MGallery έχει αναλάβει ο Ευριπίδης Τζήκας, διακεκριμένο στέλεχος της ξενοδοχειακής αγοράς και με μακροχρόνια εμπειρία στη Διοίκηση ξενοδοχειακών μονάδων του ομίλου Accor.</p>
      <figure>
        <img src="https://media.real.gr/filesystem/images/20191125/low/photo-2_252863_180603.JPG"/>
      </figure>
      <p>Το Athens Capital Hotel - MGallery θα διαθέτει 158 δωμάτια και 19 σουίτες. Στον 9ο όροφο θα λειτουργεί εστιατόριο ξεχωριστής αισθητικής και στον 10ο όροφο, πολυτελής χώρος αναψυχής με πισίνα, Bar - Snack Bar, με συναρπαστική θέα της Αθήνας. Στο ισόγειο θα διαμορφωθεί ένα All day Lobby Lounge Bar, που φιλοδοξεί να αποτελέσει μία νέα διαφορετική πρόταση κοινωνικής συνάθροισης και χαλάρωσης στην Πλατεία Συντάγματος.</p>
      <p>Το Athens Capital Hotel – MGallery θα διαθέτει επίσης συνεδριακούς χώρους για εταιρικές συναντήσεις και events καθώς και fitness center.</p>
      <p>Ο αρχιτεκτονικός σχεδιασμός έγινε από την εταιρεία “MT architects – Massouridis – Theodoraki Architects, ο σχεδιασμός εσωτερικών χώρων από την εταιρεία “MKV – Interior Architectural Design”, οι Μηχανολογικές Μελέτες από την “L.D.K.” και οι Στατικές Μελέτες από τον Πολιτικό Μηχανικό Γ. Βροχίδη.</p>
      <p>Η «Εταιρεία Ελληνικών Ξενοδοχείων ΛΑΜΨΑ Α.Ε», συμφερόντων της Οικογένειας Λασκαρίδη, είναι εισηγμένη στο Χρηματιστήριο από το 1947 και δραστηριοποιείται έντονα στον τομέα του τουρισμού, έχοντας στην ιδιοκτησία της το ξενοδοχείο Μεγάλη Βρεταννία και τοξενοδοχείο King George στην Αθήνα, το ξενοδοχείο Sheraton στη Ρόδο, καθώς και τα Hyatt Regency Belgrade και Mercure Excelsior στο Βελιγράδι.</p>
    </article>
  </body>
</html>