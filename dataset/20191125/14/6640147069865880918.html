<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-galaxy-s11-ram-processore-android/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T14:03:00+00:00"/>
    <meta property="og:title" content="Samsung Galaxy S11 5G avrà 12 GB di RAM, Exynos 9830 e Android 10 | MobileLabs"/>
    <meta property="og:description" content="Su Geekbench è apparso Samsung Galaxy S11 5G: il portale ha confermato la quantità di RAM, il processore e la versione di Android."/>
  </head>
  <body>
    <article>
      <h1>Samsung Galaxy S11 5G avrà 12 GB di RAM, Exynos 9830 e Android 10 | MobileLabs</h1>
      <address>
        <time datetime="2019-11-25T14:03:00+00:00">25 Nov 2019, 14:03</time>
      </address>
      <p><b>Samsung Galaxy S11</b> è recentemente apparso su <i>Geekbench</i>. Il prossimo top di gamma dell’azienda coreana è nuovamente al centro dei riflettori: sono state confermate alcune delle specifiche di quello che potrebbe certamente essere uno dei device più interessanti del <b>2020</b>.</p>
      <p>Prima di tutto, la <a href="https://browser.geekbench.com/v5/cpu/665281">pagina dedicata</a> conferma quelle che fino a poche ore fa erano solo delle ipotesi: il dispositivo offrirà il processore <b>Samsung Exynos 990</b>, <b>12 GB</b> di RAM, connettività <a href="http://www.tomshw.it/smartphone/redmi-k30-5g-lancio-2020/">5G </a>e Android 10. Per quanto riguarda la versione del sistema operativo, era prevedibile che Samsung decidesse di scegliere l’ultima release disponibile per quello che sarà uno dei prodotti di punta.</p>
      <figure>
        <img src="https://www.tomshw.it/images/images/2019/11/samsung-galaxy-s11-specifiche-64910.768x432.jpg"/>
      </figure>
      <p>Non sappiamo quali saranno i modelli in cui troveremo effettivamente <b>12 GB di RAM</b>. Il portale cita esclusivamente quello riconosciuto con <i>SM-G986B</i>, ma, come sappiamo, potrebbero essere <a href="http://www.tomshw.it/smartphone/samsung-galaxy-s11-possibili-varianti/">cinque le varianti </a>disponibili. Considerando che la versione con <b>5G</b> dovrebbe essere commercializzato con 128 GB, 256 GB e <b>512 GB</b>; mentre quella <b>LTE</b> potrebbe invece offrire solo 128 GB e 512 GB, è facile pensare che anche la RAM possa effettivamente variare.</p>
      <p>Ancora è comunque presto per offrire delle ipotesi concrete che potrebbero rivelare quali saranno gli esemplari dotati di 12 GB di RAM.</p>
      <blockquote>Samsung Galaxy S10, con 8 GB di RAM e 128 GB di memoria interna, è disponibile all’acquisto su Amazon. Lo trovate a <a href="https://toms.it/jvhr4">questo indirizzo</a>.</blockquote>
    </article>
  </body>
</html>