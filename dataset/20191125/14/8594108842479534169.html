<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/inteligentna-krabicka-prenesie-zvuk-do-lubovolneho-audio-zariadenia/265407"/>
    <meta property="og:site_name" content="touchIT"/>
    <meta property="article:published_time" content="2019-11-25T14:20:15+00:00"/>
    <meta property="og:title" content="Inteligentná krabička prenesie zvuk do ľubovoľného audio zariadenia"/>
    <meta property="og:description" content="Nový audio prevodník EVOLVEO AudioConverter XS zabezpečí drôtový alebo bezdrôtový prenos audiosignálu z ľubovoľne zvoleného zariadenia do vybraného audio zariadenia. Je možné tak prenášať zvuk"/>
  </head>
  <body>
    <article>
      <h1>Inteligentná krabička prenesie zvuk do ľubovoľného audio zariadenia</h1>
      <address><time datetime="2019-11-25T14:20:15+00:00">25 Nov 2019, 14:20</time> by <a rel="author">redakcia touchIT</a></address>
      <p>
        <b>Nový audio prevodník EVOLVEO AudioConverter XS zabezpečí drôtový alebo bezdrôtový prenos audiosignálu z ľubovoľne zvoleného zariadenia do vybraného audio zariadenia. Je možné tak prenášať zvuk napríklad z televízora alebo mobilného telefónu do stereo systému so zosilňovačom a reproduktormi. Prenos je možný drôtovo, pomocou prepojovacích káblov, alebo bezdrôtovo cez Bluetooth pripojenie. Toto zariadenie podporuje všetky hlavné profily a kodeky, ako sú: A2DP, AVRCP, SBC, APTX, APTX-LL, APTX-HD.</b>
      </p>
      <figure>
        <img src="https://touchit.sk/wp-content/uploads/2019/11/EVOLVEO_AudioConverter_XS_back_nowat.jpg"/>
      </figure>
      <p>EVOLVEO AudioConverter XS ponúka široké možnosti prevádzania audio signálov z rôznych typov prepojení. Najmä medzi optickým káblom a analógovým (DAC prevodník 16bit/96kHz) a naopak (ADC prevodník 16bit/48kHz). Vďaka podpore Bluetooth pripojeniu potom vie bezdrôtovo posielať signál z optického alebo analógového vstupu až na dve Bluetooth zariadenia súčasne (24bit pomocí S/PDIF). AudioConverter XS vie taktiež prijímať bezdrôtový signál Bluetooth a prevádzať ho na signál vedený optickým alebo analógovým káblom. Takto je možné prepojiť napríklad televízor s domácou HI-FI stereo súpravou, slúchadlami a ďalšími produktmi na reprodukciu zvuku, ako sú prenosné reproduktory alebo soundbary. Pomocou EVOLVEO AudioConverter XS je taktiež možné prepojiť napríklad mobilný telefón ako zdroj zvukového signálu s audiosystémom, ktorý nemá bezdrôtové pripojenie. Pre ľahké párovanie podporuje AudioConverter XS taktiež NFC pripojenie.</p>
      <figure>
        <img src="https://touchit.sk/wp-content/uploads/2019/11/EVOLVEO_AudioConverter_XS_NFC_nowat.jpg"/>
      </figure>
      <p>EVOLVEO AudioConverter XS v kompaktnom prevedení a malých rozmeroch (126 × 94 × 29 mm) má digitálny vstup TOSLING (optický S/PDIF) a analógový audio výstup pre slúchadlá 3,5mm jack. Obdobné rozhranie je k dispozícii taktiež pre výstup signálu. Súčasne toto zariadenie umožňuje bezdrôtový Bluetooth 5.0 výstup, respektíve vstup zvukového signálu. Dosah Bluetooth pripojenia je až 70 metrov, v uzatvorenom priestore potom 25 až 35 metrov. EVOLVEO AudioConverter XS podporuje kodek aptX-HD 24bit audio pre vysokú kvalitu bezdrôtového prenosu s veľmi malým časovým oneskorením (aptX Low Latency). Pri prenose signálu nedochádza k žiadnemu oneskoreniu synchronizácie. EVOLVEO AudioConverter XS je teda vhodný okrem iného na sledovanie TV, filmov alebo hraní hier a na bezproblémové prenášanie zvuku na vybrané zariadenie.</p>
      <figure>
        <img src="https://touchit.sk/wp-content/uploads/2019/11/EVOLVEO_AudioConverter_XS_top_nowat.jpg"/>
      </figure>
      <p>EVOLVEO AudioConverter XS je zariadenie typu Plug &amp; Play, ľahko sa nastavuje a ovláda. Má veľmi nízku spotrebu, je možné ho v prípade potreby napájať aj z powerbanky. Vyznačuje sa tichým chodom s pasívnym chladením, teda bez hlučných ventilátorov. Na prístroji sú umiestnené tlačidlá na zapnutie/vypnutie, pre párovanie so zariadením Bluetooth a tlačidlo Play/Pause. Prepínač režimov umožňuje voľbu vysielania alebo príjem (TX/RX) a taktiež funkciu Bypass. EVOLVEO AudioConverter XS má aj vlastné ovládanie hlasitosti. Súčasťou balenia je set prepojovacích káblov vrátane optického kábla.</p>
      <figure>
        <img src="https://touchit.sk/wp-content/uploads/2019/11/EVOLVEO_AudioConverter_XS_top_view_nowat.jpg"/>
      </figure>
      <h3>Dostupnosť a cena</h3>
      <p>EVOLVEO AudioConverter XS je dostupný prostredníctvom siete internetových obchodov a vybraných predajcov. Doporučená koncová cena je 98 EUR vrátane DPH.</p>
      <h4>Vstupy:</h4>
      <p>1× digitálny vstup TOSLINK (optický S/PDIF)</p>
      <p>1× audio 3,5mm jack (slúchadlový/analógový)</p>
      <p>NFC – pre rýchle a pohodlné pripojenie mobilným telefónom</p>
      <p>Bluetooth – bezdrôtový audio vstup pomocou mobilného telefónu alebo tabletu</p>
      <h4>Výstupy:</h4>
      <p>1× digitálny výstup TOSLINK (optický S/PDIF)</p>
      <p>1× audio 3,5mm jack (slúchadlový/analógový)</p>
      <p>Bluetooth – bezdrôtový prenos až pre dve zariadenia (bezdrôtové slúchadlá/reproduktory/soundbary)</p>
      <h4>Varianty prevodu zvuku:</h4>
      <p>Optický kábel -&gt; Analógový kábel (DAC prevodník 16bit/96kHz)</p>
      <p>Analógový kábel -&gt; Optický kábel (ADC prevodník 16bit/48kHz)</p>
      <p>Optický/Analógový kábel -&gt; 2× Bluetooth zariadenie (24bit skrz S/PDIF)</p>
      <p>Bluetooth vstup -&gt; Optický/Analógový kábel</p>
      <p>Bypass funkcia</p>
      <h4>Popis zariadenia:</h4>
      <p>Profesionálny čip: Qualcomm CSR8670</p>
      <p>Qualcomm® aptX™ HD audio technology</p>
      <p>Bluetooth 5.0 (dosah až 70 m, vo vnútri objektu 25 – 35 m)</p>
      <p>Podporované profily a kodeky: A2DP, AVRCP, SBC, APTX, APTX-LL, APTX-HD</p>
      <p>2 × otočná anténa (neodnímateľná)</p>
      <p>Tichý chod – žiadne ventilátory</p>
      <p>Váha zariadenia: 130 g</p>
      <p>Rozmery zariadenia: 126 × 94 × 29 mm</p>
      <p>Farba: čierna</p>
      <h4>Napájanie zariadenia:</h4>
      <p>DC 5V</p>
      <p>≤150 mA</p>
      <p>Vstup microUSB</p>
      <h4>Web:</h4>
      <p>
        <a href="https://www.evolveo.com/sk/audioconverter-xs">https://www.evolveo.com/sk/audioconverter-xs</a>
      </p>
      <p>
        <b>Facebook:</b>
      </p>
      <p>
        <a href="https://www.facebook.com/EvolveoCZ">https://www.facebook.com/EvolveoCZ</a>
      </p>
      <related>
        <h4>Súvisiace články</h4>
        <a href="https://touchit.sk/6-naylepsich-tipov-na-black-friday-nakupy-vyuzite-zlavy-do-vysky-az-60/265321"/>
        <a href="https://touchit.sk/lg-nanocell-tv-prvotriedny-zvuk-a-dizajn/262267"/>
        <a href="https://touchit.sk/black-friday-v-ociach-slovakov/265145"/>
      </related>
    </article>
  </body>
</html>