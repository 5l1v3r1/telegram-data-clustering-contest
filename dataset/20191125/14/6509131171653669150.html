<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321958/Levensgevaarlijke-situaties-op-A1-door-protesterende-boeren"/>
    <meta property="og:site_name" content="RTV Oost"/>
    <meta property="article:published_time" content="2019-11-25T14:34:25+00:00"/>
    <meta property="og:title" content="Levensgevaarlijke situaties op A1 door protesterende boeren"/>
    <meta property="og:description" content="Enkele boeren op trekkers hebben vanmiddag, om de druk op landbouwminister Carola Schouten op te voeren, verkeer op snelwegen geblokkeerd. Op de A1 ging ter hoogte van afslag Rijssen een aantal trekkers stilstaan op de oprit. Het leidde tot levensgevaarlijke taferelen."/>
  </head>
  <body>
    <article>
      <h1>Levensgevaarlijke situaties op A1 door protesterende boeren</h1>
      <address>
        <time datetime="2019-11-25T14:34:25+00:00">25 Nov 2019, 14:34</time>
      </address>
      <slideshow>
        <figure>
          <img src="https://imgo.rgcdn.nl/767988244655463db2b5af47f2ebe53a/opener/Protesterende-boeren-blokkeren-toch-de-snelweg.jpg?v=f-FQ3ACZHa8Q148c_qGiCA2"/>
        </figure>
        <figure>
          <img src="https://imgo.rgcdn.nl/173da34484d84184b88b6ffc9d072e08/opener/Gevaarlijke-taferelen-door-protesterende-boeren-Foto-RTV-Oost.jpg?v=oNyEynKVuE6pKACJgpivZA2"/>
        </figure>
        <figure>
          <img src="https://imgo.rgcdn.nl/173da34484d84184b88b6ffc9d072e08/opener/Gevaarlijke-taferelen-door-protesterende-boeren-Foto-RTV-Oost.jpg?v=oNyEynKVuE6pKACJgpivZA2"/>
        </figure>
        <figcaption>Gevaarlijke taferelen door protesterende boeren (Foto: RTV Oost)</figcaption>
      </slideshow>
      <p>Enkele boeren op trekkers hebben vanmiddag, om de druk op landbouwminister Carola Schouten op te voeren, verkeer op snelwegen geblokkeerd. Op de A1 ging ter hoogte van afslag Rijssen een aantal trekkers stilstaan op de oprit. Het leidde tot levensgevaarlijke taferelen.</p>
      <p>Honderden boeren staan vandaag langs de op- en afritten van Overijsselse wegen terwijl er in Den Haag een gesprek plaatsvindt tussen dertien landbouwverenigingen en minister Schouten. Een 'publieksvriendelijk actie', noemt organisator Farmers Defence Force het, omdat er geen files worden veroorzaakt.<br/><br/>Toch ontstonden er vanmiddag gevaarlijke situaties. Zoals op de A1 bij Bathmen, waar trekkers plotseling de snelweg opgingen om het verkeer ter hinderen. Auto's probeerden om de trekkers heen te rijden om zo toch in te voegen, wat leidde tot levensgevaarlijke situaties. <br/><br/>Op beelden van RTV Oost is te zien hoe een naderende vrachtwagen maar net op tijd kan uitwijken voor een personenauto die om een stilstaande trekker wil rijden.</p>
      <p>Tot lange files en ongelukken heeft de actie voor zover bekend niet geleid.</p>
      <p><b>Farmers Defence Force</b><br/>De organisatie van het protest van vandaag, Farmers Defence Force (FDF), heeft vandaag gesproken met minister Schouten. Samen met twaalf andere landbouworganisaties werd gesproken over het eigen plan van de landbouworganisaties om de stikstofcrisis op te lossen.</p>
      <related>
        <h4>Lees ook</h4>
        <a href="https://www.rtvoost.nl/nieuws/321685/Boeren-komen-met-eigen-oplossing-voor-stikstofcrisis"/>
        <a href="https://www.rtvoost.nl/nieuws/321942/Boeren-laten-zich-met-nieuw-protest-zien-langs-op-en-afritten-Overijsselse-snelwegen"/>
      </related>
      <p>FDF schrijft in een verklaring dat ze het gesprek als positief hebben ervaren. De landbouworganisaties zeggen dat ze snel weer met de minister om tafel gaan.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Levensgevaarlijke+situaties+op+A1+door+protesterende+boeren">06 - 57 03 33 33</a>.</aside>
    </article>
  </body>
</html>