<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/zuzel/zuzel-w-koncu-jakies-dobre-informacje-z-krakowa-jest-nadzieja/bqbr7xm"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-25T14:51:10+00:00"/>
    <meta property="og:title" content="W końcu jakieś dobre informacje z Krakowa. Jest nadzieja"/>
    <meta property="og:description" content="Wandy Kraków nie zobaczymy w lidze w sezonie 2020, ale to nie koniec żużla w tym mieście. - Nie pozwolimy umrzeć tej dyscyplinie - mówi Józef Pilch, honorowy prezes klubu. - Przynajmniej w sezonie 2020 jest zamiar, aby organizować turnieje indywidualne."/>
  </head>
  <body>
    <article>
      <h1>W końcu jakieś dobre informacje z Krakowa. Jest nadzieja</h1>
      <address><time datetime="2019-11-25T14:51:10+00:00">25 Nov 2019, 14:51</time> by <a rel="author">Adam Ziemiński</a></address>
      <p>
        <b>Wandy Kraków nie zobaczymy w lidze w sezonie 2020, ale to nie koniec żużla w tym mieście. - Nie pozwolimy umrzeć tej dyscyplinie - mówi Józef Pilch, honorowy prezes klubu. - Przynajmniej w sezonie 2020 jest zamiar, aby organizować turnieje indywidualne.</b>
      </p>
      <p>W tym tygodniu w Wandzie dojdzie do spotkania, w którym ma zostać podjęta decyzja co dalej z krakowskim żużlem. Wiadomo, że drużyny ligowej nie będzie w sezonie 2020. Wszystko przez brak środków finansowych.</p>
      <p>- Nie pozwolimy umrzeć żużlowi - mówi Pilch. - Drużyny w lidze nie będzie, ale plan na 2020 rok jest taki, aby organizować turnieje żużlowe. Być może przyjdą jeszcze lepsze czasy dla krakowskiego speedway'a i wrócimy do ligi.</p>
      <p>Być może działacze wystąpią do GKSŻ o przyznanie organizacji turniejów eliminacyjnych mistrzostw Polski.</p>
      <p>Ligi w Krakowie nie będzie po raz pierwszy od 2010 roku. Wtedy reaktywowano drużynę ligową, której największym sukcesem okazał się awans do Nice 1. LŻ w 2014 roku. Wanda przez cztery lata jeździła na drugim poziomie ligowym. Niektóre spotkania oglądało nawet ponad 6 tysięcy kibiców. Ostatecznie Wanda spadła do II ligi w 2018 roku. W 2019 wystartowała w 2. Lidze Żużlowej i przegrała wszystkie mecze.</p>
    </article>
  </body>
</html>