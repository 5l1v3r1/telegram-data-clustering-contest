<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/aile-calisma-ve-sosyal-hizmetler-bakanligi-1000-surekli-isci-alimi-yapacak-basvurular-basladi-h544005.html"/>
    <meta property="og:site_name" content="KamuAjans"/>
    <meta property="article:published_time" content="2019-11-25T14:04:09+00:00"/>
    <meta property="og:title" content="Aile, Çalışma ve Sosyal Hizmetler Bakanlığı 1000 Sürekli İşçi Alımı Yapacak! Başvurular Başladı..."/>
    <meta property="og:description" content="Aile, Çalışma ve Sosyal Hizmetler Bakanlığı yayınladığı ilan ile temizlik görevlisi, çocuk bakıcısı, engelli bakıcısı, güvenlik görevlisi, bakım onarımcı, hasta ve yaşlı bakımcı kadroları için sürekli işçi alımı yapacağını ilan etti. İŞKUR üzerinden alımı gerçekleştirilecek olan sürekli işçi alımı için başvurular 25-29 Kasım tarihleri arasında yapılacak."/>
  </head>
  <body>
    <article>
      <h1>Aile, Çalışma ve Sosyal Hizmetler Bakanlığı 1000 Sürekli İşçi Alımı Yapacak! Başvurular Başladı...</h1>
      <address><time datetime="2019-11-25T14:04:09+00:00">25 Nov 2019, 14:04</time> by <a rel="author">KamuAjans</a></address>
      <p>
        <b>Aile, Çalışma ve Sosyal Hizmetler Bakanlığı yayınladığı ilan ile temizlik görevlisi, çocuk bakıcısı, engelli bakıcısı, güvenlik görevlisi, bakım onarımcı, hasta ve yaşlı bakımcı kadroları için sürekli işçi alımı yapacağını ilan etti. İŞKUR üzerinden alımı gerçekleştirilecek olan sürekli işçi alımı için başvurular 25-29 Kasım tarihleri arasında yapılacak.</b>
      </p>
      <p>Aile, Çalışma ve Sosyal Hizmetler Bakanlığı taşra teşkilatı il müdürlükleri ve sosyal hizmet kuruluşlarında çalıştırılmak üzere belirsiz süreli <a href="http://www.kamuajans.com/haberleri/s%C3%BCrekli+i%C5%9F%C3%A7i">sürekli işçi</a> alımı yapılacaktır. Başvurular Türkiye İş Kurumu (<a href="http://www.kamuajans.com/haberleri/i%C5%9Fkur">İŞKUR</a>) internet sitesi üzerinden 25 Kasım 2019 ile 29 Kasım 2019 tarihleri arasında çevrimiçi olarak yapılabilecek. Sürekli işçi kadrosu için başvuru yapmak isteyen adayların sahip olması gereken genel ve özel şartları haberimizde bulabilirsiniz...</p>
      <p>
        <b>KPSS KAPSAMINDA ADAY LİSTELERİNİN BELİRLENMESİ</b>
      </p>
      <p>Önlisans eğitim düzeyindeki taleplere, KPSS puanıyla başvuran talep şartlarına uygun adaylar arasından, en yüksek KPSS puanından başlanmak üzere açık iş sayının 4 (Dört) katı kadar aday belirlenecektir. Belirlenen adaylar Bakanlığımız ve/veya ilgili İl Müdürlüğümüz internet sitesinde ilan edilecek olup, adaylara ayrıca yazılı tebligat yapılmayacaktır.</p>
      <p>
        <b>KURA KAPSAMINDA ADAY LİSTELERİNİN BELİRLENMESİ</b>
      </p>
      <p>Türkiye İş Kurumu (İŞKUR) tarafından kura çekimi yapılmak üzere gönderilen listede yer alan adayların, kura çekim yeri ve tarihleri daha sonra Bakanlığımız ve/veya ilgili İl Müdürlüğümüz internet sitesinde yayımlanacaktır. Kura çekimi noter huzurunda yapılacaktır. Adaylar istemeleri halinde kura çekimini izleyebilecektir. Tüm başvuru sahipleri arasından kura ile açık iş sayısının 4 (Dört) katı kadar asıl ve aynı sayıda yedek aday belirlenecektir. Belirlenen adaylar Bakanlığımız ve/veya ilgili İl Müdürlüğümüz internet sitesinde ilan edilecek olup, adaylara ayrıca yazılı tebligat yapılmayacaktır. Kura çekimi sonucunda belirlenen asıl adaylar sözlü sınava alınacaktır. Sözlü sınav yeri ve tarihleri Bakanlığımız ve/veya ilgili İl Müdürlüğümüz internet sitesinde ilan edilecek olup, ayrıca yazılı tebligat yapılmayacaktır.</p>
      <p>
        <b>GENEL ŞARTLAR</b>
      </p>
      <p>İşçi olarak alınacaklarda;</p>
      <p>1) 2527 sayılı Türk Soylu Yabancıların Türkiye'de Meslek ve Sanatlarını Serbestçe Yapabilmelerine, Kamu, Özel Kuruluş veya İşyerlerinde çalıştırılabilmelerine İlişkin Kanun hükümleri saklı kalmak kaydıyla Türk vatandaşı olmak,</p>
      <p>2) 18 yaşını tamamlamış olmak,</p>
      <p>3) Affa uğramış olsa bile Devletin güvenliğine karşı suçlar, anayasal düzene ve bu düzenin işleyişine karşı suçlar, millî savunmaya karşı suçlar, Devlet sırlarına karşı suçlar ve casusluk, zimmet, irtikâp, rüşvet, hırsızlık, dolandırıcılık, sahtecilik, güveni kötüye kullanma, hileli iflas, ihaleye fesat karıştırma, edimin ifasına fesat karıştırma, suçtan kaynaklanan malvarlığı değerlerini aklama veya kaçakçılık suçlarından mahkûm olmamak,</p>
      <p>4) Anayasal düzen ve bu düzenin işleyişine, özel hayat ve hayatın gizli alanına, cinsel dokunulmazlığa karşı suçlar ile uyuşturucu ve uyuşturucu madde suçlarından dolayı hakkında devam etmekte olan bir soruşturma veya kovuşturma bulunmamak,</p>
      <p>5) Özel kanunlarda yer alan özel şartları taşımak,</p>
      <p>6) Askerlik ile ilişiği olmamak (yapmış olmak, tecilli veya muaf olmak),</p>
      <p>7) Kamusal hakları kullanmaktan yoksun bırakılmamış olmak,</p>
      <p>8) Yapılacak <a href="http://www.kamuajans.com/haberleri/g%C3%BCvenlik">Güvenlik</a> Soruşturması ve/veya Arşiv Araştırması olumlu sonuçlanmak</p>
      <p>9) Başvurunun son günü itibarıyla işgücü taleplerinde belirtilen bölümlerden mezun olmak,</p>
      <p>10) Adayların, başvurunun son günü itibarıyla duyuru ekinde yer alan tabloda gösterilen ve tercih ettikleri görev unvanlarına ilişkin meslek kolunun gerektirdiği şartları taşımaları gerekir.</p>
      <p>11) Herhangi bir sosyal güvenlik kurumundan emeklilik, yaşlılık veya malullük aylığı almamış olmak,</p>
      <p>12) Alınacak işçilerin deneme süresi altmış gün (2 Ay) olup, deneme süresi içinde başarısız olanların iş akdi bildirim süresi beklenmeksizin tazminatsız feshedilecektir.</p>
      <p>13) Adaylar vardiyalı çalışma düzenini kabul etmiş sayılır ve vardiyalı çalışmaya engel bir durumu olmaması gerekir.</p>
      <p>14) Adaylar, Türkiye İş Kurumu’nda (İŞKUR) yayımlanan listeden sadece bir işyeri (İl) ve bir meslek koluna başvuru yapabilecektir.</p>
      <p>15) Adaylardan, gerçeğe aykırı beyanda bulunduğu tespit edilenler ile şartları taşımadığı sonradan tespit edilenler ilan/sınav/göreve başlama sürecinin her aşamasında idarece sonlandırılabilecektir.</p>
      <p>16) Adayların görevini devamlı yapmasına engel sağlık probleminin bulunmaması gerekmektedir.</p>
      <p>17) İşe göndermede öncelik hakkına sahip olan adaylardan anılan Yönetmeliğin 5 inci maddesinin birinci fıkrasında belirtilen öncelikli durumlarını gösterir belgeye sahip olmak.</p>
      <p>18) Kamu Personeli Seçme Sınavı (KPSS) kapsamındaki taleplerde; Önlisans mezunları için; Ölçme, Seçme ve Yerleştirme Merkezi (ÖSYM) tarafından 2018 yılında yapılan KPSS’ye girmiş olmak ve P93 puan türünden puanı bulunmak.</p>
      <p>19) Önlisans eğitim düzeyindeki işçi taleplerine, ilgili KPSS puan türünden altmış ve üzeri puan almış olanlar başvurabilir.</p>
      <p>20) Sözlü sınava girmeye hak kazandığı halde ilan edilen sınav tarihlerinde sınava katılmayan adaylar, sınav hakkını kaybetmiş sayılacaktır.</p>
      <p>21) Kamu kurum ve kuruluşlarının ilgili disiplin mevzuatı uyarınca görevinden veya meslekten ihraç edilenlerin başvuruları kabul edilmeyecektir.</p>
      <p>şartları aranır.</p>
      <p>
        <b>ÖZEL ŞARTLARI</b>
      </p>
      <p>Bakanlığımıza ataması yapılan personel mazeret durumları dahil 3 (Üç) yıl süreyle iller arası tayin talebinde bulunamayacaktır.</p>
      <p>Bakanlığımız taşra teşkilatı il müdürlükleri ve sosyal hizmet kuruluşlarında çalıştırılmak üzere alınacak olan sürekli işçiler;</p>
      <p>
        <b>Temizlik Görevlisi hizmeti verecek personelden;</b>
      </p>
      <p>“En az ortaöğretim mezunu olmak” şartı aranmaktadır.</p>
      <p>
        <b>Çocuk <a href="http://www.kamuajans.com/haberleri/bak%C4%B1c%C4%B1">Bakıcı</a>sı hizmeti verecek personelden;</b>
      </p>
      <p>Çocuk Destek Merkezi Yönetmeliğinin 40’ıncı maddesinde belirtilen Bakım elemanları, yirmibeş yaşını doldurmuş, söz ve davranışlarıyla çocuklara rol model olabilecek yapıda ve sağlıklı iletişim becerisine sahip olmalıdır, Önlisans düzeyinde ilgili alan mezunu olmak (*) veya herhangi bir “önlisans” programından mezun olanlar için çocuk bakımı konusunda sertifika sahibi olmak, Ortaöğretim düzeyinde ilgili alan mezunu olmak (*) veya herhangi bir “ortaöğretim” programından mezun olanlar için çocuk bakımı konusunda sertifika sahibi olmak şartları aranır.</p>
      <p>
        <b>Hasta ve Yaşlı Bakım hizmeti verecek personelden;</b>
      </p>
      <p>Önlisans düzeyinde ilgili alan mezunu olmak (*) Ortaöğretim düzeyinde ilgili alan mezunu olmak (*) veya herhangi bir “ortaöğretim” programından mezun olanlar için hasta ve yaşlı bakımı konusunda sertifika sahibi olmak, şartı aranır.</p>
      <p>
        <b>Engelli Bakım hizmeti verecek personelden;</b>
      </p>
      <p>Önlisans düzeyinde ilgili alan mezunu olmak (*) Ortaöğretim düzeyinde ilgili alan mezunu olmak (*) veya herhangi bir “ortaöğretim” programından mezun olanlar için engelli bakımı konusunda sertifika sahibi olmak, şartı aranır.</p>
      <p>
        <b>Güvenlik Görevlisi (Silahsız) hizmeti verecek personelden;</b>
      </p>
      <p>“En az ortaöğretim mezunu olmak, 5188 sayılı özel güvenlik hizmetlerine dair kanunun 14'üncü maddesinde belirtilen özel güvenlik temel eğitimini başarıyla tamamlamış olmak. özel güvenlik kimlik kartına sahip olmak, (yükseköğretim kurumlarının güvenlikle ilgili fakülte ve yüksekokullarından mezun olanlar için güvenlik temel eğitimi şartı aranmaz)” şartı aranır.</p>
      <p>
        <b>Bakım ve Onarım hizmeti verecek personelden;</b>
      </p>
      <p>Önlisans düzeyinde ilgili alan mezunu olmak (*) Ortaöğretim düzeyinde ilgili alan mezunu olmak (*) şartı aranır.</p>
      <p>Yatılı sosyal hizmet kuruluşlarında koruma ve bakım altında bulunanlara hizmet verecekler için ilgili mevzuat gereği cinsiyet şartı konulmuştur.(*)</p>
      <p>(*) Bakınız Meslek Kollarına Göre İl ve Kontenjan Dağılımı Tablosu</p>
      <p>
        <a href="http://kamuilan.dpb.gov.tr/ilanDetay.aspx?ae529d1a-cd0c-491d-8409-8e31b9c18d9b">
          <b>İLANIN TAMAMINI GÖRMEK İÇİN TIKLAYINIZ</b>
        </a>
      </p>
    </article>
  </body>
</html>