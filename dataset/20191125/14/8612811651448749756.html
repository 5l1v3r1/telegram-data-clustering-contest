<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/other-state/news/4-people-arrested-for-conning-in-atm-in-chhattisgarh-263387"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-25T14:09:06+00:00"/>
    <meta property="og:title" content="ATM का क्लोन बनाकर करते थे ठगी, 4 लोग हुए गिरफ्तार"/>
    <meta property="og:description" content="कोरबाः छत्तीसगढ़ के कोरबा जिले की कटघोरा पुलिस ने एटीएम का क्लोन तैयार कर ठगी करने वाले एक गिरोह के चार सदस्यों को झारखंड के रांची से गिरफ्तार कर लिया है। पकड़े गए आरोपियों में केंद्रीय जांच ब्यूरो (सीबीआई) का एक आरक्षक भी शामिल है, जो रांची में पदस्थ है।"/>
  </head>
  <body>
    <article>
      <h1>ATM का क्लोन बनाकर करते थे ठगी, 4 लोग हुए गिरफ्तार</h1>
      <address><time datetime="2019-11-25T14:09:06+00:00">25 Nov 2019, 14:09</time> by <a rel="author">manpreet</a></address>
      <p>कोरबाः छत्तीसगढ़ के कोरबा जिले की कटघोरा पुलिस ने एटीएम का क्लोन तैयार कर ठगी करने वाले एक गिरोह के चार सदस्यों को झारखंड के रांची से गिरफ्तार कर लिया है। पकड़े गए आरोपियों में केंद्रीय जांच ब्यूरो (सीबीआई) का एक आरक्षक भी शामिल है, जो रांची में पदस्थ है।</p>
      <p>पुलिस सूत्रों के अनुसार कुछ माह पहले कटघोरा पुलिस में डुड्गा गांव के रहने वाले छेदू जायसवाल ने शिकायत दर्ज की थी कि उसके खाते से किसी ने कूटरचना करते हुए एक लाख 80 हजार की बड़ी रकम पार कर दिए गए हैं। उन्होंने आशंका जताई थी कि जब वह अपने खाते की जांच करने कटघोरा के एसबीआई परिसर के एटीएम पहुंचे थे, तभी वहां पहले से मौजूद ठगों ने इस वारदात को अंजाम दिया होगा।</p>
      <p>मामले की जांच के बाद पुलिस ने इस मामले में शामिल मनोरंजन कुमार, जय भगवान त्रिपाठी, राजीव रंजन तथा सीबीआई आरक्षक रंजीत कुमार को झारखंड के रांची से हिरासत में लिया और उनसे कड़ाई से पूछताछ की। इसमें आरोपियों ने अपना जुर्म स्वीकार कर लिया। आरोपियों ने एक अन्य घटना में एक आरक्षक को भी अपना शिकार बनाया था, जिसके खाते से भी रहस्यमय ढंग से एक लाख 60 रुपए गायब हो गए थे। पुलिस ने मामले में संलिप्त चार आरोपियों से 8 नग मोबाइल के साथ ही पांच हजार 680 रुपये जब्त किए हैं। सभी को पूछताछ के बाद न्यायालय में पेश कर जेल भेज दिया गया है। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> 4 people arrested for conning in ATM in Chhattisgarh</p>
    </article>
  </body>
</html>