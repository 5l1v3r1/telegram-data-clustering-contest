<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191125-nb-i-maris-megvan-fehervar-uj-edzoje-joan-carrillo.html"/>
    <meta property="og:site_name" content="Origo"/>
    <meta property="article:published_time" content="2019-11-25T14:39:00+00:00"/>
    <meta property="og:title" content="Máris megvan Fehérvár új edzője"/>
    <meta property="og:description" content="Visszatér a spanyol Joan Carrillo, akivel bajnok volt a fehérvári csapat."/>
  </head>
  <body>
    <article>
      <h1>Máris megvan Fehérvár új edzője</h1>
      <address><time datetime="2019-11-25T14:39:00+00:00">25 Nov 2019, 14:39</time> by <a rel="author">Origo</a></address>
      <p>
        <b>Újra Joan Carillo lesz a MOL Fehérvár FC labdarúgócsapatának vezetőedzője. A klub nem sokkal azt követően jelentette be a tréner visszatérését, hogy szerződést bontott a szerb Marko Nikoliccsal.</b>
      </p>
      <p>Az 51 éves spanyol szakemberrel egyelőre csak szóban állapodtak meg, bővebb tájékoztatást az adminisztratív folyamatok lezárását követően ad az egyesület.</p>
      <p>Joan Carrillo 2014 nyarától 2015 júniusáig irányította a fehérvári csapatot vezetőedzőként. Előtte Paulo Sousa, majd José Manuel Gomes segítőjeként is dolgozott a Vidinél, amellyel bajnokságot nyert, 37 mérkőzésen 28 győzelem, 5 döntetlen és 4 vereség volt a mérlege.</p>
      <figure>
        <img src="https://cdn.nwmgroups.hu/s/img/i/1911/20191125101.jpg"/>
        <figcaption>Joan Carrillo visszatér Fehérvárra<cite>Forrás: molfehervarfc.hu</cite></figcaption>
      </figure>
      <p>A Fehérvár, amely utóbbi hét bajnoki összecsapásából csak kettőt nyert meg, szombaton hazai pályán 3-1-re kikapott a Puskás Akadémiától, így jelenleg harmadik helyen áll az OTP Bank Ligában. Az együttes hátránya három pont a címvédő és listavezető Ferencvároshoz képest úgy, hogy a fővárosiak egy mérkőzéssel kevesebbet játszottak.</p>
    </article>
  </body>
</html>