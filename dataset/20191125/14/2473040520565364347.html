<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247216/intalnire-informala-intre-lideri-ai-psd-dupa-esecul-de-la-prezidentiale.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T14:24:36+00:00"/>
    <meta property="og:title" content="Intalnire informala intre lideri ai PSD dupa esecul de la prezidentiale"/>
    <meta property="og:description" content="Lideri de organizatii din Partidul Social Democrat urmeaza sa aiba luni seara o intalnire informala, la invitatia presedintelui Camerei Deputatilor, Marcel Ciolacu, liderul PSD Buzau, au confirmat pentru Agerpres surse politice."/>
  </head>
  <body>
    <article>
      <h1>Intalnire informala intre lideri ai PSD dupa esecul de la prezidentiale</h1>
      <address>
        <time datetime="2019-11-25T14:24:36+00:00">25 Nov 2019, 14:24</time>
      </address>
      <p>
        <b>Lideri de organizatii din Partidul Social Democrat urmeaza sa aiba luni seara o intalnire informala, la invitatia presedintelui Camerei Deputatilor, Marcel Ciolacu, liderul PSD Buzau, au confirmat pentru Agerpres surse politice.</b>
      </p>
      <p>Discutiile, care vor avea loc la Parlament, vizeaza situatia din PSD dupa rezultatul alegerilor prezidentiale si pozitionarea partidului in vederea alegerilor locale, au precizat sursele citate.</p>
      <p>Luni dimineata, Ciolacu a afirmat ca partidul <a href="http://www.ziare.com/alegeri/rezultate-prezidentiale-2019/ciolacu-sa-fim-cinstiti-e-un-rezultat-dezastruos-psd-are-nevoie-de-un-nou-inceput-1587021">are nevoie de "un nou inceput", dupa "un rezultat dezastruos"</a> la turul al doilea al alegerilor prezidentiale.</p>
      <p>"Rezultatele ne arata (...) ca in turul II al alegerilor prezidentiale PSD a luat cel mai mic numar de voturi din istorie. Asta dupa ce si in turul I am avut, la fel, un numar foarte mic de voturi. Sa fim cinstiti: este un rezultat dezastruos, care vine dupa un rezultat la fel de prost la europarlamentare.</p>
      <p>Si atunci, si acum, s-au facut doar analize judetene, nimic la nivel national. Acum cred ca e timpul sa vedem unde am gresit cu adevarat la nivel central, sa judecam rational si apoi sa trecem la fapte. PSD are nevoie de un nou inceput. Avem alegeri locale in sase luni. Acolo nu mai avem voie sa pierdem!", a scris Ciolacu pe Facebook.</p>
      <p>Presedintele PSD, Viorica Dancila, a afirmat, duminica seara, ca va fi facuta o analiza a rezultatului obtinut in turul doi al alegerilor prezidentiale in cadrul Comitetului Executiv National al partidului, mentionand ca, desi unii ii cer demisia, nu va face acest lucru.</p>
      <p>"Eu stiu ca multi vor sa plec eu, dar de data aceasta nu am sa fac acest lucru, pentru ca eu consider ca partidul este mai important si consolidarea noastra pentru alegerile locale si parlamentare mult mai importanta decat lupta politica din interiorul partidului", a sustinut Dancila.</p>
    </article>
  </body>
</html>