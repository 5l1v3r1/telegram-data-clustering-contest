<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1071114/galaxy-s11-wydajnosc-12-gb/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-25T14:15:08+00:00"/>
    <meta property="og:title" content="Samsung Galaxy S11 potwierdza swoją specyfikację. Coś mi się tu nie zgadza…"/>
    <meta property="og:description" content="Samsung Galaxy S11 potwierdza swoją specyfikację w Geekbench. Wiemy już, jaki procesor napędzi flagowego Samsunga i jak będzie wydajny. Wyniki budzą obawy, ale pamięci operacyjnej nikomu nie zabraknie."/>
  </head>
  <body>
    <article>
      <h1>Samsung Galaxy S11 potwierdza swoją specyfikację. Coś mi się tu nie zgadza…</h1>
      <address><time datetime="2019-11-25T14:15:08+00:00">25 Nov 2019, 14:15</time> by <a rel="author" href="https://www.gsmmaniak.pl/author/konradba/" target="_blank">Konrad Bartnik</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/s11-2.jpg"/>
        <figcaption>Samsung Galaxy S11/fot. OnLeaks&amp;91mobiles</figcaption>
      </figure>
      <p>Samsung Galaxy S11 potwierdza swoją specyfikację w Geekbench. Wiemy już, jaki procesor napędzi flagowego Samsunga i jak będzie wydajny. Wyniki budzą obawy, ale pamięci operacyjnej nikomu nie zabraknie.</p>
      <p>Jak wydajny będzie <b>Samsung Galayxy S11</b>? Tego dowiedzieliśmy się dzisiaj z benchmarku Geekbench 5.0, w którym przetestowano wariant z 5G. Coś mi się tu wybitnie nie zgadza…</p>
      <h3>Samsung Galaxy S11 5G w Geekbench</h3>
      <p>833 i 2320. Nie, to nie są wyniki, które w Geekbench 5.0 osiągnął nowy model koreańskiego giganta, ale <a href="https://www.gsmmaniak.pl/1058090/test-samsung-galaxy-note-10-plus/">Samsung Galaxy Note 10+</a>. Teraz zerknijcie na poniższy zrzut ekranu z tego samego benchmarku. Wyniki są wyraźnie niższe w przypadku jednego rdzenia i niemal takie same dla wielu. Prawdopodobnie wynika to z wczesnym wersji oprogramowania, bo ciężko mi tłumaczyć to sobie w inny sposób. Na tym etapie przed premierą prace projektowe powinny być już zakończone.</p>
      <figure>
        <a href="https://www.gsmmaniak.pl/1071114/galaxy-s11-wydajnosc-12-gb/attachment/s11-5g-benchmark/">
          <img src="https://cdn2.techmaniak.pl/wp-content/uploads/gsmmaniak/2019/11/s11-5g-benchmark-medium.png"/>
        </a>
        <figcaption>Fot. Geekbench via SlashLeaks</figcaption>
      </figure>
      <p>Jeśli odejdziemy od samych wyników, to możemy zobaczyć potwierdzenie specyfikacji. Sercem urządzenia będzie ośmiordzeniowy Exynos 9830, któy ma <b>zadebiutować w Galaxy S11 jako Exynos 990</b>. Najmocniejsze wersje mają dostać <b>12 GB RAM</b>, ale to nie jest zaskoczeniem dla nikogo, a w 2020 roku będzie raczej standardową ilością dla flagowców.</p>
      <h3>Co wiemy o Galaxy S11 i S11+?</h3>
      <p>O tym pierwszym pisaliśmy już na tyle dużo, że w zasadzie zostawię tylko linki do poprzednich wpisów. Znamy wygląd, możliwą specyfikację aparatu, przekątną ekranu i tak dalej. Poniżej skupimy się za to na najmocniejszym modelu.</p>
      <p>
        <b>Artykuły dla Samsung Galaxy S11</b>
      </p>
      <ul>
        <li>
          <a href="https://www.gsmmaniak.pl/1070696/samsunga-galaxy-s11e-design/">Poznajcie Samsunga Galaxy S11e: smartfona, którego nie potrzebujemy</a>
        </li>
        <li>
          <a href="https://www.gsmmaniak.pl/1070328/samsung-galaxy-s11-rendery-wyglad-design/">Samsung Galaxy S11 ma dziurawy ekran i potężnego garba. Znamy datę premiery</a>
        </li>
        <li>
          <a href="https://www.gsmmaniak.pl/1069898/rewolucji-nie-bedzie-galaxy-s2-bez-bezprzewodowego-ladowania/">Galaxy S11 bez błyskawicznego ładowania to kompletnie niezrozumiała decyzja Samsunga</a>
        </li>
        <li>
          <a href="https://www.gsmmaniak.pl/1069780/galaxy-s11-ekran-120-hz-specyfikacja/">Jest dowód na to, że Galaxy S11 ma otrzymać genialny ekran. Samsung przegania rywali</a>
        </li>
        <li>
          <a href="https://www.gsmmaniak.pl/1068594/zmiana-designu-samsunga-galaxy-s11one-to-cos-na-co-czekales-od-lat-flagowiec-robi-na-mnie-coraz-lepsze-wrazenie/">Zmiana designu Samsunga Galaxy S11/One to coś, na co czekałeś od lat. Flagowiec robi coraz lepsze wrażenie</a>
        </li>
      </ul>
      <p>więcej: <a href="https://www.gsmmaniak.pl/search/samsung+galaxy+s11/">Samsung Galaxy S11 »</a></p>
      <p><i>Leakster </i>IceUniverse raczej rzadko się myli, jeśli pisze o Samsungu. W zasadzie głównie dzięki niemu (niej?) dowiadujemy się wszystkiego o specyfikacji i rozwiązaniach, które później trafiają do koreańskich smartfonów. W niedawnych Tweecie wyraźnie wskazuje, że <b>S11+ będzie znacznie bardziej zaawansowanym modelem</b> od S11 czy S11e. To coś, czego jeszcze nie widzieliśmy u Samsunga – różnice ograniczyły się zwykle do wielkości ekranu i ewentualnie aparatu.</p>
      <figure>
        <iframe data-src="https://twitter.com/UniverseIce/status/1197858156002430978?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Z pierwszymi domysłami wstrzymałbym się do momentu, w którym to <i>OnLeaks</i> (dzięki któremu znamy wygląd dwóch pozostałych modeli w serii) podzieli się renderami, co powinno nastąpić w ciągu kilku następnych dni. Po raz pierwszy od dawna jestem zaintrygowany.</p>
      <p>
        <i>
          <a href="http://www.slashleaks.com/l/galaxy-s11-5g-gets-benchmarked-with-exynos-990-and-12gb-ram">Źródło</a>
        </i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1071180/galaxy-a81-samsung-galaxy-note-pen/"/>
        <a href="https://www.gsmmaniak.pl/1070696/samsunga-galaxy-s11e-design/"/>
        <a href="https://www.gsmmaniak.pl/1070328/samsung-galaxy-s11-rendery-wyglad-design/"/>
        <a href="https://www.gsmmaniak.pl/1069994/samsung-galaxy-a71-rendery/"/>
      </related>
    </article>
  </body>
</html>