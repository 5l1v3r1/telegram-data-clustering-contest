<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-tourism/2825050-u-lucku-diatime-majsterna-miskih-ekskursij.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T14:50:00+00:00"/>
    <meta property="og:title" content="У Луцьку діятиме &quot;Майстерня міських екскурсій&quot;"/>
    <meta property="og:description" content="В обласному центрі Волині впродовж трьох днів відбуватиметься семінар-інтенсив &quot;Майстерня міських екскурсій&quot; для гідів."/>
  </head>
  <body>
    <article>
      <h1>У Луцьку діятиме "Майстерня міських екскурсій"</h1>
      <h2>В обласному центрі Волині впродовж трьох днів відбуватиметься семінар-інтенсив "Майстерня міських екскурсій" для гідів.</h2>
      <address>
        <time datetime="2019-11-25T14:50:00+00:00">25 Nov 2019, 14:50</time>
      </address>
      <p>Про це <a href="https://www.lutskrada.gov.ua/publications/zaproshuiemo-na-seminar-intensyv-maisternia-miskykh-ekskursii?fbclid=IwAR38U31BSBlNWz9mG3uSyF9HpvwAhgXKBGNV0aRvYDTTMRGZ4wNqZwAjvwE">повідомляє </a>пресслужба Луцької міської ради. </p>
      <p>"В рамках проєкту фахової підготовки екскурсоводів для міста Луцька "Школа екскурсоводів", управління туризму та промоції міста Луцької міської ради 5-6 та 14 грудня запрошує на семінар-інтенсив "Майстерня міських екскурсій", – йдеться в повідомленні.</p>
      <p>Упродовж трьох днів з учасниками семінару ділитимуться досвідом і найцікавішими практиками найкращі гіди з Києва, Одеси та Львова, представники Всеукраїнської асоціації гідів, тренери WFTGA та Європейської асоціації гідів-інтерпретаторів.</p>
      <blockquote>
        <b>Читайте також: </b>
        <a href="https://www.ukrinform.ua/rubric-tourism/2818938-u-cernigovi-ohocih-zaprosili-do-sertifikovanoi-skoli-gidiv.html">У Чернігові охочих запросили до сертифікованої школи гідів</a>
      </blockquote>
      <p>Учасники, зокрема, почують про мистецтво сторітелінгу та творення міських легенд, про монетизацію історії, про що варто і не варто розповідати на луцьких екскурсіях, про інтерпретації історичного та культурного спадку.</p>
      <p>До участі запрошуються випускники Школи екскурсоводів, а також усі охочі гіди-практики Луцька. Відбудуться як теоретичні, так і практичні заняття.</p>
    </article>
  </body>
</html>