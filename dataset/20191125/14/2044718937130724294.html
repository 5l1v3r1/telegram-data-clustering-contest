<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/forma-1/2019/11/25/f1-sainz-lecovekelne-a-mclarennel-korul-se-nez-mashol/"/>
    <meta property="og:site_name" content="Vezess"/>
    <meta property="article:published_time" content="2019-11-25T14:32:54+00:00"/>
    <meta property="og:title" content="F1: Sainz lecövekelne a McLarennél, körül se néz máshol"/>
    <meta property="og:description" content="Carlos Sainz nagyon jól érzi magát a McLarennél, meg sem fordult a fejében, hogy máshova igazoljon 2020 után. A csapat is nagyon elégedett a versenyzőivel."/>
  </head>
  <body>
    <article>
      <h1>F1: Sainz lecövekelne a McLarennél, körül se néz máshol</h1>
      <address><time datetime="2019-11-25T14:32:54+00:00">25 Nov 2019, 14:32</time> by <a rel="author" href="https://www.vezess.hu/author/vezess/" target="_blank">Vezess</a></address>
      <p>
        <b>Carlos Sainz nagyon jól érzi magát a McLarennél, meg sem fordult a fejében, hogy máshova igazoljon 2020 után. A csapat is nagyon elégedett a versenyzőivel.</b>
      </p>
      <p>Carlos Sainz szerződése 2020 végéig érvényes a McLarennél, és mivel a fél mezőny eddig van lekötve, plusz komoly szabályváltozások is jönnek, akár nagy helyezkedés is kezdődhet a pilótapiacon.</p>
      <p>Sainz azonban nem érzi úgy, hogy neki is részt kellene vennie ebben, maradna a McLarennél. “Amióta a csapatnál vagyok, folyamatosan felszálló ágban vagyunk” – mondta Sainz.</p>
      <p>“Ez nagyon vonzó dolog, nem gyakran látni ilyet a Forma-1-ben. Nagyon büszke vagyok arra, amit ez a csapat elért.”</p>
      <p>“Nagyon-nagyon korai még 2021-en gondolkozni, de nem titok, hogy nagyon jól érzem magam a csapatban. Úgy gondolom, hogy mindkét fél nagyon elégedett a másikkal, szóval nem is érdemes körülnéznem máshol.”</p>
      <p>Andreas Seidl csapatfőnök szerint nagyon fontos a McLaren számára, hogy Sainz a csapat tagja, a wokingiak sem terveznek változtatást.</p>
      <p>“Ahogy Carlos és Lando teljesített ebben a szezonban, az alapján semmi okunk arra, hogy másoknál kopogtassunk. Az a cél, hogy nálunk fejlődjenek, és váljanak csúcsversenyzővé.”</p>
      <footer>Forrás: Motorsport.com</footer>
    </article>
  </body>
</html>