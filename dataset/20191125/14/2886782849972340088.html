<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/25/nba-a-nets-nyerte-a-new-york-i-derbit"/>
    <meta property="og:site_name" content="euronews"/>
    <meta property="article:published_time" content="2019-11-25T14:57:41+00:00"/>
    <meta property="og:title" content="NBA: a Nets nyerte a New York-i derbit"/>
    <meta property="og:description" content="A Knicks a Keleti főcsoport legaljára süllyedt."/>
  </head>
  <body>
    <article>
      <h1>NBA: a Nets nyerte a New York-i derbit</h1>
      <address><time datetime="2019-11-25T14:57:41+00:00">25 Nov 2019, 14:57</time> by <a rel="author">Euronews </a></address>
      <p>Jól kezdte a városi derbit a New York Knicks az NBA alapszakaszának legutóbbi játéknapján, de Ntilikina triplája után a Brooklyn vette át az irányítást.</p>
      <p>Irving és LeVert hiányában Dinwiddie vállalta a vezérszerepet. A Nets hátvédje - hasznos mezőnymunkáján túl - egészen 30 pontig jutott a meccsen.</p>
      <p>A Knicks kapaszkodott - időnként görcsösen -, míg a vendégek olykor parádés pontokat szereztek, mint itt DeAndre Jordan.</p>
      <p>És nem csak a gyűrű alól, hanem a köríven kívülről is pontosan dobtak; ezúttal Musa szórta be csonk nélkül, jó 10 méterről.</p>
      <p>A hajrában a hazaiak legjobbja, Morris hozta fel csapatát 2 pontra, de az utolsó szó a brooklyni Joe Harrisé volt.</p>
      <p>Így nyert a Nets 103-101-re, és ezzel 50 százalékosra tornászta fel idei mérlegét.</p>
      <p>Míg a Knicks 4/13-ra rontotta győzelmi mutatóját, és lecsúszott a Keleti Főcsoport utolsó helyére.</p>
      <p>
        <b>NBA, alapszakasz:</b>
      </p>
      <p>New York Knicks–Brooklyn Nets 101–103</p>
      <p>Washington Wizards–Sacramento Kings 106–113</p>
      <p>Denver Nuggets–Phoenix Suns 116–104</p>
      <p>Los Angeles Clippers–New Orleans Pelicans 134–109</p>
      <p>Houston Rockets–Dallas Mavericks 123–137</p>
    </article>
  </body>
</html>