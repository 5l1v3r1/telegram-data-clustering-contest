<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837689-vnaslidok-obstrilu-maryinki-postrazhdala-zhinka-yaka-gulyala-z-tririchnoyu-ditinoyu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T14:37:00+00:00"/>
    <meta property="og:title" content="Внаслідок обстрілу Мар'їнки постраждала жінка, яка гуляла з трирічною дитиною"/>
    <meta property="og:description" content="КИЇВ. 25 листопада. УНН. У Мар’їнці бойовики підстрелили жінку, яка гуляла з трирічною дитиною. Про це повідомляє УНН з посиланням на пресслужбу 20 …"/>
  </head>
  <body>
    <article>
      <h1>Внаслідок обстрілу Мар'їнки постраждала жінка, яка гуляла з трирічною дитиною</h1>
      <address><time datetime="2019-11-25T14:37:00+00:00">25 Nov 2019, 14:37</time> by <a rel="author">Валерія Гуржий</a></address>
      <p><b>КИЇВ. 25 листопада. УНН.</b> У Мар’їнці бойовики підстрелили жінку, яка гуляла з трирічною дитиною. Про це повідомляє <b>УНН</b> з посиланням на пресслужбу 20 ОМБр ім. Лицарів Зимового Походу.</p>
      <p>“Сьогодні, близько 12:00, у місті Мар’їнка, в результаті обстрілу зі стрілецької зброї з боку незаконних збройних формувань, було поранено цивільну особу”, — сказано у повідомленні.</p>
      <p>Так, громадянка пересувалась містом зі своєю трирічною дитиною. Ворог здійснив кілька пострілів. Куля влучила постраждалій в руку. Зараз жінка знаходиться в лікарні міста Курахове, стан стабільний.</p>
      <p>“Ця ситуація ще раз доводить, якими безпринципними і аморальними є дії противника і яким хитким є умовне перемир’я”, — додають у повідомленні.</p>
      <p>Як раніше повідомляв <b>УНН</b>, сьогодні о 11.30 бойовики <a href="https://www.unn.com.ua/uk/news/1837656-oos-boyoviki-obstrilyuyut-maryinku">розпочали обстріл</a> Мар’їнки зі стрілецької зброї.</p>
    </article>
  </body>
</html>