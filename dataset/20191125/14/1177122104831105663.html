<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/reactia-sis-la-acuzatiile-lui-chiril-motpan-privind-interceptarile-ilegale-informatii-ce-genereaza-dezinformare-manipulare-si-intoxicare-a-opiniei-publice-148932.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T14:19:00+00:00"/>
    <meta property="og:title" content="Reacţia SIS la acuzaţiile lui Chiril Moţpan privind interceptările ilegale: Informaţii ce generează dezinformare, manipulare şi intoxicare a opiniei publice"/>
    <meta property="og:description" content="Serviciul de Informaţii şi Securitate (SIS) din Republica Moldova respinge afirmaţiile lansate în spaţiul public de către deputatul PPDA Chiril Moţpan, privind presupusa implicare a instituţiei în interceptarea unor reprezentanţi mass-media, lideri de opinie şi politicieni."/>
  </head>
  <body>
    <article>
      <h1>Reacţia SIS la acuzaţiile lui Chiril Moţpan privind interceptările ilegale: Informaţii ce generează dezinformare, manipulare şi intoxicare a opiniei publice</h1>
      <address>
        <time datetime="2019-11-25T14:19:00+00:00">25 Nov 2019, 14:19</time>
      </address>
      <p>
        <b>Serviciul de Informaţii şi Securitate (SIS) din Republica Moldova respinge afirmaţiile lansate în spaţiul public de către deputatul PPDA Chiril Moţpan, privind presupusa implicare a instituţiei în interceptarea unor reprezentanţi mass-media, lideri de opinie şi politicieni.</b>
      </p>
      <p>„Este regretabil faptul că se încearcă atragerea Serviciului de Informaţii şi Securitate într-o zonă a speculaţiilor, prin lansarea în spaţiul public a informaţiilor neverificate, trunchiate sau distorsionate, ce generează dezinformare, manipulare şi intoxicare a opiniei publice”, se spune într-un comunicat de presă emis de SIS.</p>
      <p>Conducerea SIS condamnă „aceste încercări de denigrare” şi dezaprobă „manifestările de implicare a Serviciului în dispute cu substrat politic – stări care afectează imaginea şi credibilitatea instituţiei în calitate de garant al securităţii naţionale”.</p>
      <p>„SIS îşi reafirmă hotărârea de a menţine neutralitatea şi echidistanţa în activitatea cotidiană, fiind concentrat pe îndeplinirea misiunilor sale, care privesc exclusiv securitatea naţională, cu respectarea strictă a legii”, se mai spune în comunicat.</p>
      <p>
        <a href="https://adevarul.ro/moldova/politica/reactia-sis-acuzatiile-chiril-motpan-privind-interceptarile-ilegale-informatii-genereaza-dezinformare-manipulare-intoxicare-opiniei-publice-1_5ddbaf8d5163ec4271659e57/index.html">https://adevarul.ro</a>
      </p>
    </article>
  </body>
</html>