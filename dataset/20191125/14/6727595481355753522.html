<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/madhyapradesh-kamal-nath-govt-unsafe-bjp-operation-lotus.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T14:24:00+00:00"/>
    <meta property="og:title" content="നിരവധി കോണ്‍ഗ്രസ് എം.എല്‍.എമാര്‍ എവിടെയെന്നറിയില്ല, ജ്യോതിരാദിത്യ സിന്ധ്യയുടെ ട്വിറ്ററില്‍ മാറ്റം; മധ്യപ്രദേശില്‍ കമല്‍നാഥ് സര്‍ക്കാര്‍ താഴെവീഴുമോ?"/>
    <meta property="og:description" content="Congress Jyotiraditya Scindia Kamal Nath Madhya Pradesh National News India മഹാരാഷ്ട്രയില്‍ നാടകീയ നീക്കങ്ങള്‍ തുടരവേ മധ്യപ്രദേശിലും സമാനമായ സംഭവങ്ങള്‍ നടന്നേക്കുമെന്ന് റ"/>
  </head>
  <body>
    <article>
      <h1>നിരവധി കോണ്‍ഗ്രസ് എം.എല്‍.എമാര്‍ എവിടെയെന്നറിയില്ല, ജ്യോതിരാദിത്യ സിന്ധ്യയുടെ ട്വിറ്ററില്‍ മാറ്റം; മധ്യപ്രദേശില്‍ കമല്‍നാഥ് സര്‍ക്കാര്‍ താഴെവീഴുമോ?</h1>
      <address><time datetime="2019-11-25T14:24:00+00:00">25 Nov 2019, 14:24</time> by <a rel="author">ന്യൂസ് ഡെസ്‌ക്</a></address>
      <p>മഹാരാഷ്ട്രയില്‍ നാടകീയ നീക്കങ്ങള്‍ തുടരവേ മധ്യപ്രദേശിലും സമാനമായ സംഭവങ്ങള്‍ നടന്നേക്കുമെന്ന് റിപ്പോര്‍ട്ടുകള്‍. കമല്‍നാഥ് സര്‍ക്കാരിനെ മറിച്ചിടാന്‍ ബി.ജെ.പി ഓപ്പറേഷന്‍ ലോട്ടസിന് ശ്രമിക്കുന്നുവെന്നാണ് റിപ്പോര്‍ട്ടുകള്‍.</p>
      <p>കോണ്‍ഗ്രസ് നേതാവ് ജ്യോതിരാദിത്യ സിന്ധ്യയോടൊപ്പം നില്‍ക്കുന്ന പന്ത്രണ്ടോളം എം.എല്‍.എമാരെ കുറിച്ച് കഴിഞ്ഞ കുറച്ച് ദിവസങ്ങളായി യാതൊരു വിവരവും ഇല്ല എന്നതാണ് ഇപ്പോള്‍ രാഷ്ട്രീയ വൃത്തങ്ങളില്‍ ചര്‍ച്ച. ഇവര്‍ എല്ലാ വിധ വിനിമയ മാര്‍ഗങ്ങളും ഉപേക്ഷിച്ച് മാറിനില്‍ക്കുകയാണ്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ഈ എം.എല്‍.എമാര്‍ കോണ്‍ഗ്രസ് വിട്ടേക്കുമോ എന്ന ചോദ്യം ഉയര്‍ന്ന സമയത്താണ് ജ്യോതിരാദിത്യ സിന്ധ്യ ട്വിറ്റര്‍ ബയോയില്‍ കോണ്‍ഗ്രസ് നേതാവ് എന്ന പേര് മാറ്റി പൊതുപ്രവര്‍ത്തകനും ക്രിക്കറ്റ് പ്രേമിയും എന്നാക്കി മാറ്റിയത്. ഇതും എം.എല്‍.എമാരുടെ മാറി നില്‍ക്കലും കൂട്ടിവായിക്കുമ്പോള്‍ സംസ്ഥാനത്ത് വലിയ പൊട്ടിത്തെറി ഉണ്ടായേക്കാം എന്ന കണക്കുകൂട്ടലിലാണ് രാഷ്ട്രീയ നിരീക്ഷകര്‍.</p>
      <related>
        <a href="https://www.doolnews.com/lok-sabha-marshals-manhandled-remya-haridas343.html?utm_source=doolnews&amp;utm_medium=related"/>
      </related>
      <related>
        <a href="https://www.doolnews.com/aimim-cpim-mla-s-no-support-to-shivsena-ncp-alliance-nor-bjp-ajith-pawar.html?utm_source=doolnews&amp;utm_medium=related"/>
      </related>
      <p>കഴിഞ്ഞ വര്‍ഷം നടന്ന നിയമസഭ തെരഞ്ഞെടുപ്പില്‍ 230 സീറ്റില്‍ 114 സീറ്റിലാണ് കോണ്‍ഗ്രസ് വിജയിച്ചത്. ബിജെ.പി 109 സീറ്റിലും. കുറഞ്ഞ ഭൂരിപക്ഷത്തിലാണ് കോണ്‍ഗ്രസ് ഭരിക്കുന്നത്. അത് കൊണ്ട് തന്നെ നിലവില്‍ മാറി നില്‍ക്കുന്ന എം.എല്‍.എമാര്‍ കോണ്‍ഗ്രസ് വിടാന്‍ തീരുമാനിച്ചാല്‍ കമല്‍നാഥ് സര്‍ക്കാരിന്റെ ഭാവി തുലാസിലാവും.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/-lcaQSaTRQI" width="560" height="315" data-service="Youtube" scrolling="no"/>
      </figure>
    </article>
  </body>
</html>