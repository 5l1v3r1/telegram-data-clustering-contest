<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/ekonomija/trziste/Ukrajinski-ultimatum-Rusima-Tri-milijarde-dolara-ili-gas/570426?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T14:43:32+00:00"/>
    <meta property="og:title" content="Ukrajinski ultimatum Rusima: Tri milijarde dolara ili gas"/>
    <meta property="og:description" content="Ukrajinska kompanija Naftogas uputila je zvaničan odgovor ruskoj kompaniji Gasprom povodom prijedloga da produže ugovor o tranzitu ruskog gasa."/>
  </head>
  <body>
    <article>
      <h1>Ukrajinski ultimatum Rusima: Tri milijarde dolara ili gas</h1>
      <address><time datetime="2019-11-25T14:43:32+00:00">25 Nov 2019, 14:43</time> by <a rel="author">N.N.</a></address>
      <p>Ukrajinska kompanija Naftogas uputila je zvaničan odgovor ruskoj kompaniji Gasprom povodom prijedloga da produže ugovor o tranzitu ruskog gasa.</p>
      <p>Naftogas zahtijeva da ruska kompanija isplati tri milijarde dolara, saopštio je izvršni direktor ukrajinske kompanije Jurij Vitrenko.</p>
      <p>"U odgovoru je istaknuto da zemlje treba da nastave sa pregovorima o produženju tranzita po evropskim pravilima u trilateralnom formatu, uz učešće Evropske komisije", napisao je Vitrenko na svojoj stranici na Fejsbuku.</p>
      <p>On je takođe istakao da Ukrajina može da zaključi sporazum o tranzitu na godinu dana, ali da uslovi moraju "biti u skladu sa evropskim pravilima", prenosi Sputnjik.</p>
      <p>"Gasprom treba da plati Naftogasu oko tri milijarde dolara. Bili bismo zadovoljni novčanim sredstvima, ali ako Gasprom želi da isplati dug putem tranzita gasa, spremni smo da razmotrimo takav prijedlog", istakao je Vitenko.</p>
      <p>Pored toga, Kijev će uspjeti da izda sertifikat novom operateru gasnog transportnog sistema do kraja godine, što će omogućiti da se potpiše dugoročni ugovor o tranzitu gasa, rekao je izvršni menadžer te kompanije.</p>
      <p>Ruska kompanija Gasprom uputila je zvaničan predlog za produženje sporazuma o tranzitu gasa kompaniji Naftogas Ukrajina.</p>
      <p>U saopštenju ruske kompanije se navodi da je ona spremna da sklopi novi ugovor na godinu dana, a prvi od uslova ruske strane je da obje kompanije moraju da prekinu sva uzajamna potraživanja pred međunarodnom arbitražom i da prekinu sve sudske postupke.</p>
      <p>Podsjetimo, postojeći ugovori između Ukrajine i Rusije oko tranzita i isporuke gasa ističu krajem ove godine.</p>
    </article>
  </body>
</html>