<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/magia-sarbatorilor-de-iarna-a-inceput-instalarea-pomului-de-craciun-in-pman-videofoto_3059983.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T14:30:00+00:00"/>
    <meta property="og:title" content="MAGIA sărbătorilor de iarnă. A început instalarea POMULUI de CRĂCIUN în PMAN (VIDEO/FOTO)"/>
    <meta property="og:description" content="Capitala se pregăteşte de sărbătorile de iarnă. Muncitorii au început instalarea Pomului de Crăciun în PMAN. Este vorba de bradul artificial de anul trecut.Primarul Ion Ceban a spus la şedinţa de astăzi a Primăriei că Capitala va avea un singur Pom princi"/>
  </head>
  <body>
    <article>
      <h1>MAGIA sărbătorilor de iarnă. A început instalarea POMULUI de CRĂCIUN în PMAN (VIDEO/FOTO)</h1>
      <address><time datetime="2019-11-25T14:30:00+00:00">25 Nov 2019, 14:30</time> by <a rel="author">PUBLIKA.MD</a></address>
      <slideshow>
        <figure>
          <img src="https://media.publika.md/md/image/201911/w720/_a2a3309_06644600.jpg"/>
          <figcaption>A început instalarea POMULUI de CRĂCIUN în PMAN</figcaption>
        </figure>
        <figure>
          <img src="https://media.publika.md/md/image/201911/w720/_a2a3352_53685400.jpg"/>
          <figcaption>A început instalarea POMULUI de CRĂCIUN în PMAN</figcaption>
        </figure>
        <figure>
          <img src="https://media.publika.md/md/image/201911/w720/_a2a3297_54194500.jpg"/>
          <figcaption>A început instalarea POMULUI de CRĂCIUN în PMAN</figcaption>
        </figure>
        <figure>
          <img src="https://media.publika.md/md/image/201911/w720/_a2a3358_49969000.jpg"/>
          <figcaption>A început instalarea POMULUI de CRĂCIUN în PMAN</figcaption>
        </figure>
        <figure>
          <img src="https://media.publika.md/md/image/201911/w720/b1_58663800.jpg"/>
          <figcaption>Foto: publika.md</figcaption>
        </figure>
        <figure>
          <img src="https://media.publika.md/md/image/201911/w720/b2_66003200.jpg"/>
          <figcaption>Foto: publika.md</figcaption>
        </figure>
        <figure>
          <img src="https://media.publika.md/md/image/201911/w720/b3_80453300.jpg"/>
          <figcaption>Foto: publika.md</figcaption>
        </figure>
        <figure>
          <img src="https://media.publika.md/md/image/201911/w720/_a2a3332_63191200.jpg"/>
          <figcaption>A început instalarea POMULUI de CRĂCIUN în PMAN</figcaption>
        </figure>
        <figure>
          <img src="https://media.publika.md/md/image/201911/w720/_a2a3344_07215300.jpg"/>
          <figcaption>A început instalarea POMULUI de CRĂCIUN în PMAN</figcaption>
        </figure>
        <figure>
          <img src="https://media.publika.md/md/image/201911/w720/a1_59352800.jpg"/>
          <figcaption>Foto: publika.md</figcaption>
        </figure>
        <figure>
          <img src="https://media.publika.md/md/image/201911/w720/a2_05090700.jpg"/>
          <figcaption>Foto: publika.md</figcaption>
        </figure>
        <figure>
          <img src="https://media.publika.md/md/image/201911/w720/a3_51371900.jpg"/>
          <figcaption>Foto: publika.md</figcaption>
        </figure>
        <figure>
          <img src="https://media.publika.md/md/image/201911/w720/_a2a3354_01151200.jpg"/>
          <figcaption>A început instalarea POMULUI de CRĂCIUN în PMAN</figcaption>
        </figure>
      </slideshow>
      <p>Capitala se pregăteşte de sărbătorile de iarnă. <b>Muncitorii au început instalarea Pomului de Crăciun în PMAN. Este vorba de bradul artificial de anul trecut.</b></p>
      <p><b>Primarul Ion Ceban a spus la şedinţa de astăzi a Primăriei că Capitala va avea un singur Pom principal de Crăciun.</b> Mai mult, <b>edilul a îndemnat pretorii să organizeze târguri de Crăciun în toate sectoarele Capitalei.</b></p>
      <p>"Să fie amenajat în sectoare câte un loc unde o să poată veni oamenii la un brad, la un mic târg, la distracții pentru copii, ca să nu se deplaseze în fiecare seară în centrul Capitalei. Știu că este posibil, știu că sunt agenți economici, dar vreau să vă atenționez că dacă o să fie instalat carusel sau altceva, să fie toate certificatele obținute”, a declarat Ceban.</p>
      <p>
        <b>Întrebat despre pomul de Crăciun, astăzi, premierul Ion Chicu a declarat că: "Vom pune punct acestei scamatorii cu trei brazi şi doi iepuri. Trebuie să arătăm ca oameni serioşi, sănătoşi".</b>
      </p>
      <p>Tot astăzi a avut loc o şedinţă la Guvern, la care a participat şi edilul Capitalei. În cadrul discuţiilor s-a decis că <b>evenimentele dedicate sărbătorilor de iarnă se vor desfășura în acest an în Piața Marii Adunări Naționale și în Scuarul Catedralei.</b></p>
      <p>În centrul Capitalei, a fost surprins un grup de muncitori, care lucrează de zor pentru ca locuitorii orașului să se bucure de un brad cât mai frumos. Încă de la ora opt dimineața, aceștia au început să instaleze carcasa bradului. Reprezentanții Întreprinderii "Spații Verzi" spun că aspectul pomului va fi diferit de cel de anul trecut. Pentru împodobirea bradului au fost procurate peste două mii de globulețe, în valoare de circa 35 de mii de le.<b> Până sâmbătă, Pomul de Crăciun va fi îmbrăcat în straie de sărbătoare.</b><br/><br/>”Am început să montăm bradul pentru sărbătorile de iarnă. Astăzi am început să montăm carcasa. Miercuri începem să îl împodobim cu frunze. Anul acesta noi înnoim o parte din jucării. Vor fi achiziționate de 35 de mii, jucării noi. Jucării vor fi în jur de două mii de unități”, a zis Serghei Carp,  directorul întreprinderii ”Spații Verzi” din Capitală.<br/><br/><b>Unii locuitori ai Capitalei spun că sunt în aşteptarea atmosferei de sărbătoare, alţii însă cred că este prea devreme pentru aceste pregătiri:</b><br/><br/>"Eu cred că e prea devreme. Foarte devreme. Astăzi e 25 noiembrie, e prea devreme".<br/><br/>"Cum nu ar fi, dar să-l pună, ca să fie frumos. Desigur, îmi doresc să fie un pom viu, dar astăzi, este mai greu, iar să-i tăiem nu avem voie. Dacă e artificial, atunci artificial să fie".<br/><br/>"Lasă-l să instaleze, va fi unul frumos. Eu cred că va fi frumos, înalt și împodobit cu ghirlande".<br/><br/>Deocamdată nu este clar când va fi dat startul oficial al sărbătorilor de iarnă. În ceilalţi ani, acest lucru seîntâmpla în data de întâi decembrie.</p>
      <p>Amintim că, <b>anul trecut, pe brad au fost montate un kilometru și jumătate de luminițe pentru care primăria a plătit 160 de mii de lei.</b></p>
      <related>
        <h4>Pe aceeaşi temă</h4>
        <a href="https://www.publika.md/a-inceput-colectarea-brazilor-de-craciun-unde-trebuie-sa-ii-depozitam-pentru-a-fi-reciclati_3033865.html"/>
        <a href="https://www.publika.md/cand-pica-anul-acesta-pastele-catolic_3039976.html"/>
        <a href="https://www.publika.md/unde-va-fi-instalat-bradul-de-craciun-in-acest-an-ion-ceban-vine-cu-precizari_3058231.html"/>
      </related>
    </article>
  </body>
</html>