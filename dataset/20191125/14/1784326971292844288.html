<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/25/kim-kardashian-meglepo-vallomasatol-hangos-a-net/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-25T14:11:00+00:00"/>
    <meta property="og:title" content="Kim Kardashian meglepő vallomásától hangos a net"/>
    <meta property="og:description" content="Elképesztően megbántották a celebet pár évvel ezelőtt, csak most merte elmondani."/>
  </head>
  <body>
    <article>
      <h1>Kim Kardashian meglepő vallomásától hangos a net</h1>
      <h2>Elképesztően megbántották a celebet pár évvel ezelőtt, csak most merte elmondani.</h2>
      <address><time datetime="2019-11-25T14:11:00+00:00">25 Nov 2019, 14:11</time> by <a rel="author">Cosmopolitan.hu</a></address>
      <p><b>Kim Kardashian hosszú évek óta A-listás celebnek számít</b>, de nem volt ez mindig így. 2013-ban például csak azért hívták meg a nívós MET-gálára, mert <a href="https://cosmopolitan.hu/te_te_te/2019/11/18/kanye-west-isten-legjobb-teremtmenye/">Kanye West</a> párja volt. A sztár nemrég elárulta, nem volt könnyű neki az az esemény, onnan <b>hazafelé folyamatosan sírt a kocsiban</b>.</p>
      <p><i>„Kanye fellépett ott aznap este, szóval én nem is igazán voltam meghívva, csak az ő plusz egy fője voltam. Ez totál rendben volt, mert álmomban sem hittem, hogy valaha elmehetek egy MET-gálára. Bár tudom, hogy akkoriban senki nem akart engem ott látni…”</i> – kezdte a sztorit a Kardashianok tévéshow-jának legújabb epizódjában Kim.</p>
      <p>A celeb ezután elmondta, a neves tervező, Tisci ajánlására aznap este <b>egy szűk, virágmintás Givenchy by Riccardo Tisci ruhára esett a választása</b>, bár nem érezte túl kényelmesen magát benne. Ennek az volt az oka, hogy akkor már <b>8 hónapos terhes volt legidősebb gyermekükkel, Noth-szal</b>.</p>
      <figure>
        <img src="https://cosmopolitan.hu/app/uploads/2019/11/kimkardashian-kanye-2013-belso.jpg"/>
        <figcaption>US Getty Images</figcaption>
      </figure>
      <p>Ezt nem sokkal később, alig pár óra leforgása alatt <b>nagyon megbánta, a szettjéből ugyanis mémcunami lett</b>. A neten mindenki azzal viccelődött, hogy olyan volt, mintha <b>Kanye egy virágos kanapéval érkezett volna az estélyre</b>. Nagyon bántó, igaz?</p>
      <figure>
        <iframe data-src="https://twitter.com/bustedcoverage/status/331875409396391937?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><i>„Azt hiszem még Robin Williams is kitweetelte, hogy úgy nézek ki, mint Mrs. Doubtfire. Hazafelé az egész úton sírtam, nem hittem el, hogy ez történt!”</i> – árulta el a híresség.</p>
      <p>A kínos történet elég nagy visszhangot keltett internetes berkekben, a legtöbben azzal vigasztalták Kimet, hogy <b>ma már ez nem történhetne meg vele</b>. Vajon tényleg így van?</p>
    </article>
  </body>
</html>