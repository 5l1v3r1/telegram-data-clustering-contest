<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/chomu_tizer_filmu_yakiv_pro_golodomor_sprichiniv_neochikuvaniy_rezonans_dumka_rezhisera_n1239105"/>
    <meta property="og:site_name" content="24 Канал"/>
    <meta property="article:published_time" content="2019-11-25T14:33:00+00:00"/>
    <meta property="og:title" content="Чому тизер фільму &quot;Яків&quot; про Голодомор спричинив неочікуваний резонанс: думка режисера"/>
    <meta property="og:description" content="Тема Голодомору – особиста історія для кожного, тому тизер повнометражного художнього фільму &quot;Яків&quot; про реального чоловіка Якова Дробота, який в Голодомор врятував життя близько трьох тисяч людей, спричинив резонанс в мережі. У цьому переконана режисерка кіно Вікторія Трофіменко."/>
  </head>
  <body>
    <article>
      <h1>Чому тизер фільму "Яків" про Голодомор спричинив неочікуваний резонанс: думка режисера</h1>
      <address><time datetime="2019-11-25T14:33:00+00:00">25 Nov 2019, 14:33</time> by <a rel="author" href="https://24tv.ua/katerina_petrenko_tag5630/" target="_blank">Катерина Петренко</a></address>
      <p>
        <b>Тема Голодомору – особиста історія для кожного, тому тизер повнометражного художнього фільму "Яків" про реального чоловіка Якова Дробота, який в Голодомор врятував життя близько трьох тисяч людей, спричинив резонанс в мережі. У цьому переконана режисерка кіно Вікторія Трофіменко.</b>
      </p>
      <p>Про це йдеться в екслюзивному інтерв'ю для LifeSyle 24. Авторка фільму переконана, що ця історія є важливою для кожного українця, адже тим чи іншим чином Голодомор позначився на їхніх сім'ях.</p>
      <blockquote>Читайте також: <a href="https://24tv.ua/lifestyle/tema_golodomoru__osobista_istoriya_dlya_kozhnogo_intervyu_z_rezhiserom_ta_geroyem_filmu_yakiv_n1238358">Тема Голодомору – особиста історія для кожного: інтерв'ю з режисером та героєм фільму "Яків"</a></blockquote>
      <p>"Я думаю, що тема Голодомору – особиста історія для кожного. Людина дивиться і каже: "Мені моя бабуся також розповідала, як вони з кізяків витягували неперетравлені зерна". І вони це бачать в кадрі. Я не можу це вигадати, тут стільки жахів, що й вигадувати не доводиться. Тому я брала з реальних історій і документувала подію. Вони бачуть, що це правдиво і відчувають, що це стосується саме їх. Далі відбувалась "циганська пошта", бо воно резонує. Тільки зараз направду стало відомо, що цей фільм в Україні матиме великий резонанс після цієї реакції людей", – вважає режисерка.</p>
      <p>
        <b>Дивіться тизер фільму "Яків" онлайн:</b>
      </p>
      <figure>
        <iframe src="https://www.youtube.com/embed/WFqahU1babE" width="560" height="315" data-service="Youtube" scrolling="no"/>
      </figure>
      <p>Головний актор Євгеній Ламах, якого затвердили грати Якова, переконаний: тут і політика грає роль, і те, що цей фільм про нашу історію.</p>
      <p>"Думаю, що основний рушій резонансу – політичний конфлікт. Йдеться про ситуацію в країні та зміну влади. Вплинуло також те, що люди побачили якість тизеру і зрозуміли, задля чого фільм має з'явитися. Це дуже актуально зараз", – сказав актор.</p>
      <p>Ламах також додав, що в його колі спілкування всі актори та режисери об'єднанні, підтримують один одного та не заздрять, тому це також збільшує перегляди, репости, працює сарафанне радіо, зазначив він.</p>
      <aside>Колеги не кажуть, що щось погано, а проговорюють, як можна покращити. Це стосується не лише "Якова", йде тотальна підтримка у цьому плані. Якщо піти до людей, які не з цього кола, вони так само будуть реагувати. Я добре ставлюсь до робіт своїх колег у нашому кіно, де стовідсотково український акторський склад та українська знімальна група. Хай ці роботи ще подеколи не найкращі, але якість їх невпинно зроста,<cite>– підсумував актор.</cite></aside>
      <p><b>Що відомо про фільм "Яків"?</b>В основу історичного фільму покладена реальна історія, події якої розгортаються під час Голодомору, у 1932-1933 роках. Мешканець села Великий Хутір Яків Дробот вирішує створити колгосп, у чому багато односельців його не підтримують. Однак, попри це, йому вдається стати першим головою колгоспу "Незаможник" і завдяки цьому врятувати близько 3 тисячі людей, серед яких безпритульні діти та мешканці Великого Хутора. Кінострічці режисерки Вікторії Трофіменко тричі відмовляли у державному фінансуванні, відтак знімальна команда створила короткий тизер, де показала ключові сцени з фільму, який жінка все ще має надію зняти.</p>
    </article>
  </body>
</html>