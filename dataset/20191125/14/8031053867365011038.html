<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b8%ce%b5%cf%83%cf%83%ce%b1%ce%bb%ce%bf%ce%bd%ce%af%ce%ba%ce%b7-%ce%b5%cf%80%ce%af%ce%b8%ce%b5%cf%83%ce%b7-%ce%bc%ce%b5-%ce%bc%ce%b1%cf%87%ce%b1%ce%af%cf%81%ce%b9-%ce%b4%ce%ad%cf%87%ce%b8%ce%b7.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T14:25:31+00:00"/>
    <meta property="og:title" content="Θεσσαλονίκη: Επίθεση με μαχαίρι δέχθηκε πρώην παίκτης του Ολυμπιακού"/>
    <meta property="og:description" content="Επίθεση με μαχαίρι δέχτηκε το βράδυ της Κυριακής ο Νιγηριανός άσος του Απόλλωνα Πόντου και πρώην παίκτης του Ολυμπιακού, Μάικλ Ολαϊτάν, με αποτέλεσμα να τραυματιστεί ελαφρά στο χέρι και να κάνει ράμματα. Το συμβάν έγινε ενώ ο 26χρονος περπατούσε στην οδό Ανδριανουπόλεως."/>
  </head>
  <body>
    <article>
      <h1>Θεσσαλονίκη: Επίθεση με μαχαίρι δέχθηκε πρώην παίκτης του Ολυμπιακού</h1>
      <address>
        <time datetime="2019-11-25T14:25:31+00:00">25 Nov 2019, 14:25</time>
      </address>
      <p>
        <b>Επίθεση με μαχαίρι δέχτηκε το βράδυ της Κυριακής ο Νιγηριανός άσος του Απόλλωνα Πόντου και πρώην παίκτης του Ολυμπιακού, Μάικλ Ολαϊτάν, με αποτέλεσμα να τραυματιστεί ελαφρά στο χέρι και να κάνει ράμματα. Το συμβάν έγινε ενώ ο 26χρονος περπατούσε στην οδό Ανδριανουπόλεως.</b>
      </p>
      <p>Με ανακοίνωσή της, η ΠΑΕ Απόλλων ζητά από τυχόν αυτόπτες μάρτυρες να καταθέσουν στην αστυνομία προκειμένου να εντοπιστεί ο δράστης.</p>
      <p>«Αργά το βράδυ της Κυριακής κι ενώ ο ποδοσφαιριστής μας Μάικλ Ολαϊτάν περπατούσε στην οδό Αδριανουπόλεως, στην Καλαμαριά, δέχθηκε επίθεση από άγνωστο άτομο που χρησιμοποίησε μαχαίρι και τον τραυμάτισε, ευτυχώς ελαφρά, στο χέρι. Ασφαλώς πρόκειται για μια αποτρόπαια πράξη και ως Π.Α.Ε. ΑΠΟΛΛΩΝ ΠΟΝΤΟΥ καλούμε τυχόν αυτόπτες μάρτυρες να δώσουν ό,τι στοιχεία γνωρίζουν στις Αστυνομικές Αρχές, όπου καταγράφηκε το γεγονός.</p>
      <p>Ο Μάικλ αναγκάστηκε να κάνει ράμματα και του ευχόμαστε καλή ανάρρωση, όσο και να ξεπεράσει γρήγορα το σοκ που ανθρωπίνως υπέστη», αναφέρει η σχετική ανακοίνωση.</p>
    </article>
  </body>
</html>