<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549962.html/%D8%A2%D8%BA%D8%A7%D8%B2-%D9%BE%D9%88%DB%8C%D8%B4--%D8%AD%D9%84%D9%82%D9%87-%D9%88%D8%B5%D9%84--%D8%AF%D8%B1-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C-----%D9%85%D8%AF%D8%AF%D8%AC%D9%88%DB%8C-%D8%A8%D9%87%D8%B2%DB%8C%D8%B3%D8%AA%DB%8C-%D9%86%DB%8C%D8%A7%D8%B2%D9%85%D9%86%D8%AF-%D8%AA-%D9%85%DB%8C%D9%86-%D8%AC%D9%87%DB%8C%D8%B2%DB%8C%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T14:06:00+00:00"/>
    <meta property="og:title" content="آغاز پویش «حلقه وصل» در استان مرکزی/۳۰۲ مددجوی بهزیستی نیازمند تأمین جهیزیه"/>
    <meta property="og:description" content="مدیرکل بهزیستی استان مرکزی از آغاز پویش حلقه وصل در بهزیستی استان مرکزی خبر داد ."/>
  </head>
  <body>
    <article>
      <h1>آغاز پویش «حلقه وصل» در استان مرکزی/۳۰۲ مددجوی بهزیستی نیازمند تأمین جهیزیه</h1>
      <h2>مدیرکل بهزیستی استان مرکزی خبر داد</h2>
      <address>
        <time datetime="2019-11-25T14:06:00+00:00">25 Nov 2019, 14:06</time>
      </address>
      <p>مدیرکل بهزیستی استان مرکزی از آغاز پویش حلقه وصل در بهزیستی استان مرکزی خبر داد .</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ زهرا امینی مدیرکل بهزیستی استان مرکزی در گفتگو با <a href="http://diyareaftab.ir/">دیار آفتاب</a>؛ گفت: پویش حلقه وصل در راستای تأمین جهیزیه مددجویان تحت پوشش از  آذرماه سال جاری آغازشده است.</p>
      <p>امینی بابیان اینکه در حال حاضر ۳۰۲ مددجو تحت پوشش در استان عقد کردند که برای آغاز زندگی مشترک نیازمند اقلام اساسی جهیزیه هستند، افزود: پویش «حلقه وصل باشیم» با مشارکت و همکاری خیرین استان اجرایی می‌شود.</p>
      <p>وی با بیان اینکه بودجه سالانه دولتی برای تأمین کمک‌هزینه جهیزیه کافی نیست تصریح کرد: با تکیه بر این بودجه تنها چند نفر می‌توانند از کمک هزینه یک میلیون تومانی بهره‌مند شوند اما با آغاز پویش «حلقه وصل باشیم» امیدواریم بتوانیم تعداد بیشتری نو عروس و تازه داماد را به خانه بخت بفرستیم.</p>
      <p>مدیرکل بهزیستی استان مرکزی بیان کرد: پویش کشوری حلقه وصل یکی از طرح هایی است که همزمان با سایر استان‌های کشور در اداره کل بهزیستی استان نیز پیگیری می شود و با توجه به اینکه اعتبارات دولتی برای کمک هزینه ازدواج مددجویان محدود است از طریق این طرح به دنبال مشارکت های مردمی هستیم.</p>
      <p>وی با اشاره به روش های پرداخت الکترونیکی مشارکت های نقدی در پویش حلقه وصل گفت: علاقه مندان به مشارکت در این طرح می توانند از طریق  شماره حساب سیبا بانک ملی به شماره ۲۱۷۳۴۵۵۲۰۴۰۰۳ و شماره کارت ۶۰۳۷۹۹۱۸۹۹۹۰۱۴۰۳ و سامانه صدقه تلفنی ۷۷۲۸  به حساب اداره کل بهزیستی استان مرکزی در این طرح ها مشارکت داشته باشند.</p>
      <p>انتهای پیام/</p>
      <p> </p>
    </article>
  </body>
</html>