<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/dubai-global-village-makes-wondering.html"/>
    <meta property="og:site_name" content="Kvatha.com"/>
    <meta property="article:published_time" content="2019-11-25T14:47:00+00:00"/>
    <meta property="og:title" content="ഇത് ഒരൊന്നൊന്നര ഉത്സവം: വെറും 15 ദിര്‍ഹം ഉണ്ടെങ്കില്‍ 70 രാജ്യങ്ങള്‍ കാണാം..! നിങ്ങള്‍ ദുബൈ ഗ്ലോബല്‍ വില്ലേജ് കാണാത്തവരാണെങ്കില്‍ വലിയ നഷ്ടം തന്നെ"/>
    <meta property="og:description" content="ദുബൈയില്‍ പോയാല്‍ വെറും 15 ദിര്‍ഹത്തിന് 70 രാജ്യങ്ങള്‍ കാണാം. വിശ്വസിക്കാന്‍ അല്‍പം പ്രയാസമാണല്ലേ?. 70 ഓളം രാജ്യങ്ങള്‍ News, World, Dubai, Country, India, Dubai Global village makes wondering for visitors"/>
  </head>
  <body>
    <article>
      <h1>ഇത് ഒരൊന്നൊന്നര ഉത്സവം: വെറും 15 ദിര്‍ഹം ഉണ്ടെങ്കില്‍ 70 രാജ്യങ്ങള്‍ കാണാം..! നിങ്ങള്‍ ദുബൈ ഗ്ലോബല്‍ വില്ലേജ് കാണാത്തവരാണെങ്കില്‍ വലിയ നഷ്ടം തന്നെ</h1>
      <address><time datetime="2019-11-25T14:47:00+00:00">25 Nov 2019, 14:47</time> by <a rel="author">Kvartha Delta</a></address>
      <p><b>സമീര്‍ ഹസന്‍ </b><br/><br/><b>ദുബൈ: (www.kvartha.com 25.111.2019) </b>ദുബൈയില്‍ എത്തിയാല്‍ വെറും 15 ദിര്‍ഹത്തിന് 70 രാജ്യങ്ങള്‍ കാണാം. വിശ്വസിക്കാന്‍ അല്‍പം പ്രയാസമാണല്ലേ?. 70 ഓളം രാജ്യങ്ങള്‍ തങ്ങളുടെ തനത് കലാരൂപങ്ങളും, ഉല്‍പന്നങ്ങളും പ്രദര്‍ശിപ്പിക്കുന്ന ദുബൈയിലെ ഗ്ലോബല്‍ വില്ലേജിലേക്ക് ഇപ്പോള്‍ സഞ്ചാരികളുടെ ഒഴുക്കാണ്. ശരിക്കും പറഞ്ഞാല്‍ ഇതിനകത്ത് കയറിയാല്‍ ഒരു ഉത്സവത്തിന്റെ പ്രതീതി. ഒന്നെന്ന് പറഞ്ഞാല്‍ പോര, ഒരു ഒന്നൊന്നര ഉത്സവം. <br/><br/>ഇന്ത്യയുള്‍പ്പെടെ 70 ഓളം രാജ്യങ്ങളാണ് പവലിയനുകള്‍ ഒരുക്കി സന്ദര്‍ശകരെ സ്വീകരിക്കുന്നത്. ഓരോ രാജ്യങ്ങളുടെയും വൈവിധ്യമാര്‍ന്ന കലാരൂപങ്ങള്‍ സന്ദര്‍ശകരുടെ മനം കവരുന്നു. തനത് ആഫ്രിക്കന്‍ കലാ രൂപങ്ങള്‍ കാണാന്‍ സന്ദര്‍ശകര്‍ തിക്കും തിരക്കും കൂട്ടുന്ന കാഴ്ച. നവംബറില്‍ തുടങ്ങി 2020 ഏപ്രില്‍ നാലു വരെ നീണ്ടു നില്‍ക്കുന്ന ഗ്ലോബല്‍ വില്ലേജില്‍ വെറും 15 ദിര്‍ഹം നല്‍കി ടിക്കറ്റെടുത്ത് അകത്തു കയറാം. പിന്നെ നിങ്ങളെ കാത്തിരിക്കുന്നത് ഒരോ രാജ്യങ്ങളുടെയും അതിവിപുലമായ പവലിയനുകള്‍. <br/><br/>ഇതുകൂടാതെ സഞ്ചാരികള്‍ ഉല്ലസിക്കുന്നതായി നിരവധി ഇലക്ട്രിക് റെയ്ഡുകളും ഒരുക്കിയിട്ടുണ്ട്. അറബ് രാജ്യങ്ങള്‍ ഈന്തപ്പഴങ്ങളുടെയും, തേനുകളുടെയും, സുഗന്ധങ്ങളുടെയും വിവിധ ശേഖരങ്ങളുമായി സന്ദര്‍ശകരെ വരവേല്‍ക്കുന്നു. ഇന്ത്യ, പാകിസ്താന്‍ ഉള്‍പ്പെടെയുള്ള രാജ്യങ്ങള്‍ തങ്ങളുടെ തുണി ഉല്‍പന്നങ്ങളും മറ്റുമായാണ് പവലിയന്‍ ഒരുക്കിയിരിക്കുന്നത്. ദുബൈയില്‍ അവധി ദിനങ്ങള്‍ ആഘോഷിക്കാന്‍ പറ്റിയ ഏറ്റവും മികച്ച സ്ഥലമാണ് ഗ്ലോബല്‍ വില്ലേജ്. ബുര്‍ജ് ഖലീഫയുടെ മാതൃകയില്‍ തീര്‍ത്ത ഒരു രൂപവും ഇവിടെയുണ്ട്.<br/><br/>എല്ലാം കൊണ്ടും ഗ്ലോബല്‍ വില്ലേജ് ലോക ശ്രദ്ധ നേടുമ്പോള്‍, അതിലൂടെ സഞ്ചാരികളുടെ ഒഴുക്ക് വര്‍ധിക്കുമെന്നാണ് യുഎഇ ഭരണകൂടം കണക്കുകൂട്ടുന്നത്. ലോകത്തിലെ തന്നെ ഏറ്റവും വലിയ വിനോദ കച്ചവട പ്രദര്‍ശനമാണ് ദുബൈ ഗ്ലോബല്‍ വില്ലേജ്. ഓരോ വര്‍ഷവും ഏകദേശം 50 ലക്ഷത്തോളം സന്ദര്‍ശകരെത്തുന്നുവെന്നാണ് കണക്കുകള്‍. ആഴ്ചയില്‍ ഏഴ് ദിവസവും തുറന്ന് പ്രവര്‍ത്തിക്കുന്ന വില്ലേജില്‍ ചില ദിവസങ്ങള്‍ സ്ത്രീകള്‍ക്കും കുട്ടികള്‍ക്കും കുടുംബങ്ങള്‍ക്കുമായി നിജപ്പെടുത്തിയിട്ടുണ്ട്. ശനി മുതല്‍ ബുധന്‍ വരെ വൈകുന്നേരം നാലു മണി മുതല്‍ രാത്രി 12:00 മണി വരെ പ്രവര്‍ത്തിക്കും. എന്നാല്‍ വ്യാഴം, വെള്ളി, അവധി ദിവസങ്ങള്‍ ഒരു മണിവരെയാണ് പ്രവര്‍ത്തന സമയം. 1996ലാണ് ഗ്ലോബല്‍ വില്ലേജിന്റെ തുടക്കം. അന്ന് ഏതാനും സ്റ്റാളുകള്‍ മാത്രമാണ് ഉണ്ടായിരുന്നത്. പിന്നീടങ്ങോട്ട് ഒട്ടുമിക്ക രാജ്യങ്ങളും തങ്ങളുടെ സാന്നിധ്യമറിയിച്ചെത്തി.</p>
      <figure>
        <img src="https://1.bp.blogspot.com/-VR8IUkwbEC4/Xdvpfm86qAI/AAAAAAAA23s/kzuyTh2vtp8dA-ymKhk9ZQTZYFTPERhSQCLcBGAsYHQ/s1600/special.png"/>
      </figure>
      <p><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം )</a><br/><br/>Keywords: <b>News, World, Dubai, Country, India, Dubai Global village makes wondering for visitors</b></p>
    </article>
  </body>
</html>