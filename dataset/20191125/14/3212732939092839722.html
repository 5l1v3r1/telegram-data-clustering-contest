<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/firinda-baharatli-citir-karnabahar-1194452-myyemek"/>
    <meta property="og:site_name" content="Mynet Yemek"/>
    <meta property="article:published_time" content="2019-11-25T14:15:28+00:00"/>
    <meta property="og:title" content="Fırında baharatlı çıtır karnabahar"/>
    <meta property="og:description" content="Kış güzeli karnabaharı küçükten büyüğe sevdirecek harika bir tarif var elimizde. Üstelik diyette olanlar için de son derece ideal bir tarif. Karnabaharları sarımsak ve tereyağıyla harmanladık ortaya baharatlı çıtır karnabaharı çkarttık. Bakalım siz beğenecek misini? :) Şimdiden afiyetler..."/>
  </head>
  <body>
    <article>
      <h1>Fırında baharatlı çıtır karnabahar</h1>
      <h2>Kış güzeli karnabaharı küçükten büyüğe sevdirecek harika bir tarif var elimizde. Üstelik diyette olanlar için de son derece ideal bir tarif. Karnabaharları sarımsak ve tereyağıyla harmanladık ortaya baharatlı çıtır karnabaharı çkarttık. Bakalım siz beğenecek misini? :) Şimdiden afiyetler...</h2>
      <address><time datetime="2019-11-25T14:15:28+00:00">25 Nov 2019, 14:15</time> by <a rel="author">Mynet</a></address>
      <p>Kışın sebzelerinin başında gelen karnabaharla değişik bir tarif hazırladık ve biz tadına doyamadık. Karnabahar çiçekleri sarımsak ve baharatla harmanlanınca enfes bir lezzete büründü. Eğer evde karnabaharı sevmeyenler varsa bu tarifle kısır döngüyü ortadan kaldırabilirsiniz :)</p>
      <h3>FIRINDA BAHARATLI ÇITIR KARNABAHAR İÇİN MALZEMELER</h3>
      <p>Bir adet küçük boy karnabahar<br/>2 yemek kaşığı tereyağı<br/>3 diş sarımsak<br/>Toz biber<br/>Tuz</p>
      <h4>FIRINDA BAHARATLI ÇITIR KARNABAHAR YAPILIŞI</h4>
      <p>İlk olarak karnabaharı çiçeklerine ayırın ve yıkayın. Ardından çiçeklere ayırdğınız karnabaharları kaynar suda 15 dakika haşlayın ve süzün.<br/>Sarımsakları havanda ezin. Teflon tavada tereyağını eritin ve içine sarımsaklar ve baharatları ilave edip bir iki dakika kısık ateşte çevirin, ocaktan alın.<br/>Hazırladığınız bu sosu karnabaharla harmanlayın ve fırın tepsisine yağlı kağıt serin. Karnabaharları tepsiye dizin ve önceden ısıtılmış 180 derece fırında 20 dakika pişirin. Yoğurtlu ve mayonezli sosla birlikte yiyebilirsiniz. Afiyet olsun.</p>
    </article>
  </body>
</html>