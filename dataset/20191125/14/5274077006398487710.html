<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419190"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T14:49:00+00:00"/>
    <meta property="og:title" content="רגב: הנהלת הבימה סירבה לשתף פעולה"/>
    <meta property="og:description" content="שרת התרבות רגב נגד הנהלת &quot;הבימה&quot;: ההנהלה סירבה בחצי שנה האחרונה לשתף פעולה עם דרישות משרדי ומשרד האוצר ופעלה בחוסר שקיפות."/>
  </head>
  <body>
    <article>
      <h1>רגב: הנהלת הבימה סירבה לשתף פעולה</h1>
      <address><time datetime="2019-11-25T14:49:00+00:00">25 Nov 2019, 14:49</time> by <a rel="author">ערוץ 7</a></address>
      <p>שרת התרבות והספורט, ח"כ מירי רגב, בירכה בצהריים (שני) על החלטת שופט ביהמ"ש המחוזי בת"א לשלול את סמכויות הנהלת תיאטרון הבימה ולהעביר את ניהולו לנאמנים מטעם בית המשפט.</p>
      <p>"אני מברכת על החלטת בית המשפט שקיבל את עמדתנו והחליט למנות נאמנים להבראת התיאטרון ולהימנע מצו פירוק על אף מצבו הכספי הגרוע של התאטרון כפי שעולה מדו״ח החשבת המלווה שמינינו", אמרה רגב.</p>
      <p>לדבריה, "מיום כניסתי לתפקיד פעלנו רבות להביא להבראת התיאטרון, לרבות מתן הלוואות ומענקים מתוך מחויבות להמשך פעילות תיאטרון הבימה כתיאטרון לאומי. אני רואה בהתערבות בית המשפט ומינוי הנאמנים הזדמנות היסטורית להביא להבראת התיאטרון כפי שביקשנו לכל אורך הדרך".</p>
      <p>"לצערי הרב הנהלת הבימה סירבה בחצי שנה האחרונה לשתף פעולה עם דרישות משרדי ומשרד האוצר ופעלה בחוסר שקיפות עם החשבת המלווה. התנהלות זו של גרירת רגליים פגעה לצערי הרב בעובדין המסורים של התיאטרון, שחקנים, עובדי הפקה, נותני שירות ועוד ודחתה את תחילת הליך ההבראה שיכל לצאת לדרך כבר לפני מספר חודשים", ציינה רגב.</p>
      <p>"משרד התרבות והספורט רואה חשיבות רבה בהמשך פעילות תיאטרון הבימה, על כל עובדיו. המשרד יחד עם משרד האוצר ונציגי החשב הכללי יפעל בתיאום מלא עם הנאמנים שמונו על ידי בית המשפט ויחד עם האוצר וגורמי תיאטרון הבימה יביא את התיאטרון ליציבות כלכלית כך שהתיאטרון יוכל להמשיך לפעול ולקיים פעילות תרבותית ענפה ומשובחת", הוסיפה השרה.</p>
    </article>
  </body>
</html>