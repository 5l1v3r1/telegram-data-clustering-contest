<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4996253-kazakh-tourism-ltty-kompaniyasy-a-bas.html"/>
    <meta property="og:site_name" content="zakon.kz"/>
    <meta property="article:published_time" content="2019-11-25T14:33:00+00:00"/>
    <meta property="og:title" content="&quot;Kazakh Tourism&quot; ұлттық компаниясы&quot; АҚ Басқармасы төрағасы жаңадан тағайындалды"/>
    <meta property="og:description" content="Ол биылғы қазан айынан бастап қазіргі таңға дейін &quot;Kazakh Tourism&quot; ұлттық компаниясы&quot; АҚ Басқарма төрағасының міндетін атқарған."/>
  </head>
  <body>
    <article>
      <h1>"Kazakh Tourism" ұлттық компаниясы" АҚ Басқармасы төрағасы жаңадан тағайындалды</h1>
      <h2>Ол биылғы қазан айынан бастап қазіргі таңға дейін "Kazakh Tourism" ұлттық компаниясы" АҚ Басқарма төрағасының міндетін атқарған.</h2>
      <address>
        <time datetime="2019-11-25T14:33:00+00:00">25 Nov 2019, 14:33</time>
      </address>
      <p><b>Ержан Еркінбаев "Kazakh Tourism" ұлттық компаниясы" АҚ Басқармасы төрағасы қызметіне тағайындалды</b>, деп хабарлайды <a href="https://kaz.zakon.kz/">Zakon.kz</a> ҚР Үкіметінің ресми сайтына сілтеме жасап.</p>
      <p>Ержан Еркінбаев 1982 жылы 7 маусымда Жамбыл облысының Шу қаласында дүниеге келген.</p>
      <p>Қазақ мемлекеттік заң академиясын, РФ Президенті жанындағы Ресей халық шаруашылығы және мемлекеттік қызмет академиясын және Халықаралық бизнес академиясын тәмамдаған.</p>
      <p>Түрлі жылдары жеке компанияларда жобалар жетекшісі, заңгер болып жұмыс істеген.</p>
      <p>2009-2013 жылдар аралығында "Шымбұлақ" тау шаңғысы курортының бас директоры болып қызмет атқарған. 2013-2016 жылдары – "Медеу" спорт кешенінің бас директоры. 2016-2019 жылдары Алматы мемлекеттік зоологиялық паркінің директоры лауазымын атқарды.</p>
      <p>Биылғы қазан айынан бастап қазіргі таңға дейін "Kazakh Tourism" ұлттық компаниясы" АҚ Басқарма төрағасының міндетін атқарды.</p>
    </article>
  </body>
</html>