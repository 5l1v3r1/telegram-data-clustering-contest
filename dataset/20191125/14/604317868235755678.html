<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.samacharjagat.com/news/international/israel-arrested-15-palestinians-241619"/>
    <meta property="og:site_name" content="SamacharJagat"/>
    <meta property="article:published_time" content="2019-11-25T14:40:20+00:00"/>
    <meta property="og:title" content="इजरायल ने 15 फिलीस्तीनियों को किया गिरफ्तार"/>
    <meta property="og:description" content="इजरायली सुरक्षा बलों और इजरायली सुरक्षा एजेंसी के अधिकारियों ने पिछली रात वेस्ट बैंक में चलाये गये संयुक्त छापा अभियान के दौरान 15 फिलीस्तीनियों को गिरफ्तार किया है। इजरायल के रक्षा बलों ने सोमवार को जारी बयान में बताया कि इजरायली सुरक्षा बलों, इजरायली सुरक्षा एजेंसी के अधिकारियों, इजरायली सीमा पुलिस और पुलिस द्वारा पिछली रात वेस्ट बैंक में चलाये गये संयुक्त छापा अभियान के दौरान संदिग्ध आतंकवादी गतिविधियों में शामिल होने के संदेह में 15 फिलीस्तीनियों को गिरफ्तार कर लिया।"/>
  </head>
  <body>
    <article>
      <h1>इजरायल ने 15 फिलीस्तीनियों को किया गिरफ्तार</h1>
      <address><time datetime="2019-11-25T14:40:20+00:00">25 Nov 2019, 14:40</time> by <a rel="author" href="http://samacharjagat.com/" target="_blank">Samachar Jagat</a></address>
      <p><b>येरूशलम।</b> इजरायली सुरक्षा बलों और इजरायली सुरक्षा एजेंसी के अधिकारियों ने पिछली रात वेस्ट बैंक में चलाये गये संयुक्त छापा अभियान के दौरान 15 फिलीस्तीनियों को गिरफ्तार किया है। इजरायल के रक्षा बलों ने सोमवार को जारी बयान में बताया कि इजरायली सुरक्षा बलों, इजरायली सुरक्षा एजेंसी के अधिकारियों, इजरायली सीमा पुलिस और पुलिस द्वारा पिछली रात वेस्ट बैंक में चलाये गये संयुक्त छापा अभियान के दौरान संदिग्ध आतंकवादी गतिविधियों में शामिल होने के संदेह में 15 फिलीस्तीनियों को गिरफ्तार कर लिया।</p>
      <p>loading...</p>
      <p> संदिग्धों को पूछताछ के लिये उन्हें दूसरे स्थान पर ले जाया गया है। उल्लेखनीय है कि इजरायली सेना नियमित रूप से वांछित फिलीस्तीनियों की तलाश में वेस्ट बैंक में छापेमारी करती रही है। इजरायली अधिकारियों ने फिलिस्तीनियों के लिए गुप्त सबूतों के आधार पर हिरासत में लेने के आदेश जारी किए हैं। इसकी संयुक्त राष्ट्र, मानवाधिकार संगठनों और अंतरराष्ट्रीय संगठनों द्वारा बार-बार आलोचना की गयी है। उन्होंने इसे नागरिक और राजनीतिक अधिकारों का उल्लंघन करार दिया है। -(एजेंसी)</p>
      <p>loading...</p>
    </article>
  </body>
</html>