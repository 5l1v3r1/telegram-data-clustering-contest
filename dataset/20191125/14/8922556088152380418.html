<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/lastbilstragedin-chauffor-erkanner-brott-5459536.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T14:42:12+00:00"/>
    <meta property="og:title" content="Lastbilstragedin: Chaufför erkänner brott"/>
    <meta property="og:description" content="Brott Den man från Nordirland som körde lastbilen där 39 människor hittades döda i Essex utanför London förra månaden erkänner medhjälp till människosmuggling. Han är även misstänkt för dråp."/>
  </head>
  <body>
    <article>
      <h1>Lastbilstragedin: Chaufför erkänner brott</h1>
      <address><time datetime="2019-11-25T14:42:12+00:00">25 Nov 2019, 14:42</time> by <a rel="author">TT-Reuters</a></address>
      <figure>
        <img src="https://img12.ntm.eu/unt/public/img/5459537/1125154505/polisen-har-riktat-misstankar?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Alastair Grant/AP/TT | Polisen har riktat misstankar mot en rad personer i samband med fallet, däribland den 25-årige lastbilschauffören. Arkivbild.</figcaption>
      </figure>
      <p>Brott Den man från Nordirland som körde lastbilen där 39 människor hittades döda i Essex utanför London förra månaden erkänner medhjälp till människosmuggling. Han är även misstänkt för dråp.</p>
      <p>31 män och 8 kvinnor fanns i lastbilscontainern, alla från Vietnam. Den äldsta var 44 år medan tre var under 18 år.</p>
      <p>Lastbilscontainern hittades den 23 oktober. Polisen misstänkte först att offren kom från Kina men familjer från Vietnam kom snart med farhågor om att det var deras släktingar som försökt ta sig till Storbritannien och fanns i containern.</p>
      <p>Den 25-årige lastbilschauffören framträdde inför domstol under måndagen.</p>
      <p>Sedan tidigare sitter en 23-årig man, också han från Nordirland, frihetsberövad misstänkt för människosmuggling.</p>
      <p>Vietnamesisk polis har gripit tio personer i samband med utredningen.</p>
    </article>
  </body>
</html>