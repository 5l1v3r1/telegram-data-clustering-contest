<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419189"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T14:40:00+00:00"/>
    <meta property="og:title" content="ליברמן מבהיר: לא ניתן חסינות לנתניהו"/>
    <meta property="og:description" content="יו&quot;ר ישראל ביתנו מבהיר שמפלגתו לא תתמוך בהענקת חסינות לראש הממשלה, וזאת משום שהדבר &quot;יפגע באמון הציבור במערכת&quot;."/>
  </head>
  <body>
    <article>
      <h1>ליברמן מבהיר: לא ניתן חסינות לנתניהו</h1>
      <address><time datetime="2019-11-25T14:40:00+00:00">25 Nov 2019, 14:40</time> by <a rel="author">ערוץ 7</a></address>
      <p>יו"ר ישראל ביתנו, ח"כ אביגדור ליברמן, פתח בצהריים (שני) את ישיבת הסיעה בהתייחסות להחלטת היועץ המשפטי ןלממשלה להגיש כתב אישום נגד ראש הממשלה נתניהו.</p>
      <p>"אני מאחל לראש הממשלה נתניהו שבסוף התהליך יצא זכאי, צח כשלג, אבל המקום היחידי לבירור הסוגיה כמובן זה אך ורק בית המשפט".</p>
      <p>ליברמן העריך שבחירות נוספות בלתי נמנעות, "לגבי המצב הפוליטי, כמו שנראה היום אנחנו דוהרים בעיניים פקוחות למערכת בחירות נוספת ומיותרת"</p>
      <p>"ספק אם יש סיכוי למנוע את הבחירות הנוספות, ולכן אני קורא לנשיא המדינה ראובן ריבלין וליו"ר הכנסת – זמנו את כל ראשי המפלגות וישבו איתם - עד שייצא עשן לבן", הוסיף.</p>
      <p>ליברמן הבהיר שמפלגתו לא תתמוך בהענקת חסינות מפני העמדה לדין לנתניהו, "לא היתה פנייה בעניין זה, אבל אני חושב שנכון לחכות לבית המשפט".</p>
      <p>"כל ניסיון להכריע את הסוגיה במקומות אחרים, כולל בכנסת על ידי חסינות, יפגע באמון הציבור במערכת ויפער קרע בין הציבור הרחב למערכת הפוליטית", הסביר.</p>
    </article>
  </body>
</html>