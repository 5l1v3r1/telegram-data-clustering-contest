<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/25/tesla-cybertruck-ordini/"/>
    <meta property="og:site_name" content="Il Post"/>
    <meta property="article:published_time" content="2019-11-25T14:20:24+00:00"/>
    <meta property="og:title" content="Elon Musk ha detto di avere ricevuto 200mila ordinazioni per il nuovo pick-up elettrico di Tesla"/>
    <meta property="og:description" content="Elon Musk, il CEO di Tesla, ha fatto sapere su Twitter che la sua azienda ha ricevuto 200mila ordinazioni per Cybertruck, il pick-up elettrico presentato appena quattro giorni fa e che ha avuto un notevole e discusso intoppo durante l'evento di presentazione. Il modello base di Cybertruck costa 39.900 dollari (circa"/>
  </head>
  <body>
    <article>
      <h1>Elon Musk ha detto di avere ricevuto 200mila ordinazioni per il nuovo pick-up elettrico di Tesla</h1>
      <address>
        <time datetime="2019-11-25T14:20:24+00:00">25 Nov 2019, 14:20</time>
      </address>
      <p>Elon Musk, il CEO di Tesla, <a href="https://www.reuters.com/article/us-tesla-truck-orders/musk-suggests-tesla-has-200000-orders-for-cybertruck-idUSKBN1XZ0G7?utm_medium=Social&amp;utm_source=twitter">ha fatto sapere</a> su Twitter che la sua azienda ha ricevuto 200mila ordinazioni per Cybertruck, il pick-up elettrico presentato appena quattro giorni fa e che ha avuto <a href="https://www.ilpost.it/2019/11/22/cybertruck-tesla/">un notevole e discusso intoppo</a> durante l’evento di presentazione. Il modello base di Cybertruck costa 39.900 dollari (circa 36mila euro) e sarà disponibile fra circa due anni: per prenotarlo bisogna pagare una caparra da 100 dollari sul sito di Tesla.</p>
      <figure>
        <iframe data-src="https://twitter.com/elonmusk/status/1198344195317985280?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/elonmusk/status/1198788116372344832?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Cybertruck arriverà in tre versioni: quella base, una con un doppio motore elettrico a 49.900 dollari (45mila euro), e una con tre motori a 69.900 dollari (63mila euro). La prima variante avrà un’autonomia di 400 chilometri, la seconda di 480, e la terza di 800. Cybertruck avrà 6 posti, sospensioni ad aria in grado di adattarsi al carico e tra gli optional ci sarà la guida con pilota automatico, a un costo extra di 7mila dollari (6.700 euro).</p>
    </article>
  </body>
</html>