<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474690"/>
    <meta property="og:site_name" content="طرفداری"/>
    <meta property="article:published_time" content="2019-11-25T14:17:57+00:00"/>
    <meta property="og:title" content="هیگواین: زیر نظر ساری، بهترین سال‌های فوتبالم را سپری کردم و از کار کردن با او خوشحالم"/>
    <meta property="og:description" content="طرفداری- در کنفرانس خبری پیش از دیدار یوونتوس-اتلتیکو مادرید، گونزالو هیگواین، ستاره این روزهای یووه در کنار مائوریتزیو ساری حاضر شد و به صحبت پرداخت. کنفرانس خبری گونزالو هیگواین را به نقل از وب سایت یوونتوس می‌خوانید:"/>
  </head>
  <body>
    <article>
      <h1>هیگواین: زیر نظر ساری، بهترین سال‌های فوتبالم را سپری کردم و از کار کردن با او خوشحالم</h1>
      <address><time datetime="2019-11-25T14:17:57+00:00">25 Nov 2019, 14:17</time> by <a rel="author" href="https://www.tarafdari.com/%D8%B9%D9%84%DB%8C%D8%B1%D8%B6%D8%A7-%D9%86%D8%AC%D8%A7%D8%AA%DB%8C/35197" target="_blank">علیرضا نجاتی</a></address>
      <pre>ستاره آرژانتینی یوونتوس گفت برابر اتلتیکو مادرید بازی سختی دارند و باید به این تیم احترام بگذارند.</pre>
      <p><a href="https://www.tarafdari.com/"><b>طرفداری</b></a>- در<a href="https://www.tarafdari.com/node/1474683"> کنفرانس خبری پیش از دیدار یوونتوس-اتلتیکو مادرید</a>، گونزالو هیگواین، ستاره این روزهای یووه در کنار مائوریتزیو ساری حاضر شد و به صحبت پرداخت. کنفرانس خبری گونزالو هیگواین را به نقل از <b>وب سایت یوونتوس</b> می‌خوانید:</p>
      <blockquote>خوشحالم اکنون جایی هستم که سال‌هایی فوق‌العاده را در آن تجربه کردم. قصد داشتم به همه نشان دهم که می‌خواهم در یوونتوس بمانم. قصد من برای ماندن در یوونتوس مشخص بود اما حق با مربی بود. من باید تغییراتی در ذهنیتم ایجاد می‌کردم. حالا از نظر ذهنی و بدنی آماده‌ام و کادرفنی و بازیکنان، کمک زیادی به من کردند. راهی طولانی پیش رو داریم و نمی‌توانم اکنون از تلاش کردن دست بکشم. اکنون در وضعیت خوبی هستیم و در لیگ قهرمانان و سری آ صدرنشین هستیماما هنوز خیلی کار داریم که باید آن‌ها را انجام دهیم.</blockquote>
      <p>وی ادامه داد:</p>
      <blockquote>هر بار که من و پائولو دیبالا وارد زمین می‌شویم، سعی می‌کنیم بهترین عملکردمان را ارائه دهیم و به حریفان خود گل بزنیم. از کار کردن با ساری خوشحالم و او مربی‌ای است که بهترین فصول فوتبالم را زیر نظر او سپری کردم. برابر اتلتیکو مادرید بازی خیلی سختی داریم و باید به آن‌ها احترام بگذاریم. برای پیروزی در این دیدار تمام تلاش‌مان را خواهیم کرد اما هدف اصلی ما صدرنشینی در این گروه است. همه می‌دانیم که رونالدو چه بازیکن موثری برای تیم است. همه بازیکنان تیم، مهم هستند و هر بازیکنیدر هر پیروزی تیم، نقش خود را دارد.</blockquote>
    </article>
  </body>
</html>