<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816081"/>
    <meta property="og:site_name" content="Sportal.bg"/>
    <meta property="article:published_time" content="2019-11-25T14:15:00+00:00"/>
    <meta property="og:title" content="Мойс се завръща в Евертън?"/>
    <meta property="og:description" content="Дейвид Мойс може да се завърне в Евертън шест години, след като напусна &quot;Гудисън Парк&quot;, за да предприеме неуспешното си приключение с ..."/>
  </head>
  <body>
    <article>
      <h1>Мойс се завръща в Евертън?</h1>
      <address><time datetime="2019-11-25T14:15:00+00:00">25 Nov 2019, 14:15</time> by <a rel="author">ВАСИЛ СУМРАЧКИ</a></address>
      <p>Дейвид Мойс може да се завърне в Евертън шест години, след като напусна "Гудисън Парк", за да предприеме неуспешното си приключение с Манчестър Юнайтед. Според "Сън" настоящият мениджър на "карамелите" Марко Силва ще бъде уволнен още днес, а шотландецът е големият фаворит за поста. На Мойс първоначално ще бъде предложен договор до края на сезона с опция за допълнителни две години. <br/><br/>Мойс изкара 11 сезона в Евертън и дори успя да класира отбора за квалификациите на Шампионската лига. За последно шотландецът работеше в Уест Хам.<br/><br/>В събота Евертън загуби изненадващо от Норич и в момента заема 15-о място във временното класиране. Програмата на "карамелите" в следващите няколко кръга е много тежка, защото предстоят мачове с Лестър, Ливърпул, Челси и Манчестър Юнайтед.</p>
    </article>
  </body>
</html>