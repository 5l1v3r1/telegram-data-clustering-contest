<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/social-news/muore-a-26-anni-durante-il-parto-lo-straziante-dolore-del-padre-la-vita-e-crudele/"/>
    <meta property="og:site_name" content="fanpage.it"/>
    <meta property="article:published_time" content="2019-11-25T14:14:53+00:00"/>
    <meta property="og:title" content="Muore a 26 anni durante il parto, lo straziante dolore del padre: “La vita è crudele”"/>
    <meta property="og:description" content="La 26enne britannica Stacy è prematuramente scomparsa per complicanze dovute al parto subito dopo aver messo al mondo il suo primogenito. Lo straziante dolore della famiglia e del padre in un messaggio sui social che ha raccolto migliaia di reazioni e commenti."/>
  </head>
  <body>
    <article>
      <h1>Muore a 26 anni durante il parto, lo straziante dolore del padre: “La vita è crudele”</h1>
      <h2>La 26enne britannica Stacy è prematuramente scomparsa per complicanze dovute al parto subito dopo aver messo al mondo il suo primogenito. Lo straziante dolore della famiglia e del padre in un messaggio sui social che ha raccolto migliaia di reazioni e commenti.</h2>
      <address><time datetime="2019-11-25T14:14:53+00:00">25 Nov 2019, 14:14</time> by <a rel="author" href="https://www.fanpage.it/author/a-p/" target="_blank">A. P.</a></address>
      <p>"Come può una persona così speciale darmi questo nipote perfetto e lasciarci con così tanta devastazione dentro?", sono le strazianti parole di un padre, John Joyce, che ha dovuto assistere all'improvvisa e inattesa <b>morte della figlia 26enne Stacy,</b> prematuramente <b>scomparsa per complicanze dovute al parto</b> subito dopo aver messo al mondo il suo primogenito. Stacy Louise Joyce, di Drumchapel, Glasgow , è deceduta sabato scorso in ospedale dopo la nascita del figlio. La sua famiglia devastata ha detto che il loro mondo gli è crollato addosso. "La vita è crudele. Stacy non ci crederai mai quanto mi manchi già e adoro questo bimbo. Ora tante cose non saranno mai più le stesse… per favore, dai a tua mamma, figlio, fratello e sorella la forza di superare questo incubo", ha aggiunto l'uomo nel suo messaggio alla figlia scomparsa che ha raccolto migliaia di reazioni e commenti su Facebook.</p>
      <p>"Nostra figlia, sorella, nipote, nipote, cugina, mamma, Stacey Louise Joyce <b>ci è stata portata via mentre dava alla luce un bambino perfetto</b> di quasi quattro chili. Un Bimbo per il quale ti promettiamo una cosa, Stacy: lo cureremo come lo avresti fatto tu, ti prometto che ogni respiro che farò sarà dedicato a lui" ha scritto ancora il genitore della giovane donna, concludendo: "Ora vola in alto e raggiungi tua nonna, le mie parole principessa non descriveranno mai come ci sentiamo, ti ameremo più di quanto tu possa mai sapere". Centinaia anche i messaggi di cordoglio di amici e conoscenti della 26enne scomparsa, descritta da tutti come una ragazza "adorabile e gentile" che sarebbe stata una mamma straordinaria per il suo piccolo.</p>
    </article>
  </body>
</html>