<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_okupanti-na-donbasi-pochali-vikoristovuvati-ranishe-nevidomu-zbroyu/939774"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T14:21:00+00:00"/>
    <meta property="og:title" content="Окупанти на Донбасі почали використовувати раніше невідому зброю"/>
    <meta property="og:description" content="На Донбасі російські окупаційні війська доставили спецназ із засобами технічної розвідки та снайперськими гвинтівками. Серед цього озброєння є невстановлені раніше різновиди, повідомив речник Міноборони Дмитро Гуцуляк. &quot;Командування ЗС РФ продовжує використовувати тимчасово ..."/>
  </head>
  <body>
    <article>
      <h1>Окупанти на Донбасі почали використовувати раніше невідому зброю</h1>
      <address><time datetime="2019-11-25T14:21:00+00:00">25 Nov 2019, 14:21</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939774_w_300.jpg?v=0"/>
        <figcaption>Росіяни використовують на Донбасі новий вид зброї. Фото:storage1a.censor.net</figcaption>
      </figure>
      <p>На Донбасі російські окупаційні війська доставили спецназ із засобами технічної розвідки та снайперськими гвинтівками.</p>
      <p>Серед цього озброєння є невстановлені раніше різновиди, повідомив речник Міноборони <b>Дмитро Гуцуляк</b>.</p>
      <p>"Командування ЗС РФ продовжує використовувати тимчасово окуповану територію у Донецькій та Луганській областях як полігон для підготовки в бойових умовах особового складу підрозділів спеціального призначення ЗС РФ та випробування нових зразків озброєння. Зокрема, на минулому тижні до з'єднань і частин 1 (Донецьк) та 2 (Луганськ) АК ЗС РФ прибули російські спецназівці із засобами технічної розвідки та снайперськими гвинтівками, у тому числі невстановленого зразка", - розповів речник.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_v-oos-okupanti-poranili-civilnu-zhinku/939775"/>
      </related>
      <p>За словами Гуцуляка, ці кадрові військовослужбовці Російської Федерації вивчали обстановку у районах передових позицій з використанням завезеного ними обладнання та виконували завдання у складі снайперських пар і розвідувальних груп.</p>
      <blockquote>Росіяни застосовують новий вид <a href="https://gazeta.ua/articles/donbas/_rosiyani-zastosovuyut-novu-zbroyu-na-donbasi-pokazali-foto-poranenogo-ukrayinskogo-voyina/939765">боєприпасів </a>для скидання із безпілотників. Фото пораненого українського воїна з'явилися у мережі.</blockquote>
    </article>
  </body>
</html>