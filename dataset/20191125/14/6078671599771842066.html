<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/bolnichni-bolnichnite-rabotodatelite-1618776.html"/>
    <meta property="og:site_name" content="Cross"/>
    <meta property="article:published_time" content="2019-11-25T14:15:00+00:00"/>
    <meta property="og:title" content="Работодателите напускат Тристранката, отказват да изплащат болнични"/>
    <meta property="og:description" content="/КРОСС/ Работодателите продължават да твърдят, че поемането на първите дни от болничните от бизнеса е непосилен допълнителен ангажимент за тях."/>
  </head>
  <body>
    <article>
      <h1>Работодателите напускат Тристранката, отказват да изплащат болнични</h1>
      <address>
        <time datetime="2019-11-25T14:15:00+00:00">25 Nov 2019, 14:15</time>
      </address>
      <p>/КРОСС/ Работодателите продължават да твърдят, че поемането на първите дни от болничните от бизнеса е непосилен допълнителен ангажимент за тях.</p>
      <p>И протестират срещу отказа на управляващите от решението първият ден от болничните да не се изплаща. Заради това те напускат Тристранния съвет.</p>
      <p>И твърдят, че липсва "адекватно решение на проблема с фалшивите болнични". Асоциацията на индустриалния капитал в България обяви официално подкрепата си към работодателите и решението им да излязат от Тристранката.</p>
      <p>"АИКБ категорично не приема продължаването на мярката предприятията да заплащат първите три дни болнични. Чрез този вменен допълнителен ангажимент те биват облагани тройно - чрез осигуровките, които внасят, чрез обезщетения за първите три дни от временната нетрудоспособност, които изплащат и чрез изплащането на допълнителни възнаграждения за заместващи работници", е позицията на бизнеса.</p>
      <p>Идеята първият ден от болничтите да не се изплаща, бе на работодателите, но бе огласен като решение на управляващата коалиция преди две седмици.</p>
      <p>Синдикатите и обществото реагираха остро и обявиха, че са готови на протести. Намеси се премиерът Бойко Борисов и обаче мярката да не се въвежда, засега.</p>
      <p>Покани всички социални партньори на разговори, а от ГЕРБ започнаха да предлагат други варианти срещу проблема с фалшивите болнични. Синдикатите обаче са категорични, че няма да позволят отнемане на права от работниците. Работодателите пък не приемат друг вариант и настояват на своето.</p>
      <p>От БСП и от ДПС категорично не приеха идеята първият ден от болничните да не се заплаща. Социалистите призоваха хората на протести и обявиха, че ще ги подкрепят.</p>
      <p>От Българската търговско-промишлена палата пък приветстваха идеята за неплатен първи ден от болничните. Според тях работодателите не трябва те да се натоварват с нито един ден болнични.</p>
      <p>От КТ "Подкрепа" изразиха готовност да напуснат НСТС и да организират масов национален работнически протест. Учителите също заплашиха с национален протест и затваряне на училища, ако дебатът не бъде спрян.</p>
    </article>
  </body>
</html>