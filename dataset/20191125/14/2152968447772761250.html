<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/25/vzeha-licenza-na-uber-v-london-kompaniiata-shte-objalva.430745"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T14:56:00+00:00"/>
    <meta property="og:title" content="Взеха лиценза на Uber в Лондон, компанията ще обжалва"/>
    <meta property="og:description" content="Компанията е изложила пътници на риск | Dnes.bg"/>
  </head>
  <body>
    <article>
      <h1>Взеха лиценза на Uber в Лондон, компанията ще обжалва</h1>
      <h2>Компанията е изложила пътници на риск</h2>
      <address><time datetime="2019-11-25T14:56:00+00:00">25 Nov 2019, 14:56</time> by <a rel="author" href="https://www.dnes.bg/author/299" target="_blank">Ния Христова</a></address>
      <p>Днес Лондонския транспортен регулатор не поднови лиценза за дейност на Uber, предадоха световните агенции.</p>
      <p>Транспор фор Лондон (Transport for London- TfL) е организацията, която отговаря за транспорта в британската столица. Организацията каза, че няма да поднови лиценза на Uber, защото компанията е допуснала нарушения, с които е изложила пътниците на риск, отбелязва Асошиейтед прес.</p>
      <p>Лицензът на компанията изтича днес, но те обещаха да обжалват решението. Имат 21 дни срок за обжалване. Компанията има право да продължи работа докато тече обжалването.</p>
      <p>Транспорт фор Лондон смята, че Юбър не отговаря на изискванията в момента. От Uber смятат, че решението е "необичайно и неправилно".</p>
      <p>През 2017 година Uber също имаха проблем с подновяването на лиценза заради пропуски в докладването при сериозни нарушения и при проверка на шофьорите.</p>
      <p>През 2018 година компанията беше подложена на изпитателен 15- месечен лиценз, който изтече този септември.</p>
      <p>През септември Транспорт фор Лондон удължи лиценза на Uber с два месеца и увеличи изисканията относно превоза, застраховките и документите на шофьорите.</p>
      <p> </p>
    </article>
  </body>
</html>