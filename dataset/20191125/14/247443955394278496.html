<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tvoemisto.tv/news/zavtra_odyn_iz_hramiv_lvova_vidznachyt_prestolne_svyato_rozklad_bogosluzhin_104724.html"/>
    <meta property="og:site_name" content="Твоє Місто"/>
    <meta property="article:published_time" content="2019-11-25T14:27:00+00:00"/>
    <meta property="og:title" content="Завтра один із храмів Львова відзначить престольне свято. Розклад богослужінь"/>
    <meta property="og:description" content="Християни східного обряду вшановують пам’ять св. Іоана Золотоустого."/>
  </head>
  <body>
    <article>
      <h1>Завтра один із храмів Львова відзначить престольне свято. Розклад богослужінь</h1>
      <address>
        <time datetime="2019-11-25T14:27:00+00:00">25 Nov 2019, 14:27</time>
      </address>
      <p>
        <b>Християни східного обряду вшановують пам’ять св. Іоана Золотоустого.</b>
      </p>
      <p>Завтра, 26 листопада, християни східного обряду вшановують пам’ять св. Іоана Золотоустого. Про це <a href="https://velychlviv.com/zavtra-monastyrskyj-hram-sv-ioana-zolotoustogo-ptsu-vidznachyt-prestolne-svyato/">повідомляє </a>Духовна велич Львова.</p>
      <p>Престольний празник у цей день відзначить монастирський храм Львівської православної богословської академії ПЦУ, що на вул. Лисенка, 43.</p>
      <p>09:45 – Зустріч  Митрополита Львівського і Сокальського ПЦУ, Високопреосвященного Владики Димитрія</p>
      <p>10:00 – Архиєрейська Божественна Літургія. Богослужіння очолить Митрополит Львівський і Сокальський ПЦУ Димитрій</p>
      <p>12:00  – урочистості нагоди академічного свята</p>
      <p>А сьогодні, 25 листопада, у академічному храмі відбудеться Всенічна о 17:00.</p>
      <p>
        <b>Довідка</b>
      </p>
      <p>Храм Святителя Іоана Золотоустого – колишній костел Серця Ісусового, збудований у комплексі з жіночим монастирем сестер-францишканок Пресвятих Дарів. Храм і монастир освятили 29 вересня 1889 р. Очолив урочистості Апостольський Нунцій з Відня архиєпископ Алоїз Галімберті. Йому співслужили львівські архиєпископи, які представляли три обряди: латинський — Северин (Моравський), візантійський — Сільвестр (Сембратович) і вірменський — Ісаак (Ісакович).</p>
      <p>Після закінчення Другої світової війни костел і приміщення монастиря були передані Міністерству охорони здоров’я — тут розмістили 7-ме відділення 1-ї інфекційної клінічної лікарні. Упродовж кількадесятилітнього використання приміщення не за призначенням храм зазнав суттєвих руйнувань, і значну частину оздоби втратили. Зі здобуттям незалежності храм передали православній громаді УПЦ КП – нині ПЦУ. У 1992 році відбулося освячення храму на честь Святителя Іоана Золотоустого, а в приміщенні монастиря було розміщено навчальний корпус Львівської Духовної Семінарії. Храм було оснащено всім необхідним для богослужінь. Праву частину монастиря, яку ще займав міський шкірвендиспансер, у 1998 р. також передали ЛДС – нині Львівська православна богословська академія ПЦУ.</p>
      <related>
        <h4>Читайте також:</h4>
        <a href="http://tvoemisto.tv/news/sogodni_v_ukraini_svyatkuyut_pokrovu_presvyatoi_bogorodytsi_10_tsikavyh_prykmet_na_svyato_103724.html"/>
        <a href="http://tvoemisto.tv/news/try_hramy_lvova_vidznachatymut_prestolnyy_praznyk_rozklad_bogosluzhin_103346.html"/>
        <a href="http://tvoemisto.tv/news/try_hramy_lvova_vidznachayut_prestolnyy_praznyk_rozklad_bogosluzhin_95043.html"/>
      </related>
    </article>
  </body>
</html>