<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/spor-haberleri/uefadan-halis-ozkahya-ve-ali-palabiyika-gorev-1394441"/>
    <meta property="og:site_name" content="Karar.com"/>
    <meta property="article:published_time" content="2019-11-25T14:40:00+00:00"/>
    <meta property="og:title" content="UEFA'dan Halis Özkahya ve Ali Palabıyık'a görev"/>
    <meta property="og:description" content="FIFA kokartlı hakemimiz Halis Özkahya, Lüksemburg'un F91 Dudelange ile Güney Kıbrıs Rus Kesimi'nin APOEL FC takımları arasında 28 Kasım Perşembe günü oynanacak UEFA Avrupa Ligi A grubu müsabakasını yönetecek."/>
  </head>
  <body>
    <article>
      <h1>UEFA'dan Halis Özkahya ve Ali Palabıyık'a görev</h1>
      <address>
        <time datetime="2019-11-25T14:40:00+00:00">25 Nov 2019, 14:40</time>
      </address>
      <p>
        <b>FIFA kokartlı hakemimiz Halis Özkahya, Lüksemburg'un F91 Dudelange ile Güney Kıbrıs Rus Kesimi'nin APOEL FC takımları arasında 28 Kasım Perşembe günü oynanacak UEFA Avrupa Ligi A grubu müsabakasını yönetecek.</b>
      </p>
      <p>Lüksemburg'un Josy Barthel Stadyumu'nda TSİ 23.00'te başlayacak müsabakada, Halis Özkahya'nın yardımcılıklarını Ceyhun Sesigüzel ve Ekrem Kan yapacak. Müsabakanın dördüncü hakemi ise Alper Ulusoy olacak.</p>
      <p>FIFA kokartlı hakem Ali Palabıyık ise, İtalya'nın S.S. Lazio ile Romanya'nın CFR 1907 Cluj takımları arasında 28 Kasım Perşembe günü oynanacak UEFA Avrupa Ligi E grubu müsabakasınında düdük çalacak.</p>
      <p>İtalya'nın Roma şehrindeki Olimpico Stadyumu'nda TSİ 23.00'te başlayacak müsabakada, Ali Palabıyık'ın yardımcılıklarını Serkan Olguncan ve Cem Satman yapacak. Müsabakanın dördüncü hakemi ise Mete Kalkavan olacak.</p>
      <p>
        <b>İSTANBUL/DHA</b>
      </p>
      <related>
        <a href="https://www.karar.com/spor-haberleri/galatasaray-sampiyonlar-liginde-club-bruggeu-konuk-edecek-1393945"/>
      </related>
    </article>
  </body>
</html>