<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2007911/alman-polisi-23-y%C4%B1l-%C3%B6nce-i%C5%9Flenen-cinayeti-%C3%A7%C3%B6zmek-i%C3%A7in-900-erkekten-dna-%C3%B6rne%C4%9Fi"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-25T14:15:00+00:00"/>
    <meta property="og:title" content="Alman polisi 23 yıl önce işlenen cinayeti çözmek için 900 erkekten DNA örneği istedi"/>
    <meta property="og:description" content="Alman polisi, 23 yıl önce tecavüz ederek öldürülen 11 yaşındaki Claudia Ruf’un katilini bulmak için Grevenbroich şehrindeki 900 erkekten DNA örneği vermesini istedi. 11 yaşındaki Claudia Ruf adlı kız çocuğu, 1996 yılında tecavüz edildikten sonra boğu"/>
  </head>
  <body>
    <article>
      <h1>Alman polisi 23 yıl önce işlenen cinayeti çözmek için 900 erkekten DNA örneği istedi</h1>
      <address>
        <time datetime="2019-11-25T14:15:00+00:00">25 Nov 2019, 14:15</time>
      </address>
      <p>Alman polisi, 23 yıl önce tecavüz ederek öldürülen 11 yaşındaki Claudia Ruf’un katilini bulmak için Grevenbroich şehrindeki 900 erkekten DNA örneği vermesini istedi.<br/><br/>11 yaşındaki Claudia Ruf adlı kız çocuğu, 1996 yılında tecavüz edildikten sonra boğularak öldürülmüştü. Küçük kızın cesedi evinden yaklaşık 70 kilometre uzaklığındaki Euskirchen şehrinde bulunmuş, yapılan tüm çalışmalara rağmen katile ulaşılamamıştı.<br/><br/>Polis, Claudia'nın öldüğü yıl 14 - 70 yaş arasında olan 900 erkeği tükürük örneği vermeleri için bir ilkokula çağırdı.<br/><br/>Küçük Cluadia’nın vücudunda bulunan DNA ile katilin bulunması bekleniyor.<br/><br/>Her ne kadar gerçek katilin DNA testine girmekten kaçınma ihtimali olsa da katilin akrabalarından birinin bu teste girmesi umuluyor.<br/><br/>Polis söz konusu 900 erkeğin şüpheli olmadığını belirttiği açıklamasında bölge halkının DNA örneği vermek için oldukça istekli olduğunu bildirdi.<br/><br/>2010 yılında da 350 kişiden alınan tükürük örnekleri incelenmiş ancak Claudia’nın vücudunda bulunan DNA örnekleri ile eşleşme bulunamamıştı<br/><br/>Katili bulmak için halktan yardım isteyen Alman polisi otobüslerin ve trenlerin üzerlerine afişler astı.</p>
    </article>
  </body>
</html>