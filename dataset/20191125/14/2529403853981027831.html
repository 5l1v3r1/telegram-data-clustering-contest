<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.oggitreviso.it/vandalo-vestito-di-nero-colpisce-le-auto-del-distretto-sanitario-denunciato-219889"/>
    <meta property="og:site_name" content="Oggi Treviso"/>
    <meta property="article:published_time" content="2019-11-25T14:33:23+00:00"/>
    <meta property="og:title" content="Vandalo vestito di nero colpisce le auto del distretto sanitario: denunciato"/>
    <meta property="og:description" content="TREVISO – Vestito di nero e con il volto travisato, ha danneggiato delle auto parcheggiate nel cortile del Distretto Sanitario “La Madonnina” utilizzando un punteruolo, un cacciavite ed una bomboletta di colore nero."/>
  </head>
  <body>
    <article>
      <h1>Vandalo vestito di nero colpisce le auto del distretto sanitario: denunciato</h1>
      <h2>Danni alla carrozzeria, scritte con lo spray e pneumatici lesionati</h2>
      <address>
        <time datetime="2019-11-25T14:33:23+00:00">25 Nov 2019, 14:33</time>
      </address>
      <p><b>TREVISO</b> – <b>Vestito di nero e con il volto travisato, ha danneggiato delle auto parcheggiate nel cortile del Distretto Sanitario “La Madonnina”</b> utilizzando un punteruolo, un cacciavite ed una bomboletta di colore nero.<br/><br/> <br/><br/><b>Le macchine prese di mira, oltre ad aver riportato gravi danni alla carrozzeria</b>, presentavano tutti gli pneumatici lesionati e delle scritte ingiuriose fatte con lo spray. A rendersi conto di quello che stava facendo l’uomo, un 70enne trevigiano, sono stati gli agenti di una pattuglia delle volanti, che, sabato verso le 23, l’hanno notato all’interno del cortile.<br/><br/>Accortosi della presenza dei poliziotti, l’uomo ha cercato di allontanarsi, ma è stato bloccato ed accompagnato in Questura per accertamenti.<br/><br/> <br/><br/><b>È emerso che il 70enne nutriva un forte risentimento nei confronti dell’azienda sanitaria</b>, a causa di alcune contravvenzioni amministrative che furono contestate diversi anni fa all’azienda da lui diretta. L’uomo è stato denunciato all’autorità giudiziaria per i reati di invasione di edifici e danneggiamento aggravato.</p>
    </article>
  </body>
</html>