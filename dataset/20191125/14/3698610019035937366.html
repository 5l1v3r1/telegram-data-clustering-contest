<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/nazvani-dva-ukrayinski-stadioni-yaki-pershimi-otrimayut-sertifikaciyu-var-330823_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T14:26:00+00:00"/>
    <meta property="og:title" content="Названі два українські стадіони, які першими отримають сертифікацію VAR"/>
    <meta property="og:description" content="Процес знаходиться на завершальній стадії."/>
  </head>
  <body>
    <article>
      <h1>Названі два українські стадіони, які першими отримають сертифікацію VAR</h1>
      <h2>Процес знаходиться на завершальній стадії.</h2>
      <address>
        <time datetime="2019-11-25T14:26:00+00:00">25 Nov 2019, 14:26</time>
      </address>
      <p>Керівник комітету арбітрів УАФ Лучано Лучі повідомив про те, що два українських стадіону невдовзі отримають сертифікацію <b><a href="https://dt.ua/SPORT/var-zapracyuye-v-povnocinnomu-rezhimi-na-pochatku-nastupnogo-roku-pavelko-328258_.html">VAR</a></b>.</p>
      <p>"Ми майже на заключній стадії. Тому що живі матчі, а не тестування системи в офлайні, дозволять нам згодом вийти в онлайн. Шанси отримати сертифікат – не проблема. Питання тільки у виконанні всієї програми до кінця. На матчі були присутні два представники FIFA, вони тут для того, щоб сертифікувати роботу арбітрів та саму технологію, тобто обладнання.</p>
      <p>Епізоди, коли потрібне втручання VAR, визначає протокол використання системи. У цьому матчі, наприклад, були сумніви щодо призначення кутового, але ця система не застосовується у таких випадках. Думаю, наступним стадіонами, які отримають сертифікацію, будуть НСК "Олімпійський" у Києві та ОСК "Металіст" в Харкові", - повідомив Лучі в ефірі програми "Профутбол".</p>
      <p>Нагадаємо, що в українській Прем'єр-лізі система VAR в першій половині сезону працює в режимі оффлайн.</p>
      <p>Повідомлялося, що з другої половини сезону чемпіонату України система VAR буде працювати в режимі онлайн. Це відбудеться після отримання необхідних дозволів від ФІФА і ІФАБ.</p>
      <p>Раніше стало відомо про те, що <b><a href="https://dt.ua/SPORT/pershiy-match-z-sistemoyu-var-v-upl-proyde-v-lyutomu-nastupnogo-roku-328372_.html">перший матч з системою VAR в УПЛ пройде в лютому наступного року</a></b>.</p>
      <footer>За матеріалами: <a href="https://dt.ua/go/aHR0cDovL3d3dy54c3BvcnQudWE=">XSport.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>