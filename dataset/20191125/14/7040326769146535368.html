<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/ab-3lu-kibris-gorusmesini-destekliyoruz-1394482"/>
    <meta property="og:site_name" content="Karar.com"/>
    <meta property="article:published_time" content="2019-11-25T14:54:00+00:00"/>
    <meta property="og:title" content="AB: 3'lü Kıbrıs görüşmesini destekliyoruz"/>
    <meta property="og:description" content="AB, KKTC Cumhurbaşkanı Akıncı, BM Genel Sekreteri Guterres ve Güney Kıbrıs GKRY lideri Anastasiadis'in yapacağı 3'lü görüşmeye destek verdiğini belirterek"/>
  </head>
  <body>
    <article>
      <h1>AB: 3'lü Kıbrıs görüşmesini destekliyoruz</h1>
      <address>
        <time datetime="2019-11-25T14:54:00+00:00">25 Nov 2019, 14:54</time>
      </address>
      <p>
        <b>AB, KKTC Cumhurbaşkanı Akıncı, BM Genel Sekreteri Guterres ve Güney Kıbrıs GKRY lideri Anastasiadis'in yapacağı 3'lü görüşmeye destek verdiğini belirterek "Müzakerelerin başarılı biçimde neticelenmesini arzu ediyoruz" açıklaması yaptı.</b>
      </p>
      <p>Avrupa Birliği (AB), Kuzey Kıbrıs Türk Cumhuriyeti (KKTC) Cumhurbaşkanı Mustafa Akıncı, Birleşmiş Milletler (BM) Genel Sekreteri Antonio Guterres ve Güney Kıbrıs Rum Yönetimi (GKRY) lideri Nikos Anastasiadis'in yapacağı üçlü görüşme için "Müzakerelerin başarılı biçimde neticelenmesini arzu ediyoruz" dedi.<br/><br/>AB Komisyonu Sözcüsü Mina Andreeva, günlük basın brifinginde yaptığı açıklamada, Almanya'nın başkenti Berlin'de yapılacak üçlü görüşmeyi desteklediklerini ve "birleşme sürecinin devam etmesini" ümit ettiklerini söyledi.<br/><br/>İki liderin görüşmesini her zaman olumlu bulduklarını belirten Andreeva, "Müzakerelerin başarılı biçimde neticelenmesini arzu ediyoruz." dedi.<br/><br/>Akıncı, Anastasiadis ve Guterres, akşam yemeğinde üçlü gayriresmi görüşme için bir araya gelecek.</p>
      <p>
        <b>BRÜKSEL/AA</b>
      </p>
      <related>
        <a href="https://www.karar.com/guncel-haberler/kktc-cumhurbaskani-mustafa-akinci-berlinde-1393775"/>
      </related>
      <related>
        <a href="https://www.karar.com/dunya-haberleri/kktc-basbakani-tatardan-dikkat-ceken-cikis-tek-yol-federasyon-degil-1390807"/>
      </related>
    </article>
  </body>
</html>