<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/25/v-ukrayini-25-lystopada-rozpochavsya-protses-vysuvannya-kandydativ-na-mistsevi-vybory-v-otg/"/>
    <meta property="og:site_name" content="Рубрика"/>
    <meta property="article:published_time" content="2019-11-25T14:44:45+00:00"/>
    <meta property="og:title" content="В Україні 25 листопада розпочався процес висування кандидатів на місцеві вибори в ОТГ"/>
    <meta property="og:description" content="В Україні 25 листопада розпочинається висування кандидатів на місцеві вибори депутатів сільських, селищних, міських рад об’єднаних територіальних громад (ОТГ) і відповідних сільських, селищних, міських голів, які відбудуться 29 грудня 2019 року. Про це повідомляє пресслужба Центральної виборчої комісії. Прийом документів кандидатів у територіальних виборчих комісіях триватиме до 4 грудня включно. До 5 грудня ТВК ухвалюватимуть […]"/>
  </head>
  <body>
    <article>
      <h1>В Україні 25 листопада розпочався процес висування кандидатів на місцеві вибори в ОТГ</h1>
      <address><time datetime="2019-11-25T14:44:45+00:00">25 Nov 2019, 14:44</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/07/2019-07-21T060352Z_728543887_RC138E4CBDB0_RTRMADP_3_UKRAINE-ELECTION-860x580-c-1.jpg"/>
      </figure>
      <p>Фото Reuters<br/><b><b>В Україні 25 листопада розпочинається висування кандидатів на місцеві вибори депутатів сільських, селищних, міських рад об’єднаних територіальних громад (ОТГ) і відповідних сільських, селищних, міських голів, які відбудуться 29 грудня 2019 року.</b></b></p>
      <p>Про це повідомляє пресслужба <a href="https://www.cvk.gov.ua/pls/acts/new.html">Центральної виборчої комісії.</a></p>
      <p>Прийом документів кандидатів у територіальних виборчих комісіях триватиме до 4 грудня включно. До 5 грудня ТВК ухвалюватимуть рішення про реєстрацію кандидатів.</p>
      <p><b>Вибори 29 грудня призначено в шести ОТГ</b> – трьох сільських, одній селищній та двох міських – у чотирьох областях України (Дніпропетровській, Львівській, Сумській, Чернівецькій).</p>
      <p>Нагадаємо, що 18 листопада розпочався процес висунення кандидатів на місцеві вибори, які відбудуться <b>22 грудня 2019 року в 86 ОТГ,</b> з яких 69 сільських, 16 селищних і одна міська у 21 області України.</p>
      <p>Зокрема, у Вінницькій області такі вибори відбудуться у 3 об’єднаних територіальних громадах, у Волинській області — у 2 ОТГ, у Дніпропетровській області — в 5 ОТГ, у Донецькій області — в 1 ОТГ, у Житомирській — в 1 ОТГ, у Закарпатській області — в 9 ОТГ, у Запорізькій області — у 8 ОТГ, в Івано-Франківській області — в 6 ОТГ, у Київській області — в 2 ОТГ, у Кіровоградській області — в 6 ОТГ, у Луганській області — в 1 ОТГ, у Миколаївській області — в 2 ОТГ, в Одеській області — в 5 ОТГ, у Полтавській області — в 6 ОТГ, у Рівненській області — в 9 ОТГ, у Тернопільській області — в 4 ОТГ, у Харківській області — в 4 ОТГ, у Херсонській області — в 2 ОТГ, у Хмельницькій області — в 4 ОТГ, у Чернівецькій області — в 1 ОТГ, у Чернігівській області — в 5 ОТГ.</p>
      <p>У виборах, які відбудуться 22 грудня – подання документів до територіальних виборчих округів закінчується 27 листопада включно. А до 28 листопада виборчі комісії ухвалюватимуть рішення про реєстрацію та про відмову у реєстрації кандидатів.</p>
      <p>Нагадаємо також, що у червні 2019 року вже відбулися вибори в 66 ОТГ.</p>
      <p> </p>
      <p> </p>
    </article>
  </body>
</html>