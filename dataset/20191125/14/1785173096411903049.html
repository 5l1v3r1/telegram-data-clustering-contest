<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/economic/uniqa-asigurari-a-raportat-o-crestere-de-27-pe-segmentul-de-asigurari-non-auto-1922400325002019111419180078"/>
    <meta property="og:site_name" content="News.ro"/>
    <meta property="article:published_time" content="2019-11-25T14:03:00+00:00"/>
    <meta property="og:title" content="UNIQA Asigurări a raportat o creştere de 27% pe segmentul de asigurări non-auto"/>
    <meta property="og:description" content="UNIQA Asigurări a raportat în primele noua luni al anului o creştere de 27% pe segmentul de asigurări non-auto, comparativ cu aceeaşi perioadă a anului anterior, înregistrând prime brute subscrise în valoare de 24,6 milioane de euro."/>
  </head>
  <body>
    <article>
      <h1>UNIQA Asigurări a raportat o creştere de 27% pe segmentul de asigurări non-auto</h1>
      <address><time datetime="2019-11-25T14:03:00+00:00">25 Nov 2019, 14:03</time> by <a rel="author">Dinu Boboc</a></address>
      <p>
        <b>UNIQA Asigurări a raportat în primele noua luni al anului o creştere de 27% pe segmentul de asigurări non-auto, comparativ cu aceeaşi perioadă a anului anterior, înregistrând prime brute subscrise în valoare de 24,6 milioane de euro.</b>
      </p>
      <p>UNIQA Asigurări si UNIQA Asigurări de viaţă au continuat să-şi dezvolte activitatea şi în trimestrul al treilea din 2019.</p>
      <p>”Asigurarile non-auto au ramas principalul motor de creştere, menţinându-şi trendul ascendent, cu o creştere de două cifre procentuale comparativ cu aceeaşi perioadă din 2018. În zona asigurărilor de viaţă, rezultatele pozitive au fost susţinute, în continuare, de creşterea vânzărilor de produse tradiţionale”, se arată în comunicat.</p>
      <p>Pe segmentul auto, strategia companiei a ramas definită de limitarea impactului asigurărilor obligatorii de raspundere civilă RCA asupra portofoliului, în timp ce asigurările facultative de tip CASCO au continuat să susţină creşterea profitabilă a companei în zona clienţilor retail.</p>
      <p>”Cele două companii UNIQA au încheiat primele nouă luni ale anului 2019 cu prime brute subscrise totale situate la nivelul de 73,4 milioane de euro, conform IFRS. Segmentele profitabile ale portofoliului de asigurări au fost principalii contributori la aceste rezultate şi au generat o creştere de 6,4% faţă de rezultatele obţinute în acelaşi interval al anului trecut”, se arată în comunicat.</p>
      <p>Profitul cumulat al celor două companii se mentine la nivelul de 1,7 milioane de euro, raportat pentru perioada anterioră a anului curent.</p>
      <p>În trimestrul trei din 2019, cele două companii au continuat procesul de optimizare a costurilor administrative, companiile încheind primele nouă luni cu o scădere de 2,9% faţă de aceeaşi perioadă a anului anterior.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>