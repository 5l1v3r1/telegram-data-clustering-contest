<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/khto-otrymaye-pilhy-zi-splaty-podatku-na-zemliu-v-lutsku/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T14:43:00+00:00"/>
    <meta property="og:title" content="Хто отримає пільги зі сплати податку на землю в Луцьку"/>
    <meta property="og:description" content="Громадським організаціям, некомерційним підприємствам, гаражним кооперативам та залізничним підприємствам пропонують у наступному році надати пільги зі сплати земельного податку"/>
  </head>
  <body>
    <article>
      <h1>Хто отримає пільги зі сплати податку на землю в Луцьку</h1>
      <address>
        <time datetime="2019-11-25T14:43:00+00:00">25 Nov 2019, 14:43</time>
      </address>
      <p>Громадським організаціям, некомерційним підприємствам, гаражним кооперативам та залізничним підприємствам пропонують у наступному році надати пільги зі сплати земельного податку.<br/><br/>Про це йшлося 25 листопада під час засідання постійної комісії луцької міської ради з питань планування соціально-економічного розвитку, бюджету та фінансів.<br/><br/>Директорка департаменту фінансів та бюджету<a href="https://www.volynnews.com/dossiers/76/"> <b>Лілія Єлова</b></a> розповіла, що з 1 січня 2020 року пільги пропонують встановити для колективного гаражного будівництва (розмір пільги – 90%), громадських організацій, які об’єднують учасників бойових дій, бійців добровольців, членів їхніх сімей (100%), комунальних некомерційних підприємств, які перетворені з бюджетних установ (100%), а також для підприємств залізничного транспорту (75%).<br/><br/>Своєю чергою, пільговики надаватимуть в оренду земельні ділянки, окремі будівлі, споруди або їхні частини.<br/><br/>«Цей проєкт рішення виноситься з метою зменшення податкового навантаження на підприємства залізничного транспорту, комунальні підприємства охорони здоров’я, громадські організації та гаражні кооперативи, розташовані на землях транспорту», – вказано в пояснювальній записці до проєкту рішення.<br/><br/>Члени комісії підтримали його. Остаточне рішення – за сесією міської ради. Реклама</p>
    </article>
  </body>
</html>