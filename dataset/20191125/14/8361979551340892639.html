<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/polska-studentka-nazvala-ukrajinku-tvarinoyu-video-50055552.html"/>
    <meta property="og:site_name" content="НВ"/>
    <meta property="article:published_time" content="2019-11-25T14:16:00+00:00"/>
    <meta property="og:title" content="У Польщі відсторонили від навчання студентку, яка на відео назвала українку «к*рвою» та «твариною»"/>
    <meta property="og:description" content="У Польщі відсторонили від навчання студентку Вармінсько-Мазурського університету в Ольштині через ксенофобські вислови на адресу українки."/>
  </head>
  <body>
    <article>
      <h1>У Польщі відсторонили від навчання студентку, яка на відео назвала українку «к*рвою» та «твариною»</h1>
      <h2>У Польщі відсторонили від навчання студентку Вармінсько-Мазурського університету в Ольштині через ксенофобські вислови на адресу українки.</h2>
      <address>
        <time datetime="2019-11-25T14:16:00+00:00">25 Nov 2019, 14:16</time>
      </address>
      <p>Як пише <a href="https://www.wprost.pl/zycie/10274065/zawieszono-studentke-medycyny-ktora-obrazala-ukrainke-po-prostu-jestem-glupia.html">Wprost</a>, підставою для відсторонення студентки став відеозапис, який вона розмістила в одній з соцмереж минулого тижня.</p>
      <p>Студентка на камеру розповіла про жінку з України, яка нібито зайняла її місце у поїзді. При цьому українку вона називала «українською к*рвою», «стервою» та «*баною прибиральницею».</p>
      <p>«Я заплатила за два місця, щоб мати місце для ніг, бо я можу собі це дозволити. І якщо ці українки не можуть собі таке дозволити, то не відпускайте їх. Я повинна була піти до кондуктора, але я добра до тварин», — сказала дівчина.</p>
      <p>Після резонансу у польських ЗМІ керівництво вишу вирішило відсторонити дівчину від навчання та розпочало дисциплінарне провадження. Справа також дійшла до місцевої прокуратури.</p>
      <p>Читайте також:<br/><a href="https://nv.ua/ukr/opinion/ukrajinci-v-polshchi-yak-znayti-robotu-ta-zhiti-50042696.html">&amp;nbspЯк українцям живеться та працюється у Польщі</a></p>
      <p>«В Університеті немає і ніколи не буде місця для проявів расистської, ксенофобської або зневажливої поведінки щодо осіб різної статі, раси, етнічної приналежності, національності, релігії, віросповідання, віри, інвалідності, віку, сексуальної орієнтації або знедолених», — заявили в польському університеті.</p>
      <p>У відповідь дівчина записала ще одне відео. Вона запевнила, що не підтримує націоналізм чи дискримінацію, і назвала інцидент «жартом». «Вибачте, я не подумала, я просто дурна», — наголосила вона.</p>
    </article>
  </body>
</html>