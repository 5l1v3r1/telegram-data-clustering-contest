<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/171173/istina-namenskoj-industriji-sutanovac-priznao-srbija-legalno-izvozi-oruzje-bugarski-portal-napravio-laznu-aferu"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T17:53:00+00:00"/>
    <meta property="og:title" content="ISTINA O NAMENSKOJ INDUSTRIJI! I Šutanovac priznao: Srbija legalno izvozi oružje, bugarski portal napravio lažnu aferu"/>
    <meta property="og:description" content="Bivši ministar odbrane Srbije i bivši predsednik Demokratske stranke Dragan Šutanovac izneo je dosad nepoznate podatke o kreiranju afera kojima se pokušava uništiti srpska namenska industrija."/>
  </head>
  <body>
    <article>
      <h1>ISTINA O NAMENSKOJ INDUSTRIJI! I Šutanovac priznao: Srbija legalno izvozi oružje, bugarski portal napravio lažnu aferu</h1>
      <h2>Bivši ministar odbrane Srbije i bivši predsednik Demokratske stranke Dragan Šutanovac izneo je dosad nepoznate podatke o kreiranju afera kojima se pokušava uništiti srpska namenska industrija.</h2>
      <address><time datetime="2019-11-25T17:53:00+00:00">25 Nov 2019, 17:53</time> by <a rel="author">informer.rs, Republika</a></address>
      <p>- Prošle godine je izašao u BIRN-u prvi tekst o porodici Stefanović. Na to niko nije reagovao, niti je bila tema. Sada to objavljuje Dilijana Gajtandžijeva i to postaje velika tema. Ona radi upravo na tom političkom nivou. Poslednja stvar koju je objavila bila je da mi prodajemo Ukrajini oružje - rekao je Šutanovac, a onda napravio malu digresiju:</p>
      <p>- Saudijska Arabija je najveći uvoznik naoružanja na svetu. Velika Britanija, Francuska, Španija i Nemačka su najveći izvoznici naoružanja u ovu zemlju. Posbno bih izdvojio Nemačku koja je 2007. i 2008. godine osporavala izvoz pešadijskog naoružanja Vojsci Srbije.</p>
      <related>
        <h4>Pročitajte još:</h4>
        <a href="http://republika.rs/vesti/srbija/170823/VULIN-Nijedan-metak-moze-Srbije--zna-gde"/>
        <a href="http://republika.rs/vesti/srbija/170644/Isplivala-istina-slucaju-Krusik-trgovini-srpskim-oruzjem-Ovako-kreirane-dve-lazne-afere"/>
        <a href="http://republika.rs/vesti/srbija/169064/Hrvati-panici-jer-Srbija-ulaze-vise-novca-odbranu"/>
      </related>
      <p>Šutanovac je potom nastavio svoje izlaganje.</p>
      <p>- Srbija kada izvozi naoružanje na kome je Saudijska Arabija označena kao "end user", naš problem tu prestaje. Jako je interesantno da u celoj ovoj priči niko ne spominje ministra spoljnih poslova koji daje saglasnost da li je država krajnji korisnik problematična ili nije, da li je pod sankcijama UN, OEBS-a, EU i sl. Ministarstvo spoljnih poslova kada da tu saglasnost, to više nije tema za ministarstvo odbrane, niti ministarstvo policije, niti za BIA. Evidentno je da da bugarski sajt, pod uticajem nekog ruskog faktora, napada oružje koje iz Saudijske Arabije završava u Jemenu, a pritom i bugarsko oružje završava na Bliskom istoku na raznim frontovima - rekao je Šutanovac.</p>
      <p>- Zašto se mi branimo mogućnošću da smo izvezli naoružanje u Ukrajinu, a ta ista Dilijana Gajtandžijeva objavljuje da se našim oružjem Ukrajina bori protiv ruskoh vojnika, dok ruska vlast demantuje da u Donbasu ima njihovih vojnika - zaključio je Šutanovac.</p>
      <p>Detaljnije o onom što je govorio Šutanovac pogledajte u priloženom snimku:</p>
      <figure>
        <iframe src="https://www.youtube.com/embed/AuVRWXRADz4" width="660" height="400" data-service="Youtube" scrolling="no"/>
      </figure>
    </article>
  </body>
</html>