<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2825175-atakuvali-za-vse-eksrecnica-trampa-rozpovila-pro-pogrozi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T17:40:00+00:00"/>
    <meta property="og:title" content="&quot;Атакували за все&quot;: ексречниця Трампа розповіла про погрози"/>
    <meta property="og:description" content="Колишня речниця президента Трампа Сара Сандерс, яка залишила Білий дім шість місяців тому, заявила, що найбільш вагомою причиною, яка хвилювала її на той час, були звинувачення з боку американців у поширенні брехні."/>
  </head>
  <body>
    <article>
      <h1>"Атакували за все": ексречниця Трампа розповіла про погрози</h1>
      <h2>Колишня речниця президента Трампа Сара Сандерс, яка залишила Білий дім шість місяців тому, заявила, що найбільш вагомою причиною, яка хвилювала її на той час, були звинувачення з боку американців у поширенні брехні.</h2>
      <address>
        <time datetime="2019-11-25T17:40:00+00:00">25 Nov 2019, 17:40</time>
      </address>
      <p>Про це вона розповіла в інтерв'ю <a href="https://www.nytimes.com/2019/11/24/us/politics/sarah-sanders-arkansas-governor.html">The New York Times</a>.</p>
      <p>"Мене атакували за все, а не тільки через мої виступи", - розповіла ексречниця президента США.</p>
      <p>Вона сказала, що її називали "товстою мамашкою", причому часто лунали погрози як на її адресу, так і для дітей. "Було багато всього. Я ненавиджу згадувати це, але коли я обіймала цю посаду й мала поруч секретну службу, це було ненормально", - зауважила Сандерс.</p>
      <p>За словами Сандерс, найбільше хвилювали її звинувачення людей в тому, що вона поширює неправду. "Мені не подобалося, що мене називали брехухою", - сказала ексречниця Трампа. Після невеликої паузи вона зазначила: "Все решта турбувало мене набагато менше".</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2721088-vid-trampa-jde-jogo-recnica.html">Від Трампа йде його речниця</a>
      </blockquote>
      <p>Як повідомлялося, Сандерс була менеджером президентської кампанії, політичним консультантом і зрештою офіційним представником Білого дому. Після оприлюднення доповіді спецпрокурора США Роберта Мюллера у квітні 2019 року слідчі визнали Сандерс, речницю президента <a href="https://www.ukrinform.ua/tag-ssa">США</a>, причетною до неправдивих заяв для громадськості.</p>
    </article>
  </body>
</html>