<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/erdogan-katarin-guvenligini-ulkemizin-guvenligimizden-ayri-tutmuyoruz-1394745"/>
    <meta property="og:site_name" content="Karar.com"/>
    <meta property="article:published_time" content="2019-11-25T17:02:00+00:00"/>
    <meta property="og:title" content="Erdoğan: Katar'ın güvenliğini ülkemizin güvenliğimizden ayrı tutmuyoruz"/>
    <meta property="og:description" content="Cumhurbaşkanı Recep Tayyip Erdoğan, Katar'da Türk Askeri Birliği ziyaretinde konuştu. Erdoğan,"/>
  </head>
  <body>
    <article>
      <h1>Erdoğan: Katar'ın güvenliğini ülkemizin güvenliğimizden ayrı tutmuyoruz</h1>
      <address>
        <time datetime="2019-11-25T17:02:00+00:00">25 Nov 2019, 17:02</time>
      </address>
      <p>
        <b>Cumhurbaşkanı Recep Tayyip Erdoğan, Katar'da Türk Askeri Birliği ziyaretinde konuştu. Erdoğan, "Katar'ın güvenliğini ülkemizin güvenliğinden ayrı tutmuyoruz." dedi.</b>
      </p>
      <p>Cumhurbaşkanı Erdoğan, resmi ziyaretler için bulunduğu Katar'da Türk Askeri Birliği'ni ziyaret ederek kısa bir konuşma yaptı.</p>
      <p>İşte Erdoğan'ın konuşmasından satırbaşları;</p>
      <p>Dost ve kardeş ülkelerin huzuru için fedakarca görev yapan tüm emniyet güçlerimize Rabbimden başarılar diliyorum. Sizlere ülkemizden selamlar getirdim.</p>
      <p>Katar’ın güvenliğini ülkemizin güvenliğinden asla ayrı tutmuyoruz. Askeri kurumlarının modernizasyonu, tatbikat, savunma kabiliyetlerinin geliştirilmesi amacıyla bu topraklardasınız.</p>
      <p>Gerilimlerin arttığı dönemde küresel barışa katkı sağlamak için Katar’dasınız. Varlığınızla Körfez ülkeleriyle 2017'de başlayan krizden bu yana Katarlı kardeşlerimizin huzur ve güveninin teminatı oldunuz.</p>
      <p>Bu üssün kapatılmasını talep edenler ülkemizin Katar’ın kara gün dostu olduğunu idrak edemeyenlerdir. Türkiye olarak köklü bağlarımızın bulunduğu Körfez bölgesinin barış ve istikrarına büyük önem atfediyoruz.</p>
      <related>
        <a href="https://www.karar.com/dunya-haberleri/cumhurbaskani-erdogan-katarda-1394389"/>
      </related>
      <related>
        <a href="https://www.karar.com/guncel-haberler/erdogandan-kadina-siddet-mesaji-bu-ayibi-el-birligiyle-silecegiz-1394302"/>
      </related>
    </article>
  </body>
</html>