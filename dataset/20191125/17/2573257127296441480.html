<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/huawei-matepad-pro-e-ufficiale-ecco-il-tablet-top-di-gamma-di-huawei-630372"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T17:30:25+00:00"/>
    <meta property="og:title" content="Huawei MatePad Pro è ufficiale: ecco il tablet top di gamma di Huawei"/>
    <meta property="og:description" content="È appena arrivato in veste ufficiale per il mercato cinese il nuovo tablet top di gamma di Huawei. Ecco a voi Huawei MatePad Pro."/>
  </head>
  <body>
    <article>
      <h1>Huawei MatePad Pro è ufficiale: ecco il tablet top di gamma di Huawei</h1>
      <h2>È appena arrivato in veste ufficiale per il mercato cinese il nuovo tablet top di gamma di Huawei. Ecco a voi Huawei MatePad Pro.</h2>
      <address><time datetime="2019-11-25T17:30:25+00:00">25 Nov 2019, 17:30</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/HUAWEI-MatePad-Pro-ufficiale.jpg"/>
      </figure>
      <p><b>Huawei</b> è finalmente pronta a sfidare i big del settore anche per quanto riguarda l’universo dei tablet. Quest’oggi, infatti, è stato annunciato ufficialmente il nuovo <b>Huawei MatePad Pro</b>, un dispositivo appartenente alla fascia alta del mercato e caratterizzato da un design diverso dalla concorrenza.</p>
      <h3>Huawei MatePad Pro è ufficiale: arriva il primo tablet di Huawei con un foro nel display</h3>
      <p>Fino ad ora abbiamo avuto modo di vedere i fori sui display soltanto per quanto riguarda gli smartphone, ma a quanto pare questo design si estenderà molto presto anche su altre tipologie di prodotti. Come già anticipato, <b>Huawei</b> ha deciso di adottare sul suo nuovo tablet di punta proprio un design caratterizzato da un<a href="https://www.tecnoandroid.it/2019/11/24/huawei-matepad-pro-si-mostra-dal-vivo-in-una-nuova-immagine-629912"> foro nel display</a>, foro dove trova posto una fotocamera frontale da 8 megapixel.</p>
      <p>Oltre a questa sua peculiarità, il nuovo tablet flagship di <b>Huawei</b> si caratterizza per una costruzione davvero impeccabile e ben curata. Troviamo sul fronte un <b>display AMOLED con una diagonale da 10.8 pollici</b> in risoluzione 2560 x 1600 nel form factor di 16:10. Questo pannello è circondato da delle cornici molto sottili (spesse 4.9 mm, per l’esattezza).</p>
      <figure>
        <a href="https://www.tecnoandroid.it/2019/11/25/huawei-matepad-pro-e-ufficiale-ecco-il-tablet-top-di-gamma-di-huawei-630372/huawei-matepad-pro-1-1024x768">
          <img src="https://t4m7p5j6.stackpathcdn.com/wp-content/uploads/2019/11/HUAWEI-MatePad-Pro-1-1024x768.jpg"/>
        </a>
      </figure>
      <figure>
        <a href="https://www.tecnoandroid.it/2019/11/25/huawei-matepad-pro-e-ufficiale-ecco-il-tablet-top-di-gamma-di-huawei-630372/huawei-matepad-pro-1-122024x768">
          <img src="https://t4m7p5j6.stackpathcdn.com/wp-content/uploads/2019/11/HUAWEI-MatePad-Pro-1-122024x768.jpg"/>
        </a>
      </figure>
      <figure>
        <a href="https://www.tecnoandroid.it/2019/11/25/huawei-matepad-pro-e-ufficiale-ecco-il-tablet-top-di-gamma-di-huawei-630372/huawei-matepad-pro-wewkeyboard">
          <img src="https://t4m7p5j6.stackpathcdn.com/wp-content/uploads/2019/11/HUAWEI-MatePad-Pro-wewKeyboard.jpg"/>
        </a>
      </figure>
      <figure>
        <a href="https://www.tecnoandroid.it/2019/11/25/huawei-matepad-pro-e-ufficiale-ecco-il-tablet-top-di-gamma-di-huawei-630372/huawei-matepad-pro-ufficiale">
          <img src="https://t4m7p5j6.stackpathcdn.com/wp-content/uploads/2019/11/HUAWEI-MatePad-Pro-ufficiale.jpg"/>
        </a>
      </figure>
      <p>In ambito prestazionale, questo terminale è alimentato dal potente processore dell’azienda, ovvero il <b>SoC HiSilicon Kirin 990</b>, e a supporto sono presenti due tagli di memoria differenti. Abbiamo 6/8 GB di memoria RAM e 128/256 GB di storage interno. Anche il software sembra essere ben pensato per un utilizzo simile al PC. Sono infatti disponibili sia una tastiera sia una<b><i> M-Pencil</i></b>e, attraverso alcune funzionalità del sistema, sarà possibile sfruttare il tablet in modalità PC.</p>
      <p>Interessante anche il resto della dotazione del device. Troviamo quattro speaker stereo Harman Kardon, Bluetooth 5.1, Wi-Fi 802.11 ac, una batteria da <b>7250 mAh</b> con supporto alla<b> ricarica rapida da 40W</b> e supporto alla ricarica wireless da 15W e il supporto alla ricarica inversa da 7.5W.</p>
      <h3>Prezzi e disponibilità</h3>
      <p>Il nuovo tablet top di gamma<b> Huawei MatePad Pro</b> sarà disponibile all’acquisto in Cina a partire dal prossimo 12 dicembre nelle colorazioni <b><i>Orange</i></b>, <b><i>Black</i></b>, <b><i>White</i></b>e <b><i>Green</i></b>. Si partirà da circa<b> 425€</b> al cambio per la versione da 6/128 GB e si arriverà ad un massimo di circa <b>580€</b> per la versione da 8/256 GB con supporto alla connettività LTE.</p>
    </article>
  </body>
</html>