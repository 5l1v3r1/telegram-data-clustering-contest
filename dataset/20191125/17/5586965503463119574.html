<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/furt-la-drumul-mare-o-grupare-de-romani-banuita-ca-a-furat-o-statuie-de-5-tone-din-belgia-18615875"/>
    <meta property="og:site_name" content="Gândul"/>
    <meta property="article:published_time" content="2019-11-25T17:39:26+00:00"/>
    <meta property="og:title" content="Furt la drumul mare: O grupare de români, bănuită că a furat o statuie de 5 tone din Belgia"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Furt la drumul mare: O grupare de români, bănuită că a furat o statuie de 5 tone din Belgia</h1>
      <h2>Mai mulţi români care alcătuiesc o bandă în Belgia sunt suspecţii principali în cazul dispariţiei unui grup statuar masiv din centrul oraşului Bruges, arată Brussels Times.</h2>
      <address><time datetime="2019-11-25T17:39:26+00:00">25 Nov 2019, 17:39</time> by <a rel="author" href="https://www.gandul.info/autor/razvan-tupa" target="_blank">Razvan Tupa</a></address>
      <p>Poliţia ar avea indicii că românii au sustras statuile care erau amplasate lângă o fântână din piaţa Zand, din centrul oraşului Bruges.</p>
      <p>Grupul ar fi vinovat de mai multe furturi de metal în Belgia. Anchetatorii îi bănuiesc pe români că au furat statuia care cântăreşte cinci tone, în luna iunie 2018. Potrivit poliţiei, monumentul era în acel moment pe un teren neamenajat, urmând să fie mutat în parcul King Albert I, tocmai renovat. Poliţiştii spun că românii au acţionat în peste 10 ocazii în perioada mai, 2018- martie, 2019. Patru dintre furturile pe care le-au comis au avut loc în imediata apropiere a locului din care a dispărut statuia.</p>
      <p>Pe 1 aprilie, trei dintre cei 31 de membri ai bandei au fost prinşi în flagrant delict şi au fost arestaţi la Antwerp şi Bruxelles, arată publicaţia De Standaard.</p>
      <p>Investigaţia arată că românii s-ar putea să fi sustras şi statuia masivă. Monumentul ar fi fost transportat şi vândut la un depozit de fier vechi din Olanda. Statuile nu a mai fost găsite, oamenii legii bănuind că, la scurt timp după furt, sculpturile ar fi fost topite.</p>
      <p>
        <i>Foto: www.brusselstimes.com</i>
      </p>
      <related>
        <h4>Citeşte şi</h4>
        <a href="https://www.gandul.info/stiri/soldat-roman-disparut-in-timpul-celui-de-al-doilea-razboi-mondial-declarat-decedat-abia-in-2019-ce-s-a-intamplat-de-fapt-18615859?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/ul-loveste-dialog-savuros-intre-politist-soferita-prietena-acesteia-permis-domnule-politist-v-zis-iesit-bine-poza-ati-nimerit-intr-filtru-politiei-intr-unul-instagram-foto-18615679?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/incendiul-de-la-mall-ul-sun-plaza-persoanele-duse-la-spital-dupa-incident-au-fost-externate-18615642?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>