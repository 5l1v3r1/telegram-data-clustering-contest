<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manager.bg/turizm/airbnb-trsi-100-lyubiteli-gotvachi-za-obuchenie-v-italiya"/>
    <meta property="og:site_name" content="МЕНИДЖЪР.NEWS"/>
    <meta property="article:published_time" content="2019-11-25T17:01:02+00:00"/>
    <meta property="og:title" content="Airbnb търси 100 любители готвачи за обучение в Италия"/>
    <meta property="og:description" content="Онлайн платформата за отдаване под наем на жилища Airbnb започва вълнуващ кастинг - търсят се 100 непрофесионални готвачи от цял свят за специален курс в Италия, където ще имат възможност да разберат как да усъвършенстват рецептите си с учители, сред които Дейвид Чанг и майка му, предаде Асошиейтед прес.Щастливците ще посетят Университета по гастрономични науки в Поленцо, Италия, където в продължение на една седмица ще посещават различни работилници и дегустации, за да изведат собствените си гозби до &quot;следващото ниво&quot;. Освен това рецептите им ще излязат в първата готварска книга на Airbnb.Кандидатстването започва от днес. Потребителите на платформата, които са над 18 години и живеят в една от 30-тината страни, които са включени, могат да номинират любимите си готвачи непрофесионалисти.Победителят ще бъде избран от съдии от Airbnb, организацията &quot;Слоу фуд&quot; и Университета по гастрономични науки."/>
  </head>
  <body>
    <article>
      <h1>Airbnb търси 100 любители готвачи за обучение в Италия</h1>
      <address>
        <time datetime="2019-11-25T17:01:02+00:00">25 Nov 2019, 17:01</time>
      </address>
      <p>Онлайн платформата за отдаване под наем на жилища Airbnb започва вълнуващ кастинг - търсят се 100 непрофесионални готвачи от цял свят за специален курс в Италия, където ще имат възможност да разберат как да усъвършенстват рецептите си с учители, сред които Дейвид Чанг и майка му, предаде Асошиейтед прес.<br/>Щастливците ще посетят Университета по гастрономични науки в Поленцо, Италия, където в продължение на една седмица ще посещават различни работилници и дегустации, за да изведат собствените си гозби до "следващото ниво". Освен това рецептите им ще излязат в първата готварска книга на Airbnb.<br/>Кандидатстването започва от днес. Потребителите на платформата, които са над 18 години и живеят в една от 30-тината страни, които са включени, могат да номинират любимите си готвачи непрофесионалисти.<br/>Победителят ще бъде избран от съдии от Airbnb, организацията "Слоу фуд" и Университета по гастрономични науки.</p>
    </article>
  </body>
</html>