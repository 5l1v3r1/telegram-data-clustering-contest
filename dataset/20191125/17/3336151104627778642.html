<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/madem-rahmi-turan-sozcuyu-baglar-alin-bunlari-da-bir-yere-baglayin-25111955.html"/>
    <meta property="og:site_name" content="OdaTV"/>
    <meta property="article:published_time" content="2019-11-25T17:51:00+00:00"/>
    <meta property="og:title" content="Madem Rahmi Turan Sözcü'yü bağlar alın bunları da bir yere bağlayın"/>
    <meta property="og:description" content="Sözün özü… Eğer kıstas buysa… Eğer yandaşlar “Rahmi Turan Sözcü’yü bağlar” diyorsa… Aşağıda yazdıklarımızı da bir yere bağlasınlar bir zahmet."/>
  </head>
  <body>
    <article>
      <h1>Madem Rahmi Turan Sözcü'yü bağlar alın bunları da bir yere bağlayın</h1>
      <h2>Sözün özü… Eğer kıstas buysa… Eğer yandaşlar “Rahmi Turan Sözcü’yü bağlar” diyorsa… Aşağıda yazdıklarımızı da bir yere bağlasınlar bir zahmet.</h2>
      <address>
        <time datetime="2019-11-25T17:51:00+00:00">25 Nov 2019, 17:51</time>
      </address>
      <p>Sözcü gazetesi yazarı Rahmi Turan'ın "<b>Saray'a giden CHP'li</b>" iddiası tartışılmaya devam ediliyor.</p>
      <p>Turan'ın yazısı üzerinden başlayan tartışma medya dünyasına da yansıdı. Yandaş isimler, Turan'ın yazısı üzerinden Sözcü'yü hedef tahtasına oturttu.</p>
      <p>Hükümete yakın Akşam gazetesi yazarı Hikmet Genç, Sözcü'yü "<b>palavracılıkla</b>", Güneş gazetesi Genel Yayın Yönetmeni Turgay Güler ise "<b>CHP yeniden dizayn ediliyor. Yeni bir operasyonla. Belki bir taşla iki kuş vuruluyor. Üçüncü bir isme odaklanın bence. Bu arada Sözcü gazetesi FETÖ'nün bu yeni operasyonunun üssü oldu yine</b>" diyerek, Sözcü ile FETÖ'yü özdeşleştirmeye çalıştı.</p>
      <p>Sabah yazarı Hilal Kaplan ise, “<b>Türkiye'nin yalan gemisi Sözcü gazetes</b>i” başlıklı yazı kaleme aldı.</p>
      <p>İpin ucunun kaçtığı nokta ise Habertürk yayınında yaşananlardı.</p>
      <p>
        <b>ZEYREK YAYINI TERK ETTİ</b>
      </p>
      <p>Habertürk TV’de Para Gündem programına konuk olan Sözcü Gazetesi Yazarı Deniz Zeyrek ve Habertürk Ankara Temsilcisi Bülent Aydemir arasında “Saray’a giden CHP’li” tartışması yaşandı.</p>
      <p>Rahmi Turan’ın yazısının yayınlanmaması gerektiğini savunan Bülent Aydemir, Sözcü Gazetesi’ni bir “operasyona” alet olmakla suçladı. Aydemir’in sözleri üzerine Deniz Zeyrek, Aydemir’in yapılan hatayı bütün gazete mal etmeye çalıştığını söyleyerek, <b>“Yanlış yapıyorsunuz, Sözcü Gazetesi’ni hedef haline getiriyorsunuz. Ben bu iddiayı kınıyorum. Çabanızın yanlış olduğunu, operasyon yaptığınızı düşüyorum”</b> dedi.</p>
      <p>Deniz Zeyrek, yaşanan tartışmada yazının yayınladığı gazetesi Sözcü'nün hedef tahtasına oturtulmasına tepki göstererek programı terk etti.</p>
      <p>
        <b>HÜKÜMETE YAKIN MEDYANIN KALEMLERİ</b>
      </p>
      <p>Peki, bir yazar yazısı gerçekten yayın organını her haliyle bağlar mı?</p>
      <p>Eğer “buysa” içtihat, yandaşlar böyle diyorsa, buyurun soralım:</p>
      <p>Habertürk’ten başlayalım… Nagehan Alçı’nın FETÖ kumpaslarına sahip çıkması, köşesinde yaptığı onlarca operasyon Habertürk’ü “<b>kumpasların ve operasyonların savunu merkezi</b>” yapar mı?</p>
      <p>Sabah gazetesinin başyazarı Mehmet Barlas’ın köşesinde “<b>Suriye’de terör örgütlerine destek verdik”</b> çıkışı ya da FETÖ sanıklarına sahip çıkması, gazetesi Sabah’ı da bağlar mı?</p>
      <p>Fethullah Gülen için "<b>Hocaefendi</b>", FETÖ mensupları için <b>"Hizmet'in her bir eri kardeşimdir"</b> diyen Turgay Güler’in Genel Yayın Yönetmeni yapılmasıyla, Güneş gazetesinin baştan sona "<b>FETÖ’nün yayın organı</b>" olduğunu kabul edelim mi?</p>
      <p><b>“Fethullah Gülen’in Fıkhını Anlamak”</b> diye bir kitaba imza atan Faruk Beşer’in bugün Yeni Şafak’ta yazarlık yapması üzerinden Yeni Şafak’ı Fethullah Gülen’in propagandacısı ilan edelim mi?</p>
      <p>Sözün özü…</p>
      <p>Eğer kıstas buysa…</p>
      <p>Eğer yandaşlar <b>“Rahmi Turan Sözcü’yü bağlar” </b>diyorsa…</p>
      <p>Yukarıda yazdıklarımızı da bir yere bağlasınlar bir zahmet.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>16,571 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/rahmi-turan-bugun-ne-yazdi-23111924.html"/>
        <a href="https://odatv.com/hilal-kaplan-o-anlarla-ilgili-konustu-14111904.html"/>
        <a href="https://odatv.com/chpnin-11i-ve-inonunun-meshur-ogudu-04111924.html"/>
        <a href="https://odatv.com/chpde-degisik-bir-seyler-oluyor-04101943.html"/>
        <a href="https://odatv.com/diyarbakirdaki-annelere-chpden-kritik-destek-artik-yeter-06091957.html"/>
        <a href="https://odatv.com/chpde-bayram-sonrasi-seferberlik-02081922.html"/>
        <a href="https://odatv.com/chpli-baskanin-fotografi-tepki-cekti-24071910.html"/>
        <a href="https://odatv.com/s-400ler-10-gun-icerisinde-geliyor-01071951.html"/>
        <a href="https://odatv.com/gorus-farkliliklarimizin-dava-arkadasligimizin-onune-gecmesine-musaade-etmemeliyiz-11051924.html"/>
        <a href="https://odatv.com/chp-ilce-baskani-olduruldu-25041939.html"/>
        <a href="https://odatv.com/chp-sokaga-cikiyor-22041941.html"/>
        <a href="https://odatv.com/duyuyorum-ki-partimizde...-19031948.html"/>
        <a href="https://odatv.com/baktilar-cilgin-turkler-geliyor...-14031946.html"/>
        <a href="https://odatv.com/tum-adaylarin-aciklanacagi-tarih-29011901.html"/>
        <a href="https://odatv.com/sabah-gazetesinde-kritik-degisiklik-30111859.html"/>
        <a href="https://odatv.com/chpnin-chp-varken-baska-rakibe-ihtiyaci-yok-16111821.html"/>
        <a href="https://odatv.com/chpde-rantci-istemiyoruz-sesleri-13111830.html"/>
        <a href="https://odatv.com/akpnin-ankara-adayi-kesinlesti-12111828.html"/>
        <a href="https://odatv.com/chpden-secim-genelgesi-01101842.html"/>
        <a href="https://odatv.com/chpde-on-secim-olacak-mi-20091837.html"/>
      </related>
    </article>
  </body>
</html>