<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/energia/nem-szomorkodhatnak-az-oroszok-az-olajexport-adatai-miatt-1890828/"/>
    <meta property="og:site_name" content="Világgazdaság"/>
    <meta property="article:published_time" content="2019-11-25T17:32:00+00:00"/>
    <meta property="og:title" content="Nem szomorkodhatnak az oroszok az olajexport adatai miatt"/>
    <meta property="og:description" content="Nőtt az orosz olajexport az idei első kilenc hónapban az ország statisztikai hivatal szerint."/>
  </head>
  <body>
    <article>
      <h1>Nem szomorkodhatnak az oroszok az olajexport adatai miatt</h1>
      <address><time datetime="2019-11-25T17:32:00+00:00">25 Nov 2019, 17:32</time> by <a rel="author">MTI</a></address>
      <p>Oroszország olajexportja és olajtermelése is nőtt az idei első kilenc hónapban éves összevetésben. Az orosz statisztikai hivatal hétfőn azt közölte, hogy az első kilenc hónapban az olajkivitel 3,3 százalékkal, 197,6 millió tonnára bővült.</p>
      <p>Szeptemberben az olajkivitel éves összevetésben 2 százalékkal, 22,2 millió tonnára emelkedett.</p>
      <aside>Az év első kilenc hónapjában az orosz olajtermelés éves összevetésben 1,7 százalékkal, 419,7 millió tonnára nőtt.</aside>
      <p>A januártól szeptember végéig tartó időszakban a teljes orosz exportban az olajkivitel súlya 29,2 százalékra emelkedett az egy évvel korábbi 29 százalékról.</p>
      <figure>
        <img src="https://www.vg.hu/wp-content/uploads/2019/10/felsogetty-2-e1571907171836.jpg"/>
        <figcaption>Fotó: Ian Forsyth/Getty Images</figcaption>
      </figure>
      <p>A statisztikai hivatal számításai szerint szeptemberben az orosz olajtermelés napi átlagban 11 ezer 241 hordó volt, augusztusban 11 ezer 271 hordó, júliusban napi 11 ezer 121 hordó, júniusban pedig napi 11 ezer 130 hordó.</p>
      <table bordered="">
        <tr>
          <td>Oroszország tavaly 260,2 millió tonna kőolajat exportált, ami 2,9 százalékkal meghaladta az egy évvel korábbit, termelése 1,7 százalékkal, 555,6 millió tonnára nőtt.</td>
        </tr>
      </table>
    </article>
  </body>
</html>