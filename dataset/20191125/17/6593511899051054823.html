<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/zdrave/article/7908999"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T17:09:00+00:00"/>
    <meta property="og:title" content="Учени: Соевите продукти могат да причинят рак"/>
    <meta property="og:description" content="Френски учени предупредиха, че прекомерната употреба на соеви продукти може да доведе до рак, съобщи сайтът Хелт нюз, цитиран от БТА. Привържениците на здравословното хранене дълго време залагаха на"/>
  </head>
  <body>
    <article>
      <h1>Учени: Соевите продукти могат да причинят рак</h1>
      <address><time datetime="2019-11-25T17:09:00+00:00">25 Nov 2019, 17:09</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Френски учени предупредиха, че прекомерната употреба на соеви продукти може да доведе до рак, съобщи сайтът Хелт нюз, цитиран от БТА.</p>
      <p>Привържениците на здравословното хранене дълго време залагаха на соята като на заместител на месото и млякото в менюто ни. Но изследователи от френската потребителска организация "Какво да изберем" биха тревога, след като анализираха 55 различни продукта на соева основа. Сред тях фигурират готови храни, напитки, десерти, сосове.</p>
      <p>В някои от представените образци количеството на фитоестрогените, съдържащи се в една порция, превишават препоръчаните норми пет пъти.<br/>Фитоестрогените в соята са известни под името изофлавони. В организма те действат като естрогени и нарушават хормоналния фон. Те могат да предизвикат проблеми, свързани с плодовитостта, и дори да предизвикат рак. А изследванията на френските специалисти доказаха, че те са с плашещо високо съдържание в много соеви продукти.</p>
    </article>
  </body>
</html>