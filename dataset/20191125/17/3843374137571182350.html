<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/basketbols/izlases/25112019-labu_nba_karjeru_aizvadijusais_dengs_ieve"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-25T17:38:00+00:00"/>
    <meta property="og:title" content="Spēka rangs: Gulbim sāpīgs starts, jāuzvar nākamajā spēlē Vācijā(4)"/>
    <meta property="og:description" content="Oktobrī spēlētāja karjeru beigušais Lielbritānijas izlases basketbolists Luols Dengs ievēlēts par savas dzimtenes Dienvidsudānas basketbola federācijas prezidentu."/>
  </head>
  <body>
    <article>
      <h1>Spēka rangs: Gulbim sāpīgs starts, jāuzvar nākamajā spēlē Vācijā(4)</h1>
      <address>
        <time datetime="2019-11-25T17:38:00+00:00">25 Nov 2019, 17:38</time>
      </address>
      <p>Oktobrī spēlētāja karjeru beigušais Lielbritānijas izlases basketbolists Luols Dengs ievēlēts par savas dzimtenes Dienvidsudānas basketbola federācijas prezidentu.</p>
      <p>Dengs piedzima Sudānā 1985. gadā, bet vēlāk kara dēļ pārcēlies uz Ēģipti un Lielbritāniju, bet no 14 gadu vecuma mācījās un apguva basketbolu ASV. 2004. gadā Dengu ar septīto numuru draftēja Nacionālās basketbola asociācijas (NBA) klubs Fīniksas "Suns" un nākamās 15 sezonas uzbrucējs spēlēja dažādos NBA klubos. Šoruden Dengs noslēdza simbolisku līgumu ar "Bulls" - savu pirmo NBA komandu ("Suns" pēc drafta aizmainīja uz Čikāgu) - un oficiāli pielika punktu spēlētāja karjerai.</p>
      <p>Vairāk nekā 160 miljonus dolāru NBA karjerā nopelnījušais Dengs nu atgriezies dzimtenē un ir gatavs mēģināt atstāt ko paliekošu Dienvidsudānas basketbolā. Dengs ievēlēts par jaunizveidotās valsts Dienvidsudānas federācijas prezidentu uz nākamajiem četriem gadiem. Cita kandidāta uz amatu nemaz nebija, tādējādi izrādot cieņu Denga vēlmei atgriezties dzimtenē. Jaunībā Dengs emigrēja uz Lielbritāniju, pieņēma tās pilsonību un pārstāvēja izlasi starptautiskajā arēnā.</p>
      <p>2011. gadā dibinātās valsts Dienvidsudānas basketbola federācija FIBA biedre kopš 2013. gada decembra. 2016. gadā vīru izlase neveiksmīgi mēģināja kvalificēties Āfrikas čempionāta finālturnīram, izcīnot vienu uzvaru trīs spēlēs.</p>
      <p>No šobrīd aktīvajiem Dienvidsudānā dzimušajiem basketbolistiem vistālāk ticis Tons Makers. 2016. gada drafta desmitais numurs, kurš aizvada savu ceturto sezonu NBA. 213 centimetrus garais basketbolists arī bērnībā ar ģimeni, bēgot no kara, pārcēlās emigrēja un vēlāk kļuva par Austrālijas pilsoni. Tāpat Makeram pilsonību piedāvāja nokārtot arī Kanādas basketbola saimniecība. Makers jau pārstāvējis Austrāliju oficiālos mačos.</p>
      <p>Izmantotie resursi:<br/><a href="https://www.fiba.basketball/news/retired-nba-star-deng-voted-south-sudan-basketball-federation-president">https://www.fiba.basketball/news/re...</a></p>
    </article>
  </body>
</html>