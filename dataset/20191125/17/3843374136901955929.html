<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/basketbols/damas/25112019-speka_rangs_meibrijai_ttt_debija_smagakai"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-25T17:55:23+00:00"/>
    <meta property="og:title" content="Marina Meibrija: &quot;Grūti iedomāties labāku mentoru par Kobi Braientu&quot;(2)"/>
    <meta property="og:description" content="FIBA apskatnieki: grūti iedomāties, ka Jekaterinburgas UGMK šobrīd varētu zaudēt @TTTRiga"/>
  </head>
  <body>
    <article>
      <h1>Marina Meibrija: "Grūti iedomāties labāku mentoru par Kobi Braientu"(2)</h1>
      <address>
        <time datetime="2019-11-25T17:55:23+00:00">25 Nov 2019, 17:55</time>
      </address>
      <p>Starptautiskā basketbola federācija pirmdien, 25. novembrī, publicēja jaunāko FIBA Eirolīgas jaunāko spēka rangu. "TTT Rīga" ierindota 16. vietā, kamēr rīdzinieču nākamā pretiniece Jekaterinburgas UGMK ieņem pirmo vietu.</p>
      <p>Eirolīgas spēka rangs ir subjektīvs, veidots izklaides nolūkos un neatspoguļo reālos spēku samērus. Pēc valstsvienību pauzes tajā notikušas ievērojamas izmaiņas. Stambulas “Fenerbahce” un “Famila Schio” pakāpās par četrām pozīcijām, kamēr Kurskas “Dynamo” noslīdēja no trešās uz septīto vietu.</p>
      <h3>16) TTT Rīga</h3>
      <p>Brīdī, kad šķiet, ka esi sasniedzis zemāko punktu ar 0-4 startu, dzīve sagādā kārtējo triecienu. Krīzē esošajiem latviešiem jātiekas ar Jekaterinburgas UGMK (Urālu kalnu metalurģijas kombināts). Viņi mēģina piešķilt jaunu dzirksteli sezonai, nomainot Linneju Hārperi pret WNBA kluba “Los Angeles Sparks” aizsardzi Marinu Meibriju. Grūti iedomāties smagāku debiju, kā spēlējot pret čempionēm. Aina nav iepriecinoša – TTT nākamajā spēlē izbraukumā jātiekas ar Orenburgas “Nadežda”.</p>
      <h3>15) Castors Braine</h3>
      <p>Ir nedaudz grūti pieņemt 15. vietu, ņemot vērā, ka komanda bijusi ļoti konkurētspējīga, kā tas parasti bijis ar Freda Dusāra vienībām. Lai neatvadītos no cerībām iekļūt četriniekā, viņām jācenšas uzvarēt izbraukumā Venēcijā un mājās pret Čukurovu. Viņām jāturpina sekmīgā cīņa par atlēkušajām bumbām, taču uzbrukumā vajadzīgs pienesums ne tikai no Šekvedijas Volesas un Silestes Trehanas-Deivisas. Viņām arī vairāk jārūpējas par bumbu.</p>
      <h3>14) Reyer Venezia</h3>
      <p>Venēcietes pirms pārtraukuma aizvadīja sliktāko spēli sezonā, nespējot atgūties Orenburgā. Ir lielisks brīdis sākt no jauna ar mērķi izcīnīt divas uzvaras nākamajās trīs spēlēs. Ēdienkartē “Castors Braine”, “USK Praha” un TTT. Nepieciešams būtiski uzlabot precizitāti trīspunktu metienos. Itāliešu spēlētājam pienācis laiks uzņemties un dot lielāku pienesumu.</p>
      <h3>12) Bourges Basket</h3>
      <p>Ņemot vērā sastāva iespējas, “Bourges” sezonas sākumā obligāti vajadzēja uzvarēt tikai TTT un “Castors Braine”. Neraugoties uz to, pēc neizteiksmīgā 0-2 starta tas bija vērā ņemams veikums, lai atgrieztos uz panākumu takas. Trīs uzvaras pēc kārtas ir paveicams darbs, jo pret Čukurovu jāspēlē mājās. Izabelly Jakubū sastāvā nomainījusi Natālija Ahonva. Marisa Kolmena ir svarīgākā spēlētāja, kamēr Ana Daboviča un Elina Eldebrinka pēc valstsvienību pauzes atgriezušās labā formā.</p>
      <h3>10) Čukurova</h3>
      <p>Neviens nevarēja paredzēt kāpumu rangā pēc 28-82 sagrāves Prāgā. Paisuma vilnis ātri aizskaloja izmisumu. Mājās izcīnot uzvaru pagarinājumā pret TTT, viņas ķērušās pie sastāva pastiprināšanas. Pievienojusies WNBA un Baltkrievijas aizsardze Aleksa Bentlija, kā arī amerikāņu uzbrucēja Morgana Taka un Turcijas valstsvienības centra spēlētāja Lara Sandersa. Tas var mainīt sezonu – turpinājumā gaida izbraukuma spēles pret “Bourges” un “Castors Braine”.</p>
      <h3>5) Nadežda Orenburg</h3>
      <p>Krievijas klubs pēc uzvarām pār “Castors Braine” un “Reyer Venezia” uzlabojis bilanci līdz patīkamajam 3-1. Nākamajā izbraukuma spēlē gaida liels izaicinājums Prāgā. Laura Nikolsa izlašu pauzes laikā devusies projām un, lai gan uzrādītie cipari nebija lieli, viņas pieredze pietrūks. Tiesa, īpašā Ivonna Tērnere ir lieliskā formā.</p>
      <h3>3) USK Praha</h3>
      <p>Pēc zaudējuma pret UGMK komanda noslīdējusi tikai vienu vietu zemāk. Nākamais ciemiņš ir Orenburga, pēc tam Venēcija. Prāga ir otrā rezultatīvākā, izcīnījusi otro lielāko skaitu atlēkušo bumbu un izdalījusi otro lielāko skaitu piespēļu. Viņas joprojām izskatās lieliski. Sastāvam pievienojusies “Syracuse” pabijusī uzlēcošā zvaigzne Veronika Voračkova. Vēl jāuzlabo brīvmetienu precizitāte.</p>
      <h3>1) Jekaterinburgas UGMK</h3>
      <p>Čempione izturēja testu Prāgā, apspēlējot labā formā esošo pretinieci uzreiz pēc pārliecinošas uzvaras Venēcijā. Rindā stājoties TTT un mājās uzņemot ar “Bourges Basket”, grūti iedomāties, ka UGMK šobrīd varētu zaudēt. Īpaši tāpēc, ka ierindā atgriežas Alba Torensa un pieejama nesen naturalizētā Bosnijas zvaigzne Džonkila Džonsa. Zvaigznēm pārblīvēts sastāvs.</p>
      <p>Izmantotie resursi:<br/><a href="http://www.fiba.basketball/euroleaguewomen/19-20/news/power-rankings-fenerbahce-leap-onto-the-podium-schio-on-the-rise">Power Rankings: Fenerbahce leap onto the...</a></p>
    </article>
  </body>
</html>