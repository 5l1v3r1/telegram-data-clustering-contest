<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/hokejs/mhl/25112019-riga_ielaiz_jau_44_sekunde_piedzivojot_i_"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-25T17:48:00+00:00"/>
    <meta property="og:title" content="Trīs gadi pēc Kirova gāšanas. Vai Kalvītis un Koziols ir labāki saimnieki?(33)"/>
    <meta property="og:description" content="Rīdzinieki divu dienu laikā ielaida 12 vārtus, nokrītot līdz septītajai vietai MHL Rietumu konferencē"/>
  </head>
  <body>
    <article>
      <h1>Trīs gadi pēc Kirova gāšanas. Vai Kalvītis un Koziols ir labāki saimnieki?(33)</h1>
      <address>
        <time datetime="2019-11-25T17:48:00+00:00">25 Nov 2019, 17:48</time>
      </address>
      <p>Krievijas Jaunatnes hokeja līgas (MHL) mačā piekto zaudējumu pēc kārtas piedzīvojusi sezonu lieliski uzsākusī "Rīga", kas izbraukumā arī otrajā sapārotajā mačā bez ierunām piekāpās Sanktpēterburgas "Dynamo" - 0:5.</p>
      <p>Abu komandu vakardienas savstarpējā spēlē "Dynamo" guva trīs vārtus vairākumā un vienus mazākumā, rīdziniekus sakaujot ar 7:2. Savukārt šovakar mājinieki vadībā izvirzījās jau 44. sekundē, Bruno Brūveri pārspējot Pāvelam Kuzņecovam. Cīņas 240. sekundē rezultāts, no Latvijas komandas puses raugoties, kļuva vēl neapskaužamāks, Semjonam Zaharovam panākot 2:0 "Dynamo" labā.</p>
      <p>Līdz nākamajiem vārtiem bija jāgaida otrā perioda vidusdaļu, vēl pa reizei Brūveri cauršaujot Dmitrijam Raševskim (3:0) un Aleksandram Žabrajevam (4:0). Noslēdzošajā trešdaļā mačs kļuva ievērojami mierīgāks, taču "Dynamo" izdevās savam rēķinam pierakstīt vēl vienus vārtus, vēlreiz izceļoties Raševskim - 5:0.</p>
      <p>Līdz ar šādu iznākumu "Dynamo" ar 30 spēlēs iekrātiem 40 punktiem turnīra tabulā apmainījās vietām ar rīdziniekiem, kuriem ir tikpat punkti, taču aizvadīts par trim spēlēm vairāk. "Rīga" Rietumu konferencē ir septītā, bet "Dynamo" - sestā.</p>
      <p>"Rīgas" hokejistiem šī bija otrā no 17 izbraukuma sērijas spēlēm. Turpinājumā rīdzinieki paliks Sanktpēterburgā, lai 28. un 29. novembrī spēlētu ar 14. vietā Rietumos esošo "SKA-Varyagi". Nākamo maču savā laukumā "Rīga" aizvadīs tikai nākamā gada 26. janvārī.</p>
      <p><b>Sanktpēterburgas "Dynamo" – "Rīga" 5:0 (2:0, 2:0, 1:0)</b><br/><b>Vārti</b>: 0:44 Kuzņecovs <b>1:0</b>, 4:00 Zaharovs (Karpovs) <b>2:0</b>, 26:59 Raševskis (Žabrejevs, vair.) <b>3:0</b>, 31:39 Žabrejevs (vair.) <b>4:0</b>, 57:06 Raševskis (Žabrejevs, Baznajevs, vair.) <b>5:0</b>.<br/><u>Metieni</u>: 29:18<br/><u>Soda minūtes</u>: 14:32<br/><u>Vārtsargi</u>: Makars Čufarovs – Bruno Brūveris.</p>
    </article>
  </body>
</html>