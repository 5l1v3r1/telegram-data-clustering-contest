<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/10/5367/Artykul/2410081,Podroze-z-Pazurem-nakreca-nas-niewiadoma-Nauczylismy-sie-zyc-podroznicza-adrenalina"/>
    <meta property="og:site_name" content="Polskie Radio"/>
    <meta property="article:published_time" content="2019-11-25T17:41:00+00:00"/>
    <meta property="og:title" content="&quot;Podróże z Pazurem&quot;: nakręca nas niewiadoma. Nauczyliśmy się żyć podróżniczą adrenaliną"/>
    <meta property="og:description" content="Polski kundelek Snupi jest od 15 miesięcy w nieprzerwanej podróży dookoła świata z jego opiekunami Izą i Piotrkiem. Zamienił schroniskową klatkę na bezdroża całego świata. "/>
  </head>
  <body>
    <article>
      <h1>"Podróże z Pazurem": nakręca nas niewiadoma. Nauczyliśmy się żyć podróżniczą adrenaliną</h1>
      <address>
        <time datetime="2019-11-25T17:41:00+00:00">25 Nov 2019, 17:41</time>
      </address>
      <p>
        <b>Polski kundelek Snupi jest od 15 miesięcy w nieprzerwanej podróży dookoła świata z jego opiekunami Izą i Piotrkiem. Zamienił schroniskową klatkę na bezdroża całego świata. </b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/471e405a-a833-42df-9ab4-22696a622ef9.mp3"/>
          </figure>
          <p>Pies w podróży. Na szczyty wulkanów, przez ocean i Amazonkę (Stacja kultura/Czwórka)</p>
        </li>
      </ul>
      <blockquote>Na ponad tysiąc podróży tylko raz odmówiono nam autostopu ze względu na psa. Przygotowujemy go do nowych wyzwań ciągle go wspierając <i>Iza i Piotr "Podróże z Pazurem"</i></blockquote>
      <p>Był w Ameryce Południowej, autostopem przemierzył Turcję, Gruzję i Armenię. Potem były wakacyjne wyjazdy do Szwajcarii, Czech, Holandii, by w sierpniu 2017 ruszyć z plecakiem dookoła świata, przepłynął ponad 3000 mil morskich i rzekę Amazonkę. </p>
      <figure>
        <iframe src="https://www.youtube.com/embed/HO2I5-9Rl0Y" width="560" height="315" data-service="Youtube" scrolling="no"/>
      </figure>
      <p>Schroniskową klatkę opuścił w 2010 roku, by rozpocząć życie pełne przygód. Jego nowi opiekunowie postanowili pokazać mu cały świat. To tej pory odwiedzili 36 krajów na 5 kontynentach. I jak zapewniają to urodzony podróżnik. - Ma na swoim koncie naprawdę imponującą listę. Wdrapał się na wulkan El Misti w Peru (5822 m n.p.m), zdobył Jabal Toubkal w Maroko (4167 m n.p.m), razem z nami uprawia ponad dziesięciodniowe trekkingi - wyliczali. </p>
      <blockquote>Własnego psa trzeba się nauczyć, a w podróży poznajemy go najlepiej. Nie traktujemy go jak maskotkę, ale jak kompana <i>Iza i Piotr "Podróże z Pazurem"</i></blockquote>
      <figure>
        <iframe src="https://www.youtube.com/embed/h3nTVJXGKk4" width="560" height="315" data-service="Youtube" scrolling="no"/>
      </figure>
      <p>Spotkał też wiele egzotycznych zwierząt. - Nie lubi małp, bo są głośne i biegają nad nim, gdzie nie może ich kontrolować, zupełnie nieinteresujące są dla niego żółwie, delfiny też nie zrobiły na nim większego wrażenia. Dużo bardziej interesuje go sama podróż, w której ma dużo bodźców, co sprawia, że nigdy się nie nudzi. Naszą trójkę nakręca niewiadoma<i>. </i>Nauczyliśmy się żyć podróżniczą adrenaliną - opowiadali. </p>
      <p>Jak wyglądają międzykontynentalne podróże z czworonogiem? Więcej na ten temat w nagraniu. </p>
      <p>***</p>
      <p><b>Tytuł audycji:</b> <a href="https://www.polskieradio.pl/10/5367,Czat-Czworki">Czat Czwórki</a></p>
      <p><b>Prowadzi:</b> <a href="https://www.polskieradio.pl/Piotr-Firan/Tag172931">Piotr Firan</a> </p>
      <p><b>Goście:</b> Iza, Piotr i Snupi, autorzy bloga "Podróże z Pazurem".</p>
      <p><b>Data emisji: </b>25.11.2019</p>
      <p><b>Godzina emisji:</b> 16.15</p>
      <p>ac</p>
      <related>
        <a href="https://www.polskieradio.pl/10/5367/Artykul/2171843,Afryka-Zachodnia-najbardziej-nieturystyczny-kierunek-swiata"/>
      </related>
      <related>
        <a href="https://www.polskieradio.pl/10/5367/Artykul/2174196,Boguslaw-Szedny-energia-Hawajow-sprzyja-zglebianiu-siebie"/>
      </related>
      <related>
        <a href="https://www.polskieradio.pl/10/5367/Artykul/2222688,Salsa-kubanska-na-Karaibach-Magdalena-Woznikiewicz-opowiada-o-Kubie"/>
      </related>
      <related>
        <a href="https://www.polskieradio.pl/10/5367/Artykul/2235118,Jolanta-i-Maciej-Adamczewscy-czas-to-podstawa-w-podrozowaniu-autostopem"/>
      </related>
    </article>
  </body>
</html>