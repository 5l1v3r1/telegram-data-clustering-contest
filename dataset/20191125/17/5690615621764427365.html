<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837741-v-uryadi-planuyut-vvoditi-podatki-dlya-pidpriyemstv-scho-vikoristovuyut-palivo-z-so2"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T17:28:00+00:00"/>
    <meta property="og:title" content="В уряді планують вводити податки для підприємств, що використовують паливо з СО2"/>
    <meta property="og:description" content="КИЇВ. 25 листопада. УНН. В уряді працюють над реформуванням екологічного податку, який передбачає введення відповідного податку на підприємтсва, які …"/>
  </head>
  <body>
    <article>
      <h1>В уряді планують вводити податки для підприємств, що використовують паливо з СО2</h1>
      <address><time datetime="2019-11-25T17:28:00+00:00">25 Nov 2019, 17:28</time> by <a rel="author">Антоніна Карташева</a></address>
      <p><b>КИЇВ. 25 листопада. УНН</b>. В уряді працюють над реформуванням екологічного податку, який передбачає введення відповідного податку на підприємтсва, які використовують паливо з вмістом СО2 (диоксид вуглецю – ред.). Про це заявив на брифінгу щодо змін у сфері енергетики і екології міністр енергетики та навколишнього середовища Олексій Оржель, передає кореспондент <b>УНН</b>.</p>
      <p>"Пріоритет уряду – енергоефективність. Що вже напрацьовано? 2 млрд грн є в держбюджеті на енергоефективність. Але ми не зупиняємося і вже напрацьований пакет, який передбачає реформування екологічного податку на СО2, на усе паливо, що містить у собі СО2", - сказав Оржель.</p>
      <p>За його словами податок буде залежати від того, скільки СО2 буде використовувати підприємство.</p>
      <p>"Ці гроші мають бути використані цим же підприємством, що його сплачує, для того, щоб забезпечити енергоефективні заходи на своєму підприємстві", - зазначив Оржель.</p>
      <p>Нагадаємо, Рада Європи прийняла постанову, якою затверджено нові, більш суворі <a href="https://www.unn.com.ua/uk/news/1793560-rada-yevropi-posilila-normi-vikidiv-co2-dlya-avtomobiliv-i-mikroavtobusiv?fbclid=IwAR0--IAvJUhWqL8NamsvUQTmWtM1wuZ9CmURrdqFinocWFEb62xMhGXDLJQ">стандарти викидів вуглекислого газу</a> для легкових автомобілів і мікроавтобусів, що використовуються з комерційною метою.</p>
    </article>
  </body>
</html>