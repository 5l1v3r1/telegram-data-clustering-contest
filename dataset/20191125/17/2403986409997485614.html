<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/firtash_u_chervni_zustrichavsya_z_partnerami_advokata_trampa_shho_pro_tse_vidomo_n1239232"/>
    <meta property="og:site_name" content="24 Канал"/>
    <meta property="article:published_time" content="2019-11-25T17:13:00+00:00"/>
    <meta property="og:title" content="Фірташ у червні зустрічався з партнерами адвоката Трампа: що про це відомо"/>
    <meta property="og:description" content="Український олігарх Дмитро Фірташ у червні 2019 року зустрічався з партнерами юриста президента США Дональда Трампа Руді Джуліані – Левом Парнасом та Ігорем Фруманом."/>
  </head>
  <body>
    <article>
      <h1>Фірташ у червні зустрічався з партнерами адвоката Трампа: що про це відомо</h1>
      <address><time datetime="2019-11-25T17:13:00+00:00">25 Nov 2019, 17:13</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>Український олігарх Дмитро Фірташ у червні 2019 року зустрічався з партнерами юриста президента США Дональда Трампа Руді Джуліані – Левом Парнасом та Ігорем Фруманом.</b>
      </p>
      <p>Фірташ в інтерв'ю газеті <a href="https://www.nytimes.com/2019/11/25/us/giuliani-ukraine-oligarchs.html?action=click&amp;module=Top%20Stories&amp;pgtype=Homepage">The New York Times</a> заявив, що вони пропонували йому юридичну допомогу в обмін на інформацію, яка могла б скомпрометувати колишнього віцепрезидента США Джо Байдена.</p>
      <blockquote>До теми: <a href="https://24tv.ua/grupa_firtasha_hochevikoristati_impichment_trampa_shhob_vidnoviti_sviy_vpliv_v_ukrayini_n1231976">Група Фірташа використовує імпічмент Трампа, аби відновити вплив в Україні: деталі</a></blockquote>
      <p>Водночас, він сказав, що не фінансував пошук цієї інформації. За словами Фірташа, це стало б великою помилкою з його боку.</p>
      <p>Водночас, один із партнерів адвоката Трампа Руді Джуліані заявив, що пропонував олігарху допомогти вирішити його проблеми з Міністерством юстиції США, якщо той візьме на роботу двох юристів, які б співпрацювали з Джуліані для отримання компромату.</p>
      <p>Фірташ додав, що відмовився від такої пропозиції і заплатив понад 1 мільйон доларів новим юристам.</p>
      <p>У чому звинувачують Байдена і чому виник скандал у США?З 2014 року Гантер Байден був у керівництві скандальної компанії "Burisma" Миколи Злочевського. Він – син Джо Байдена – головного конкурента лідера США Дональда Трампа на майбутніх президентських виборах.<br/><br/>"Справа Байдена" вже спровокувала політичну кризу у США, а президента Дональда Трампа звинувачують у тиску на українську владу.<br/><br/>У липні під час телефонної розмови <a href="https://24tv.ua/ukrayinskiy_skandal_u_ssha_za_shho_napisali_donos_na_trampa_n1208533">Трамп нібито пообіцяв президенту України Володимиру Зеленському </a>, що стосунки між країнами покращаться, якщо Україна поновить розслідування у справі газової компанії "Burisma". Через телефонний скандал спікер Палати представників Ненсі Пелосі оголосила про початок формальної процедури імпічменту президента Дональда Трампа.<br/><br/>25 вересня Білий Дім<a href="https://24tv.ua/rozmova_zelenskogo_z_trampom_tekst_rozmovi_stenograma_n1210132"> оприлюднив стенограму розмови </a>Зеленського з Трампом. Вона засвідчує, що Дональд Трамп таки говорив Володимиру Зеленському, що "було б добре", якби той вивчив справу Джо Байдена.</p>
      <blockquote><a href="https://24tv.ua/sprava_burisma_shho_vidomo_pro_ukrayinsku_kompaniyu_yaka_sprichinila_skandal_u_ssha_n1213803">Детально про справу Burisma</a> (що відомо про українську компанію, яка спричинила скандал у США) – читайте у матеріалі 24 каналу.</blockquote>
    </article>
  </body>
</html>