<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191125-lovoldozes-keseles-es-uvegtores-miatt-fogtak-el-ket-pecsi-ferfit.html"/>
    <meta property="og:site_name" content="Origo"/>
    <meta property="article:published_time" content="2019-11-25T17:03:00+00:00"/>
    <meta property="og:title" content="Újabb részletek a pécsi lövöldözésről"/>
    <meta property="og:description" content="Üvegekkel dobálták egymást a férfiak, majd a kés és a gáz-riasztó fegyver is előkerült."/>
  </head>
  <body>
    <article>
      <h1>Újabb részletek a pécsi lövöldözésről</h1>
      <address><time datetime="2019-11-25T17:03:00+00:00">25 Nov 2019, 17:03</time> by <a rel="author">Origo</a></address>
      <p><b>Üvegeket dobáltak, ütötték-verték egymást, majd kés és gáz-riasztó fegyver is előkerült Pécsett, az Expo Centerben kialakult verekedés közben. A rendőrök négy embert hallgattak ki, közülük hármat őrizetbe is vettek.<br/></b>Mint ahogy azt az <a href="https://www.origo.hu/itthon/20191124-lovoldozes-volt-a-pecsi-expo-centerben.html">Origo is megírta, </a>vasárnap hajnali 5 óra 51 perckor riasztották a rendőröket azzal, hogy Pécsett, az Expo Centerben lövöldöznek. Két pécsi férfi verekedett össze egy korábbi vita miatt egy több fős családdal.</p>
      <aside>Egy 21 éves férfi gáz-riasztó fegyverrel kezdett lövöldözni,</aside>
      <p>de végül senkit nem talált el vele.<br/><b>A rendőrök a helyszínen nyolc férfit hallgattak ki</b>, ők vagy részt vettek a verekedésben, vagy a  szemtanúi voltak. Megállapították, hogy a rendezvényterem folyosóján két fiatal férfi veszekedni kezdett a velük haragban lévő családdal. A család szidni kezdte a veszekedést kezdeményezőket, miközben üvegeket dobáltak feléjük. Ezután</p>
      <aside>egy 24 éves férfit egy késsel lábon szúrtak, mire 21 éves társa elővette a gáz-riasztó fegyvert.</aside>
      <p>A rendőrök négy férfit hallgattak ki gyanúsítottként, közülük hármat őrizetbe is vettek. A 21 és a 24 éves, illetve egy 32 éves férfi ellen garázdaság, míg egy 27 éves férfi ellen súlyos testi sértés kísérlete miatt indult <a href="http://www.police.hu/hu/hirek-es-informaciok/legfrissebb-hireink/bunugyek/orizetben-a-garazdak-1">nyomozás</a>.</p>
      <related>
        <h4>KAPCSOLÓDÓ CIKK</h4>
        <a href="https://www.origo.hu/itthon/20191124-lovoldozes-volt-a-pecsi-expo-centerben.html"/>
      </related>
    </article>
  </body>
</html>