<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/lider-man-siti-aguero-propustit-match-proti-shahtarya-330848_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T17:02:00+00:00"/>
    <meta property="og:title" content="Лідер &quot;Ман Сіті&quot; Агуеро пропустить матч проти &quot;Шахтаря&quot;"/>
    <meta property="og:description" content="Аргентинець не зіграє проти донецького клубу."/>
  </head>
  <body>
    <article>
      <h1>Лідер "Ман Сіті" Агуеро пропустить матч проти "Шахтаря"</h1>
      <h2>Аргентинець не зіграє проти донецького клубу.</h2>
      <address>
        <time datetime="2019-11-25T17:02:00+00:00">25 Nov 2019, 17:02</time>
      </address>
      <p>Головний тренер "Манчестер Сіті" Хосеп Гвардіола перед матчем з <b><a href="https://dt.ua/SPORT/manchester-siti-shahtar-anons-de-divitisya-match-ligi-chempioniv-330841_.html">"Шахтарем"</a></b> в Лізі чемпіонів повідомив про те, що форвард "городян" Серхіо Агуеро пропустить зустріч з донецьким клубом.</p>
      <p>Аргентинець отримав травму на вихідних в матчі проти "Челсі" і зможе повернутися на поле до заключного туру групового етапу Ліги чемпіонів, де "Ман Сіті" 11 грудня на виїзді битиметься з загребським "Динамо".</p>
      <p>Відзначимо, що "Шахтарю" в матчі проти "Манчестер Сіті" через пошкодження не допоможуть лідери атаки Марлос і Тайсон.</p>
      <p>Поєдинок п'ятого туру групового етапу Ліги чемпіонів "Манчестер Сіті" – "Шахтар" відбудеться завтра, 26 листопада.</p>
      <p>Після чотирьох турів "Манчестер Сіті" йде на першому місці в групі, маючи в своєму активі 10 очок. "Шахтар" розташувався на другій сходинці з п'ятьма очками, "Динамо" Загреб також має п'ять очок, у "Аталанти" – одне.</p>
      <p>У матчі першого туру перемогу в Харкові здобули чемпіони Англії з рахунком 3:0, а три останні очні зустрічі команд завершилися з загальним рахунком 12:0 на користь "городян".</p>
      <p><b><a href="https://dt.ua/SPORT/manchester-siti-shahtar-onlayn-translyaciya-matchu-330825_.html">"Манчестер Сіті" – "Шахтар": онлайн-трансляція матчу</a></b>.</p>
      <footer>За матеріалами: <a href="https://dt.ua/go/aHR0cDovL3Nwb3J0YXJlbmEuY29tLw==">Sport Arena</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>