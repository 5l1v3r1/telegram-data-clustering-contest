<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77719-Spoluzakladatel-Uberu-predava-svoje-akcie-Za-mesiac-zarobil-viac-nez-132-miliardy-eur"/>
    <meta property="og:site_name" content="REFRESHER"/>
    <meta property="article:published_time" content="2019-11-25T17:33:00+00:00"/>
    <meta property="og:title" content="Spoluzakladateľ Uberu predáva svoje akcie. Za mesiac zarobil viac než 1,32 miliardy eur"/>
    <meta property="og:description" content="Travis Kalanick si môže užívať spokojný dôchodok, alebo investovať do nového projektu."/>
  </head>
  <body>
    <article>
      <h1>Spoluzakladateľ Uberu predáva svoje akcie. Za mesiac zarobil viac než 1,32 miliardy eur</h1>
      <address><time datetime="2019-11-25T17:33:00+00:00">25 Nov 2019, 17:33</time> by <a rel="author">Matej Krajčovič</a></address>
      <p>
        <b>Travis Kalanick si môže užívať spokojný dôchodok, alebo investovať do nového projektu.</b>
      </p>
      <p>Finančnými kruhmi prebehla správa, že jeden so spoluzakladeľov firmy <b>Uber</b>, Američan<b> Travis Kalanick, </b>vo veľkom predáva svoj podiel v tejto spoločnosti známej najmä taxíkmi, ktoré si privoláš priamo cez mobilnú apku. Uber funguje aj v Bratislave a Prahe. </p>
      <p>Sériu transakcií si <a href="https://www.forbes.com/sites/bizcarson/2019/11/22/travis-kalanick-sold-half-his-stake-in-uber/?utm_source=Espresso_9_2019&amp;utm_campaign=ee2195a4bd-EMAIL_CAMPAIGN_2019_09_27_09_59_COPY_01&amp;utm_medium=email&amp;utm_term=0_c6f20141a4-ee2195a4bd-112596977&amp;fbclid=IwAR13x3j4CMAhzfzzdPX7YJzKCREowvDMvBqtNWiFBujBxHYf0-cwFayZ6OU#10896cd5753d">všimol Forbes</a>. Kalanick len za tento mesiac predal akcie Uberu v <b>hodnote viac než 1,32 miliardy eur</b>. Jednému z dvoch mužov stojacich pri zrode spoločnosti v roku 2009 zostali už len 3 % akcií, hoci si necháva svoj post v dozornej rade. </p>
      <related>
        <a href="https://refresher.sk/76329-System-autonomneho-riadenia-vozidiel-Uberu-zabil-cloveka-lebo-nesiel-po-prechode-pre-chodcov"/>
      </related>
      <p>Správy samozrejme opäť rozvírili špekulácie o budúcnosti Uberu, o ktorom sa vie, že <a href="https://refresher.sk/76329-System-autonomneho-riadenia-vozidiel-Uberu-zabil-cloveka-lebo-nesiel-po-prechode-pre-chodcov">každý rok končí v strate</a>. Situácia však môže mať pomerne jednoduché vysvetlenie. </p>
      <figure>
        <img src="https://i.refresher.sk/public/matejkrajcovic/40834812504_92ce08e809_k.jpg"/>
        <figcaption>
          <cite>https://www.flickr.com/photos/stockcatalog/40834812504</cite>
        </figcaption>
      </figure>
      <p>Akcie Uberu sa totiž začali verejne obchodovať len v máji tohto roka. Až do novembra zároveň platilo bežné opatrenie, ktoré veľkým akcionárom, ako sú práve spolumajitelia a manažéri firmy,<b> predaj akcií zakazovalo</b>. </p>
      <p>Teraz tento zámok zmizol a Kalanick si mohol vybrať plody svojho nápadu, na ktorom takmer dekádu usilovne pracoval. Je už len na ňom, či si peniaze za akcie užije ako spokojný dôchodca, alebo finančné prostriedky použije na rozbehnutie nového podnikania. Stojí totiž napríklad za projektom<a href="https://www.cloudkitchens.com/smart-commercial-kitchen/"> Cloud Kitchens</a>, ktorý má prevádzkovať zdieľané kuchyne pre donáškové služby.</p>
      <figure>
        <img src="https://i.refresher.sk/public/matejkrajcovic/11315226723_d2c582b5f8_k.jpg"/>
        <figcaption>
          <cite>https://www.flickr.com/photos/leweb3/11315226723</cite>
        </figcaption>
      </figure>
      <p>Problémom zatiaľ nemusí byť ani to, že Uber generuje stratu. Aspoň, kým je schopný investorov presviedčať, že stávka na autonómne vozidlá a jeho ďalšie aktivity prinesie <b>profit niekedy v budúcnosti</b>. </p>
      <p>Súčasný šéf Uberu Dara Khosrowshahi navyše <a href="https://www.forbes.com/sites/bizcarson/2019/11/22/travis-kalanick-sold-half-his-stake-in-uber/?utm_source=Espresso_9_2019&amp;utm_campaign=ee2195a4bd-EMAIL_CAMPAIGN_2019_09_27_09_59_COPY_01&amp;utm_medium=email&amp;utm_term=0_c6f20141a4-ee2195a4bd-112596977&amp;fbclid=IwAR13x3j4CMAhzfzzdPX7YJzKCREowvDMvBqtNWiFBujBxHYf0-cwFayZ6OU#10896cd5753d">podľa Forbesu</a> ide skôr opačným smerom a akcie vlastnej firmy nakupuje, hoci aktuálne tiež drží iba necelé 1 %.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/59439-Uber-Eats-hodla-zacatkem-roku-2021-dovazet-jidlo-pomoci-dronu"/>
        <a href="https://refresher.sk/40439-Futuristicky-balicek-bramburek-zmeri-hladinu-alkoholu-v-krvi-a-v-pripade-jeho-vyskytu-zavola-Uber"/>
        <a href="https://refresher.sk/30863-Uber-prenika-aj-do-vzduchu-s-Airbusom-chce-ludi-prepravovat-helikopterou"/>
        <a href="https://refresher.sk/40714-Muz-zaluje-Uber-o-45-milionov-dolarov-pretoze-mu-chyba-v-aplikacii-znicila-manzelstvo-Manzelka-vdaka-nej-videla-kde-sa-pohybuje"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
      </related>
    </article>
  </body>
</html>