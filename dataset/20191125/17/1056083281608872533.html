<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402733/%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%B5%D8%AF%D9%87%D8%A7-%D9%86%D9%81%D8%B1%DB%8C-%D8%A8%D9%87-%DA%AF%D8%B2%D8%A7%D8%B1%D8%B4-%D9%81%D8%B3%D8%A7%D8%AF-%D8%AF%D8%B1-%D9%82%D8%B1%D9%82%DB%8C%D8%B2%D8%B3%D8%AA%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-25T17:23:06+00:00"/>
    <meta property="og:title" content="اعتراضات صدها نفری به گزارش فساد در قرقیزستان"/>
    <meta property="og:description" content="صدها تن از مردم قرقیزستان امروز (دوشنبه) مقابل مقر دولت این کشور دست به تجمع زده و از مقام‌ها خواستند تا تحقیقات رسانه‌ای درباره پولشویی ۷۰۰ میلیون دلاری از سوی مقام‌های سابق ارشد این کشور را بررسی کنند."/>
  </head>
  <body>
    <article>
      <h1>اعتراضات صدها نفری به گزارش فساد در قرقیزستان</h1>
      <address><time datetime="2019-11-25T17:23:06+00:00">25 Nov 2019, 17:23</time> by <a rel="author">اکرم ترابی</a></address>
      <p>صدها تن از مردم قرقیزستان امروز (دوشنبه) مقابل مقر دولت این کشور دست به تجمع زده و از مقام‌ها خواستند تا تحقیقات رسانه‌ای درباره پولشویی ۷۰۰ میلیون دلاری از سوی مقام‌های سابق ارشد این کشور را بررسی کنند.</p>
      <p>به گزارش ایسنا، به نقل از خبرگزاری رویترز، قرقیزستان متحد نزدیک مسکو و محل استقرار  پایگاه هوایی روسیه، پر تنش‌ترین کشور در آسیای میانه است و اعتراضات در آن باعث برکناری دو رئیس جمهوری در ۲۰۰۵ و ۲۰۱۰ شده است.</p>
      <p>امروز و در جریان اعتراضات ۵۰۰ تن در میدانی در مقابل ساختمان اصلی دولت در بیشکک، پایتخت تجمع کرده و خواستار تحقیقات درباره این مساله و استعفای مقام‌های ارشد شدند. برخی از معترضان شعار "پول ما را برگردانید" و "قرقیزستان فقیر نیست، از قرقیزستان سرقت می‌کنند" سر دادند.</p>
      <p>تحقیقات فساد مقام‌های دولتی این کشور که ماه جاری میلادی در رسانه‌های محلی و بین‌المللی منتشر شد، باعث خشم بسیاری از مردم قرقیزستان شده است. بر اساس این گزارش‌ها، گروهی برجسته برای چندین سال کالاهای چینی را به صورت غیرقانونی وارد قرقیزستان کرده و سپس منافع حاصل از آن را از کشور خارج می‌کرده است.</p>
      <p>وب‌سایت خبری خصوصی "Kloop" قرقیزستان، سایت رادیو اروپای آزاد و یک نشریه اروپایی به نام "جرایم سازمان‌یافته و پروژه گزارش فساد" اعلام کردند، منبع اصلی آن‌ها یک تاجر متولد چین است که روابطش با شرکای سابقش در قرقیزستان را قطع کرده است؛ این تاجر ماه جاری میلادی در استانبول به ضرب گلوله کشته شد. دولت قرقیزستان اعلام کرد در حال تحقیقات درباره این ادعاهای مطرح شده در این گزارش است.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98040100392/%D8%AE%DB%8C%D8%B2-%D9%BE%D8%A7%D8%B1%D9%84%D9%85%D8%A7%D9%86-%D9%82%D8%B1%D9%82%DB%8C%D8%B2%D8%B3%D8%AA%D8%A7%D9%86-%D8%A8%D8%B1%D8%A7%DB%8C-%D8%A2%D8%BA%D8%A7%D8%B2-%D8%AA%D8%AD%D9%82%DB%8C%D9%82%D8%A7%D8%AA-%D9%81%D8%B3%D8%A7%D8%AF-%D8%A7%D8%B2-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1%DB%8C-%D8%B3%D8%A7%D8%A8%D9%82"/>
      </related>
    </article>
  </body>
</html>