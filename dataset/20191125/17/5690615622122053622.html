<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837737-zavtra-sud-rozglyane-skargu-na-zapobizhniy-zakhid-cholovika-nardepa-skorokhod"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T17:15:00+00:00"/>
    <meta property="og:title" content="Завтра суд розгляне скаргу на запобіжний захід чоловіка нардепа Скороход"/>
    <meta property="og:description" content="КИЇВ. 25 листопада. УНН. Київський апеляційний суд розгляне апеляційну скаргу на запобіжний захід цивільного чоловіка народного депутата Анни Скороход …"/>
  </head>
  <body>
    <article>
      <h1>Завтра суд розгляне скаргу на запобіжний захід чоловіка нардепа Скороход</h1>
      <address><time datetime="2019-11-25T17:15:00+00:00">25 Nov 2019, 17:15</time> by <a rel="author">Анна Мурашко</a></address>
      <p><b>КИЇВ. 25 листопада. УНН.</b> Київський апеляційний суд розгляне апеляційну скаргу на запобіжний захід цивільного чоловіка народного депутата Анни Скороход Олексія Алякіна 26 листопада. Про це журналісту <b>УНН</b> повідомив адвокат Алякіна Сергій Тарасюк.</p>
      <p>"Завтра, 26 листопада, відбудеться розгляд скарги", - сказав Тарасюк.</p>
      <p>Тарасюк зазначив, що вони виступають за скасування будь-якого запобіжного заходу.</p>
      <p>Нагадаємо, Шевченківський районний суд Києва <a href="https://www.unn.com.ua/uk/news/1836041-sud-vidpraviv-cholovika-nardepa-skorokhod-pid-domashniy-aresht?fbclid=IwAR0ijzH5iNnmSZjAS2mEZZYwR4vQ6pWsrPVuOh81UxUi3kSXux36gHw-Gp8">обрав запобіжний захід</a> цивільному чоловіку народного депутата Анни Скороход Олексію Алякіну.</p>
      <p>Також, за інформацією ГПУ, 14 листопада <a href="https://www.unn.com.ua/uk/news/1835803-zatrimannya-cholovika-nardepa-skorokhod-u-gpu-rozpovili-podrobitsi?fbclid=IwAR3Y71BrvtRMHmC6oCdlC9XVe744HE6MF0zZ-KUbkOLIJvQnLXyIUutBboA">Національна поліція затримала</a> громадянина Російської Федерації, який перебуває в міжнародному розшуку, для притягнення до кримінальної відповідальності за підозрою у шахрайстві в особливо великих розмірах.</p>
      <p>Як повідомлялося раніше, народний депутат від фракції “Слуга народу” Анна Скороход <a href="https://www.unn.com.ua/uk/news/1835738-u-sluzi-narodu-rozgorivsya-publichniy-konflikt-prosto-v-sesiyniy-zali?fbclid=IwAR3CZW-BPgfQxPox6QcejQAwcQQca7p85MacEtz75WmxepOrCpDMYgw99-g">публічно звинуватила владу</a> у переслідуванні чоловіка через голосування всупереч рішенню фракції.</p>
      <p>Пізніше голова фракції “Слуга народу” Давид Арахамія заявив, що чоловік народної депутатки від фракції “Слуга народу” Анни Скороход на прізвище <a href="https://www.unn.com.ua/uk/news/1835765-arakhamiya-pro-cholovika-skorokhod-vin-pogrozhuvav-deputatam?fbclid=IwAR1ddUX06GKKvXChcc5jDw8l7zQdZVdRyXhJr6SVOLeMM1HcaNVSgvwthfs">Алякін погрожував</a> народним депутатам України.</p>
    </article>
  </body>
</html>