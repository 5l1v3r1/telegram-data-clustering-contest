<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tyden.cz/rubriky/sport/fotbal/fotbalova-liga/sparta-predstavila-generalniho-reditele-kotalika-nahradil-pravnik_535607.html"/>
    <meta property="og:site_name" content="TÝDEN.cz"/>
    <meta property="article:published_time" content="2019-11-25T17:08:00+00:00"/>
    <meta property="og:title" content="Sparta představila generálního ředitele, Kotalíka nahradil právník"/>
    <meta property="og:description" content="Novým členem představenstva fotbalové Sparty se stane advokát Petr Hrdlička. Pražský klub bude zastupovat při jednáních o hráčských přestupech, u kterých..."/>
  </head>
  <body>
    <article>
      <h1>Sparta představila generálního ředitele, Kotalíka nahradil právník</h1>
      <address><time datetime="2019-11-25T17:08:00+00:00">25 Nov 2019, 17:08</time> by <a rel="author" href="https://www.tyden.cz/autori-tydne/ctk/" target="_blank">ČTK</a></address>
      <p>
        <b>Novým členem představenstva fotbalové Sparty se stane advokát Petr Hrdlička. Pražský klub bude zastupovat při jednáních o hráčských přestupech, u kterých nahradí končícího místopředsedu představenstva a bývalého generálního ředitele Adama Kotalíka. Sparta o tom informovala na svém webu.</b>
      </p>
      <p>Hrdlička bude úzce spolupracovat se sportovním ředitelem Tomášem Rosickým, který bude nadále řídit sportovní úsek a mít hlavní pravomoci při výběru posil a skládání kádru.</p>
      <p>"Vnímám možnost pracovat pro Spartu jako velkou výzvu a čest. Mojí hlavní motivací je možnost podílet se hned od začátku naší spolupráce na úspěších týmu, který tvoří přestupní politiku, a potažmo tím i na úspěších celého klubu. Mým hlavním úkolem je vytvářet komfort a servis pro sportovního ředitele," uvedl Hrdlička. "Postupně přebírám agendu a společně s Tomášem už pracujeme a připravujeme se na zimní transferové období," dodal.</p>
    </article>
  </body>
</html>