<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/tegobe/ne-znate-koja-ste-krvna-grupa-saznajte-hitno/"/>
    <meta property="og:site_name" content="Krstarica"/>
    <meta property="article:published_time" content="2019-11-25T17:56:12+00:00"/>
    <meta property="og:title" content="Ne znate koja ste krvna grupa? Saznajte – hitno!"/>
    <meta property="og:description" content="Postoje bar 3 presudno bitna razloga."/>
  </head>
  <body>
    <article>
      <h1>Ne znate koja ste krvna grupa? Saznajte – hitno!</h1>
      <address><time datetime="2019-11-25T17:56:12+00:00">25 Nov 2019, 17:56</time> by <a rel="author" href="https://www.krstarica.com/author/vladislava/" target="_blank">V. B.</a></address>
      <figure>
        <img src="https://www.krstarica.com/wp-content/uploads/2015/09/krv-celije.jpg"/>
        <figcaption>Foto: Geralt/Pixabay.com</figcaption>
      </figure>
      <p>Krvna grupa je nasledna i nepromenjiva karakteristika ljudi. Ona može da utiče na ceo naš život, ali ne znaju baš svi ljudi koju krvnu grupu imaju. Mnogo je razloga zašto bi to trebalo da se promeni, odnosno zašto biste trebalo da znate da li je vaša krvna grupa A, B, AB ili 0.</p>
      <p>
        <b>Krvna grupa daje dublji uvid u vašu genetiku</b>
      </p>
      <p>Poznavanje krvne grupe može biti od velike pomoći u razumevanju reakcije tela na određenu hranu, kojim biste bolestima mogli da budete skloni, kako reagujete na stres, kako starite i još puno toga. Samo jedna kapljica krvi jedinstvena je poput otiska prsta. Dakle, krvna grupa može vam služiti kao “navigacijski alat“ u određivanju toga šta je dobro, a šta loše za vas, kako biste lakše pronašli način ishrane koji vam najviše odgovara.</p>
      <p>Istraživanja su pokazala da kod ljudi s određenom krvnom grupom postoji veći rizik od određenih bolesti.</p>
      <p>Kod osoba s krvnom grupom 0 postoji manji rizik od srčanih bolesti, ali veći rizik od pojave čira na želucu. Osobe s krvnom grupom A imaju veći rizik od mikrobnih infekcija i kod žena s krvnom grupom A zabeležena je veća stopa plodnosti.</p>
      <related>
        <h4>Slični tekstovi</h4>
        <a href="https://www.krstarica.com/zdravlje/tegobe/veoma-je-vazno-da-znate-koja-ste-krvna-grupa-evo-zasto/"/>
        <a href="https://www.krstarica.com/zabava/zanimljivosti/ovo-je-zlatna-krvna-grupa-ima-je-samo-43-ljudi-na-svetu/"/>
        <a href="https://www.krstarica.com/zdravlje/tegobe/ovo-je-ubedljivo-najopasnija-krvna-grupa-evo-zbog-cega/"/>
        <a href="https://www.krstarica.com/zivot/zene/da-vidimo-kakve-ste-krvna-grupa-odredjuje-karakter-zene/"/>
      </related>
      <p>Kod osoba s krvnim grupama AB i B zabeležen je veći rizik od bolesti povezanih sa pankreasom.</p>
      <p>
        <b>Krvna grupa pomaže u određivanju najzdravijeg načina ishrane</b>
      </p>
      <p>Antigeni (molekuli koji pospešuju stvaranje antitela, odnosno imunu reakciju u organizmu) vaše krvne grupe ne nalaze se samo u krvi.</p>
      <p>Oni su rašireni po celom organizmu, a naročito u delovima tela koji su u interakciji s okolinom. To uključuje probavni sistem, od usne duplje do debelog creva, kao i disajne putove i pluća.</p>
      <p>S obzirom na to da su antigeni svuda, oni utiču na to kako telo reaguje na hranu koju jedete, i u to je uključeno nekoliko faktora.</p>
      <p>Osim toga, određena hrana sadrži lektine, belančevine koje se vežu na antigene krvne grupe i prouzrokuju slepljivanje krvi – aglutinaciju, zbog čega možete osećati pojačan umor, glavobolju, probavne smetnje, imati probleme sa kožom i druge zdravstvene tegobe.</p>
      <p>Zbog toga vam poznavanje krvne grupe može pomoći u određivanju najzdravijeg načina ishrane.</p>
      <p>
        <b>Poznavanje krvne grupe može da vam spasi život</b>
      </p>
      <p>Najvažniji razlog zbog kojeg biste trebali da znate svoju krvnu grupu jeste taj što vam taj podatak može spasiti život u slučaju saobraćajne ili neke druge nesreće, kada vam je potrebna transfuzija krvi.</p>
      <p>Kako biste saznali krvnu grupu, jedna je od opcija je da kod lekara opšte prakse dobijete uput za taj postupak, a druga da dobrovoljno date krv, pri čemu će vam odrediti krvnu grupu.</p>
      <p>(Dnevnik.hr)</p>
    </article>
  </body>
</html>