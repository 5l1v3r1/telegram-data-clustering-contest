<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807481/%D8%A7%D8%B0%D8%B9%D8%A7%D9%86-%D9%85%D9%88%DA%AF%D8%B1%DB%8C%D9%86%DB%8C-%D8%A8%D9%87-%D8%AE%D8%B4%D9%88%D9%86%D8%AA-%DA%AF%D8%B3%D8%AA%D8%B1%D8%AF%D9%87-%D8%B9%D9%84%DB%8C%D9%87-%D8%B2%D9%86%D8%A7%D9%86-%D8%AF%D8%B1-%D8%A7%D8%B1%D9%88%D9%BE%D8%A7"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T17:20:00+00:00"/>
    <meta property="og:title" content="اذعان موگرینی به خشونت گسترده علیه زنان در اروپا"/>
    <meta property="og:description" content="مسئول سیاست خارجی اتحادیه اروپا به خشونت گسترده علیه زنان در قاره سبز اذعان کرد."/>
  </head>
  <body>
    <article>
      <h1>اذعان موگرینی به خشونت گسترده علیه زنان در اروپا</h1>
      <h2>مسئول سیاست خارجی اتحادیه اروپا به خشونت گسترده علیه زنان در قاره سبز اذعان کرد.</h2>
      <address>
        <time datetime="2019-11-25T17:20:00+00:00">25 Nov 2019, 17:20</time>
      </address>
      <p>به گزارش گروه سیاسی خبرگزاری دانشجو به نقل از آناتولی، فدریکا موگرینی مسئول سیاست خارجی اتحادیه اروپا در بیانیه‌ای به مناسبت ۲۵ نوامبر روز جهانی مبارزه با خشونت علیه زنان اذعان کرد: از هر ۳ زن در سراسر اروپا یک نفر مورد خشونت فیزیکی یا جنسی قرار می‌گیرد.<br/><br/>موگرینی همچنین با تاکید بر اینکه خشونت علیه زنان در واقع تمام انسانیت را هدف قرار می‌دهد، گفت: باید با این پدیده در اروپا مبارزه کنیم. علیرغم قاطعیت ما، هنوز قادر به حل این مشکل نیستیم. خشونت علیه زنان به سطح اضطراری رسیده است.<br/><br/>وی در ادامه افزود: تمام افرادی که در اروپا مورد آزار جنسی یا قاچاق قرار می‌گیرند، زن هستند. مبارزه با خشونت وظیفه مشترک اتحادیه اروپا و جامعه بین‌الملل است. به تلاش خود در این زمینه ادامه خواهیم داد.</p>
    </article>
  </body>
</html>