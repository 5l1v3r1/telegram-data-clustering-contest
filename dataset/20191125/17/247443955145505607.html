<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tvoemisto.tv/news/kilka_kolyshnih_nardepiv_zayavyly_shcho_gotovi_vzyaty_sadovogo_na_poruky_104731.html"/>
    <meta property="og:site_name" content="Твоє Місто"/>
    <meta property="article:published_time" content="2019-11-25T17:05:00+00:00"/>
    <meta property="og:title" content="Кілька колишніх нардепів заявили, що готові взяти Садового на поруки"/>
    <meta property="og:description" content="Нині справа тільки надійшла до Вищого антикорупційного суду."/>
  </head>
  <body>
    <article>
      <h1>Кілька колишніх нардепів заявили, що готові взяти Садового на поруки</h1>
      <address>
        <time datetime="2019-11-25T17:05:00+00:00">25 Nov 2019, 17:05</time>
      </address>
      <p>
        <b>Нині справа тільки надійшла до Вищого антикорупційного суду.</b>
      </p>
      <p>Колишні народні депутати України Олег Лаврик і Олег Березюк та ексвіце-спікерка Верховної Ради Оксана Сироїд заявили, що готові взяти міського голову Андрія Садового на поруки. Про це вони повідомили у Фейсбуку.</p>
      <p>Зокрема Олег Лаврик <a href="https://www.facebook.com/permalink.php?story_fbid=2674235042637882&amp;id=100001542360542">зазначив</a>, що жодних законних причин для затримання міського голови немає, а також акцентував на тому, що через такі дії САП місто й держава недоотримали понад сотню мільйонів гривень податків та тисячі робочих місць. А дії САП щодо підозри Андрію Садовому він назвав «провокацією проти держави».</p>
      <related>
        <h4>Читайте також:</h4>
        <a href="http://tvoemisto.tv/news/yakym_bude_industrialnyy_park_u_lvovi_video_73199.html"/>
      </related>
      <p>Також рішення поручитися за міського голову <a href="https://www.facebook.com/oleh.berezyuk/posts/3488480781194472">прийняв</a> Олег Березюк.</p>
      <p>Водночас Оксана Сироїд <a href="https://www.facebook.com/oksana.syroyid/posts/3475075885850882">вважає</a>, що справа є необґрунтованою.</p>
      <p><i>«У кращому випадку це провадження може виявитися провокацією. А в гіршому - політичним переслідуванням. Не з того міста почали корупцію шукати... Підготувала письмове зобов'язання про взяття Андрія Садового на особисту поруку»</i>, – йдеться в повідомленні.</p>
      <p>Нагадаємо, Спеціалізована антикорупційна прокуратура <a href="http://tvoemisto.tv/news/andriyu_sadovomu_vruchyly_pidozru_u_zlovzhyvanni_vladoyu_104629.html">оголосила</a> Андрієві Садовому про підозру у зловживанні службовим становищем 21 листопада. У САП казали, що клопотатимуть про <a href="http://tvoemisto.tv/news/shchob_zibraty_groshi_na_zastavu_andriy_sadovyy_mozhe_zvernutys_do_lyudey_104653.html">50 млн грн застави</a> у якості запобіжного заходу Андрієві Садовому. А Вищий антикорупційний суд обере <a href="http://tvoemisto.tv/news/zapobizhnyy_zahid_andriievi_sadovomu_obyratymut_27_lystopada_104726.html">запобіжний </a>захід міському голові Львова Андрієві Садовому у справі про зловживання службовим становищем у середу, 27 листопада. </p>
      <p>Детальніше про те, чому міському голові Львова обиратимуть запобіжний захід та що може бути далі, читайте у <a href="http://tvoemisto.tv/exclusive/chy_vidstoronyat_andriya_sadovogo_vid_posady_i_shcho_bude_zi_lvovom_dali_104666.html">матеріалі</a><a href="http://tvoemisto.tv/"> Tvoemisto.tv</a> «Чи відсторонять Андрія Садового від посади і що буде зі Львовом далі».</p>
      <related>
        <h4>Читайте також:</h4>
        <a href="http://tvoemisto.tv/news/gpu_planuie_ogolosyty_pro_pidozru_u_pogrozi_vbyvstvom_prezydentu_lvivyantsi_sofii_fedyni_104741.html"/>
        <a href="http://tvoemisto.tv/news/sap_vysunula_pidozru_i_hoche_zastavu_vid_shche_odnogo_lvivskogo_chynovnyka_104736.html"/>
        <a href="http://tvoemisto.tv/news/zapobizhnyy_zahid_andriievi_sadovomu_obyratymut_27_lystopada_104726.html"/>
        <a href="http://tvoemisto.tv/news/andriyu_sadovomu_pryznachat_shche_odnogo_zastupnyka_100016.html"/>
        <a href="http://tvoemisto.tv/news/yak_uberegty_ditey_vid_otruien_likamy_ta_himikatamy_porady_moz_94710.html"/>
        <a href="http://tvoemisto.tv/news/sud_dozvolyv_zatrymaty_dyminskogo_91826.html"/>
        <a href="http://tvoemisto.tv/news/politsiya_ogolosyla_v_rozshuk_dyminskogo_90389.html"/>
        <a href="http://tvoemisto.tv/news/prodavchynyu_ryby_na_pryvokzalnomu_posadyly_pid_domashniy_aresht_88979.html"/>
        <a href="http://tvoemisto.tv/news/vstygnuty_na_kavu_do_lvova_88451.html"/>
        <a href="http://tvoemisto.tv/news/synyutka_zaymetsya_lvivskym_smittyam_suprun_vyvchaie_epidemiologichnyy_stan_mista_86496.html"/>
      </related>
    </article>
  </body>
</html>