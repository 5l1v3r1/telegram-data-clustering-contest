<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/25/pc-modem-5g-alleanza-intel-mediatek/"/>
    <meta property="og:site_name" content="Webnews"/>
    <meta property="article:published_time" content="2019-11-25T17:27:00+00:00"/>
    <meta property="og:title" content="PC con modem 5G, alleanza tra Intel e MediaTek"/>
    <meta property="og:description" content="Intel e MediaTek hanno sottoscritto una partnership per lo sviluppo, la certificazione e il supporto di soluzioni 5G per i notebook del 2020."/>
  </head>
  <body>
    <article>
      <h1>PC con modem 5G, alleanza tra Intel e MediaTek</h1>
      <h2>Intel e MediaTek hanno sottoscritto una partnership per lo sviluppo, la certificazione e il supporto di soluzioni 5G per i notebook del 2020.</h2>
      <address><time datetime="2019-11-25T17:27:00+00:00">25 Nov 2019, 17:27</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><b>Intel</b> ha <a href="https://www.webnews.it/2019/04/17/intel-abbandona-modem-5g-iphone/">abbandonato</a> il mercato dei modem 5G e <a href="https://www.webnews.it/2019/07/26/apple-acquisisce-divisione-modem-intel/">ceduto</a> la corrispondente divisione ad Apple, ma vuole continuare a supportare la diffusione di soluzioni 5G nel mercato PC. Per questo motivo, il chipmaker di Santa Clara ha sottoscritto un accordo di collaborazione con <b>MediaTek</b>, uno dei concorrenti di Qualcomm.</p>
      <p>Il 2020 sarà probabilmente l’anno dei cosiddetti “<b>PC Always On, Always Connected</b>“, ovvero notebook sempre accesi e sempre connessi ad Internet, come avviene oggi per smartphone e tablet. Qualcomm ha progettato il SoC <a href="https://www.webnews.it/2019/05/27/qualcomm-e-lenovo-annunciano-il-primo-pc-5g/">Snapdragon 8cx 5G</a> che verrà integrato nei futuri notebook di Lenovo. Il sistema operativo sarà tuttavia <a href="https://www.webnews.it/2019/11/14/windows-10-arm-emulazione-64-bit/">Windows 10 ARM</a>. L’obiettivo di <a href="https://www.webnews.it/recensioni/produttore/intel/">Intel</a> è invece abbinare ai suoi processori Core i modem <a href="https://www.webnews.it/speciale/5g/">5G</a> realizzati da <b>MediaTek</b>. Gli utenti potranno quindi acquistare notebook basati sulla versione più diffusa di <b>Windows 10</b>.</p>
      <p>MediaTek offre il modem <a href="https://www.webnews.it/2019/05/29/computex-2019-mediatek-5g-soc-smartphone-5g/">Helio M70 5G</a>, ma nei prossimi mesi potrebbe annunciare altri modelli. Del resto i primi notebook arriveranno sul mercato all’inizio del 2021. I produttori che hanno già deciso di appoggiare l’iniziativa sono <b>HP e Dell</b>. La partnership prevede la definizione delle specifiche dei notebook 5G da parte di Intel (in abbinamento al programma <a href="https://www.webnews.it/2019/05/28/computex-2019-intel-project-athena/">Project Athena</a>), mentre MediaTek si occuperà dello sviluppo e della produzione dei modem 5G.</p>
      <p>Inoltre, Intel convaliderà l’integrazione tra hardware e software, sviluppando anche i <b>driver</b> per il sistema operativo. Le due aziende hanno affidato a Fibocom la realizzazione, certificazione, vendita e distribuzione dei modem in formato <b>M.2</b>, lo stesso utilizzato per gli SSD di fascia alta. <b>Gregory Bryant</b>, Executive Vice President di Intel e General Manager del Client Computing Group, ha dichiarato:</p>
      <blockquote>Il 5G è pronto a diffondere un nuovo livello di computing e di connettività che trasformerà il modo in cui interagiamo con il mondo. Questa partnership con MediaTek riunisce leader del settore con una profonda esperienza ingegneristica, di integrazione di sistemi e di connettività per offrire esperienze in 5G alla prossima generazione dei migliori PC al mondo.</blockquote>
      <p>Se vuoi aggiornamenti su <i>5G</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>