<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/hdpli-bestas-ankara-cumhuriyet-bassavciligi-milletvekillerine-kayyim-olarak-atanmistir/927675"/>
    <meta property="og:site_name" content="medya faresi"/>
    <meta property="article:published_time" content="2019-11-25T17:24:00+00:00"/>
    <meta property="og:title" content="HDP’li Beştaş: Ankara Cumhuriyet Başsavcılığı, milletvekillerine kayyum olarak atanmıştır"/>
    <meta property="og:description" content="Medyafaresi .com (Ankara) - HDP Siirt Milletvekili Meral Danış Beştaş, Meclis’te devam eden bütçe görüşmelerinde Adalet Bakanlığı bütçesi üzerine değerlendirmelerde bulundu."/>
  </head>
  <body>
    <article>
      <h1>HDP’li Beştaş: Ankara Cumhuriyet Başsavcılığı, milletvekillerine kayyum olarak atanmıştır</h1>
      <h2>Medyafaresi .com (Ankara) - HDP Siirt Milletvekili Meral Danış Beştaş, Meclis’te devam eden bütçe görüşmelerinde Adalet Bakanlığı bütçesi üzerine değerlendirmelerde bulundu.</h2>
      <address>
        <time datetime="2019-11-25T17:24:00+00:00">25 Nov 2019, 17:24</time>
      </address>
      <p>
        <b>Medyafaresi.com (Ankara)</b>
      </p>
      <p>HDP Siirt Milletvekili Meral Danış Beştaş, Adalet Bakanlığı bütçesinde, “Devletleri çetelerden, mafyalardan ayıran en önemli kriter hukuka bağlılıktır. Bu salonda bulunanlar dahil hiçbirimizin hukuk güvenliği yoktur. Trump tüm dünyaya Türkiye’de yargının bağımsız olmadığını ilan etti” dedi.</p>
      <p>Birden fazla tutuklama birden fazla tahliye kararları verilmeye başlandığını ifade eden Beştaş, “Selahattin Demirtaş 3 defa tahliye edildi. Selahattin Demirtaş ve Figen Yüksekdağ ile ilgili sahtecilikle tutuklama kararı verildi.</p>
      <p>Mükerrer yargılama yapılamaz. Demirtaş ve Yüksekdağ davasında tahliyelerine saatler kala Erdoğan’ın talimatıyla yeni bir tutuklama karar verildi”diye konuştu.</p>
      <p>HDP’li Beştaş’ınAdalet Bakanlığı bütçesindeki konuşması şöyle:</p>
      <h3>Bir kişi bir suçtan 3 defa tutuklanıyor, 3 defa tahliye ediliyor</h3>
      <p>Mesela birden fazla tutuklama birden fazla tahliye kararları verilmeye başlandı. Bir kişi bir suçtan 3 defa tutuklanıyor, 3 defa tahliye ediliyor. Bunun en somut örneği İdris Baluken. İki defa tutuklandı iki defa tahliye dildi. Ne tesadüf ki bu kararları alan mahkeme başkanları ya rapor almış oluyor ya da görevinden alınmış oluyor.</p>
      <p>Leyla Güven milletvekili seçildiğinde tahliye edildi ama daha cezaevinden bile çıkmadan 1 saat içinde tutuklama kararı verildi. ÇHD’li avukatlarla ilgili aynı mahkeme heyeti 5 gün süren bir yargılama yaptı, tahliyelerine karar verdi. Daha sonra aynı mahkeme heyeti kararını değiştirdi, tutuklama kararı verdi.</p>
      <h3>Demirtaş ve Yüksekdağ ile ilgili ‘sahtecilikle’ tutuklama kararı verildi</h3>
      <p>Selahattin Demirtaş 3 defa tahliye edildi. Selahattin Demirtaş ve Figen Yüksekdağ ile ilgili sahtecilikle tutuklama kararı verildi. Mükerrer yargılama yapılamaz. Demirtaş ve Yüksekdağ davasında tahliyelerine saatler kala Erdoğan’ın talimatıyla yeni bir tutuklama karar verildi.</p>
      <p>Mahkeme başkanı avukatların gözüne bakamadan salonu terk etti. Özgürlüğüne saatler kalmıştı. Şu anda Demirtaş da Yüksekdağ da tüm arkadaşlarımız da rehin durumunda. Çünkü yargıya bu kararlar verdiriliyor. Örneğin AYM, Sırrı Süreyya Önder’le ilgili olumlu bir karar verdi. Ama aynı gün başvuru yapan Demirtaş ile ilgili AYM henüz bir karar vermedi.</p>
      <h3>Ankara Cumhuriyet Başsavcılığı, milletvekillerine kayyum olarak atandı</h3>
      <p>Meclis’e de kayyum atandı. Bakan olarak bunu duymalısınız. Şu anda Ankara Cumhuriyet Başsavcılığı, milletvekillerine kayyım olarak atanmıştır. Özel yetki verildi fezleke hazırlamak konusunda. Son 2 haftadır Hakkari milletvekilimize 2 defa 15 fezleke geldi. Bir kayyum gibi her konuşmayı izliyor. Dolayısıyla Meclis’teki millet iradesine de kayyum atanmıştır.</p>
    </article>
  </body>
</html>