<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3388653/selma-aliye-kavaf-kimdir"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T17:03:00+00:00"/>
    <meta property="og:title" content="Selma Aliye Kavaf kimdir?"/>
    <meta property="og:description" content="Eski Ak Parti Denizli Milletvekili ve Aileden Sorumlu Devlet Bakanlığı yapan Selma Aliye Kavaf'ın hayatını &quot;Selma Aliye Kavaf kimdir?&quot; biyografi haberimizden okuyabilirsiniz."/>
  </head>
  <body>
    <article>
      <h1>Selma Aliye Kavaf kimdir?</h1>
      <h2>Eski Ak Parti Denizli Milletvekili ve Aileden Sorumlu Devlet Bakanlığı yapan Selma Aliye Kavaf'ın hayatını "Selma Aliye Kavaf kimdir?" biyografi haberimizden okuyabilirsiniz.</h2>
      <address>
        <time datetime="2019-11-25T17:03:00+00:00">25 Nov 2019, 17:03</time>
      </address>
      <p>1 Temmuz 1962 tarihinde Denizli‘de doğdu. Babasının adı Niyazi, annesinin adı Gülseren’dir. Ankara Üniversitesi Dil ve Tarih-Coğrafya Fakültesi’ni bitirdi. Öğretmen olarak görev yaptı. </p>
      <p>2002 yılında Ak Parti‘den 6. sıradan Denizli Milletvekili olarak seçildi. Denizli'den seçilmiş ilk kadın milletvekili oldu. </p>
      <p>Aileden Sorumlu Devlet Bakanlığı (şimdi T.C. Aile, Çalışma ve Sosyal Hizmetler Bakanlığı) yapan <b>Selma Aliye Kavaf</b>, 2007'den 2009 yılına kadar Adalet ve Kalkınma Partisi (Ak Parti) Denizli milletvekili olarak Türkiye Büyük Millet Meclisi'nde (TBMM) yer aldı.</p>
      <p>TBMM Sağlık, Aile, Çalışma ve Sosyal İşler Komisyonu Sözcülüğü ve Peru Parlementolar Arası Dostluk Grubu Başkanlığı görevlerini yürüttü.</p>
      <p>2002 Genel Seçimleri sonrasında Ak Parti Genel Merkez Kadın Kolları Başkanlığı’na getirildi.</p>
      <p>Ak Parti Kadın Kolları Başkanlığı döneminde Türkiye’de ilk defa bir siyasi partinin kadın örgütlenmesini kurumsal anlamda gerçekleştirdi.</p>
      <p>1 Mayıs 2009’da gerçekleşen kabine değişikliği sonrası Devlet Bakanı olarak 60. Hükümette yer aldı. </p>
      <p>İngilizce bilen Selma Aliye Kavaf, evli ve bir çocuk annesidir.</p>
      <p>Selma Aliye Kavaf, 2009 yılının haziran ayında Avrupa Konseyi Aileden Sorumlu Bakanlar Konferansı için gittiği Viyana'da sonuç bildirgesindeki “farklı aile formları” ifadesine itiraz edip ve bildirgeyi imzalamadı. Kavaf, Türkiye dönüşünde bir gazeteye verdiği röportajda,<b> "Ben eşcinselliğin biyolojik bir bozukluk, bir hastalık olduğuna inanıyorum. Tedavi edilmesi gereken bir şey bence. Dolayısıyla eşcinsel evliliklere de olumlu bakmıyorum. Türkiye’de eşcinseller yok demiyoruz, bu vaka var."</b> çıkışında bulundu. Kavaf'ın bu çıkışı birçok çevrelerce takdirle karşılanırken bazı çevreler rahatsız oldu. Kavaf, bir sonraki seçimlerde Ak Parti'den aday gösterilmedi.</p>
      <p>Dönemin Başbakanı Recep Tayyip Erdoğan, Kavaf'ın liste dışı kalması ile ilgili, <b>"Bazı gerekçeler vardır ki bunlar genel merkezin kendi değerlendirmelerinde mahfuz olan gerekçelerdir. Bu dönemde böyle bir takdir gerekti. Böyle bir takdir yaptık."</b> ifadelerini kullanmıştı. </p>
      <related>
        <h4># BİYOGRAFİ İLE İLİŞKİLİ:</h4>
        <a href="https://www.milligazete.com.tr/haber/3386347/talat-atilla-kimdir"/>
        <a href="https://www.milligazete.com.tr/haber/3385694/ilyas-tonguc-kimdir"/>
        <a href="https://www.milligazete.com.tr/haber/3385685/yasar-canbay-kimdir"/>
        <a href="https://www.milligazete.com.tr/haber/3385680/mustafa-iris-kimdir"/>
        <a href="https://www.milligazete.com.tr/haber/3385241/cafer-gunes-kimdir"/>
        <a href="https://www.milligazete.com.tr/haber/3385227/abdulkadir-karaduman-kimdir"/>
        <a href="https://www.milligazete.com.tr/haber/3385215/ebru-asilturk-kimdir"/>
        <a href="https://www.milligazete.com.tr/haber/1802883/hasan-huseyin-uyar-kimdir"/>
        <a href="https://www.milligazete.com.tr/haber/3385155/sabri-tekir-kimdir"/>
        <a href="https://www.milligazete.com.tr/haber/3385136/fatih-aydin-kimdir"/>
      </related>
    </article>
  </body>
</html>