<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/politseyski_lvivshchyny_doluchylysya_do_aktsii_16_dniv_proty_nasylstva_331635.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T17:42:00+00:00"/>
    <meta property="og:title" content="Поліцейські Львівщини долучилися до акції &quot;16 днів проти насильства&quot;"/>
    <meta property="og:description" content="Щорічно з 25 листопада по 10 грудня у всіх регіонах України проводиться комплекс інформаційно-просвітницьких заходів, спрямованих на привернення уваги суспільства до проблем насильства в сім’ї, торгівлі людьми, захисту прав дітей, жінок тощо. Про це Гал-інфо повідомили у відділі комунікації поліції Львівської області."/>
  </head>
  <body>
    <article>
      <h1>Поліцейські Львівщини долучилися до акції "16 днів проти насильства"</h1>
      <h2>Щорічно з 25 листопада по 10 грудня у всіх регіонах України проводиться комплекс інформаційно-просвітницьких заходів, спрямованих на привернення уваги суспільства до проблем насильства в сім’ї, торгівлі людьми, захисту прав дітей, жінок тощо. Про це Гал-інфо повідомили у відділі комунікації поліції Львівської області.</h2>
      <address>
        <time datetime="2019-11-25T17:42:00+00:00">25 Nov 2019, 17:42</time>
      </address>
      <figure>
        <img src="https://galinfo.com.ua/media/gallery/intxt/m/y/myprotynasylstva.jpg"/>
        <figcaption>Поліцейські Львівщини долучилися до акції "16 днів проти насильства"</figcaption>
      </figure>
      <p>Від початку 2019 року до підрозділів поліції Львівщини надійшло 5389 повідомлень про домашнє насильство. З них – 4980 щодо жінок, 20 щодо дітей та 389 щодо чоловіків.</p>
      <p>Для захисту та надання допомоги потерпілим працівники поліції винесли 872 термінові заборонні приписи стосовно кривдників, а також склали 4602 протоколи за ст.173-2 КУпАП (вчинення домашнього насильства, насильства за ознакою статі, невиконання термінового заборонного припису або неповідомлення про місце свого тимчасового перебування).</p>
      <p>За фактами систематичного вчинення домашнього насильства слідчі розпочали 83 кримінальні провадження за ст.126-1 ККУ (домашнє насильство). Ще два кримінальні провадження відкрито за ст.390-1 ККУ (невиконання обмежувальних заходів, обмежувальних приписів або непроходження програми для кривдників).</p>
      <p>Нагадаємо, як писало Гал-інфо, сьогодні, 25 листопада, у світі відзначають Міжнародний день боротьби за ліквідацію <a href="https://galinfo.com.ua/news/sogodni_vidznachayut_den_borotby_z_nasylstvom_proty_zhinok_331587.html">насильства над жінками</a>.</p>
    </article>
  </body>
</html>