<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/25/654108/"/>
    <meta property="og:site_name" content="Економічна правда"/>
    <meta property="article:published_time" content="2019-11-25T17:02:00+00:00"/>
    <meta property="og:title" content="Кабмін невдовзі ухвалить страхову ціну на газ для населення — Оржель"/>
    <meta property="og:description" content="Кабінет міністрів планує ухвалити рішення про запровадження страхової ціни на газ для населення, яка діятиме з 1 січня 2020 року."/>
  </head>
  <body>
    <article>
      <h1>Кабмін невдовзі ухвалить страхову ціну на газ для населення — Оржель</h1>
      <address>
        <time datetime="2019-11-25T17:02:00+00:00">25 Nov 2019, 17:02</time>
      </address>
      <p>Кабінет міністрів планує ухвалити рішення про запровадження страхової ціни на газ для населення, яка діятиме з 1 січня 2020 року.</p>
      <p>Про це повідомив міністр енергетики та захисту довкілля Олексій Оржель передає <a href="https://hromadske.ua/posts/rishennya-pro-strahovu-cinu-na-gaz-uhvalyat-najblizhchim-chasom-ministr">Громадське</a>.</p>
      <p>"Рішення щодо запровадження страхової ціни на газ ухвалимо найближчим часом", — повідомив Оржель, зазначивши, що до кінця листопада 2019 року уряд розглядатиме переважно соціально-орієнтовані питання.</p>
      <p>Міністр зазначив, що страхова ціна на газ для населення буде нижчою, за ціни, які діяли раніше. Раніше Оржель повідомляв, що її розмір складе близько 7 гривень за кубометр.</p>
      <p>Міністр енергетики зазначає, що ціни на газ для населення залежатимуть переважно від долі транзиту газу з Росії до Європи з 1 січня 2020 року.<br/><br/><b>Нагадаємо</b>, <i>Оржель також заявив, що у разі підписання нової угоди про транзит з Газпромом, зважаючи на великі запаси газу у сховищах,  </i><i><a href="https://www.epravda.com.ua/news/2019/11/25/654101/">ціна може стати однією з найдешевших за всю історію перемовин.</a></i></p>
      <p>
        <i>1</i>
        <i>8 листопада "Газпром" направив "Нафтогазу" пропозицію <a href="https://www.epravda.com.ua/news/2019/11/18/653828/">про продовження на рік діючого контракту </a>або укладення нового договору про транзит газу.</i>
      </p>
      <p>
        <i>25 листопада Нафтогаз відповів, що сторони мають і надалі обговорювати продовження транзиту за європейськими правилами у тристоронньому форматі, і заявив про готовність розглянути пропозицію по виплатах Газпромом боргів <a href="https://www.epravda.com.ua/news/2019/11/25/654088/">не грошовими коштами, а через поставки газу.</a></i>
      </p>
      <p>
        <i>"Газпром" вважає, що необхідними умовами продовження діючого контракту або укладення нового договору є відмова обох сторін від всіх взаємних претензій в міжнародному арбітражі і припинення всіх судових розглядів.</i>
      </p>
    </article>
  </body>
</html>