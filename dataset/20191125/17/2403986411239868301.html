<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/sila_zhinok_kim_kardashyan_zastupilas_za_megan_markl_cherez_tskuvannya_u_presi_n1239212"/>
    <meta property="og:site_name" content="24 Канал"/>
    <meta property="article:published_time" content="2019-11-25T17:11:00+00:00"/>
    <meta property="og:title" content="Сила жінок: Кім Кардашян заступилась за Меган Маркл через цькування у пресі"/>
    <meta property="og:description" content="Світська левиця Кім Кардашян, яка сама неодноразово потрапляла у гучні скандали в мережі, встала на бік Меган Маркл. Зірка повністю підтримує ексактрису у намаганні мати більшу приватність та бути захищеною від преси."/>
  </head>
  <body>
    <article>
      <h1>Сила жінок: Кім Кардашян заступилась за Меган Маркл через цькування у пресі</h1>
      <address><time datetime="2019-11-25T17:11:00+00:00">25 Nov 2019, 17:11</time> by <a rel="author" href="https://24tv.ua/ulyana_koritska_tag5553/" target="_blank">Уляна Журба</a></address>
      <p>
        <b>Світська левиця Кім Кардашян, яка сама неодноразово потрапляла у гучні скандали в мережі, встала на бік Меган Маркл. Зірка повністю підтримує ексактрису у намаганні мати більшу приватність та бути захищеною від преси.</b>
      </p>
      <p>Відомо, що гецогиня Сассекська почала "війну" з таблоїдами, оскільки журналісти протягом тривалого часу писали про неї чимало провокативних матеріалів та публікували непідтверджені чутки. Відтак в ефірі австралійського телешоу The Sunday Project Кім Кардашян зазначила, що співпереживає королівському подружжю – Меган Маркл та принцу Гаррі.</p>
      <blockquote>Читайте також: <a href="https://24tv.ua/lifestyle/megan_markl_tag5813/newsfrom28/">Меган Маркл ледь стримала сльози, розповідаючи про труднощі, які пережила під час вагітності</a></blockquote>
      <p>"У кожного є свій шлях, і мені здається, у них цей шлях дуже особистий, з огляду на те, що пережила їхня мати і як вона все життя страждала від папараці і таблоїдів. Я думаю, що ніхто, крім них самих, не може зрозуміти, що це таке. Але оскільки я старша і в мене є діти, можу сказати, чого я б хотіла для них, – так це просто того, щоб вони були в цілковитій безпеці. Я виразно можу співпереживати їм у потребі безпечного місця і часу на приватне життя, коли їм це потрібно", – заявила телезірка.</p>
      <p>
        <b>Дивіться шоу The Sunday Project з Кім Кардашян:</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FTheProjectTV%2Fvideos%2F984873635212331%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <h3>Хто з зірок підтримував Меган Маркл у боротьбі з пресою?</h3>
      <p>Додамо, що свою підтримку Меган Маркл у боротьбі з пресою також висловлювала політикиня Гілларі Клінтон, її близька подруга Пріянка Чопра і телеведуча Опра Вінфрі. Також на підтримку подружжя виступав Джордж Клуні.</p>
      <aside>Те, як з нею поводилися, просто незбагненно... Якщо причина в тому, що вона змішаної раси, то ганьба всім,<cite>– Гілларі Клінтон.</cite></aside>
      <aside>Це расизм, безсумнівно. Але якщо хтось і може впоратися з цим, то це Меган... Краса Мег в тому, що вона залишилася собою, пройшовши через все це. Багато людей дізналися її, коли вона почала зустрічатися з принцом Гаррі, але я знала її до цього. Вона все та ж дівчина,<cite>– Пріянка Чопра.</cite></aside>
      <aside>Я думаю, що її зображують дуже несправедливо, і я думаю, що якби люди дійсно знали її, вони б зрозуміли, що вона не тільки прекрасно справляється зі своєю роллю в якості представниці королівської сім'ї, а й те, що вона щира, що у неї дуже відкрите і любляче серце,<cite>– Опра Вінфрі.</cite></aside>
      <aside>Мені здається, що це трохи несправедливо, коли преса починає обговорювати вас практично з будь-якого приводу. А Меган ж не робить нічого, крім як намагається жити своїм власним життям. Вона дійсно добра і розумна молода жінка,<cite>– Джордж Клуні.</cite></aside>
      <p>В цей же час зірка телебачення Венді Вільямс жорстко зверталась до Меган Маркл, що "її ніхто не буде жаліти".</p>
      <aside>Ти прекрасно знала, що робиш. І я аплодую цій історії про твоє королівське положення. Але, будь ласка, не намагайся викликати у нас співчуття. Ти знала, на що йдеш,<cite>– Венді Вільямс.</cite></aside>
      <p><b>Що відомо ще про "війну" герцогів Сассекських із пресою?</b>На початку жовтня 2019 року <a href="https://24tv.ua/lifestyle/viyna_zi_zmi_prints_garri_podav_do_sudu_na_vlasnikiv_tabloyidiv_mirror_i_sun_n1215097">принц Гаррі подав судовий позов </a>проти власників таблоїдів Тhe Sun і Daily Mirror, де звинуватив журналістів у незаконному прослуховуванні його телефону та доступі до голосових повідомлень, що порушує його права людини. У Кенсінгтонському палаці офіційно підтвердили інформацію про судову справу, не розголошуючи всіх деталей. Згодом <a href="https://24tv.ua/lifestyle/prints_garri_podav_do_sudu_na_vidannya_yake_opublikuvalo_privatniy_list_megan_markl_detali_n1213423">Меган Маркл подала в суд</a> на британський таблоїд Mail on Sunday і його видавця Associated Newspapers та заявила, що журналісти перетнули межу закону та неправомірно отримали її особисте листування зі скандальним батьком.</p>
    </article>
  </body>
</html>