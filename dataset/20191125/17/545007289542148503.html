<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/mourinho-nu-il-vrea-pe-ibrahimovic/"/>
    <meta property="og:site_name" content="Europa FM"/>
    <meta property="article:published_time" content="2019-11-25T17:42:05+00:00"/>
    <meta property="og:title" content="Mourinho nu îl vrea pe Ibrahimovic"/>
    <meta property="og:description" content="Zlatan Ibrahimovici nu va juca la Tottenham. Antrenorul echipei engleze, Jose Mourinho anunță că atacantul suedez nu se află printre fotbaliștii pe care și-i dorește, chiar dacă acesta este liber de contract."/>
  </head>
  <body>
    <article>
      <h1>Mourinho nu îl vrea pe Ibrahimovic</h1>
      <address>
        <time datetime="2019-11-25T17:42:05+00:00">25 Nov 2019, 17:42</time>
      </address>
      <p><b>Zlatan Ibrahimovici</b> nu va juca la <b>Tottenham</b>. Antrenorul echipei engleze, <b>Jose Mourinho</b> anunță că atacantul suedez nu se află printre fotbaliștii pe care și-i dorește, chiar dacă acesta este liber de contract.</p>
      <p>“Avem cel mai bun atacant din Anglia și unul dintre primii doi sau trei în lume. Zlatan are o vârstă, poate juca la orice club dar nu și la unul care îl are deja pe <b>Harry Kane</b>”, a declarat Mourinho pentru “<b>Sky Sports</b>”.</p>
      <p>Amintim,<b> Ibrahimovici</b> are <b>38</b> de ani și va fi liber de la 1 ianuarie, când îi expiră înțelegerea cu <b>LA Galaxy</b>.</p>
      <p>El a mai colaborat cu <b>Jose Mourinho</b> la <b>Manchester United</b>, între <b>2016</b> și <b>2018</b>, cucerind <b>Europa League</b>, <b>Supercupa Angliei</b> și <b>Cupa Ligii</b>.</p>
      <p>Golgeterul scandinav mai are oferte din <b>Italia</b>, de la <b>AC Milan</b>, <b>Napoli</b> și <b>Bologna</b>.</p>
    </article>
  </body>
</html>