<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/25/paxtakor-stadioni-buziladi-va-uning-ornida-yangisi-quriladi-biroq-qachonligi-hali-nomalum/?utm_source=daryo"/>
    <meta property="og:site_name" content="Daryo"/>
    <meta property="article:published_time" content="2019-11-25T17:26:00+00:00"/>
    <meta property="og:title" content="“Paxtakor” stadioni buziladi va uning o‘rnida yangisi quriladi, biroq qachonligi hali noma’lum"/>
    <meta property="og:description" content="“Paxtakor” — “Surxon” (3:1) uchrashuvi mazkur stadionda o‘tkazilgan so‘nggi bahs bo‘lib qolishi mumkin"/>
  </head>
  <body>
    <article>
      <h1>“Paxtakor” stadioni buziladi va uning o‘rnida yangisi quriladi, biroq qachonligi hali noma’lum</h1>
      <address>
        <time datetime="2019-11-25T17:26:00+00:00">25 Nov 2019, 17:26</time>
      </address>
      <p>Toshkentdagi “Paxtakor” markaziy stadioni buzilib, uning o‘rnida yangi o‘yingoh qad rostlaydi.</p>
      <figure>
        <img src="https://s.daryo.uz/wp-content/uploads/2019/11/EFYttrKXYAA2Ga_-680x453.jpg"/>
        <figcaption>Foto: “Paxtakor”</figcaption>
      </figure>
      <p>“Paxtakor” vakilining “Daryo”ga ma’lum qilishicha, stadionni buzish ishlari qachon boshlanishi va klub keyingi mavsum o‘yinlarini qaysi stadionda o‘tkazishi hozircha noma’lum.</p>
      <p>Biroz muddat avval futbol yangiliklarni yoritishga mo‘ljallangan mahalliy OAV “Paxtakor” 2020-yilda uy uchrashuvlarini “JAR” stadionida o‘tkazishi haqida <a href="http://tribuna.uz/oz/news/article/2019/11/25/bunedkorga-arshi-yindan-keyin-pahtakor-yingoi-epiladi-stadion-buzilib-yangisi-uriladi">xabar bergandi</a>.</p>
      <p>“Daryo”ning PFLdagi manbasi Superliga 25-turidan o‘rin olgan “Paxtakor”—“Bunyodkor” uchrashuvi “Bunyodkor” stadionida bo‘lib o‘tishi ma’lum qildi. Biroq mazkur jamoalarning o‘rinbosarlari o‘rtasidagi bahs “Paxtakor” stadionida bo‘lib o‘tadi.</p>
      <p>Shu tariqa Superliga 23-turidan o‘rin olgan “Paxtakor —“Surxon” (3:1) uchrashuvi mazkur stadionda o‘tkazilgan so‘nggi bahs bo‘lib qolishi mumkin.</p>
      <p>Eslatib o‘tamiz, “Paxtakor” yangi stadionga ega bo‘lishi haqidagi xabarlar 2017-yilda <a href="https://daryo.uz/2017/10/28/paxtakorning-yangi-stadioni-qanday-korinishda-boladi-yevropaning-mashhur-kompaniyalari-ish-boshlashga-tayyor-foto/">yangragandi</a>. O‘shanda klub sarmoyadori SFI Management Group bir qator loyihalarni ko‘rib chiqayotgani aytilgandi.</p>
      <blockquote>
        <b>Mavzuga doir: <a href="https://daryo.uz/2017/10/28/paxtakorning-yangi-stadioni-qanday-korinishda-boladi-yevropaning-mashhur-kompaniyalari-ish-boshlashga-tayyor-foto/">“Paxtakor”ning yangi stadioni qanday ko‘rinishda bo‘ladi? Yevropaning mashhur kompaniyalari ish boshlashga tayyor (foto)</a></b>
      </blockquote>
      <p>“Paxtakor” stadioni 1956-yilda foydalanishga topshirilgan. Dastlab 55 ming tomoshabinni o‘z bag‘riga sig‘dirgan o‘yingoh 1996, 2008 va 2012-yillardagi qayta ta’mirlashlarni boshdan o‘tkazgan. Hozirda stadion 35 ming tomoshabinni o‘z bag‘riga sig‘dira oladi.</p>
      <aside>
        <b>Yanada ko‘proq futbol va sport yangiliklaridan boxabar bo‘lishni istasangiz, “Daryo”ning Telegram’dagi rasmiy sport kanali — <a href="https://t.me/joinchat/AAAAAEN_jPAAf5CHVr-Olg">@daryo_sport</a>’ga obuna bo‘ling!</b>
      </aside>
    </article>
  </body>
</html>