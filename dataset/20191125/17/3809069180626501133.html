<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/koinwnia/article/1418526/o-enas-apo-toys-dyo-nekroys-sto-antirrio-eihe-skotosei-ti-mitera-toy-kai-eihe-vgei-me-ton-nomo"/>
    <meta property="og:site_name" content="+PLUS.gr"/>
    <meta property="article:published_time" content="2019-11-25T17:59:10+00:00"/>
    <meta property="og:title" content="Ο ένας από τους δύο νεκρούς στο Αντίρριο είχε σκοτώσει τη μητέρα του και είχε βγει με τον νόμο Παρασκευόπουλου"/>
    <meta property="og:description" content="Ο 57χρονος, που έχασε τη ζωή του στη θαλασσοταραχή του Αντίρριου, αποδείχθηκε πως είναι ο μητροκτόνος της Τιθορέας Φθιώτιδας, που αποφυλακίστηκε το 2017 με τον νόμο Παρασκευόπουλου."/>
  </head>
  <body>
    <article>
      <h1>Ο ένας από τους δύο νεκρούς στο Αντίρριο είχε σκοτώσει τη μητέρα του και είχε βγει με τον νόμο Παρασκευόπουλου</h1>
      <h2>Ο 57χρονος, που έχασε τη ζωή του στη θαλασσοταραχή του Αντίρριου, αποδείχθηκε πως είναι ο μητροκτόνος της Τιθορέας Φθιώτιδας, που αποφυλακίστηκε το 2017 με τον νόμο Παρασκευόπουλου.</h2>
      <address><time datetime="2019-11-25T17:59:10+00:00">25 Nov 2019, 17:59</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ένα σκοτεινό μυστικό έκρυβε ο ένας από τους δύο Έλληνες, που βρήκαν φριχτό θάνατο, όταν, λόγω της κακοκαιρίας «Γηρυόνης», το σκάφος τους αναποδογύρισε, με αποτέλεσμα να πνιγούν μέσα στην καμπίνα. </p>
      <p>Οι δύο φίλοι, 57 και 59 ετών, είχαν νοικιάσει το σκάφος «Άγιος Νικόλαος» από την περιοχή της Καλλιθέας, στην Αθήνα, προκειμένου να πάνε ταξίδι αναψυχής, μιας και αγαπούσαν τη θάλασσα.</p>
      <p>Όπως αποκαλύπτει, λοιπόν, το <a href="https://www.protothema.gr/greece/article/949240/adirrio-o-enas-ek-ton-duo-nekron-tou-skafous-eihe-skotosei-ti-mitera-tou-kai-eihe-vgei-me-to-nomo-paraskeuopoulou/">protothema.gr</a>, o 57χρονος είναι ο μητροκτόνος της Τιθορέας Φθιώτιδας!</p>
      <p>Στις 17 Μαΐου 2011 είχε πυροβολήσει τη μητέρα του εξ επαφής με καραμπίνα, την ώρα, μάλιστα, που η άτυχη γυναίκα κοιμόταν για μεσημέρι, ενώ ο γιος της βρισκόταν υπό την επήρεια ναρκωτικών ουσιών...</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Σύμφωνα με τις πληροφορίες, ο Λ.Μ. ειδοποίησε μόνος του την αστυνομία και ζήτησε από τους αστυνομικούς να τον συλλάβουν, γιατί σκότωσε την 73χρονη μητέρα του. «Ελάτε να με πιάσετε, σκότωσα τη μάνα μου», είχε πει στο τηλέφωνο.</p>
      <p>Ο 57χρονος Λεωνίδας περίμενε πολύ ήρεμος τους αστυνομικούς στο σπίτι του και ανέφερε πως δεν άντεχε άλλο αυτή την κατάσταση, δηλαδή να ελέγχει τη ζωή του η μητέρα του, και γι' αυτό τη σκότωσε, πυροβολώντας την στο στήθος.</p>
      <p>Τότε είχε οδηγηθεί στον εισαγγελέα και είχε καταδικαστεί με 20 χρόνια φυλάκισης, όμως, λόγω και του νόμου Παρασκευόπουλου, κατάφερε και βγήκε από τη φυλακή το 2017.</p>
      <p>Αξίζει να αναφερθεί πως το 1994 ο αδερφός του, Γιάννης, είχε βρεθεί δολοφονημένος, καθώς επίσης ήταν μπλεγμένος στα δίχτυα των ναρκωτικών.</p>
      <p>Μετά την αποφυλάκισή του, ο 57χρονος δεν είχε απασχολήσει ξανά τις Αρχές, ενώ τον τραβούσε η αγάπη του για την θάλασσα. Παράλληλα, είχε ασχοληθεί με τον αποκρυφισμό και τον μυστικισμό.</p>
      <p>Ο μητροκτόνος στο παρελθόν εργαζόταν στο Καλαμάκι Αττικής, ως υπάλληλος εταιρείας σκαφών αναψυχής και είχε νοσηλευτεί για μικρά χρονικά διαστήματα στο «Δρομοκαΐτειο».</p>
    </article>
  </body>
</html>