<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3364273/ovako-se-odigrala-najveca-muzejska-pljacka-ikada-prvo-je-nestala-struja-a-onda-su-lopovi-upali-kroz-prozor-video"/>
    <meta property="og:site_name" content="kurir.rs"/>
    <meta property="article:published_time" content="2019-11-25T17:00:00+00:00"/>
    <meta property="og:title" content="OVAKO SE ODIGRALA NAJVEĆA MUZEJSKA PLJAČKA IKADA: Prvo je nestala struja, a onda su lopovi upali kroz prozor (VIDEO)"/>
    <meta property="og:description" content="Nemačka policija potvrdila je danas da je jutros opljačkana Zelena riznica Muzeja u Drezdenu i precezirala da su lopovi ukrali tri zbirke nakita neprocenjive vrednosti s početka 18. veka izrađene od dijamanata, rubina i smaragda."/>
  </head>
  <body>
    <article>
      <h6 class="kicker">TEŠKA PLJAČKA</h6>
      <h1>OVAKO SE ODIGRALA NAJVEĆA MUZEJSKA PLJAČKA IKADA: Prvo je nestala struja, a onda su lopovi upali kroz prozor (VIDEO)</h1>
      <address>
        <time datetime="2019-11-25T17:00:00+00:00">25 Nov 2019, 17:00</time>
      </address>
      <p>
        <b>Nemačka policija potvrdila je danas da je jutros opljačkana Zelena riznica Muzeja u Drezdenu i precezirala da su lopovi ukrali tri zbirke nakita neprocenjive vrednosti s početka 18. veka izrađene od dijamanata, rubina i smaragda.</b>
      </p>
      <p>Snimci sigurnosnih kamera pokazuju dvojicu muškaraca kako kroz prozor s rešetkama upadaju u Zelenu riznicu u baroknoj rezidencijalnoj palati u Drezdenu. Zatim se vidi kako razbijaju staklenu vitrinu i iz nje uzimaju tri kolekcije ili pojedinačne komade.</p>
      <figure>
        <iframe src="https://www.youtube.com/embed/Gd5Uj-_5R6c" width="560" height="315" data-service="Youtube" scrolling="no"/>
      </figure>
      <p>Direktorka muzeja Marion Akerman kaže da su ukradena dela neprocenjive vrednosti i da ih je nemoguće prodati na tržištu, prenosi Rojters.</p>
      <p>"Govorimo o predmetu nemerljive kulturne vrednosti. To je skoro svetsko kulturno nasleđe. Nigde druge nema kolekcije nakita u ovoj formi, kvalitetu i kvantitetu", rekao je njen kolega Dirk Sindram.</p>
      <p>U muzeju je oko pet sati ujutro došlo do prekida u snabdevanju električnom energijom, a lopovi su upali u muzej najverovatnije kroz prozor, saopštila je policija i navela da su počinioci još u bekstvu.</p>
      <figure>
        <iframe src="https://www.youtube.com/embed/VQVGAeNXsDc" width="560" height="315" data-service="Youtube" scrolling="no"/>
      </figure>
      <p>Saopšteno je da je muzej bio zaštićen nevidljivim bezbednosnim sistemom, kao i da je moguće da su lopovi imali informacije "iznutra".</p>
      <p>Ova pljačka je po vrednosti ukradenog blaga naveća u istoriji, pretekavši nerešenu pljačku Gardner Muzeja u Bostonu pre 30 godina kada je odneto 13 umetničkih dela vrednosti 500 milliona dolara.</p>
      <p>
        <b>(Kurir.rs/Tanjug/Foto: EPA/FILIP SINGER)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/planeta/3364065/velika-pljacka-u-drezdenu-ukrali-muzejski-nakit-od-milijardu-evra-lopovi-prvo-napravili-sabotazu-a-onda-upali-video"/>
      </related>
    </article>
  </body>
</html>