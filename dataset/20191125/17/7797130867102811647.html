<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Zdravlje/a546756/Poremecaji-nogu-mogu-da-ukazu-na-zdravstvene-probleme.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T17:00:00+00:00"/>
    <meta property="og:title" content="Poremećaji nogu mogu da ukažu na zdravstvene probleme"/>
    <meta property="og:description" content="Određene bolesti mogu da dovedu do problema sa nogama, zbog toga je važno da se simptomi prepoznaju na vreme, kako..."/>
  </head>
  <body>
    <article>
      <h1>Poremećaji nogu mogu da ukažu na zdravstvene probleme</h1>
      <address>
        <time datetime="2019-11-25T17:00:00+00:00">25 Nov 2019, 17:00</time>
      </address>
      <p>Određene bolesti mogu da dovedu do problema sa nogama, zbog toga je važno da se simptomi prepoznaju na vreme, kako problem ne bi postao još veći.</p>
      <p>Na primer, dijabetes može da dovede do usporavanja cirkulacije krvi i dalje do problema sa krvnim sudovima.</p>
      <p>Problemi sa nogama mogu da ukažu na to da neki unutrašnji organi ne funkcionišu kako treba.</p>
      <h3>Otok u stopalima i potkolenicama</h3>
      <p>Oticanje može da bude prouzrokovano dužim stajanjam ili sedenjem, ali može da bude simptom i mnogih drugih stanja.</p>
      <p>Mnoge bolesti srca dovode do zadržavanja tečnosti u donjem delu nogu, najčešće su u pitanju zglobovi.</p>
      <p>Problemi sa venama, takođe mogu da budu uzročnici otoka. One mogu da pumpaju krv na nepravilan način, pa se krv skuplja u nogama.</p>
      <p>Blokada limfnog sistema može da dovedu do oticanja ruku i nogu. Ukoliko do toga dođe, limfni čvorovi, koji pomažu u prenošenju tečnosti po telu, jednostavno mogu da zakažu.</p>
      <p>Oticanje može da bude i prouzrokovano nesposobnošću jetre da stvori dovoljno proteina u krvi.</p>
      <h3>Plava ili ljubičasta boja kože na nogama</h3>
      <p>Tokom hladnijih meseci koža može da promeni boju i da postane plava ili ljubičasta. Ali postoji mogućnost da nožni prsti promene boju čak i kad je toplo.</p>
      <p>Do ove promene, nazvane "sindrom plavih prstiju", može da dođe kada su krvni sudovi blokirani.</p>
      <h3>Bolne kvržice na prstima ruku i nogu</h3>
      <p>Kvržice mogu da se jave iznenada i da traju nekoliko sati ili nekoliko dana.</p>
      <p>Postoji mogućnost da je u pitanju infekcija srca prouzrokovana bakterijama.</p>
      <p>Ovaj simptom ne treba ignorisati, neophodna je poseta lekaru.</p>
      <h3>Neobjašnjive modrice na nogama</h3>
      <p>Osim kad se udarite, postoje stanja kad se modrice pojavljuju nasumično bez ikakvog objašnjenja.</p>
      <p>To može da ukaže na bolest jetre, neke autoimune bolesti ili upalu krvnih sudova - vaskulitis.</p>
      <h3>Crveni osip na nogama</h3>
      <p>Osip može biti svetlo crven, tamno crven ili čak ljubičast.</p>
      <p>U nekim slučajevima može da svrbi, što znači da se radi o alergijskoj reakciji.</p>
      <p>U drugim slučajevima to može biti simptom ozbiljne bolesti poput upala krvnih sudova ili neke autoimune bolesti, kao što su lupus ili reumatoidni artritis.</p>
      <h3>Paučinaste vene</h3>
      <p>Paučinaste vene mogu da se pojave tokom trudnoće, zbog povećanja telesne mase ili nedostatka fizičke aktivnosti.</p>
      <p>Vrlo često su simptom varikoznih vena, ponekad se može osetiti bol u tom području.</p>
      <p>Varikozne vene nisu retkost i pogađaju oko 30 odsto ljudi. To je stanje kod koga površinske vene postaju proširene i izuvijene i najčešće se javljaju na nogama, ali se mogu formirati i na drugim delovima tela.</p>
    </article>
  </body>
</html>