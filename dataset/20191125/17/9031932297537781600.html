<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-25/90-ratownikow-medycznych-z-zarzutami-falszowania-dokumentacji-medycznej/"/>
    <meta property="og:site_name" content="Polsat News"/>
    <meta property="article:published_time" content="2019-11-25T17:31:00+00:00"/>
    <meta property="og:title" content="90 ratowników medycznych z zarzutami fałszowania dokumentacji medycznej"/>
    <meta property="og:description" content="Prokuratura Okręgowa w Suwałkach postawiła zarzuty 90 ratownikom medycznych pracujących w pogotowiu ratunkowym w całej Polsce podejrzanym o wyłudzenie certyfikatów zawodowych i pomocnictwo w wyłudzeniu dotacji unijnych - poinformował w poniedziałek rzecznik Prokuratury Okręgowej w Suwałkach Ryszard Tomkiewicz."/>
  </head>
  <body>
    <article>
      <h1>90 ratowników medycznych z zarzutami fałszowania dokumentacji medycznej</h1>
      <address>
        <time datetime="2019-11-25T17:31:00+00:00">25 Nov 2019, 17:31</time>
      </address>
      <p>
        <b>Prokuratura Okręgowa w Suwałkach postawiła zarzuty 90 ratownikom medycznych pracujących w pogotowiu ratunkowym w całej Polsce podejrzanym o wyłudzenie certyfikatów zawodowych i pomocnictwo w wyłudzeniu dotacji unijnych - poinformował w poniedziałek rzecznik Prokuratury Okręgowej w Suwałkach Ryszard Tomkiewicz.</b>
      </p>
      <related>
        <a href="https://www.polsatnews.pl/wiadomosc/2019-11-18/mial-wyludzic-25-mln-zlotych-z-funduszy-unijnych-42-letni-biznesmen-zatrzymany/"/>
      </related>
      <p>Tomkiewicz przekazał, że chodzi o wyłudzenie w sumie około miliona zł unijnej dotacji przez krakowską firmę organizującą szkolenia dla ratowników medycznych z całej Polski. Jak ustaliła prokuratura, szkolenia były fikcyjne. Firma szkoleniowa fikcyjnie wynajmowała na nie pomieszczenia i catering.</p>
      <p>
        <a href="https://www.polsatnews.pl/wiadomosc/2019-10-02/wyludzenia-i-fikcyjne-faktury-na-pol-miliona-zl-zatrzymany-przez-cba-trafi-do-aresztu/">
          <b>ZOBACZ: Wyłudzenia i fikcyjne faktury na pół miliona zł. Zatrzymany przez CBA trafi do aresztu</b>
        </a>
      </p>
      <p>
        <b>Fałszywe faktury </b>
      </p>
      <p>Tomkiewicz poinformował, że śledztwo w tej sprawie trwa już ponad rok. Na jego początku prokuratura zatrzymała Marcina K., właściciela krakowskiej firmy szkoleniowej oraz dwóch właścicieli innych firm, którzy wystawiali z faktury służące wyłudzeniu unijnych pieniędzy. Wszyscy po wpłaceniu kaucji wyszli wówczas na wolność.</p>
      <p>Suwalska prokuratura ustaliła, że fikcyjnymi szkoleniami objętych było ok. 400 ratowników medycznych z całej Polski. Dotąd prokuratura przesłuchała i postawiła zarzuty 90 z nich.</p>
      <p>Tomkiewicz dodał, że niektóre osoby mają także zarzuty fałszowania dokumentów związanych ze szkoleniami. - To są dla ratowników ważne certyfikaty, których brak uniemożliwia pracę w pogotowiu ratunkowym - powiedział prokurator Tomkiewicz.</p>
      <p>
        <a href="https://www.polsatnews.pl/wideo/nowoczesna-wystawi-kandydata-na-prezydenta-jest-komentarz-nowego-przewodniczacego_6760295/">WIDEO - Nowoczesna wystawi kandydata na prezydenta? Jest komentarz nowego przewodniczącego</a>
      </p>
      <figure>
        <img src="https://r.dcs.redcdn.pl/http/o2/redefine/cp/dm/dm2p8qhjo914xd34xokyxnt7za69uvcw.jpg"/>
      </figure>
    </article>
  </body>
</html>