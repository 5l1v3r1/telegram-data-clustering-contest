<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/antalyaspor/2019/11/25/mac-sonucu-antalyaspor-1-1-gaziantep-fk-ozet"/>
    <meta property="og:site_name" content="Aspor"/>
    <meta property="article:published_time" content="2019-11-25T17:12:22+00:00"/>
    <meta property="og:title" content="MAÇ SONUCU | Antalyaspor 1-1 Gaziantep FK | ÖZET"/>
    <meta property="og:description" content="Süper Lig'in 12. haftasının kapanış maçında Antalyaspor, Gaziantep'i Antalyaspor Stadyumu'nda konuk etti. Heyecan düzeyi yüksek olan maç her iki takımın karşılıklı golleriyle 1-1 berabere sonuçlandı. Bu sonuçla Antalyaspor puanını 12'ye yükseltirken, Gaziantep'in 16 puanı oldu."/>
  </head>
  <body>
    <article>
      <h1>MAÇ SONUCU | Antalyaspor 1-1 Gaziantep FK | ÖZET</h1>
      <address>
        <time datetime="2019-11-25T17:12:22+00:00">25 Nov 2019, 17:12</time>
      </address>
      <p>
        <b>Süper Lig'in 12. haftasının kapanış maçında <a href="https://www.aspor.com.tr/index/antalyaspor">Antalyaspor</a>, Gaziantep'i Antalyaspor Stadyumu'nda konuk etti. Heyecan düzeyi yüksek olan maç her iki takımın karşılıklı golleriyle 1-1 berabere sonuçlandı. Bu sonuçla Antalyaspor puanını 12'ye yükseltirken, Gaziantep'in 16 puanı oldu.</b>
      </p>
      <p>Süper Lig'de tarihlerinde ilk kez karşılaşan <a href="https://www.aspor.com.tr/index/antalyaspor">Antalyaspor</a> ile Gaziantep FK nefes kesen maçta sahadan birer puanla ayrıldı. Temposu üst düzey geçen maç her iki takımın karşılıklı golleriyle 1-1 berabere bitti.<br/><br/>Deplasman ekibi Gaziantep, 37'inci dakikada Djilobodji'nin golüyle öne geçti. Akdeniz ekibi 84'üncü dakikada Nazım Sangare'nin golüyle eşitliği yakaladı. 90 dakika sonunda başka gol olmayınca mücadele 1-1 eşitlikle sona erdi.</p>
      <p>Antalyaspor önümüzdeki hafta Başakşehir ile deplasmanda karşı karşıya gelirken, Gaziantep ise Denizlispor'u konuk edecek.<br/><br/><b>MAÇTAN DAKİKALAR</b><br/>7. dakikada Hakan Özmert'in pasıyla ceza alanı içinde topla buluşan Amilton'un sert şutu savunmaya çarparak kornere gitti.</p>
      <p>10. dakikada ceza sahası dışından Güray Vural'ın sert şutunu kaleci iki hamlede kontrol etti.</p>
      <p>23. dakikada Hakan Özmert'in pasında ceza sahası içinde topla buluşan Amilton'un sert şutu az farkla üstten auta çıktı.</p>
      <p>28. dakikada Furkan Soyalp'ın pasında ceza alanı solunda topla buluşan Güray Vural'ın ortasında Twumasi topu kontrol etti. Twumasi'nin sert şutu savunmada Bahadır Öztürk'e çarptıktan sonra üst direkten sonra kornere çıktı.</p>
      <p>30. dakikada ceza alanı içine topla giren Mukaıru'nun sert şutunu kaleci ayaklarıyla kornere çeldi.</p>
      <p>37. dakikada kullanılan korner atışında Antalyaspor defansı topu uzaklaştıramadı. Ceza sahası içinde Twumasi'nin pasında topla buluşan Djilobodji'nin şutu ağlara gitti. 0-1.</p>
      <p>51. dakikada Hakan Özmert'in sağ kanattan ceza alanı içine ortasında Djilobodji'nin uzaklaştırmak istediği top Tarık Çamdal'ın önünde kaldı. Tarık Çamdal'ın gelişine şutu üstten auta çıktı.<br/><br/>73. dakikada Serdar Özkan'ın pasında ceza alanı içinde topla buluşan Chahechouhe'nin şutu yandan auta gitti.<br/><br/>83. dakikada Doğukan Sinik'in sol kanattan ceza alanı arka direğine ortasında Nazım Sangare'nin kafa vuruşunda top ağlarla buluştu. 1-1<br/><br/>90. dakikada Serdar Özkan'ın soldan kullandığı korner atışında Blanci topu, topuğuyla arka kale direği dibine aşırdı. Charles'in gelişine vuruşu yan kale direğine çarpıp auta çıktı.</p>
    </article>
  </body>
</html>