<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/171159/ponovo-iza-brave-jelicicu-odredjen-pritvor-pravio-haos-sudnici-onda-prekrsio-zabranu-napustanja-stana"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T17:05:00+00:00"/>
    <meta property="og:title" content="PONOVO IZA BRAVE! Jeličiću određen pritvor : Pravio haos u sudnici, a onda je prekršio zabranu napuštanja stana"/>
    <meta property="og:description" content="Specijalni sud ponovo je odredio je pritvor optuženom pripadniku &quot;valjevske grupe&quot; Zoranu Jeličiću (40) jer je prošle sedmice prekršio meru zabrane napuštanja stana (kućni pritvor), što se smatra bekstvom."/>
  </head>
  <body>
    <article>
      <h1>PONOVO IZA BRAVE! Jeličiću određen pritvor : Pravio haos u sudnici, a onda je prekršio zabranu napuštanja stana</h1>
      <h2>Specijalni sud ponovo je odredio je pritvor optuženom pripadniku "valjevske grupe" Zoranu Jeličiću (40) jer je prošle sedmice prekršio meru zabrane napuštanja stana (kućni pritvor), što se smatra bekstvom.</h2>
      <address><time datetime="2019-11-25T17:05:00+00:00">25 Nov 2019, 17:05</time> by <a rel="author">Tanjug</a></address>
      <p>Njemu je odlukom krivičnog vanpretresnog veća suda kućni pritvor zamenjen pritvorom zbog opasnosti od bekstva i da ne bi u kratkom roku ponovio krivično delo, precizirala je za Tanjug portparol suda Tatjana Tešić.<br/><br/>On se od marta nalazio u kućnom pritvoru sa nanogicom, u selu kraj Valjeva gde ima prijavljen boravak, a od pre par dana je opet u pritvoru.<br/><br/>Inače prošlog ponedeljka u nastavku suđenja "valjevskoj grupi" on je teatralno pokušao da se navodno ubije u sudnici malim metalnim predmetom, posekavši se lakše po vratu.<br/><br/>Jeličić je prema pisanju nekih medija prošlog četvrtka je pronađen krvav nasred kolovoza u selu Čučuge kod Valjeva, a neposredno posle toga je prevezen u bolnicu, ali nije otišao kući već ga je primetila policija i zadržala.</p>
      <related>
        <h4>Pročitajte još:</h4>
        <a href="http://republika.rs/hronika/hronika/170264/Otkriven-motiv-klanja-sudnici-Evo-zasto-Jelicic-digao-ruku-sebe"/>
        <a href="http://republika.rs/hronika/hronika/170238/Ovo-svima-promaklo-krvavom-sudjenju-Beogradu-Jelicicev-advokat-kaznjen-evo-zasto"/>
        <a href="http://republika.rs/hronika/hronika/170113/Ovo-Jelicic-koji-sebi-prerezao-vrat-govornicom-Specijalnom-sudu"/>
      </related>
      <p>S obzirom na to da je imao elktronsku narukvicu, a za izlazak iz kuće nije tražio odobrenje nadležnih, što je bio u obavezi da učini, on je prekršio meru kućnog pritvora, odnosno zabrane napuštanja stana.<br/><br/>Suđenje "valjevskoj grupi" traje više od 11 godina, a od ukupnog broja zakazanih suđenja čak trećina je odložena na zahtev odbrane.<br/><br/>Ovoj grupi suđenje je počelo u aprilu 2009. godine i od tada su promenjena tri sudska veća, a jedna prvostepena presuda bila je ukinuta odlukom Apelacionog suda koji je naložio ponavljanje suđenja, rečeno je Tanjugu u Specijalnom sudu pred kojim se vodi postupak.</p>
      <p>Inače, Jeličić je u ponedeljak sebi nameo lake površinske povrede na vratu u toku suđenja u Specijalnom sudu metalnim predmetom od jednog centimetra koji nije detektovan na KD vratima, zbog svoje minimalne veličine, rečeno je Tanjugu u tom sudu.</p>
      <p>Njega je pravosudna straža sprečila u daljem samopovređivanju.</p>
    </article>
  </body>
</html>