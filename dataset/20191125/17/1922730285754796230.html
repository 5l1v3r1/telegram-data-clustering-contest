<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/klaus-johannis/presedinte/iohannis-a-convocat-miercuri-csat-pe-ordinea-de-zi-se-afla-rectificarea-si-numirea-unui-nou-sef-al-armatei-1587122"/>
    <meta property="og:site_name" content="Ziare.com"/>
    <meta property="article:published_time" content="2019-11-25T17:31:00+00:00"/>
    <meta property="og:title" content="Iohannis a convocat, miercuri, CSAT. Pe ordinea de zi se afla rectificarea si numirea unui nou sef al Armatei"/>
    <meta property="og:description" content="Presedintele Klaus Iohannis a convocat sedinta Consiliului Suprem de Aparare a Tarii (CSAT) pentru miercuri, la ora 16.00."/>
  </head>
  <body>
    <article>
      <h1>Iohannis a convocat, miercuri, CSAT. Pe ordinea de zi se afla rectificarea si numirea unui nou sef al Armatei</h1>
      <address>
        <time datetime="2019-11-25T17:31:00+00:00">25 Nov 2019, 17:31</time>
      </address>
      <p>
        <b>Presedintele Klaus Iohannis a convocat sedinta Consiliului Suprem de Aparare a Tarii (CSAT) pentru miercuri, la ora 16.00.</b>
      </p>
      <p>Potrivit unui comunicat al Administratiei Prezidentiale, pe ordinea de zi figureaza, printre altele, propunerile de rectificare a bugetului de stat al institutiilor cu atributii in domeniul securitatii nationale si numirea unui nou sef al Statului Major al Apararii.</p>
      <p>"Miercuri, incepand cu ora 16:00, la Palatul Cotroceni, va avea loc sedinta Consiliului Suprem de Aparare a Tarii, condusa de catre presedintele Romaniei, Klaus Iohannis.</p>
      <p>Pe ordinea de zi a sedintei sunt incluse subiecte referitoare la:</p>
      <ul>
        <li>Obiectivele Romaniei la Reuniunea aniversara a sefilor de stat si de guvern din NATO (Londra, 03-04 decembrie 2019);</li>
        <li>Planul de intrebuintare a Fortelor Armate ale Romaniei care se trimit la misiuni si operatii in afara teritoriului statului roman, in anul 2020;</li>
        <li>Propunerile de rectificare a bugetului de stat al institutiilor cu atributii in domeniul securitatii nationale, pe anul 2019;</li>
        <li>Programul de activitate al Consiliului Suprem de Aparare a Tarii pentru anul 2020;</li>
        <li>Avizarea numirii in functia de Sef al Statului Major al Apararii.</li>
      </ul>
      <p>In cadrul sedintei Consiliului vor fi analizate si alte tematici de actualitate din domeniul securitatii nationale", se arata in comunicat.</p>
      <p>I.O.</p>
    </article>
  </body>
</html>