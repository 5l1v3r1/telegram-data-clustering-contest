<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/motori/2019/11/25/tuscan-rewind-i-piazzamenti-dei-sardi-al-campionato-italiano-4-956982.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T17:14:36+00:00"/>
    <meta property="og:title" content="Tuscan Rewind, i piazzamenti dei sardi al campionato italiano"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Rally</h6>
      <h1>Tuscan Rewind, i piazzamenti dei sardi al campionato italiano</h1>
      <h2>I migliori sono stati Christian Gabbardini e il navigatore Stefano Pudda, trentesimi assoluti e primi di classe e di gruppo</h2>
      <address><time datetime="2019-11-25T17:14:36+00:00">25 Nov 2019, 17:14</time> by <a rel="author" href="https://www.unionesarda.it/autore/vanna_chessa/10478" target="_blank">Vanna Chessa</a></address>
      <p>Il Tuscan Rewind, data finale del Campionato Italiano Rally su Terra corsa nel weekend in provincia di Siena, è andato all'equipaggio Basso-Granai su Skoda Fabia R5, che ha preceduto Crugnola-Ometto (Volkswagen Polo R5) e Andreucci-Briani (Peugeot 208 R5).</p>
      <p>In gara anche diversi equipaggi e scuderie sarde. I migliori sono stati Christian Gabbardini e il navigatore Stefano Pudda (Subaru Impreza St, scuderia Autoservice Sport), trentesimi assoluti e primi di classe e di gruppo.</p>
      <figure>
        <img src="https://www.unionesarda.it/foto/previewfotoprogressivejpeg/2019/11/25/la_peugeot_208_r2b_di_gallu_e_salis_foto_biasiol-514-318-871382.jpg"/>
        <figcaption>La Peugeot 208 R2B di Gallu e Salis (foto Biasioli)</figcaption>
      </figure>
      <p>Trentatreesimi assoluti, trentesimi di gruppo e undicesimi di classe, invece, Andrea Gallu e Fabio Salis su Peugeot 208 R2B (per l'occasione iscritti dalla Autoservice Sport anche se Salis è abitualmente portacolori della Porto Cervo Racing), che hanno preceduto, sia nella assoluta sia nel gruppo e nella classe, l'equipaggio della Porto Cervo Racing formato da Michele Liceri e Salvatore Mendola (Peugeot 208 R2B).</p>
      <p>Vincenzo Monni e Maurizio Carta (Peugeot 108) dell'Autoservice Sport, infine, hanno chiuso quarantasettesimi assoluti, ottavi nel gruppo N e secondi nella classe N2.</p>
    </article>
  </body>
</html>