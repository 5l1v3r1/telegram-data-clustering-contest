<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/zinas/359968-splendid-palace-avis-kino-vakara-demonstres-filmu-parize-teksasa"/>
    <meta property="og:site_name" content="Jauns.lv"/>
    <meta property="article:published_time" content="2019-11-25T17:15:00+00:00"/>
    <meta property="og:title" content="“Splendid Palace” AVIS kino vakarā demonstrēs filmu “Parīze, Teksasa”"/>
    <meta property="og:description" content="Turpinot šī gada kino tradīcijas, kinoteātrī “Splendid Palace” 2019. gada 26. oktobrī plkst. 19.00 tiks demonstrēta izcilā Vima Vendersa drāma “Parīze, Teksasa” (1984). Pirms seansa šī vakara sarunu biedri par un ap auto būs šarmantā Dagmāra Legante un profesionālais autosportists Valters Zviedris."/>
  </head>
  <body>
    <article>
      <h1>“Splendid Palace” AVIS kino vakarā demonstrēs filmu “Parīze, Teksasa”</h1>
      <address><time datetime="2019-11-25T17:15:00+00:00">25 Nov 2019, 17:15</time> by <a rel="author">Sadarbībā ar Rīgas pašvaldību</a></address>
      <p>
        <b>Turpinot šī gada kino tradīcijas, kinoteātrī “Splendid Palace” 2019. gada 26. oktobrī plkst. 19.00 tiks demonstrēta izcilā Vima Vendersa drāma “Parīze, Teksasa” (1984). Pirms seansa šī vakara sarunu biedri par un ap auto būs šarmantā Dagmāra Legante un profesionālais autosportists Valters Zviedris.</b>
      </p>
      <p>Kā ierasts pirms filmas notiks saruna ar diviem pieredzējušiem autobraucējiem – Dagmāru Leganti un Valteru Zviedri. Dagmāra pie auto stūres brauc regulāri vairāku gadu garumā, tāpēc interesantu piedzīvojumu stāsti ir gana. Savukārt Valters Zviedrs ir profesionāls autobraucējs, kurš ar šo sporta veidu sāka nodarboties sešu gadu vecumā. Šobrīd Valters ir pieckārtējs Latvijas čempions kartingā un profesionāls autošosejas braucējs.  </p>
      <p>Road movie stilistikā uzņemtā filma “Parīze, Teksasa” vēsta par  cilvēku, kurš pēc ģimenes kraha zaudējis atmiņu un vēlmi komunicēt ar cilvēkiem. Viņš dodas uz vientuļu Teksasas nostūri un ar brāļa palīdzību mēģina rekonstruēt pirms četriem gadiem izjukušo laulības dzīvi. Treviss  atceras, ka viņam ir dēls, par kura likteni nav ziņu. Viņš nolemj sameklēt bijušo sievu Džeinu un atrod viņu kādā nomaļā bordelī. Pēc viņas profesijas noteikumiem, viņiem ir lemts sarunāties tikai caur stikla barjeru.</p>
      <figure>
        <img src="https://i.jauns.lv/t/2019/11/25/1844986/950x0.jpg?v=1574689031"/>
      </figure>
      <p>Filma atnesa pasaules slavu vācu režisoram Vimam Vendersam un ir viena no veiksmīgākajām režisora Amerikas perioda filmām. Filma ir saņēmusi arī Kannu kinofestivāla augtāko balvu – Zelta palmas zars.</p>
      <p> Seansa laikā filma tiks demonstrēta angļu valodā ar subtitriem latviešu valodā.</p>
      <p>Biļešu cena:</p>
      <ul>
        <li>pieaugušajiem – 8,00 EUR;</li>
        <li>skolēniem, studentiem un pensionāriem (uzrādot apliecību) – 6,00 EUR;</li>
        <li>“Splendid Palace” Jauniešu Kino Akadēmijas biedru kartes īpašniekiem – 4,50 EUR.</li>
      </ul>
      <p>Filmu “Parīze, Teksasa” kinoteātrī “Splendid Palace” tiek demonstrēta sadarbība ar “Gētes institūts”.</p>
      <p>AVIS kino vakaru ciklā “Desmit izcili ceļojumi” nākamā tikšanās notiks 17. decembrī ar filmu “Limuzīns Jāņu nakts krāsā” (režisors Jānis Streičs).</p>
    </article>
  </body>
</html>