<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2825173-siroid-gotova-vzati-sadovogo-na-poruki.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T17:34:00+00:00"/>
    <meta property="og:title" content="Сироїд готова взяти Садового на поруки"/>
    <meta property="og:description" content="Лідерка партії &quot;Самопоміч&quot;, колишня віцеспікерка Верховної ради Оксана Сироїд готова взяти на особисті поруки мера міста Львова Андрія Садового, якого підозрюють у зловживанні владою."/>
  </head>
  <body>
    <article>
      <h1>Сироїд готова взяти Садового на поруки</h1>
      <h2>Лідерка партії "Самопоміч", колишня віцеспікерка Верховної ради Оксана Сироїд готова взяти на особисті поруки мера міста Львова Андрія Садового, якого підозрюють у зловживанні владою.</h2>
      <address>
        <time datetime="2019-11-25T17:34:00+00:00">25 Nov 2019, 17:34</time>
      </address>
      <p>Про це вона повідомила на своїй сторінці <a href="https://www.facebook.com/photo.php?fbid=3475062372518900&amp;set=a.883970644961432&amp;type=3">у Facebook</a>.</p>
      <p>“27 листопада о 12.15 хвилин Вищий антикорупційний суд буде розглядати справу про обрання запобіжного заходу міському голові Львова Андрію Садовому. Справа є необґрунтованою. В кращому випадку це провадження може виявитися провокацією. А в гіршому — політичним переслідуванням. Не з того міста почали корупцію шукати... Підготувала письмове зобов'язання про взяття Андрія <a href="https://www.ukrinform.ua/tag-sadovij">Садового</a> на особисту поруку”, — зазначила політик.</p>
      <p>Як повідомляв Укрінформ, САП вручила Садовому підозру у зловживанні владою. Справа стосується виділення у 2015 році землі для будівництва індустріального парку в Рясному Львівської області.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2825083-golova-lvivskoi-oblradi-nazvav-golovnij-minus-spravi-sadovogo.html">Голова Львівської облради назвав головний мінус "справи Садового"</a>
      </blockquote>
      <p>У коментарі Укрінформу прессекретар САП Ольга Постолюк сказала, що прокурори клопотатимуть у суді про запобіжний захід для міського голови Львова у вигляді <a href="https://www.ukrinform.ua/rubric-regions/2822830-sap-prositime-50-miljoniv-zastavi-dla-sadovogo.html">застави в розмірі 50 млн грн</a>.</p>
    </article>
  </body>
</html>