<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskiy-pidpisav-zakon-pro-nezakonne-zbagachennya-novini-ukrajini-50055616.html"/>
    <meta property="og:site_name" content="НВ"/>
    <meta property="article:published_time" content="2019-11-25T17:04:00+00:00"/>
    <meta property="og:title" content="Зеленський підписав закон про незаконне збагачення"/>
    <meta property="og:description" content="Президент України Володимир Зеленський підписав закон про введення кримінальної відповідальності за незаконне збагачення."/>
  </head>
  <body>
    <article>
      <h1>Зеленський підписав закон про незаконне збагачення</h1>
      <h2>Президент України Володимир Зеленський підписав закон про введення кримінальної відповідальності за незаконне збагачення.</h2>
      <address>
        <time datetime="2019-11-25T17:04:00+00:00">25 Nov 2019, 17:04</time>
      </address>
      <p>Про це повідомляє пресслужба глави держави.</p>
      <p>31 жовтня <a href="https://nv.ua/ukr/ukraine/politics/v-ukrajini-povernuli-kriminalnu-vidpovidalnist-za-nezakonne-zbagachennya-novini-ukrajini-50050935.html">Верховна Рада прийняла президентський закон про відповідальність за незаконне збагачення.</a></p>
      <p>Після вступу в силу закону за придбання чиновником необґрунтованих активів, вартість яких перевищує його доходи більш ніж на 6,2 млн гривень, буде передбачено покарання у вигляді позбавлення волі на термін від 5 до 10 років з позбавленням права обіймати певні посади чи займатися певною діяльністю на термін до 3 років.</p>
      <p>26 лютого 2019 року <a href="https://nv.ua/ukr/ukraine/politics/konstituciyniy-sud-oprilyudniv-rishennya-pro-skasuvannya-statti-pro-nezakonne-zbagachennya-50008353.html">Конституційний Суд визнав неконституційним притягнення до кримінальної відповідальності</a> чиновників за незаконне збагачення.</p>
      <p>Судді аргументували своє рішення тим, що стаття КК України порушує презумпцію невинуватості: замість того, щоб сторона обвинувачення доводила незаконність придбання активів, громадянин сам змушений пояснювати законність своїх доходів.</p>
    </article>
  </body>
</html>