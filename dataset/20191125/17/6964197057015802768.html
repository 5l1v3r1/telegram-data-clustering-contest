<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://smartmania.cz/skryta-funkce-v-ios-13-pomuze-ochranit-vas-sluch/"/>
    <meta property="og:site_name" content="SMARTmania.cz"/>
    <meta property="article:published_time" content="2019-11-25T17:00:33+00:00"/>
    <meta property="og:title" content="Skrytá funkce v iOS 13 pomůže ochránit váš sluch"/>
    <meta property="og:description" content="Fanoušci Apple zařízení určitě vědí, že jablečné společnosti záleží na zdraví jejich zákazníků. Důkazem toho jsou Apple Watch, které hlídají nejen vaší"/>
  </head>
  <body>
    <article>
      <h1>Skrytá funkce v iOS 13 pomůže ochránit váš sluch</h1>
      <address><time datetime="2019-11-25T17:00:33+00:00">25 Nov 2019, 17:00</time> by <a rel="author" href="https://smartmania.cz/author/martin-slat/" target="_blank">Martin Šlat</a></address>
      <p>Fanoušci Apple zařízení určitě vědí, že jablečné společnosti záleží na zdraví jejich zákazníků. Důkazem toho jsou <a href="https://smartmania.cz/apple-watch-series-5-recenze/">Apple Watch</a>, které hlídají nejen vaší denní aktivitu, ale i zdraví. WatchOS 6 přináší pro chytré hodinky nová funkcionality, mezi nimiž je nově aplikace Hluk, zaměřující se na nebezpečnou hladinu zvuku v okolí. Apple tím chce předcházet možnému poškození sluchu.</p>
      <p>Jablečná společnost však neskončila pouze u hodinek. Sluchátka, která většina z nás používá s denní pravidelností, také skrývají své nástrahy. V iOS 13 a nově v aplikaci Zdraví najdete záložku Sluch. V ní naleznete přehled vyhodnocující hlasitost vašich sluchátek.</p>
      <figure>
        <img src="https://smartmania.cz/wp-content/uploads/2019/11/sluch.jpg.pagespeed.ce.kO612PoYhZ.jpg"/>
        <figcaption>Skrytá funkce v iOS 13 má za cíl pomáhat s ochranou vašeho sluchu</figcaption>
      </figure>
      <p>Můžete tak zjistit, zdali vámi nastavené decibely poškozují sluch. Nejlépe a také automaticky tato funkce spolupracuje s bezdrátovými sluchátky, které v sobě mají W1/H1 čip (AirPods a Beats Wireless), ale iPhone provádí záznam i u klasický drátových EarPods.</p>
      <h3>Jak aktivovat funkci pro ochranu sluchu?</h3>
      <p>Cestu k těmto údajům najdete jednoduše. Otevřete si aplikaci Zdraví, přejděte do sekce Prohlížet a zde si buď najdete záložku Sluch, nebo jí vyhledáte skrze lištu. Pak se vám objeví jednoduchý přehled, kde najdete veškerý záznam, a jestli hlasitost hudby byla vhodná, nebo příliš hlasitá.</p>
      <p>Pokud dáváte přednost sluchátkům od jiného výrobce, potom si záznam v aplikace Zdraví musíte povolit ručně. Nastavení provedete na iPhonu takto:</p>
      <ol>
        <li>Otevřete si Nastavení</li>
        <li>Vyhledejte si možnost „Soukromí“</li>
        <li>Zde vyberte aplikaci „Zdraví“</li>
        <li>Nahoře najdete „Hlasitost zvuku ve sluchátkách“</li>
        <li>Povolte funkci „Zahrnout další sluchátka“</li>
      </ol>
      <figure>
        <img src="https://smartmania.cz/wp-content/uploads/2019/11/hlasitost_zvuku_ve_sluchatkach-e1574546768276.jpg"/>
      </figure>
      <p>Přijde vám funkce zaznamenávání hlasitosti zajímavá? V aplikaci Zdraví také najdete dva zajímavé články, které stojí za přečtení.</p>
    </article>
  </body>
</html>