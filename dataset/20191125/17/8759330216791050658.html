<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905192/van-basten-niet-ontslagen-wel-geschorst-door-fox-sports-na-sieg-heil-grap.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T17:34:00+00:00"/>
    <meta property="og:title" content="Van Basten blijft 'aan' als analist maar wordt wel 'geschorst' door FOX Sports"/>
    <meta property="og:description" content="Marco van Basten zal een week lang niet op televisie te zien zijn als analist van"/>
  </head>
  <body>
    <article>
      <h1>Van Basten blijft 'aan' als analist maar wordt wel 'geschorst' door FOX Sports</h1>
      <address>
        <time datetime="2019-11-25T17:34:00+00:00">25 Nov 2019, 17:34</time>
      </address>
      <p>
        <b>Marco van Basten zal een week lang niet op televisie te zien zijn als analist van <i>FOX Sports</i>, zo heeft de zender besloten naar aanleiding van de misplaatste grap die Van Basten zaterdag maakte.</b>
      </p>
      <p>Bovendien wordt het salaris dat Van Basten normaal gesproken krijgt voor zijn televisieoptredens geschonken aan het Nederlands Instituut voor Oorlogsdocumentatie (NIOD), zo meldt FOX Sports. 'Ter bevordering van het bewustzijn en kennis over de geschiedenis van de Tweede Wereldoorlog', aldus de zender in een statement.</p>
      <p>'Van Basten heeft niemand opzettelijk willen kwetsen, heeft zijn excuses gemaakt en accepteert de consequenties', klinkt het. De maatregelen zijn getroffen na een gesprek tussen de zender en Van Basten zelf dat maandag plaatsvond.</p>
      <p>Van Basten raakte zaterdag in opspraak <a href="https://www.voetbalprimeur.be/videos/904934/opschudding-in-nederland-van-basten-zeg-sieg-heil-na-interview-met-duitse-coach.html?utm_source=doorlink&amp;utm_medium=doorlink&amp;utm_campaign=%2F">toen hij live op televisie bij FOX Sports 'Sieg Heil' zei</a> op het moment dat Hans Kraay junior een in het Duits afgenomen interview met Heracles-trainer Frank Wormuth afsloot. Later in de uitzending bood de voormalig topspits al zijn excuses aan voor de misplaatste grap.</p>
      <figure>
        <iframe data-src="https://twitter.com/FOXSportsnl/status/1198997469423710208?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>