<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/eveniment/miile-oi-scufundate-portul-midia-ajuns-presa-internationala-scriu-bbc-the-guardian-despre-navele-mortii-1_5ddc08905163ec427168a0c3/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T17:15:04+00:00"/>
    <meta property="og:title" content="Miile de oi scufundate în Portul Midia au ajuns în presa internaţională. Ce scriu BBC şi The Guardian despre „navele morţii”"/>
    <meta property="og:description" content="Presa internaţională relatează pe larg despre nava sub pavilion Palau, care s-a răsturnat, duminică, în Portul Midia cu peste 14.000 de oi l abord."/>
  </head>
  <body>
    <article>
      <h1>Miile de oi scufundate în Portul Midia au ajuns în presa internaţională. Ce scriu BBC şi The Guardian despre „navele morţii”</h1>
      <address><time datetime="2019-11-25T17:15:04+00:00">25 Nov 2019, 17:15</time> by <a rel="author">Vlad Terteleac</a></address>
      <h4>Presa internaţională relatează pe larg despre nava sub pavilion Palau, care s-a răsturnat, duminică, în Portul Midia cu peste 14.000 de oi l abord.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/international/in-lume/ancheta-australia-privire-operatiune-chinei-infiltrare-unui-deputat-spion-1_5ddc07ea5163ec4271689b3e/index.html"/>
        <a href="https://adevarul.ro/news/politica/ciolacu-intalnirea-dancila-fost-discutie-calma-asezata-productiva-rezultatul-alegerilor-nu-multumeste-niciunul-noi-1_5ddbfecc5163ec4271684854/index.html"/>
        <a href="https://adevarul.ro/news/bucuresti/accident-lant-calea-grivitei-10-masini-avariat-nui-sofer-i-s-a-facut-rau-volan-1_5ddbfae45163ec4271682ef0/index.html"/>
      </related>
      <p>„Cursă pentru salvarea a 14.600 de oi după ce o navă s-a răsturnat în Marea Neagră”, titrează T<a href="https://www.theguardian.com/world/2019/nov/25/rescuers-race-to-save-14600-sheep-after-cargo-ship-capsizes">he Guardian</a>. Jurnaliştii publicaţiei britanice relatează declaraţia lui Gabriel Paun, de la Animals International, care explicat cauzele evenimentului: nava era supraîncărcată şi motoarele vasului aveau probleme încă de anul trecut.</p>
      <p>„România, una dintre cele mai sărace membre ale Uniunii Europene, este a treia ţară crescătoare de oi din blocul comunitar după Marea Britanie şi Spania şi un exportator important de oi către pieţele din Orientul Mijlociu. Activiştii au numit transporturile pe apă de animale vii „nave ale morţii”, precizând că oile riscă să fie arse de vii în timpul verii”, mai scrie The Guardian.</p>
      <p>Toţi cei 22 de oameni de pe navă şi cel puţin 32 de oi au fost salvate, anunţă şi <a href="https://www.bbc.com/news/world-europe-50538592">BBC</a>, într-o operaţiune care a implicat poliţia, pompierii şi Paza de Coastă din România. Eforturile de salvare au fost stopate duminică noaptea, restul de oi fiind considerate aproape sigur moarte, notează BBC, amintind şi de hipotermia suferită de un cetăţean sirian de la bordul navel.</p>
      <p>AFP o citează pe Maria Pană, preşedinta Asociaţiei Crescătorilor şi Exportatorilor de Bovine, care a declarat că „Asociaţia noastră e şocată de acest dezastru. Dacă nu putem proteja aceste animale în timpul transporturilor pe distanţe lungi atunci ar trebui să le interzicem”.</p>
      <p><a href="https://adevarul.ro/locale/constanta/video-imaginile-groazei-nava-scufundata-portul-midia-zeci-oi-moarte-plutesc-mare-1_5ddbc8e85163ec42716672c4/index.html">Nava „Queen Hind” trebuia să plece din Portul Midia cu destinaţia Libia, dar s-a scufundat în apropierea cheului. Avea la bord 14.600 de oi vii, dintre care doar 32 au fost salvate.</a> Animals Internaţional a pornit o investigaţie cu privire la moartea miilor de oi în accidentul naval de ieri, din Portul Midia. Nava scufundată este şi acum în mijlocul apelor, iar oile înecate au fost surprinse plutind în jurul ambarcaţiunii.  Din primele declaraţii oficiale, rezultă faptul că nava s-a scufundat din cauza unei erori umane, iar cel vinovat de toată această situaţie este căpitanul vasului.</p>
      <hr/>
    </article>
  </body>
</html>