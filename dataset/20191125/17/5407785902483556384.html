<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/icisleri-bakanligi-unsurlarindan-teror-orgutune-12654969-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-25T17:52:02+00:00"/>
    <meta property="og:title" content="İçişleri Bakanlığı'ndan terör örgütüne son yılların en büyük darbesi"/>
    <meta property="og:description" content="Şırnak'ta Kıran-6 operasyonu kapsamında teröristlerin etkisiz hale getirildiği bölgede yapılan arazi aramasında yaklaşık 2 ton patlayıcı madde, 300 elektrikli fünye, 700 metre infilaklı fitil, bir Rus yapımı antitank mayını, 2 intihar yeleği, 1 tabanca ve susturucu, çok miktarda kablo ile bin ABD doları ele geçirildi."/>
  </head>
  <body>
    <article>
      <h1>İçişleri Bakanlığı'ndan terör örgütüne son yılların en büyük darbesi</h1>
      <address>
        <time datetime="2019-11-25T17:52:02+00:00">25 Nov 2019, 17:52</time>
      </address>
      <p>İçişleri Bakanlığı, Kıran-6 Operasyonu ile ilgili yeni bilgiler paylaştı. Bakanlıktan yapılan açıklamada, "Şırnak'ta devam eden Kıran-6 Operasyonu kapsamında geçen hafta İl Jandarma Komutanlığı, İl Emniyet Müdürlüğü ve Milli İstihbarat Teşkilatı (MİT) Başkanlığınca Cudi Dağı'nda gerçekleştirilen operasyonla 3 terörist etkisiz hale getirilmişti. Yapılan çalışmalarda etkisiz hale getirilen teröristlerin bomba yüklü araçlarla son yılların en büyük kanlı eyleminin hazırlığında olduğu tespit edildi" denildi.</p>
      <p>Şırnak'ta süren Kıran-6 Operasyonu kapsamında geçen hafta İl Jandarma Komutanlığı, İl Emniyet Müdürlüğü ve Milli İstihbarat Teşkilatınca Cudi Dağı'nda gerçekleştirilen operasyonla 3 teröristin etkisiz hale getirildiği hatırlatılan açıklamada, şunlar kaydedildi:</p>
      <h3>SON YILLARIN EN KANLI EYLEMİ ENGELLENDİ</h3>
      <p>"Yapılan çalışmalarda etkisiz hale getirilen teröristlerin bomba yüklü araçlarla son yılların en büyük kanlı eyleminin hazırlığında olduğu tespit edildi. Geçen hafta teröristlerin etkisiz hale getirildiği bölgede yapılan arazi aramasında bidon ve güğümlerin içine gizlenmiş vaziyette yaklaşık 2 ton patlayıcı madde, 300 elektrikli fünye, 700 metre infilaklı fitil, bir Rus yapımı antitank mayını, 2 intihar yeleği, bir tabanca ve susturucu, çok miktarda kablo ile 1000 ABD doları ele geçirildi. Örgütün cephanelik olarak kullandığı bölge ve civarında kapsamlı arama ve incelemeler devam etmekte olup jandarma tarafından ele geçirelen patlayıcı maddenin son dönemde ele geçen en büyük miktar olduğu belirlendi."</p>
      <p>Açıklamada, yurt içi ve dışında terörle mücadele harekatının kararlı şekilde devam edeceği bildirildi.</p>
      <h3>İşte ele geçirilen patlayıcılar ve patlayıcı yapımında kullanılan malzemeler:</h3>
      <figure>
        <img src="https://foto.haberler.com/haber/2019/11/25/icisleri-bakanligi-ndan-teror-orgutune-son-12654969_3141_m.jpg"/>
      </figure>
      <figure>
        <img src="https://foto.haberler.com/haber/2019/11/25/icisleri-bakanligi-ndan-teror-orgutune-son-12654969_9063_m.jpg"/>
      </figure>
      <figure>
        <img src="https://foto.haberler.com/haber/2019/11/25/icisleri-bakanligi-ndan-teror-orgutune-son-12654969_1607_m.jpg"/>
      </figure>
      <figure>
        <img src="https://foto.haberler.com/haber/2019/11/25/icisleri-bakanligi-ndan-teror-orgutune-son-12654969_6864_m.jpg"/>
      </figure>
      <figure>
        <img src="https://foto.haberler.com/haber/2019/11/25/icisleri-bakanligi-ndan-teror-orgutune-son-12654969_3197_m.jpg"/>
      </figure>
      <figure>
        <img src="https://foto.haberler.com/haber/2019/11/25/icisleri-bakanligi-ndan-teror-orgutune-son-12654969_6792_o.jpg"/>
      </figure>
      <p>Kaynak: AA<br/>Haber Videosu: <a href="https://www.haberler.com/video/icisleri-bakanligi-unsurlarindan-teror-orgutune-12654969-videosu/">İçişleri Bakanlığı'ndan terör örgütüne son yılların en büyük darbesi</a></p>
    </article>
  </body>
</html>