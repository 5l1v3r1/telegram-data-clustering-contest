<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837736-v-ukrayini-planuyut-viddati-derzhavni-obyekti-vugilnoyi-galuzi-pid-privatizatsiyu-orzhel"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T17:06:00+00:00"/>
    <meta property="og:title" content="В Україні планують віддати державні об’єкти вугільної галузі під приватизацію – Оржель"/>
    <meta property="og:description" content="КИЇВ. 25 листопада. УНН. В Україні планують віддати державні об’єкти вугільної галузі під приватизацію і в оренду. Про це заявив на брифінгу щодо змін …"/>
  </head>
  <body>
    <article>
      <h1>В Україні планують віддати державні об’єкти вугільної галузі під приватизацію – Оржель</h1>
      <address><time datetime="2019-11-25T17:06:00+00:00">25 Nov 2019, 17:06</time> by <a rel="author">Антоніна Карташева</a></address>
      <p><b>КИЇВ. 25 листопада. УНН.</b> В Україні планують віддати державні об’єкти вугільної галузі під приватизацію і в оренду. Про це заявив на брифінгу щодо змін у сфері енергетики і екології міністр енергетики та навколишнього середовища Олексій Оржель, передає кореспондент <b>УНН</b>.</p>
      <p>“Велике амбітне, але дуже проблемне на сьогодні завдання в Україні — вугільна галузь. Державна вугільна галузь — збиткова. 32 тисячі людей які працюють в цій галузі, з сім’ями це близько 200 тисяч людей, проблеми яких ми маємо вирішити. Ми маємо визначити на рівні аудиту, що не так, маємо побудувати логіку коли і за яких умов ці об’єкти державної власності можуть бути приватизовані, віддані в оренду під жорсткі інвестиційні зобов’язання, а також мають можливість вийти на беззбитковий рівень”, — заявив Оржель.</p>
      <p>За його словами будуть ті шахти, які згідно з графіком ліквідації, будуть ліквідовані.</p>
      <p>“В Україні є шахти, які ліквідуються 18 років. 18 років на шахти витрачаються гроші. Такого не буде більше. Коли ми говоримо про ліквідацію, ми говоримо про людей. Ми маємо знайти людям роботу і нові можливості для життя”, — зазначив Оржель.</p>
      <p>Нагадаємо, Міністерство енергетики <a href="https://www.unn.com.ua/uk/news/1830633-minenergetiki-rozpochalo-audit-derzhavnikh-shakht">розпочало</a> аудит державних шахт для визначення перспектив галузі.</p>
    </article>
  </body>
</html>