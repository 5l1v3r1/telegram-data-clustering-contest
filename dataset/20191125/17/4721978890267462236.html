<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/719365/nuovo-concept-iphone-12"/>
    <meta property="og:site_name" content="iPhone Italia"/>
    <meta property="article:published_time" content="2019-11-25T17:25:04+00:00"/>
    <meta property="og:title" content="Nuovo concept iPhone 12: cornice in stile iPhone 4 e niente tacca"/>
    <meta property="og:description" content="Manca ancora quasi un anno all'annuncio dei prossimi iPhone 12 ma ciò non ferma i leaks e di conseguenza la creazione di concept più o meno realistici."/>
  </head>
  <body>
    <article>
      <h1>Nuovo concept iPhone 12: cornice in stile iPhone 4 e niente tacca</h1>
      <address>
        <time datetime="2019-11-25T17:25:04+00:00">25 Nov 2019, 17:25</time>
      </address>
      <p>Manca ancora quasi un anno all’annuncio dei prossimi iPhone 12 ma, come sempre, ciò non ferma i leaks e di conseguenza la creazione di concept più o meno realistici. Oggi tocca a quello realizzato da ConceptsiPhone in collaborazione con Pallav Rav.</p>
      <p>Il problema principale che abbiamo al momento è che le informazioni sui prossimi iPhone sono ancora molto fumose, per cui quello che vedremo oggi potrebbe essere benissimo molto lontano dalla realtà, ma molto più vicino a quello che gli utenti invece si aspettano di vedere nel prossimo iPhone.</p>
      <p>Questo concept di iPhone 12 immagina un rapporto schermo-corpo del 99%, il che significa che lo smartphone sarà privato finalmente della tacca, e il Face ID sarà integrato direttamente sotto al display. Il display sarà un <b>Pro-Motion XDR</b> <b>4K</b> con frequenza di aggiornamento di 120Hz e luminosità di picco di 900nits.</p>
      <p>Ma l’altra grande novità che potremmo vedere nel nuovo design è l’adozione di un <b>frame metallico</b> molto simile a quello adottato in passato su iPhone 4 e più di recente su iPad Pro. Da tempo si parla della possibilità che Apple adotti questo tipo di design e forse in futuro potremmo davvero vedere un iPhone cosi costruito.</p>
      <p>Sul retro sarà ancora presente un bump quadrato dove troverà posto il modulo fotografico, ma questa volta si arricchirà di un quarto sensore, che molti rumors indicano possa essere di tipo ToF 3D.</p>
      <figure>
        <img src="https://static.iphoneitalia.com/wp-content/uploads/2019/11/iPhone-12-concept-01.jpg"/>
      </figure>
      <p>Per maggiori infromrazioni potete dare un’occhiata al video qui sotto, video realizzato davvero molto bene, tanto che potrebbe quasi essere scambiato per uno di quelli realizzati dalla stessa Apple.</p>
      <figure>
        <iframe src="https://www.youtube.com/embed/0dDgh4j6WC8" width="640" height="360" data-service="Youtube" scrolling="no"/>
      </figure>
      <p>
        <a href="https://www.iphoneitalia.com/category/concept-2">Concept</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>