<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/gossip/vip/belen-stefano-lite-paparazzi-processo.html"/>
    <meta property="og:site_name" content="Today"/>
    <meta property="article:published_time" content="2019-11-25T17:56:00+00:00"/>
    <meta property="og:title" content="Lite con i paparazzi, processo a porte chiuse per Belen e Stefano (che non si presentano)"/>
    <meta property="og:description" content="Il 25 novembre l'udienza a carico della showgirl e del marito. La presunta aggressione risale al 2012"/>
  </head>
  <body>
    <article>
      <h1>Lite con i paparazzi, processo a porte chiuse per Belen e Stefano (che non si presentano)</h1>
      <h2>Il 25 novembre l'udienza a carico della showgirl e del marito. La presunta aggressione risale al 2012</h2>
      <address><time datetime="2019-11-25T17:56:00+00:00">25 Nov 2019, 17:56</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/38850971792475/salvataggio-in-mare-dei-bambini-a-lampedusa-2.mp4"/>
      </figure>
      <p>Si è svolta oggi, in tribunale a <a href="http://www.latinatoday.it/cronaca/processo-belen-rodriguez-stefano-de-martino-aggressione-ponza.html"><b>Latina</b></a>, una nuova udienza del processo a carico di <b>Belen Rodriguez e Stefano De Martino</b> per una <b>presunta</b> <b>aggressione </b>avvenuta sull'isola di<b> Ponza</b> nel 2012 nei confronti dei fotografi Mattia Brandi e Stefano Meloni. Nell'udienza in questione dovevano essere ascoltati alcuni testi per ricostruire la vicenda ed era attesa la presenza della <a href="http://www.today.it/gossip/love-corn/belen-incinta-secondo-figlio-desiderio.html">showgirl e del marito </a>che tuttavia non si sono presentati in aula.</p>
      <p>Il <b>processo </b>si è celebrato a porte chiuse e tutti i giornalisti presenti sono stati fatti uscire. I difensori della coppia hanno chiesto al giudice del tribunale di Latina di ascoltare l'audio di un video girato sull'isola nel momento della<b> lite con i paparazzi.</b></p>
      <h3>Processo per Belen e Stefano, la lite con i paparazzi</h3>
      <p>Il procedimento penale vede imputati, oltre alla celebre coppia televisiva, anche <b>Perez Blanco e Cecilia Rodriguez,</b> sorella di Belen, all'epoca fidanzati.<b> La lite</b> era nata perche i due fotografi, secondo la denuncia, erano intenti a fotografare i quattro che erano a bordo del loro yacht. In quel momento lo yacht si sarebbe però avvicinato all'imbarcazione dei paparazzi e De Martino e Blanco avrebbero sottratto la macchina fotografica restituendola solo dopo aver gettato in mare la scheda contenente le foto appena scattate. I quattro sono accusati di esercizio arbitrario delle proprie ragioni con violenza sulle persone e di lesioni non gravi ai danni dei due fotografi.</p>
      <p>L'udienza è stata aggiornata al prossimo <b>27 gennaio </b>per discussione e sentenza.</p>
      <h4>
        <a href="http://www.today.it/gossip/">Tutte le notizie di Gossip</a>
      </h4>
    </article>
  </body>
</html>