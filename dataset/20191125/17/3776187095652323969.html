<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.it/2019/11/oneplus-launcher-google-feed-xda/"/>
    <meta property="og:site_name" content="GizChina.it"/>
    <meta property="article:published_time" content="2019-11-25T17:30:27+00:00"/>
    <meta property="og:title" content="OnePlus Launcher: come avere Google Feed grazie a Magisk"/>
    <meta property="og:description" content="Finalmente il OnePlus Launcher si aggiorna e porta Google Feed all'interno dei vostri OnePlus: ecco come fare per ottenere la nuova funzione."/>
  </head>
  <body>
    <article>
      <h1>OnePlus Launcher: come avere Google Feed grazie a Magisk</h1>
      <address><time datetime="2019-11-25T17:30:27+00:00">25 Nov 2019, 17:30</time> by <a rel="author">Fabrizio Pariota</a></address>
      <figure>
        <img src="https://gizchina.it/wp-content/uploads/2018/09/oneplus-logo-696x348.jpg.pagespeed.ce.39Zty-sRM2.jpg"/>
      </figure>
      <p>La <b>OxygenOS</b> è sicuramente tra le personalizzazioni Android più riuscite, abbinando un'esperienza quasi stock ad una miriade di personalizzazioni possibili. Una però delle mancanze che gli utenti lamentavano con più insistenza era l'assenza del <b>Google Feed</b> facendo swipe verso sinistra nella Home di <b>OnePlus Launcher</b>.</p>
      <h3>OnePlus Launcher: arriva il Google Feed grazie ad XDA</h3>
      <slideshow>
        <figure>
          <img src="https://gizchina.it/wp-content/uploads/2019/11/xOnePlus-Launcher-Google-Feed-2-189x420.jpg.pagespeed.ic.aqD0TzBGTd.jpg"/>
        </figure>
        <figure>
          <img src="https://gizchina.it/wp-content/uploads/2019/11/xOnePlus-Launcher-Google-Feed-1-189x420.jpg.pagespeed.ic.q7ELR5Lc76.jpg"/>
        </figure>
      </slideshow>
      <p>Dove però non arrivano le aziende, spesso arrivano i <i>modder</i>, in questo caso quelli di <b>XDA</b>. Si perché grazie al lavoro di uno sviluppatore della nota community d'ora in poi all'interno di OnePlus Launcher <b>sarà possibile integrare la sezione di Google</b> facendo <i>swipe</i> verso sinistra direttamente all'interno della vostra esperienza utente e senza installare ulteriori app di terze parti.</p>
      <p><b>LEGGI ANCHE</b>:<br/><a href="https://gizchina.it/2019/10/oneplus-launcher-aggiornamento-contatore-passi-eliminazione-app-drawer/">OnePlus Launcher: nuovo update con app e contapassi nella home</a></p>
      <p>In passato si era già scoperto che alcune versioni di OnePlus 6T integravano nativamente il Google Feed al posto della <i>Libreria</i>, l'alternativa che l'azienda proponeva sui suoi terminali. Adesso grazie alla suddetta versione moddata del launcher sarà possibile utilizzare il Feed di Google senza troppi problemi.</p>
      <p>Come potete ottenere questa nuova funzione sui vostri OnePlus? Molto semplice. Vi basterà infatti scaricare <b>il Modulo Magisk dedicato</b> che vi lasciamo <a href="https://forum.xda-developers.com/oneplus-7t/themes/oneplus-launcher-google-feeds-enabled-t3997039/">a questo link</a>. <b>Attenzione però</b>: la modifica funziona soltanto se avete il Root del terminale ed avete completato l'installazione di Magisk, questo perché in questa modifica ci sarà bisogno di installare l'APK modificato sovrascrivendo quello originale.</p>
      <p>Una volta fatta questa semplice procedura, potrete finalmente godervi il Google Feed direttamente nel vostro <b>Oneplus Launcher</b> e su tutti i terminali dell'azienda.</p>
    </article>
  </body>
</html>