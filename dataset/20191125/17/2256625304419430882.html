<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159422_1027.html"/>
    <meta property="og:site_name" content="Novsport"/>
    <meta property="article:published_time" content="2019-11-25T17:05:00+00:00"/>
    <meta property="og:title" content="Деле Али: Обвинявах се за уволнението на Почетино"/>
    <meta property="og:description" content="&quot;Виждал съм го повече пъти през последните 5 години, отколкото съм виждал семейството ми&quot;"/>
  </head>
  <body>
    <article>
      <h1>Деле Али: Обвинявах се за уволнението на Почетино</h1>
      <address>
        <time datetime="2019-11-25T17:05:00+00:00">25 Nov 2019, 17:05</time>
      </address>
      <p>Атакуващият халф на Тотнъм Деле Али заяви, че е останал много изненадан от уволнението на вече бившия мениджър на тима Маурисио Почетино. <br/><br/>В началото на миналата седмица Почетино беше заменен от Жозе Моуриньо начело на кормилото на "шпорите". Веднага след новината за освобождаването на мениджъра всички играчи на отбора са отишли до къщата на Почетино и самият Али сподели, че той е говорил с тях като с приятели. <br/><br/>"Мисля, че е ясно какво значеше Маурицио за нас. Той ми помогна толкова много да израсна спрямо времето, когато бях непостоянен 18-годишен. Когато разбрах новината бях разочарован и отидох да го видя", започна Али. <br/><br/>"Виждал съм го повече пъти през последните 5 години, отколкото съм виждал семейството ми. Бях изключително разочарован от новината". <br/><br/>"Не беше разговор за футбол, колкото разговор между двама приятели. Имахме страхотни преживявания заедно. Обвинявах се за случилото се, но все пак осъзнавам, че винаги съм давал 110% за него и за клуба", завърши англичанинът.</p>
    </article>
  </body>
</html>