<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/media/715171-agries-melisses-meta-ta-christoygenna-h-seira-einai-poly-pio-sklhrh-leei-h-senariografos.html"/>
    <meta property="og:site_name" content="madata.gr"/>
    <meta property="article:published_time" content="2019-11-25T17:30:00+00:00"/>
    <meta property="og:title" content="Άγριες Μέλισσες: &quot;Μετά τα Χριστούγεννα η σειρά είναι πολύ πιο σκληρή&quot; λέει η σεναριογράφος"/>
    <meta property="og:description" content="Η σεναριογράφος της σειράς"/>
  </head>
  <body>
    <article>
      <h1>Άγριες Μέλισσες: "Μετά τα Χριστούγεννα η σειρά είναι πολύ πιο σκληρή" λέει η σεναριογράφος</h1>
      <address>
        <time datetime="2019-11-25T17:30:00+00:00">25 Nov 2019, 17:30</time>
      </address>
      <p>Η σεναριογράφος της σειράς "Άγριες Μέλισσες", Μελίνα Τσαμπάνη παραχώρησε συνέντευξη σε περιοδικό όπου και μίλησε για την καριέρα της, αναφέροντας πως η πρώτη της δουλειά στην τηλεόραση ήταν οι "7 θανάσιμες πεθερές" και φυσικά για την κορυφαία σειρά του ΑΝΤ1.</p>
      <p>Δήλωσε ότι η σειρά θα γίνει πιο σκληρή και τολμηρή από τα Χριστούγεννα και μετά, μίλησε για τον χαρακτήρα της Λενιώς, τις τρεις αδερφές αλλά και το ποιος είναι ο πιο δύσκολος χαρακτήρας που έχει δημιουργήσει.</p>
      <p>"Ο πιο δύσκολος χαρακτήρας που έχω φτιάξει και πάω μαζί του είναι ο Θωμάς Κυπραίος (Γιάννης Στάνκογλου). Είναι ο πιο περίτεχνος χαρακτήρας που έχω κάνει στο χαρτί", δήλωσε χαρακτηριστικά η Μελίνα Τσαμπάνη, ενώ για τον χαρακτήρα της Λενιώς (Μαρία Κίτσου) είπε πως έχει έναν πολύ δυνατό και σημαντικό συμβολισμό.</p>
      <p>Επίσης, ανέφερε πως οι τρεις ηρωίδες - αδελφές ήταν από την αρχή έτσι στο μυαλό της και τις είχε φανταστεί όπως ακριβώς παρουσιάζονται στην τηλεόραση. </p>
    </article>
  </body>
</html>