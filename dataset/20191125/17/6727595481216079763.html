<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/maharashtra-ajit-pawar-got-clean-chit-on-irrigation-corruption-case-after-taking-charge-as-deputy-minister546.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T17:41:00+00:00"/>
    <meta property="og:title" content="സത്യപ്രതിജ്ഞയ്ക്ക് പിന്നാലെ ബി.ജെ.പിയുടെ പാരിതോഷികം; അജിത് പവാര്‍ ഇനി 'അഴിമതിക്കാരനല്ല'"/>
    <meta property="og:description" content="Ajit Pawar Maharashtra Govt National News India മുംബൈ: ബി.ജെ.പിക്ക് പിന്തുണ പ്രഖ്യാപിച്ച് മഹാരാഷ്ട്ര ഉപമുഖ്യമുന്ത്രിയായി സത്യപ്രതിജ്ഞ ചെയ്ത് മണിക്കൂറുകള്‍ക്കുള്ളില്‍ അജിത"/>
  </head>
  <body>
    <article>
      <h1>സത്യപ്രതിജ്ഞയ്ക്ക് പിന്നാലെ ബി.ജെ.പിയുടെ പാരിതോഷികം; അജിത് പവാര്‍ ഇനി 'അഴിമതിക്കാരനല്ല'</h1>
      <address><time datetime="2019-11-25T17:41:00+00:00">25 Nov 2019, 17:41</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: ബി.ജെ.പിക്ക് പിന്തുണ പ്രഖ്യാപിച്ച് മഹാരാഷ്ട്ര ഉപമുഖ്യമുന്ത്രിയായി സത്യപ്രതിജ്ഞ ചെയ്ത് മണിക്കൂറുകള്‍ക്കുള്ളില്‍ അജിത് പവാറിനെതിരായ അഴിമതിക്കേസില്‍ അന്വേഷണം അവസാനിപ്പിച്ചു.</p>
      <p>70000കോടി രൂപയുടെ അഴിമതിക്കേസില്‍ മഹാരാഷ്ട്ര അഴിമതി വിരുദ്ധ ബ്യൂറോയാണ് ക്ലീന്‍ ചിറ്റ് നല്‍കിയത്. ജലസേചന പദ്ധതി അഴിമതി കേസിലാണ് അദ്ദേഹത്തെ കുറ്റവിമുക്തനാക്കിയത്. മഹാരാഷ്ട്ര നിയമസഭാ തെരഞ്ഞെടുപ്പിന്റെ സമയത്ത് ബി.ജെ.പി അജിത് പവാറിനെതിരെ ഉയര്‍ത്തിയ മുഖ്യ ആരോപണങ്ങളിലൊന്നായിരുന്നു ജലസേചന പദ്ധതിയിലെ അഴിമതിക്കേസ്.</p>
      <related>
        <a href="https://www.doolnews.com/only-fools-without-any-sense-of-self-respect-would-support-bjp-343.html?utm_source=doolnews&amp;utm_medium=related"/>
      </related>
      <p>കേസില്‍ മതിയായ തെളിവുകള്‍ ഇല്ലെന്ന് വ്യക്തമാക്കി അന്വേഷണ സംഘം കോടതിയില്‍ റിപ്പോര്‍ട്ട് സമര്‍പ്പിക്കുകയായിരുന്നു. അജിത് പവാറിന് എതിരായി തെളിവുകളില്ലെന്ന് അഴിമതി വിരുദ്ധ ബ്യൂറോ സമര്‍പ്പിച്ച റിപ്പോര്‍ട്ടില്‍ വ്യക്തമാക്കുന്നു. അഴിമതിയുമായി ബന്ധപ്പെട്ട് ഒന്‍പതു കേസുകളാണ് അഴിമതി വിരുദ്ധ ബ്യൂറോ ഇന്ന് അവസാനിപ്പിച്ചത്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ബി.ജെ.പിക്കൊപ്പം നിന്നതിനുള്ള സമ്മാനമാണ് അജിത് പവാറിനുള്ള ക്ലീന്‍ ചിറ്റ് എന്നാണ് എന്‍.സി.പിയും ശിവസേനയും ഒരുപോലെ ആരോപിക്കുന്നത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/when-we-reached-hotel-in-delhi-at-least-100-200-bjp-workers-were-present-there-along-with-a-lot-of-police-anil-pattel-454.html?utm_source=doolnews&amp;utm_medium=related"/>
      </related>
      <p>അജിത് പവാര്‍ ജലസേചന വകുപ്പ് മന്ത്രിയായിരുന്ന കാലത്താണ് അഴിമതി നടന്നതായി ആരോപണം ഉയര്‍ന്നത്. വകുപ്പിന്റെ പ്രിന്‍സിപ്പല്‍ സെക്രട്ടറിക്കുവരെ അഴിമതിയില്‍ പങ്കുണ്ടെന്നും എന്നാല്‍ അജിത് പവാറിന് പങ്കില്ലെന്നും പുതിയ റിപ്പോര്‍ട്ടില്‍ പറയുന്നു.</p>
      <figure>
        <iframe src="https://www.youtube.com/embed/hNz565mBqJw" width="560" height="315" data-service="Youtube" scrolling="no"/>
      </figure>
    </article>
  </body>
</html>