<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/bosz-maakt-zich-geen-zorgen-als-zoveel-kansen-creeert-goed/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T17:17:55+00:00"/>
    <meta property="og:title" content="Bosz maakt zich geen zorgen: ‘Als je zoveel kansen creëert, doe je het goed’"/>
    <meta property="og:description" content="Bayer Leverkusen-coach Peter Bosz maakt zich geen zorgen over de vele gemiste doelkansen van zijn ploeg. ,,Ik zou me meer zorgen maken, als we geen kansen zouden creëren”, zei de trainer in Moskou, naar aanloop voor het CL-treffen met Lokomotiv. In het duel met SC Freiburg van afgelopen zaterdag zag Bosz zijn spelers 27 keer…"/>
  </head>
  <body>
    <article>
      <h1>Bosz maakt zich geen zorgen: ‘Als je zoveel kansen creëert, doe je het goed’</h1>
      <address>
        <time datetime="2019-11-25T17:17:55+00:00">25 Nov 2019, 17:17</time>
      </address>
      <p>
        <b>Bayer Leverkusen-coach Peter Bosz maakt zich geen zorgen over de vele gemiste doelkansen van zijn ploeg. ,,Ik zou me meer zorgen maken, als we geen kansen zouden creëren”, zei de trainer in Moskou, naar aanloop voor het CL-treffen met Lokomotiv.</b>
      </p>
      <p>In het duel met SC Freiburg van afgelopen zaterdag zag Bosz zijn spelers 27 keer op doel schieten, maar de wedstrijd eindigde in 1-1. ,,Als je zoveel doelkansen creëert tegen zo’n sterke ploeg, dan doe je veel goed.” Dat zijn spelers maar 1 kans wisten te verzilveren, hoort volgens Bosz bij het voetbal. ,,De ene keer heb je 27 doelkansen en gaat er maar 1 in. En de andere keer heb je maar 2 schoten op doel en scoor je 2 keer.”<br/><br/><b>Stand van zaken in de groep</b><br/>Leverkusen verloor de 1e wedstrijd van Lokomotiv Moskou met 2-1. Beide ploegen hebben 3 punten uit 4 duels. Atlético Madrid heeft 7 punten en Juventus is al zeker van de knock-outfase met 10 punten.</p>
    </article>
  </body>
</html>