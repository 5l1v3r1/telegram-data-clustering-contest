<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2825167-akcioneri-zaporizstali-priznacili-novogo-gendirektora.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T17:29:00+00:00"/>
    <meta property="og:title" content="Акціонери &quot;Запоріжсталі&quot; призначили нового гендиректора"/>
    <meta property="og:description" content="Генеральним директором комбінату &quot;Запоріжсталь&quot; призначений Олександр Мироненко."/>
  </head>
  <body>
    <article>
      <h1>Акціонери "Запоріжсталі" призначили нового гендиректора</h1>
      <h2>Генеральним директором комбінату "Запоріжсталь" призначений Олександр Мироненко.</h2>
      <address>
        <time datetime="2019-11-25T17:29:00+00:00">25 Nov 2019, 17:29</time>
      </address>
      <p>Про це повідомили у <a href="https://www.zaporizhstal.com/pres-centr/novini/generalnim-direktorom-kombinatu-zaporizhstal-priznachenij-oleksandr-mironenko/">пресслужбі підприємства</a>. </p>
      <p>"25 листопада 2019 року загальні збори акціонерів ПАТ "Запоріжсталь" призначили генеральним директором підприємства Олександра Мироненка", - йдеться у повідомленні.</p>
      <p>За інформацією підприємства, Олександр Мироненко має великий досвід роботи в металургійній галузі. До групи Метінвест він перейшов в 2007 році з компанії Смарт-Холдинг, і за цей час пройшов шлях від експерта з планування виробництва і продажів до директора з виробництва Операційної дирекції. На цій посаді він займався підвищенням ефективності роботи гірничодобувних і металургійних підприємств групи. Із 2007 по 2010 роки працював в "Промет Стіл" (Болгарія), а з 2010 по 2019 роки - в Операційній дирекції групи Метінвест. Він також був членом наглядових рад ЕКХП і "Промет Стіл", а з 2017 року очолив Наглядову раду останнього підприємства.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2804512-gendirektor-zaporizstali-poasniv-comu-jde-z-posadi.html">Гендиректор "Запоріжсталі" пояснив, чому йде з посади</a>
      </blockquote>
      <p>Олександр Мироненко народився 31 грудня 1981 року в <a href="https://www.ukrinform.ua/tag-kiiv">Києві</a>. Закінчив Національний технічний університет України "Київський політехнічний інститут". Одружений, виховує двох дітей.</p>
      <p>Як повідомлялось, 23 жовтня колишній очільник заводу Ростислав Шурма заявив, що йде з посади та планує займатись власними проектами.</p>
    </article>
  </body>
</html>