<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/iesire-din-sistem-pentru-o-judecatoare-care-l-a-condamnat-pe-dragnea/"/>
    <meta property="og:site_name" content="Cotidianul"/>
    <meta property="article:published_time" content="2019-11-25T17:18:13+00:00"/>
    <meta property="og:title" content="O judecătoare din cazul Dragnea iese din sistem"/>
    <meta property="og:description" content="Klaus Iohannis a semnat, luni, decretul pentru eliberarea din funcție de judecător la Înalta Curte de Casație și Justiție (ÎCCJ) a Geaninei Cristina Arghir, pe motiv de pensionare, anunță Administrația Prezidențială. Aceasta a făcut parte din completul de trei care l-a condamnat pe Liviu Dragnea."/>
  </head>
  <body>
    <article>
      <h1>O judecătoare din cazul Dragnea iese din sistem</h1>
      <address><time datetime="2019-11-25T17:18:13+00:00">25 Nov 2019, 17:18</time> by <a rel="author">(R.C.)</a></address>
      <p>Klaus Iohannis a semnat, luni, decretul pentru eliberarea din funcție de judecător la Înalta Curte de Casație și Justiție (ÎCCJ) a Geaninei Cristina Arghir, pe motiv de pensionare, anunță Administrația Prezidențială. Aceasta a făcut parte din completul de trei care l-a condamnat pe Liviu Dragnea.</p>
      <p>„Decret privind eliberarea din funcția de judecător la Înalta Curte de Casație și Justiție a doamnei Geanina-Cristina Arghir – pensionare, la data de 25 noiembrie 2019”, informează Administrația Prezidențială.</p>
      <p>Șeful statului a mai semnat alte două decrete privind eliberarea din funcție a altor două judecătoare, Simona-Cătălina Marinescu și Corina-Rodica Popovici, de la Curtea de Apel Oradea, pe motiv de pensionare.</p>
      <p>Geanina-Cristina Arghir a făcut parte din completul de trei judecători care l-a condamnat pe Liviu Dragnea în dosarul DGASPC Teleorman.</p>
      <p>Tot Cristina Arghir, în acea perioadă judecătoare la Curtea de Apel București, a făcut parte din completul care l-a condamnat pe Mohamad Munaf, implicat în răpirea jurnaliștilor români la Bagdad, în 24 aprilie 2008, la 10 ani de închisoare pentru fapte de terorism.</p>
      <related>
        <h4>Articole asemănătoare</h4>
        <a href="https://www.cotidianul.ro/klaus-iohannis-ironii-la-adresa-psd/"/>
        <a href="https://www.cotidianul.ro/unda-verde-pentru-finantarea-cartierului-justitiei/"/>
        <a href="https://www.cotidianul.ro/klaus-iohannis-in-razboi-deschis-cu-psd/"/>
      </related>
    </article>
  </body>
</html>