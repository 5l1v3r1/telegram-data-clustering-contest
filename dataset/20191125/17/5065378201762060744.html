<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1032435/kakokairia-se-poia-diodia-einai-eleytheri-i-dieleysi"/>
    <meta property="og:site_name" content="Newsbomb"/>
    <meta property="article:published_time" content="2019-11-25T17:54:06+00:00"/>
    <meta property="og:title" content="Κακοκαιρία: Σε ποια διόδια είναι ελεύθερη η διέλευση"/>
    <meta property="og:description" content="Πραγματοποιήθηκε αυτοψία του υπουργού Υποδομών και Μεταφορών Κώστα Καραμανλή και του Γενικού Γραμματέα Υποδομών, Γιώργου Καραγιάννη, στο 60ο χλμ της εθνικής οδού Αθηνών – Κορίνθου, όπου και επέβλεψαν τη διαδικασία αποκατάστασης της κυκλοφορίας του αυτοκινητόδρομου."/>
  </head>
  <body>
    <article>
      <h1>Κακοκαιρία: Σε ποια διόδια είναι ελεύθερη η διέλευση</h1>
      <h2>Πραγματοποιήθηκε αυτοψία του υπουργού Υποδομών και Μεταφορών Κώστα Καραμανλή και του Γενικού Γραμματέα Υποδομών, Γιώργου Καραγιάννη, στο 60ο χλμ της εθνικής οδού Αθηνών – Κορίνθου, όπου και επέβλεψαν τη διαδικασία αποκατάστασης της κυκλοφορίας του αυτοκινητόδρομου.</h2>
      <address><time datetime="2019-11-25T17:54:06+00:00">25 Nov 2019, 17:54</time> by <a rel="author">Newsroom</a></address>
      <p>Λίγο αργότερα, ο υπουργός Υποδομών και Μεταφορών, Κώστας Καραμανλής -μετά από αυτοψία στην περιοχή της Κινέτας που επλήγη από τον «Γηρυόνη»- έλαβε την απόφαση για ελεύθερα διόδια.</p>
      <p>Με εντολή του υπουργού οι πολίτες δεν θα καταβάλουν το αντίτιμο των διοδίων στους σταθμούς της<b> Ελευσίνας και των Αγίων Θεοδώρων</b> μέχρι να αποκατασταθεί η λειτουργία του αυτοκινητόδρομου.</p>
      <p>Εν τω μεταξύ οι υπεύθυνοι της Ολυμπίας Οδού διαβεβαιώνουν ότι μέχρι αργά το βράδυ θα δοθεί στην κυκλοφορία και το ρεύμα της Εθνικής Οδού προς Κόρινθο. Ήδη έχουν μεταφερθεί από το οδόστρωμα τα φερτά υλικά που μεταφέρθηκαν από το βουνό στο οδόστρωμα και σε συνεργασία με την Πυροσβεστική Υπηρεσία γίνεται καθαρισμός της ασφάλτου από τις λάσπες.</p>
      <h3>Τα προβλήματα που δημιουργήθηκαν</h3>
      <p>Περισσότερες από <b>300 κατοικίες εκτιμάται ότι έχουν υποστεί ζημιές στην Κινέτα</b> από τις πλημμύρες όπως προκύπτει από την αυτοψία που έκανε στην πληγείσα περιοχή ο υπουργός Υποδομών και Μεταφορών Κώστας Καραμανλής συνοδευόμενος από τον γενικό γραμματέα Υποδομών Γιώργο Καραγιάννη.</p>
      <p>Ήδη οι υπηρεσίες του υπουργείου Υποδομών και Μεταφορών πραγματοποίησαν περίπου<b> 100 αυτοψίες σε κατοικίες που υπέστησαν ζημίες.</b> Ο κ Καραμανλής συνομίλησε με τους κατοίκους της Κινέτας και τον δήμαρχο Μεγαρέων Γρηγόρη Σταμούλη και τον αντιπεριφερειάρχη Δυτικής Αττικής Ελευθέριο Κοσμόπουλο.</p>
      <h3>E.O. Κορίνθου - Πατρών: Σε απόγνωση οι οδηγοί - Ουρές χιλιομέτρων (vid)</h3>
      <p>Απίστευτη ταλαιπωρία για χιλιάδες οδηγούς που έχουν εγκλωβιστεί στην εθνική οδό Κορίνθου-Πατρών, περισσότερες από 6 ώρες</p>
      <p>Η <b><a href="https://www.newsbomb.gr/ellada/story/1032272/kakokairia-giryonis-talaiporia-kai-mpaza-stin-athinon-korinthoy-anoixta-kai-ta-dyo-reymata">κατολίσθηση στην περιοχή της Κινέτας</a></b> έχει δημιουργήσει τεράστια προβλήματα στην κυκλοφορία των οχημάτων.</p>
      <p>Σε απόγνωση βρίσκονται και οι επαγγελματίες οδηγοί που παραμένουν καθηλωμένοι με τα φορτηγά τους στο συγκεκριμένο σημείο για πάνω από 8 ώρες, μεταφέροντας μάλιστα ευπαθή προϊόντα.</p>
      <p>Όπως είπαν, ξεκίνησαν από τα ξημερώματα για να μεταφέρουν προϊόντα στην Πελοπόννησο και τώρα βράδιασε και παραμένουν ακόμη εκεί, σύμφωνα με το tempo24.news.</p>
      <p>
        <b>Δείτε όλες τις τελευταίες </b>
        <a href="https://www.newsbomb.gr/oles-oi-eidhseis">
          <b>Ειδήσεις</b>
        </a>
        <b> από την Ελλάδα και τον Κόσμο, τη στιγμή που συμβαίνουν, στο </b>
        <a href="https://www.newsbomb.gr/">
          <b>Newsbomb.gr</b>
        </a>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/kairos/story/1031853/xamos-stin-kriti-yparxoyn-terata-sti-thalassa-deite-ti-evgale-psaras">Χαμός στην Κρήτη: Υπάρχουν «τέρατα» στη θάλασσα - Δείτε τι έβγαλε ψαράς</a>
      </p>
      <p>
        <a href="https://www.newsbomb.gr/kairos/story/1032351/friki-poylise-ti-12xroni-kori-tis-gia-10-000-eyro-kai-dilose-apagogi-sto-xamogelo">Φρίκη: Πούλησε τη 12χρονη κόρη της για 10.000 ευρώ και δήλωσε απαγωγή στο «Χαμόγελο»</a>
      </p>
      <related>
        <a href="https://www.newsbomb.gr/ellada/story/1032432/rodos-sto-eleos-tis-kakokairias-to-nisi-diakopes-reymatos-kai-yperxeiliseis-potamon-pics-vids"/>
        <a href="https://www.newsbomb.gr/kairos/story/1032423/ektakto-deltio-emy-aytes-tis-perioxes-tha-sarosei-i-kakokairia-tis-epomenes-ores-xartes"/>
        <a href="https://www.newsbomb.gr/ellada/story/1032422/kakokairia-provlimata-se-aktoploika-dromologia-sti-voreia-ellada"/>
      </related>
    </article>
  </body>
</html>