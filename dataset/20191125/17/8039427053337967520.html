<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964218"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T17:32:42+00:00"/>
    <meta property="og:title" content="తమ వద్ద ఉన్న ఎమ్మెల్యేల సంఖ్య చెప్పిన శివసేన"/>
    <meta property="og:description" content="ADVT"/>
  </head>
  <body>
    <article>
      <h1>తమ వద్ద ఉన్న ఎమ్మెల్యేల సంఖ్య చెప్పిన శివసేన</h1>
      <address>
        <time datetime="2019-11-25T17:32:42+00:00">25 Nov 2019, 17:32</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై:</b> మహారాష్ట్రలో రాజకీయ నాటకం పూటకో మలుపు తిరుగుతోంది. ఫలితాల అనంతరం ముఖ్యమంత్రి పదవిపై సఖ్యత కుదరకపోవడంతో బీజేపీ, శివసేనల మధ్య చీలిక వచ్చింది. దీంతో తమ వద్ద ప్రభుత్వ ఏర్పాటుకు బలం లేదని బీజేపీ చేతులు ఎత్తేసిన విషయం తెలిసిందే. కాగా ఏ పార్టీ ప్రభుత్వాన్ని ఏర్పాటు చేసేందుకు ముందుకు రాకపోవడంతో రాష్ట్రపతి పాలన విధించారు. అయితే కాంగ్రెస్, ఎన్సీపీలను కలుపుకొని ప్రభుత్వాన్ని ఏర్పాటు చేసేందుకు శివసేన విశ్వప్రయత్నాలు చేస్తున్న సమయంలో బీజేపీ ఉన్నట్టుండి ప్రభుత్వాన్ని ఏర్పాటు చేసింది. మహారాష్ట్ర ముఖ్యమంత్రిగా దేవేంద్ర ఫడణ్‌వీస్ మరోసారి ప్రమాణం స్వీకారం చేశారు.</p>
      <p> </p>
      <p>అయితే బీజేపీ వద్ద సంఖ్యాబలం లేదని, వెంటనే బల పరీక్ష నిర్వహించాలని ప్రతిపక్షాలు పట్టుబడుతున్నాయి. ఈ విషయం సుప్రీంకోర్టు వరకూ వెళ్లింది. కాగా, తమ వద్ద పూర్తి మెజారిటీ ఉందని, కాకపోతే వచ్చి చూసుకోమంటూ రాష్ట్ర గవర్నర్‌కు శివసేన తేల్చి చెప్పింది. ఆ పార్టీ నేత సంజయ్ రౌత్ ఈ విషయాన్ని ట్విట్టర్ ద్వారా స్పష్టం చేశారు. ‘‘మా వద్ద సంపూర్ణ మెజారిటీ ఉంది. 162 మంది ఎమ్మెల్యేల బలం మాకుంది. కావాలంటే సాయంత్రం 7 గంటలకు పార్క్ హయత్‌కు వచ్చి చూడండి’’ అని రాసుకొచ్చారు. ఈ ట్వీట్‌లో మహారాష్ట్ర గవర్నర్‌ను ట్యాగ్ చేశారు.</p>
    </article>
  </body>
</html>