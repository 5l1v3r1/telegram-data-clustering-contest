<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191125-szijjarto-peter-uj-lehetoseg-nyilik-kozepeuropa-gazellatasaban.html"/>
    <meta property="og:site_name" content="Origo"/>
    <meta property="article:published_time" content="2019-11-25T17:55:00+00:00"/>
    <meta property="og:title" content="Szijjártó Péter: Új lehetőség nyílik Közép-Európa gázellátásában"/>
    <meta property="og:description" content="A külgazdasági és külügyminiszter a szlovák hivatali partnerével tartott megbeszélést Felsőzellőben."/>
  </head>
  <body>
    <article>
      <h1>Szijjártó Péter: Új lehetőség nyílik Közép-Európa gázellátásában</h1>
      <address><time datetime="2019-11-25T17:55:00+00:00">25 Nov 2019, 17:55</time> by <a rel="author">MTI</a></address>
      <p>
        <b>A külgazdasági és külügyminiszter azt mondta, új lehetőség nyílik Közép-Európa energiaellátásában, ezen belül a gázellátásban. Szijjártó Péter a szlovákiai Felsőzellőben tartott megbeszélést szlovák hivatali partnerével, Peter Ziga gazdasági miniszterrel az ott működő gázkompresszor-állomás központjában hétfőn.</b>
      </p>
      <p>A találkozón megegyezés született arról, hogy</p>
      <aside>a két ország egy esetleges gázellátási krízis esetén segítséget nyújt egymásnak.</aside>
      <p>A négy éve átadott magyar-szlovák gázvezetékez tartozó kompresszorállomásnál tartott miniszteri találkozó után Szijjártó Péter Közép-Európa energia- és gázellátásának változásáról, illetve az erre való felkészülés szükségességéről beszélt.</p>
      <p>A gázellátás változásait három megközelítésben mutatta be:</p>
      <ul>
        <li>Elsőként arról beszélt, kérdéses, hogy a jövő év elejétől kap-e Ukrajnán keresztül gázt a közép-európai térség.</li>
        <li>Másodikként arról, hogy a dán hatóságok által kiadott engedélyek alapján az Északi Áramlat 2 gázvezetéket tovább lehet építeni.</li>
        <li>Harmadikként pedig azt mondta, hogy a Török Áramlat építési munkálatai nagyon jó ütemben haladnak, aminek következtében 2021 októberétől létrejöhet egy olyan dél-észak irányú gázszállítási folyosó, amely orosz gázt tud szállítani Törökországon, Bulgárián, Szerbián és Magyarországon keresztül Szlovákiáig.</li>
      </ul>
    </article>
  </body>
</html>