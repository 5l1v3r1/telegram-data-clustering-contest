<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/kerivnik_ukroboronpromu_abromavichus__poskarzhivsya_na_nizku_zarplatu_n1239275"/>
    <meta property="og:site_name" content="24 Канал"/>
    <meta property="article:published_time" content="2019-11-25T17:36:00+00:00"/>
    <meta property="og:title" content="Керівник Укроборонпрому Абромавичус поскаржився на низьку зарплату"/>
    <meta property="og:description" content="Генеральний директор Укроборонпрому Айварас Абромавичус заявив, що без премій і надбавок щомісяця отримує понад 4 тисячі гривень. Як наголосив держслужбовець, зарплати співробітників оборонного відомства повинні бути набагато вищими та відповідати вимогам ринку."/>
  </head>
  <body>
    <article>
      <h1>Керівник Укроборонпрому Абромавичус поскаржився на низьку зарплату</h1>
      <address><time datetime="2019-11-25T17:36:00+00:00">25 Nov 2019, 17:36</time> by <a rel="author" href="https://24tv.ua/andriy_shlyahtin_tag5269/" target="_blank">Андрій Шляхтін</a></address>
      <p>
        <b>Генеральний директор Укроборонпрому Айварас Абромавичус заявив, що без премій і надбавок щомісяця отримує понад 4 тисячі гривень. Як наголосив держслужбовець, зарплати співробітників оборонного відомства повинні бути набагато вищими та відповідати вимогам ринку.</b>
      </p>
      <p>У коментарі виданню<a href="https://biz.liga.net/ekonomika/transport/opinion/80-dney-jizni-s-monstrom-bez-medovogo-mesyatsa-i-teploy-vanny"> "Ліга. Бізнес"</a> Абромавичус зазначив, що за весь період його роботи в Укроборонпромі місячний оклад дорівнює мінімально допустимій заробітній плати в Україні – <b>4 173 гривень.</b></p>
      <blockquote>Радимо ознайомитися! <a href="https://24tv.ua/prozhitkoviy_minimum_2020_minimalna_zarplata_2020_ukrayina_suma_viplat_n1220143">Мінімальна зарплата і прожитковий мінімум: що закладено у держбюджеті-2020</a></blockquote>
      <p>"На щастя, я можу собі це дозволити – я давно працюю в бізнесі, і подолання викликів, які стоять переді мною, – значно більша сатисфакція, ніж грошова винагорода. Але це, звісно ж, є неправильним", – додав він.</p>
      <p>За словами Абромавичуса, розмір заробітної плати співробітників Укроборонпрому визначає Наглядова рада концерну. Найближче засідання її пройде вже на початку грудня.</p>
      <aside>Даючи згоду на роботу в концерні, я поставив однією з моїх головних умов білі, прозорі та ринкові зарплати для співробітників. Ринкові означає гідні. Але не захмарні. Ми будемо призначати оплату праці наших співробітників, виходячи з норм чинного законодавства, рівня зарплат в інших великих компаніях, та враховуючи набір ризиків,<cite>– підкреслив гендиректор Укроборонпрому.</cite></aside>
      <p>Він додав, що сьогодні розмір грошової винагороди керівників компаній подібного рівня становить<b> від 5 до 15 тисяч доларів.</b></p>
      <blockquote>Цікаво! <a href="https://24tv.ua/nayyem_pro_svoyu_robotu_v_ukroboronpromi_ya_ne_budu_zaymatisya_prodazhem_zbroyi_n1238331">Найєм про свою роботу в Укроборонпромі: Я не буду займатися продажем зброї</a></blockquote>
      <h3>Яким сьогодні є середній рівень зарплат в Україні</h3>
      <p>Сьогодні розмір мінімальної зарплати становить 4173 гривні. З 1 січня 2020 року мінімальна зарплатня має досягти позначки у 4723 гривні у місяць або 28,31 гривні за годину.<br/><br/>По Україні ж люди в середньому заробляють 10 687 гривень. <a href="https://24tv.ua/milovanov_rozpoviv_de_v_ukrayini_nayvishhi_zarplati_ne_u_mistah_milyonnikah_n1227290">Найвищі середні зарплати</a> отримують у Маріуполі, Києві, Дніпрі, Одесі та Харкові.</p>
      <figure>
        <img src="https://24tv.ua/resources/photos/news/620_DIR/201911/1229985_9992007.png?201911113845"/>
      </figure>
      <p>
        <i>Скільки у середньому заробляли українці упродовж останніх 6 років / Інфографіка 24 каналу</i>
      </p>
    </article>
  </body>
</html>