<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/ludost-v-paragvaj-futbolist-zabi-zabi-v-glavata-na-sapernik-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-25T17:41:00+00:00"/>
    <meta property="og:title" content="Лудост в Парагвай: Футболист заби зъби в главата на съперник (ВИДЕО)"/>
    <meta property="og:description" content="Луис Суарес е аматьор в сравнение с Фернандо Аморебиета"/>
  </head>
  <body>
    <article>
      <h1>Лудост в Парагвай: Футболист заби зъби в главата на съперник (ВИДЕО)</h1>
      <h2>Луис Суарес е аматьор в сравнение с Фернандо Аморебиета</h2>
      <address>
        <time datetime="2019-11-25T17:41:00+00:00">25 Nov 2019, 17:41</time>
      </address>
      <p>Уруваецът Луис Суарес е известен с хапането на противникови футболисти. Играч от парагвайското първенство обаче го засенчи, след като заби зъби не в рамото или врата на съперник, а в главата му.</p>
      <p>Шокиращият момент беляза дербито между лидера в класирането "Олимпиа" и третия "Серо Портеньо". Фаворитът се наложи с 4:2, а Фернандо Аморебиета от преследвача обезумя осем минути преди края и атакува Нестор Камачо подобно на зомби от популярния сериал "Живите мъртви".</p>
      <p>За изненада на потърпевшия, главният съдия изгони и двамата.</p>
      <figure>
        <iframe src="https://www.youtube.com/embed/zF2DNRRaV5A" width="640" height="360" data-service="Youtube" scrolling="no"/>
      </figure>
      <p>Аморебиета не е непознато име за феновете в Европа. Венецуелецът е юноша на "Атлетик" Билбао, с чийто екип изигра близо 200 мача между 2005 и 2013 г. Кариерата му продължи в английските "Фулъм" и "Мидълзбро", преди да се завърне в Испания за един сезон в "Спортинг" Хихон. Защитникът се подвизаваше и в аржентинския "Индепендиенте".</p>
    </article>
  </body>
</html>