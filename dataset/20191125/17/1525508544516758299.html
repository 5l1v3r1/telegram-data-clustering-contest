<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780909/%D8%A7%D8%AF%D8%A7%DB%8C-%D8%A7%D8%AD%D8%AA%D8%B1%D8%A7%D9%85-%D8%A8%D9%87-%D8%B4%D9%87%D8%B1%DB%8C%D8%A7%D8%B1-%D8%AF%D8%B1-%DA%A9%D9%86%D8%B3%D8%B1%D8%AA-%D9%87%DB%8C%D8%B1%D8%A7%D8%AF-%D8%AF%D8%A7%D8%B3%D8%AA%D8%A7%D9%86-%D8%A7%D9%86%D9%81%D8%B1%D8%A7%D8%AF%DB%8C-%DA%86%D9%87-%D8%A8%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T17:56:15+00:00"/>
    <meta property="og:title" content="در کنسرت سوم آذر صورت گرفت؛ ادای احترام به شهریار در کنسرت هیراد/ داستان «انفرادی» چه بود؟"/>
    <meta property="og:description" content="حمید هیراد در برج میلاد طی دو سانس کنسرتی را برگزار کرد که مهمترین بخش آن، ادای احترام به زنده‌یاد محمدحسین شهریار شاعر پرآوازه کشورمان بود."/>
  </head>
  <body>
    <article>
      <h1>در کنسرت سوم آذر صورت گرفت؛ ادای احترام به شهریار در کنسرت هیراد/ داستان «انفرادی» چه بود؟</h1>
      <address><time datetime="2019-11-25T17:56:15+00:00">25 Nov 2019, 17:56</time> by <a rel="author" href="https://www.mehrnews.com/archive?jr=119" target="_blank">علیرضا سعیدی</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از  روابط عمومی شرکت«آوازی نو»، کنسرت حمید هیراد خواننده موسیقی پاپ، شب گذشته یکشنبه سوم آذر ۱۳۹۸ طی دو سانس در مرکز همایش‌های برج میلاد تهران برگزار شد. با اینکه در یک هفته‌ی اخیر مشکلاتی در اتصال اینترنت وجود داشت و روند خرید بلیت‌های کنسرت اندکی مختل شده بود، اما در دو سانس برگزاری کنسرت هیراد، تقریبا صندلی خالی در سالن وجود نداشت.</p>
      <p>کنسرت هیراد با قطعه‌ «بی‌تاب» آغاز شد. این قطعه در مایه‌هایی نزدیک به «همایون» و «شوشتری» ساخته شده است و قطعه‌ نخستینِ کنسرت هیراد بود. در ادامه نیز قطعه‌ «معشوقه» در فضایی نزدیک به «دشتی» اجرا شد. هیراد در ادامه «عشق» را خواند.</p>
      <p>«گفتم بمان» نام قطعه‌ای است که چندی پیش با صدای هیراد منتشر شد. هیراد در بخش‌هایی از شعر این قطعه، سروده‌ای از استاد محمدحسین شهریار را تضمین کرده کرده است. این خواننده در کنسرت شب گذشته، پیش از خواندن این قطعه از تمام تماشاگرانِ حاضر در مرکز همایش‌های برج میلاد خواست تا برخیزند و به احترام زنده‌یاد استاد شهریار دست بزنند.</p>
      <p>در این بخش از اجرا نوبت به معرفی چند تن از مهمانان ویژه‌ کنسرت رسید که در این بخش عبدالجبار کاکایی، سروش جمشیدی و شبنم قلی‌خانی در این بخش معرفی و مورد تشویق تماشاگران قرار گرفتند.</p>
      <p>«مستم کن» قطعه‌ بعدی این کنسرت بود که این قطعه هم در مایه‌ای نزدیک به «شوشتری» و «همایون» ساخته شده است. هیراد در ادامه قطعه‌ «خدا» را خواند. این قطعه هم فضایی در «دشتی» با نزدیکی به موسیقی کلاسیک دارد. «نیمه جان» هم قطعه‌ی بعدی این کنسرت بود. این در حالی است «یار» و «انفرادی» قطعه‌های بعدی این کنسرت بودند.</p>
      <p>هیراد درباره قطعه‌ انفرادی گفت: چندی پیش یکی از هودارانم کامنتی نوشته بود که مضمونش را برایتان نقل می‌کنم. او نوشته بود؛ کاش تمام قطعه‌های کنسرتت «انفرادی» باشد.</p>
      <p>«دلارام»، «بارون» و «هل‌هله»، «ماه من»، «دیوانه شهر»، «یار»، «شوخیه مگه»، «رسوایی» و چند قطعه‌ی دیگر هم در این کنسرت اجرا شد.</p>
    </article>
  </body>
</html>