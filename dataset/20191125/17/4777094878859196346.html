<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jkg-portal.com.ua/ua/publication/one/cherez-vdsutnst-opalennja-zhitel-svtlovodska-perekrili-ruh-na-kremenchuckj-ges-58113"/>
    <meta property="og:site_name" content="Україна Комунальна"/>
    <meta property="article:published_time" content="2019-11-25T17:20:00+00:00"/>
    <meta property="og:title" content="Через відсутність опалення жителі Світловодська перекрили рух на Кременчуцькій ГЕС"/>
    <meta property="og:description" content="Надзвичайна ситуація у Світловодську на Кіровоградщині. У 40-тисячному місті не опалюється половина будинків. Доведені до відчаю люди вийшли на чергову акцію протесту і перекрили рух на Кременчуцькій ГЕС"/>
  </head>
  <body>
    <article>
      <h1>Через відсутність опалення жителі Світловодська перекрили рух на Кременчуцькій ГЕС</h1>
      <address>
        <time datetime="2019-11-25T17:20:00+00:00">25 Nov 2019, 17:20</time>
      </address>
      <p><b>Надзвичайна ситуація у Світловодську на Кіровоградщині. У 40-тисячному місті не опалюється половина будинків. Доведені до відчаю люди вийшли на чергову акцію протесту і перекрили рух на Кременчуцькій ГЕС<br/><br/></b>Надзвичайна ситуація у Світловодську на Кіровоградщині. У 40-тисячному місті не опалюється половина будинків. Доведені до відчаю люди вийшли на чергову акцію протесту і перекрили рух на Кременчуцькій ГЕС, повідомляють Подробиці.<br/> <br/>Із галасом і скандалами жителі Світловодська перекрили дорогу на Кременчуцьку гідроелектростанцію. Попри обіцянки місцевого приватного теплопостачальника та чиновників відновити опалення - в їхніх оселях досі холоднеча.<br/> <br/>Ще 16 листопада підприємство «Світловодськпобут» відзвітувало про запуск 5 котелень. Та більша частина 40-тисячного міста досі без опалення. Через численні пориви теплотраси квартири, лікарні та навчальні заклади не обігріваються.<br/> <br/>Опалювальний сезон у місті зірваний, кажуть у міській раді. Причина - зношеність тепломереж і, як наслідок, низький тиск у котельнях. За час своєї роботи, запевняє секретар міськради, підприємство «Світловодськпобут» жодного разу не ремонтувало мережу і вона просто згнила.<br/> <br/>У п'ятницю міська рада оголосила надзвичайну ситуацію у Світловодську. Та чиновники з Кіровоградської адміністрації вважають : вона - не критична. У будинках, лікарнях і навчальних закладах, за їхніми словами, опалення поступово включають. Причиною затримок там називають бездіяльність міської влади та підприємства. Хоча ще влітку область звітувала: проблем не має.<br/> </p>
      <figure>
        <iframe src="https://www.youtube.com/embed/8YfbR0UZIzs" width="500" height="300" data-service="Youtube" scrolling="no"/>
      </figure>
      <p>Коли громадські заклади й помешкання жителів Світловодська опалюватимуться - не відомо. Тільки сьогодні у місті виявили ще півтора десятка поривів, які не дозволяють подати тепло у кілька мікрорайонів. </p>
      <related>
        <h4>Новини по темі</h4>
        <a href="http://jkg-portal.com.ua/ua/publication/one/chotiri-oblast-vse-shhe-bez-povnogo-pdkljuchennja-do-opalennja"/>
        <a href="http://jkg-portal.com.ua/ua/publication/one/stanom-na-22-listopada-opaljujutsja-999-objektv-zhitlovogo-fondu-58095"/>
        <a href="http://jkg-portal.com.ua/ua/publication/one/u-novomu-rozdol-rozpochali-podachu-tepla-58091"/>
      </related>
    </article>
  </body>
</html>