<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710171"/>
    <meta property="og:site_name" content="ישראל היום"/>
    <meta property="article:published_time" content="2019-11-25T17:40:16+00:00"/>
    <meta property="og:title" content="&quot;הופשט והוכה&quot;: חשד לתקיפה מינית בבי&quot;ס"/>
    <meta property="og:description" content="פלילים"/>
  </head>
  <body>
    <article>
      <h1>"הופשט והוכה": חשד לתקיפה מינית בבי"ס</h1>
      <h2>אם לתלמיד כיתה א' בדרום טוענת כי בנה הותקף על ידי 3 תלמידי כיתה ו' • התוקפים ככל הנראה מתחת לגיל האחריות הפלילית</h2>
      <address><time datetime="2019-11-25T17:40:16+00:00">25 Nov 2019, 17:40</time> by <a rel="author" href="https://www.israelhayom.co.il/writer_articles?tid=428" target="_blank">גדי גולן</a></address>
      <p>אם לתלמיד כיתה א' במוסד חינוכי בדרום הגישה היום (שני) תלונה למשטרה, לאחר שבנה הותקף בבית הספר בו הוא לומד. על פי האם, שלושה תלמידי כיתה ו' בבית הספר מנעו מבנה לצאת מהכיתה לאחר סיום שיעור, הורידו ממנו את מכנסיו ונגעו באיבר מינו, כל זאת בזמן שהם מחזיקים בו בכוח ומכים אותו.</p>
      <p>"יש בי הרבה חששות לשלומו של בני", אמרה האם, והוסיפה, "אם דבר כזה קורה בתוך כותלי מוסד חינוכי, שבו הוא אמור להיות מוגן, אני מאוד חוששת". לאחר הגשת התלונה נבדקו כל מצלמות האבטחה, בכל התאריכים שבהם נקב הילד, אך לא עלה בידי הילד שנפגע לכאורה לזהות את אלה שתקפו אותו. </p>
      <p>
        <b>עוד בנושא:</b>
      </p>
      <p>• <a href="https://www.israelhayom.co.il/article/626201">"הילדים בעוצר": תקיפות מיניות בת"א</a></p>
      <p>• <a href="https://www.israelhayom.co.il/article/694009">בת ה-13 התלוננה בעבר על הטרדה מינית - התלונה נגנזה</a></p>
      <p>• <a href="https://www.israelhayom.co.il/article/611619">בלב ת"א: פדופיל חשף עצמו בפני ילדים</a></p>
      <p><b>ממחוז דרום של משרד החינוך נמסר:</b> "בית הספר דיווח על האירוע לרשויות הרווחה מיד עם קבלת התלונה, כמתחייב. המשטרה חוקרת את האירוע, ויובהר שהמשרד מחויב לביטחונם של כל הבאים בשערי מוסדותיו, ויעשה כל שיידרש בעניין זה"</p>
      <p><b>מהמשטרה נמסר:</b> "הוגשה תלונה ונפתחה חקירה. עוד נמסר כי כל המעורבים הם מתחת לגיל האחריות הפלילית, ובשל כך החקירה מנוהלת יחד עם מרכז ההגנה 'בית לין'".</p>
    </article>
  </body>
</html>