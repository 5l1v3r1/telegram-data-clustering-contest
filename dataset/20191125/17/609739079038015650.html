<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/dunya/son-dakika-olu-sayisi-artiyor-143-oldu-41382389"/>
    <meta property="og:site_name" content="Hürriyet"/>
    <meta property="article:published_time" content="2019-11-25T17:16:00+00:00"/>
    <meta property="og:title" content="İran'da ölü sayısı artıyor... 143 oldu"/>
    <meta property="og:description" content="Uluslararası Af Örgütü, İran'da benzin zammına tepki gösterilerinde en az 143 kişinin öldüğünü açıkladı."/>
  </head>
  <body>
    <article>
      <h1>İran'da ölü sayısı artıyor... 143 oldu</h1>
      <h2>Uluslararası Af Örgütü, İran'da benzin zammına tepki gösterilerinde en az 143 kişinin öldüğünü açıkladı.</h2>
      <address><time datetime="2019-11-25T17:16:00+00:00">25 Nov 2019, 17:16</time> by <a rel="author">AFP</a></address>
      <p>Uluslararası <a href="http://www.hurriyet.com.tr/haberleri/af-orgutu">Af Örgütü</a> tarafından yapılan yazılı açıklamada, benzine getirilen zam nedeniyle <a href="http://www.hurriyet.com.tr/haberleri/iran">İran</a> genelinde patlak veren protestolarda 143 kişinin hayatını kaybettiği belirtilirken, uluslararası kamuoyundan İran devletinin can kayıplarına yol açan aşırı güç kullanımını kınaması istendi.</p>
      <p>Açıklamada, öldürülenlerin neredeyse tamamının ateşli silahlarla hayatını kaybettiği, ayrıca bir kişinin atılan göz yaşartıcı gazdan etkilenerek bir kişinin de aldığı darbe üzerine yaşamını yitirdiği belirtildi.</p>
      <p>Örgütün ölü sayısının daha fazla olduğuna inandığı kaydedilen açıklamada, araştırmaların ve incelemelerin bu doğrultuda sürdüğü aktarıldı. <br/>Açıklamada ayrıca, teyit edilen görüntülerde bazı göstericileri kısa mesafeden ve binaların çatılarından hedef alan güvenlik güçlerinin görüldüğü aktarıldı. <br/>Hazırlanan raporlarda, İran makamlarının göstericilerin cesetlerini ailelerine vermediği ve güvenlik güçleri tarafından morgdan çıkarılarak bilinmeyen bir yere götürüldüğü belirtiliyor.</p>
      <p>ABD yaptırımlarının da etkisiyle ekonomik açıdan zor günler geçiren İran halkı, 15 Kasım'da benzine 3 kat zam yapıldığının açıklanmasının ardından ülkenin birçok kentinde protestolara başlamıştı.</p>
      <p>Gösterilerde, birçok kentte kamu binaları, bankalar, benzin istasyonları ve marketler tahrip edilmişti. Uluslararası Af Örgütü, olaylar sırasında en az 115 göstericinin hayatını kaybettiğini açıklamıştı. İran makamları ise 6 güvenlik görevlisinin öldüğünü duyurmuştu.</p>
      <related>
        <a href="http://www.hurriyet.com.tr/dunya/abd-ingiltere-israil-ve-s-arabistana-seslendi-sizi-yok-ederiz-41382379"/>
      </related>
      <related>
        <a href="http://www.hurriyet.com.tr/dunya/uluslararasi-af-orgutu-irandaki-olaylarda-olu-sayisi-en-az-115-41380981"/>
      </related>
    </article>
  </body>
</html>