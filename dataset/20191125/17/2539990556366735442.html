<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2410107,Serie-A-wielkie-emocje-we-Wloszech-Trzy-czerwone-kartki-w-przelozonym-meczu"/>
    <meta property="og:site_name" content="Polskie Radio"/>
    <meta property="article:published_time" content="2019-11-25T17:33:00+00:00"/>
    <meta property="og:title" content="Serie A: wielkie emocje we Włoszech. Trzy czerwone kartki w przełożonym meczu"/>
    <meta property="og:description" content="Wielkie emocje towarzyszyły kibicom, którzy zdecydowali się przyjść na mecz Lecce - Cagliari w 13. kolejce Serie A. Fani zobaczyli aż trzy czerwone kartki, a gospodarze zdołali wywalczyć punkt w ostatnich minutach meczu, doprowadzając do stanu 2:2."/>
  </head>
  <body>
    <article>
      <h1>Serie A: wielkie emocje we Włoszech. Trzy czerwone kartki w przełożonym meczu</h1>
      <address>
        <time datetime="2019-11-25T17:33:00+00:00">25 Nov 2019, 17:33</time>
      </address>
      <p>
        <b>Wielkie emocje towarzyszyły kibicom, którzy zdecydowali się przyjść na mecz Lecce - Cagliari w 13. kolejce Serie A. Fani zobaczyli aż trzy czerwone kartki, a gospodarze zdołali wywalczyć punkt w ostatnich minutach meczu, doprowadzając do stanu 2:2.</b>
      </p>
      <p>Spotkanie miało zostać rozegrane w niedzielę, jednak zostało przełożone na kolejny dzień z powodu warunków atmosferycznych. Mecz przez długi czas zdawał się nie mieć szczególnej historii, jednak sytuacja uległa zmianie w 81. minucie. Wtedy, przy stanie 0:2, piłkę lecącą do bramki zatrzymał ręką obrońca Cagliari, Fabrizio Cacciarore i sędzia podjął jedyną możliwą decyzję - pokazał mu czerwoną kartkę. Chwilę później rzut karny wykorzystał Gianluca Lapadula.</p>
      <figure>
        <iframe data-src="https://twitter.com/DominikMucha/status/1198918007537520640?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Napastnik chciał złapać piłkę w ręce i szybko wznowić grę, jednak bramkarz gości Robin Olsen wybił ją w trybuny. Wtedy doszło do szarpaniny między zawodnikami, która zakończyła się wykluczeniem ich z boiska. Na placu gry zostało dziewiętnastu piłkarzy, na boisku było więc sporo miejsca. Wykorzystali to zdeterminowani gospodarze, doprowadzając do wyniku 2:2 dzięki uderzeniu Calderoniego. </p>
      <figure>
        <iframe data-src="https://twitter.com/OfficialUSLecce/status/1198994909958692864?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Podopieczni Fabio Liveraniego dążyli do zdobycia zwycięskiej bramki, Diego Farias starał się wymusić na arbitrze rzut karny, jednak sam został upomniany żółtym kartonikiem. </p>
      <p><b>Wyniki 13. kolejki piłkarskiej ekstraklasy Włoch:</b><br/><br/><b>niedziela</b><br/>Sampdoria 2 - Manolo Gabbiadini 45+6, Gaston Ramirez 75-karny<br/>Udinese 1 - Ilija Nestorovski 29<br/>czerwona kartka: Mato Jajalo 51</p>
      <p>Bologna 2 - Rodrigo Palacio 40, Blerim Dzemaili 90+5<br/>Parma 2 - Dejan Kulusevski 17, Simone Iacoponi 71<br/><br/>Verona 1 - Samuel Di Carmine 66<br/>Fiorentina 0</p>
      <p>AS Roma 3 - Chris Smalling 49, Gianluca Mancini 57, Edin Dżeko 66<br/>Brescia 0<br/><br/>Sassuolo 1 - Francesco Caputo 45<br/>Lazio Rzym 2 - Ciro Immobile 34, Felipe Caicedo 90+1</p>
      <p><b>sobota</b><br/>Torino 0<br/>Inter Mediolan 3 - Lautaro Martinez 12, Stefan de Vrij 32, Romelu Lukaku 55</p>
      <p>Atalanta Bergamo 1 - Robin Gosens 56<br/>Juventus Turyn 3 - Gonzalo Higuain 74, 82, Paulo Dybala 90+2</p>
      <p>Milan 1 - Giacomo Bonaventura 29<br/>Napoli 1 - Hirving Lozano 24</p>
      <p>
        <b>w poniedziałek</b>
      </p>
      <p>Lecce 2 - Gianluca Lapadula 83-karny, Marco Calderoni 90+1</p>
      <p>Cagliari 2 - Joao Pedro 30-karny, Radja Nainggolan 67  </p>
      <p>czerwone kartki: Gianluca Lapadula 85 - Fabrizio Cacciatore 81, Robin Olsen 85</p>
      <p>SPAL Ferrara - Genoa<br/><br/>kp</p>
      <related>
        <a href="https://www.polskieradio.pl/5/4147/Artykul/2409609,Kamil-Wilczek-i-Karol-Swiderski-nie-zwalniaja-tempa-Kolejne-ligowe-bramki-Polakow"/>
      </related>
      <related>
        <a href="https://www.polskieradio.pl/5/4147/Artykul/2409774,Serie-A-Carlo-Ancelotti-na-wylocie-z-Napoli-Massimiliano-Allegri-pojawil-sie-na-San-Siro"/>
      </related>
    </article>
  </body>
</html>