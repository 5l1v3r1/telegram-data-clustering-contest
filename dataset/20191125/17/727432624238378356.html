<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/motor/n-av-disse-blir-arets-bil/71819981"/>
    <meta property="og:site_name" content="Dinside"/>
    <meta property="article:published_time" content="2019-11-25T17:00:00+00:00"/>
    <meta property="og:title" content="Én av disse blir Årets Bil"/>
    <meta property="og:description" content="Her er de ti bilene som kan vinne årets store prestisjepris blant nybilene."/>
  </head>
  <body>
    <article>
      <h6 class="kicker">Årets Bil 2020</h6>
      <h1>Én av disse blir Årets Bil</h1>
      <h2>Her er de ti bilene som kan vinne årets store prestisjepris blant nybilene.</h2>
      <address><time datetime="2019-11-25T17:00:00+00:00">25 Nov 2019, 17:00</time> by <a rel="author">Rune Nesheim</a></address>
      <p>Hele 34 ny bilmodeller var med i kåringen Årets Bil, i regi av Dinside og Dabladet. Leserne har allerede sagt sitt og kåret Tesla Model 3 til Årets bil, foran Toyota RAV4 og Mercedes EQC.</p>
      <p>Nå har fagjuryen på åtte medlemmer barbert lista fra 34 til ti finalister. Disse bilene er:</p>
      <ul>
        <li>BMW 3-serie</li>
        <li>DS 3 Crossback E-Tense</li>
        <li>Kia e-Niro</li>
        <li>Lexus UX</li>
        <li>Mercedes EQC</li>
        <li>Mercedes GLE</li>
        <li>Peugeot e-208</li>
        <li>Skoda Scala</li>
        <li>Tesla Model 3</li>
        <li>Toyota RAV4</li>
      </ul>
      <related>
        <a href="https://www.dinside.no/motor/folket-velger-tesla/71819742"/>
      </related>
      <p>
        <b>Finalistene testes på Rudskogen Motorsenter, før resultatet offentliggjøres i morgen, tirsdag 26. november.</b>
      </p>
      <p>Her kan du lese mer om de ti kandidatene juryen har plukket ut til finaleheatet:</p>
      <aside>Dette er årets jurymedlemmer<br/>   •  Molly Pettit<i> – Programleder og racerbil-kjører<br/></i>   •  Bård Eker<i> – Industridesigner og eier av Eker Group og Hydrolift<br/></i>   •  Børre Skiaker<i> – Generalsekretær i KNA<br/></i>   •  Ståle Frydenlund<i> - Seniorrådgiver og testansvarlig i Norsk elbilforening</i><br/>   •  Anders Hovde <i>– Seniorrådgiver i Kantar<br/></i>   •  Rune M. Nesheim<i> – Testansvarlig Dagbladet/Dinside/Autofil <br/></i>   •  Rune Korsvoll<i> – Motorjournalist Dagbladet/Dinside og Norges medlem av Car of the Year Europe (COTY) <br/></i>   •  Espen Stensrud<i> – Juryleder/Ansvarlig redaktør Dagbladet/Dinside/Autofil</i></aside>
      <figure>
        <img src="https://dbstatic.no/71849471.jpg?imageId=71849471&amp;x=18.14556331007&amp;y=32.932330827068&amp;cropw=64.271457085828&amp;croph=44.360902255639&amp;width=644&amp;height=295"/>
        <figcaption><b>TI FINALISTER:</b> Her er finalistene og jurymedlemmene. Fra venstre: Racerfører Anders Grøndal, stand inn sjåfør for sin høygravide kone og jurymedlem Molly Pettit, Børre Skiaker, Rune M. Nesheim, Rune Korsvoll, Ståle Frydenlund, Anders Hovde, Bård Eker og Espen Stensrud. (Skoda Scala rakk ikke fellesbildet.) Foto: Jamieson Pothecary Vis mer</figcaption>
      </figure>
      <h3><a href="https://www.dinside.no/motor/kraftig-forbedret-rekkevidde/71443854">BMW 3-serie</a> - Ladbar Hybrid</h3>
      <p>3-serien er BMWs suverent mest solgte modell -15,5 millioner biler globalt. 3-serien er omtrent på størrelse med en 5-serie fra 90-tallet (E34). For første gang i 3-seriens historie ganske romslig. Du kan velge mellom to dieselmotorer og tre bensinmotorer mellom 184 og 374 hester, men det er den ladbare hybriden 330e med 245 hester som logisk nok blir storselgeren. Den er billigst og er en bra priset velutstyrt premium, selv om bagasjerommet blir mindre. Elektrisk rekkevidde på 6 mil gir bra mulighet for bensinfri kjøring for mange.</p>
      <figure>
        <img src="https://dbstatic.no/71820069.jpg?imageId=71820069&amp;x=6.425702811245&amp;y=13.059033989267&amp;cropw=86.327077747989&amp;croph=59.570661896243&amp;width=644&amp;height=333"/>
        <figcaption><b>BMW 3-SERIE:</b> Pris fra 457.400,-. Foto: BMW Vis mer</figcaption>
      </figure>
      <h3><a href="https://www.dinside.no/motor/norges-forste-test-av-elektrisk-suv-fra-ds/70865528">DS 3 Crossback E-Tense</a> - Elbil</h3>
      <p>DE Automobiles ble trukket ut av Citroën som en egen bilprodusent i 2014 og skal være det luksuriøse og sportslige alternativet fra Frankrike. DS 3 Crossback er det siste skuddet på stammen av modeller, en snerten liten Crossover med bakkeklaring og sterk designtilhørighet med den populære DS 3. Inni råder full luksus med mye skinn og lavt støynivå. Den fås med en 1,2 liters bensinmotor på enten 100, 130 eller 155 hester, men det er den elektriske versjonen med 136 hk og 32 mils rekkevidde som er interessant for Norge.</p>
      <figure>
        <img src="https://dbstatic.no/71820085.jpg?imageId=71820085&amp;x=17.666303162486&amp;y=23.567921440262&amp;cropw=70.229007633588&amp;croph=63.502454991817&amp;width=644&amp;height=389"/>
        <figcaption><b>DS 3 CROSSBACK E-TENSE:</b> Pris fra 290.000,- (E-Tense fra 312.000,-). Foto: DS Vis mer</figcaption>
      </figure>
      <h3><a href="https://www.dinside.no/motor/vi-har-testet-elbilen-6000-nordmenn-star-i-ko-for-her-er-var-dom/70531310">Kia e-Niro</a> – Elbil</h3>
      <p>Dette er en kompakt SUV, eller høy stasjonsvogn som er stor nok for en familie. Bakseteplassen er svær og 451 liter i bagasjerommet vil også tilfredsstille de fleste. Og den har det som skal til. Den er blant de mest energieffektive bilene i dag. Rekkevidde på 455 kilometer og hurtiglading på 100 kW holder for de aller meste. 204 hester føles som et opprykk for de fleste fra en normal bil og den er enkel og lettkjørt selv om du finner det aller meste du ønsker av utstyr.</p>
      <figure>
        <img src="https://dbstatic.no/71820075.jpg?imageId=71820075&amp;x=5.5555555555556&amp;y=19.270833333333&amp;cropw=74.537037037037&amp;croph=67.1875&amp;width=644&amp;height=387"/>
        <figcaption><b>KIA E-NIRO:</b> Pris fra 370.600,-. Foto: Fred Magne Skillebæk Vis mer</figcaption>
      </figure>
      <h3><a href="https://www.dinside.no/motor/utfordrer-premium-tyskerne-med-hybrid-kompaktsuv/70196946">Lexus UX</a> - Hybrid</h3>
      <p>Dette er den minste SUV-en fra det japanske luksusmerket Lexus. Fra før har de NX og RX i kort og lang utgave. Den konkurrerer med blant annet Audi Q3, BMW X1 og X2 og kommende Mercedes B-klasse. Den skiller seg markant fra mengden med voldsom, nesten provokativ design og følger det opp innvendig også. Den er komfortabel, stillegående, velkjørende men trang i baksetet. Lexus er kjent for sine hybrider og UX fås kun med et motoralternativ og kun med trinnløs automat og forhjulstrekk. Effekten er på 178 hester.</p>
      <figure>
        <img src="https://dbstatic.no/71820077.jpg?imageId=71820077&amp;x=27.318295739348&amp;y=37.672090112641&amp;cropw=53.801169590643&amp;croph=46.182728410513&amp;width=644&amp;height=370"/>
        <figcaption><b>LEXUS UX:</b> Pris fra 385.100,-. Foto: Lexus Vis mer</figcaption>
      </figure>
      <h3><a href="https://www.elbil24.no/tester/mercedes-benz-eqc---som-skapt-for-norge/71028150">Mercedes EQC</a> -Elbil</h3>
      <p>Når Mercedes igjen inntar elbilmarkedet er det med en bil som er skreddersydd for det norske markedet. En mellomklasse-SUV med oppsiktsvekkende utseende, rekkevidde nok til hytta, firehjulstrekk, masse hestekrefter, proppfull av utstyr, ok ladehastighet, tilhengerfeste som trekker 1,8 tonn og plass som i salgssuksessen GLC, for øvrig samme bilen den er bygget på. Luftfjæring bak og adaptive dempere foran garanterer komforten du er vant til fra Mercedes. Den har til sammen 408 hester fordelt på to motorer som trekker mest foran når det kjøres pent og mest bak når man tråkker til.</p>
      <figure>
        <img src="https://dbstatic.no/71820083.jpg?imageId=71820083&amp;x=19.799270072993&amp;y=36.164383561644&amp;cropw=58.759124087591&amp;croph=42.602739726027&amp;width=644&amp;height=312"/>
        <figcaption><b>MERCEDES-BENZ EQC:</b> Pris fra 604.000,-. Foto: Jamieson Pothecary Vis mer</figcaption>
      </figure>
      <h3><a href="https://www.dinside.no/motor/ingen-hybrid-gar-lenger-pa-strom/71596509">Mercedes-Benz GLE </a>– Ladbar hybrid</h3>
      <p>Forrige generasjon begynte virkelig å trenge en avløser og nå er den endelig her. Den har det nye formspråket men har beholdt den velkjente C-stolpen som GLE er alene om i modellrekken. Det er fortsatt snakk om en svært kapabel terrengbil og svært komfortabel veibil og interiøret, som den deler med GLS, forteller at denne hører hjemme blant luksusbilene. Den fås med 3-dieslemotorer fra 245-330 hk, samt 5 bensinmodeller fra 367 til 585 hester. Du for også to ladbare hybrider. En bensin og en diesel. Sistnevnte med 10 mils elektrisk rekkevidde og 320 hk.</p>
      <figure>
        <img src="https://dbstatic.no/71820079.jpg?imageId=71820079&amp;x=31.707317073171&amp;y=32.773109243697&amp;cropw=50.708661417323&amp;croph=37.5&amp;width=644&amp;height=358"/>
        <figcaption><b>MERCEDES-BENZ GLE:</b> Pris fra 925.000,-. Foto: Daimler Vis mer</figcaption>
      </figure>
      <h3><a href="https://www.dinside.no/motor/denne-gir-deg-mest-elbil-for-pengene/71400231">Peugeot e-208</a> - Elbil</h3>
      <p>Vi er fristet til å kalle den 205, for designen fører tankene rett tilbake til den gamle klassikeren. Det er en B-klassebil med frekk design både utvendig og innvendig, der et tredimensjonalt instrumentpanel er blant høydepunktene. Den fås med 1.2 liters bensinmotor på 75 eller 100 hester, men modellen som er interessant for Norge er den helelektriske e-208. Den har gode kjøpsargument. Best rekkevidde for pengene (34 mil), den er raskt både på hurtiglading og hjemmelader (100/11 kW) og den kjører skikkelig bra. Den får 136 hester og blir tilgjengelig i fire utstyrsvarianter.</p>
      <figure>
        <img src="https://dbstatic.no/71820089.jpg?imageId=71820089&amp;x=6.5095398428732&amp;y=30.016863406408&amp;cropw=72.359550561798&amp;croph=58.85328836425&amp;width=644&amp;height=350"/>
        <figcaption><b>PEUGEOT E-208:</b> Pris fra 249.850,-. Foto: Peugeot Vis mer</figcaption>
      </figure>
      <h3><a href="https://www.dinside.no/motor/skoda-har-funnet-den-rette-tonen/71204958">Skoda Scala</a> -God plass</h3>
      <p>Skoda Scala er kanskje den beste nyheten i år. I Hver fall den største. Skoda følger sin gamle oppskrift med å lansere en litt større og litt rimeligere bil med litt flere praktiske detaljer enn konkurrentene. Den måler 4,36 i lengde og har en akselavstand å 2,56 meter. Det betyr at den er betydelig større enn VW Golf. Her kan du strekke på beina i baksetet. Du kan frakte IKEA-pakkene dine opp til 2,5 meter. Velg mellom 1-liter på 95 og 115 hk eller 1,5 på 150.</p>
      <figure>
        <img src="https://dbstatic.no/71820091.jpg?imageId=71820091&amp;x=9.1603053435114&amp;y=28.641571194763&amp;cropw=70.229007633588&amp;croph=58.756137479542&amp;width=644&amp;height=360"/>
        <figcaption><b>SKODA SCALA:</b> Pris fra 268.500,-. Foto: Skoda Vis mer</figcaption>
      </figure>
      <h3><a href="https://www.dinside.no/motor/endrer-spillereglene/71161178">Tesla Model 3</a> - Elbil</h3>
      <p>Den ble et lite jordskjelv i norsk bilhistorie da den solgte over 5000 biler på en måned tidligere i år. Det er nær dobling av tidligere salgsrekord. De traff spot on på det norske markedet med en bil som er stor nok for veldig mange, samtidig som man tilbyr mer effekt enn de fleste noen gang har opplevd på kroppen i kombinasjon med firehjulstrekk til halvparten av prisen man vanligvis må betale. I høst kom prispresseren standard Range plus med 306 hk og bakhjulstrek. Den blander seg i selskap med VW id3. Nissan Leaf, Hyundai Kona m. fl.</p>
      <figure>
        <img src="https://dbstatic.no/71820067.jpg?imageId=71820067&amp;x=10.687022900763&amp;y=19.476268412439&amp;cropw=70.229007633588&amp;croph=52.209492635025&amp;width=644&amp;height=319"/>
        <figcaption><b>TESLA MODEL 3:</b> Pris fra 384.900,-. Foto: Rune M. Nesheim Vis mer</figcaption>
      </figure>
      <h3><a href="https://www.dinside.no/motor/ekstremt-lavt-forbruk/71493015">Toyota RAV4</a> - Hybrid</h3>
      <p>Norges mest solgte SUV er tilbake med en ny modell. Den ser større og mer maskulin ut, men er faktisk en smule kortere og lavere. Fokus har ligget på smarte plassbesparende løsninger og den har fått større innvendig plass, også på grunn av lenger akselavstand. Opplevd kvalitet er høyere og blant nyhetene er en skjerm til sladrespeil med flere visningsalternativ fra et kamera. Den fås med drift på to og fire, der firehjulstrekkeren har elmotor bak. Velg mellom 218 hk forhjulstrekk og 222 hk firehjulstrekk.</p>
      <figure>
        <img src="https://dbstatic.no/71820071.jpg?imageId=71820071&amp;width=1024&amp;height=615"/>
        <figcaption><b>TOYOTA RAV4:</b> Pris fra 387.400,-. Foto: Jamieson Pothecary Vis mer</figcaption>
      </figure>
      <related>
        <a href="https://www.dinside.no/motor/bilene-far-mye-mer-utstyr/71845315"/>
      </related>
    </article>
  </body>
</html>