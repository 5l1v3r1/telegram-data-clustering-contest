<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/misstankt-mord-i-surahammar-grovt-brott-utreds/"/>
    <meta property="og:site_name" content="DN.SE"/>
    <meta property="article:published_time" content="2019-11-25T17:08:09+00:00"/>
    <meta property="og:title" content="Misstänkt mord i Surahammar – ”grovt brott” utreds"/>
    <meta property="og:description" content="En man har påträffats avliden i en bostad i Surahammars kommun, strax nordväst om Västerås."/>
  </head>
  <body>
    <article>
      <h1>Misstänkt mord i Surahammar – ”grovt brott” utreds</h1>
      <address><time datetime="2019-11-25T17:08:09+00:00">25 Nov 2019, 17:08</time> by <a rel="author" href="https://www.dn.se/av/kalle-holmberg/" target="_blank">Kalle Holmberg</a></address>
      <p>
        <b>En man har påträffats avliden i en bostad i Surahammars kommun, strax nordväst om Västerås. Dödsorsaken har inte kunnat fastställas, varför en förundersökning om misstänkt mord alternativt dråp inletts.</b>
      </p>
      <p>Polisen skriver på sin hemsida att mannen är i 50-årsåldern och att han på måndagsförmiddagen hittades död i en bostad i kommunen. Förundersökningen föranleds av att polisen ”utreder ett misstänkt grovt brott i Surahammar”.</p>
      <p>– Vi utreder ett grovt brott, och har påbörjat en förundersökning, säger Tobias Ahlén, presstalesperson vid polisen region Mitt, till Vestmanlands Läns Tidning.</p>
      <p><b>Det finns tills vidare</b> ingen gripen eller misstänkt. Bostaden är avspärrad, visar bilder som tidningen publicerat.</p>
      <p>Larmet om den avlidne mannen kom vid 10-tiden på måndagsförmiddagen.</p>
    </article>
  </body>
</html>