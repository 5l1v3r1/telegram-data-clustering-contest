<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/bangladesh/article/1626257/%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A7%8E%E0%A6%B8%E0%A7%8D%E0%A6%AA%E0%A7%83%E0%A6%B7%E0%A7%8D%E0%A6%9F%E0%A7%87-%E0%A6%95%E0%A6%B2%E0%A7%87%E0%A6%9C%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81"/>
    <meta property="og:site_name" content="প্রথম আলো"/>
    <meta property="article:published_time" content="2019-11-25T17:40:00+00:00"/>
    <meta property="og:title" content="বিদ্যুৎস্পৃষ্টে কলেজছাত্রের মৃত্যু"/>
    <meta property="og:description" content="নেত্রকোনার পূর্বধলা উপজেলায় বিদ্যুৎস্পৃষ্ট হয়ে কলেজছাত্রের মৃত্যু হয়েছে। সোমবার সন্ধ্যা সাতটার দিকে উপজেলার মেঘশিমুল বিশ্বাসপাড়া গ্রামে এ ঘটনা ঘটে"/>
  </head>
  <body>
    <article>
      <h1>বিদ্যুৎস্পৃষ্টে কলেজছাত্রের মৃত্যু</h1>
      <address><time datetime="2019-11-25T17:40:00+00:00">25 Nov 2019, 17:40</time> by <a rel="author">প্রতিনিধি, নেত্রকোনা</a></address>
      <p>নেত্রকোনার পূর্বধলা উপজেলায় বিদ্যুৎস্পৃষ্ট হয়ে কলেজছাত্রের মৃত্যু হয়েছে। সোমবার সন্ধ্যা সাতটার দিকে উপজেলার মেঘশিমুল বিশ্বাসপাড়া গ্রামে এ ঘটনা ঘটে।<br/><br/>মারা যাওয়া ওই ছাত্রের নাম মো. নাজমুল ইসলাম (১৮)। তিনি একই গ্রামের দুলাল ফকিরের ছেলে এবং পূর্বধলা সরকারি ডিগ্রি কলেজের একাদশ শ্রেণির ছাত্র ছিলেন।</p>
      <p>পুলিশ ও স্থানীয় সূত্রে জানা যায়, নাজমুল সন্ধ্যায় তাঁর বাড়ির পাশে পুকুরপাড়ে বৈদ্যুতিক বাল্ব লাগানোর সময় অসাবধানতাবশত বিদ্যুৎস্পৃষ্ট হন। স্থানীয় লোকজন তাঁকে উদ্ধার করে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন।</p>
      <p>পূর্বধলা থানার ভারপ্রাপ্ত কর্মকর্তা (ওসি) মো. তাওহিদুর রহমান বলেন, বিদ্যুৎস্পৃষ্টে কলেজছাত্র মৃত্যুর ঘটনায় থানায় কেউ অভিযোগ করেনি।</p>
    </article>
  </body>
</html>