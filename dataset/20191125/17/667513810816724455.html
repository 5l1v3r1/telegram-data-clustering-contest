<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/up-2-date/44358-spraakmakende-juwelenroof-in-duits-museum-buit-1-miljard-euro-waard"/>
    <meta property="og:site_name" content="FunX"/>
    <meta property="article:published_time" content="2019-11-25T17:10:00+00:00"/>
    <meta property="og:title" content="Spraakmakende juwelenroof in Duits museum: &quot;buit 1 miljard euro waard&quot;"/>
    <meta property="og:description" content="Door:"/>
  </head>
  <body>
    <article>
      <h1>Spraakmakende juwelenroof in Duits museum: "buit 1 miljard euro waard"</h1>
      <address>
        <time datetime="2019-11-25T17:10:00+00:00">25 Nov 2019, 17:10</time>
      </address>
      <p>|</p>
      <p>Door:</p>
      <p>Burç</p>
      <p>
        <b>In het historisch museum <a href="https://gruenes-gewoelbe.skd.museum/en/">Grünes Gewölbe</a> in de Duitse stad Dresden heeft afgelopen nacht mogelijk de grootste museumroof ooit plaatsgevonden. Volgens de Duitse krant <a href="https://www.bild.de/bild-plus/news/2019/news/einbruch-in-dresdens-gruenem-gewoelbe-so-sollen-die-taeter-reingekommen-sein-66257376,view=conversionToLogin.bild.html">Bild</a> heeft de buit een waarde van een miljard euro. De dieven wisten het museum binnen te komen door een raam, nadat ze de stroom hadden uitgeschakeld. Dat deden ze door een elektriciteitskast die buiten stond in brand te steken.</b>
      </p>
      <h3>Saksische juwelen</h3>
      <p>Op videobeelden zouden twee mannen te zien zijn die inbreken bij het historische deel van het museum. Om precies te zijn in een Saksische schatkamer waar dure sieradensets, edelstenen en andere waardevolle meesterwerken van Saksische keizers en koningen lagen.</p>
      <figure>
        <iframe data-src="https://twitter.com/incunabula/status/1198917556733710336" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Legaal verkopen kan niet</h3>
      <p>De juwelendieven zouden drie van de tien aanwezige diamantensieradensets hebben gestolen. Dat zegt Marion Ackermann, hoofd van de staatsmusea in Dresden. Deze juwelensets zouden ook veel robijnen, smaragd en saffieren bevatten. De stukken kunnen volgens haar niet via legale wijze verkocht worden, omdat ze te bekend zijn. Maar Marion weet waarschijnlijk ook wel dat de dieven die dit gepland hebben, waarschijnlijk wel een koper hebben klaarstaan.</p>
      <h3>Onschatbare waarde</h3>
      <p>Minister Roland Wöller van Binnenlandse Zaken zegt dat de dieven <i>"kunstschatten van onschatbare waarde"</i> hebben gestolen. Hij zegt dat de immateriële schade enorm is en ziet het als een aanval op de culturele identiteit van alle Saksen. De politie is volgens hem hard aan het werk om de zaak op de lossen. Er is zelfs een speciale taskforce voor opgezet. De politie heeft het gebouw afgesloten en verricht onderzoek. Het museum blijft vandaag in ieder geval dicht.</p>
      <h3>Groene diamant</h3>
      <p>De grootste museumroof aller tijden vond dertig jaar geleden plaats in het Isabella Stewart Gardner Museum in Boston. De waarde van die buit was 500 miljoen dollar. De miljard aan spullen die in Dresden is gestolen, had hoger kunnen uitpakken. Maar op het moment van de diefstal bevond het waardevolste stuk van het museum - een groene diamant - zich in het New Yorkse Metropolitan Museum of Art. Dit juweel met een unieke 41 karaats steen, wordt wereldwijd gezien als een onbetaalbaar stuk. Dat had die miljard euro aan schade een flinke boost kunnen geven.</p>
      <figure>
        <iframe data-src="https://twitter.com/KeynenleoL/status/1198969451070283777" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Gerelateerd nieuws</h4>
        <a href="https://www.funx.nl/news/omg/44339-dief-steelt-twintig-ton-aan-chocolade-met-hoge-marktwaarde"/>
        <a href="https://www.funx.nl/news/omg/35871-domme-kentekendief-legt-buit-onder-kerstboom"/>
        <a href="https://www.funx.nl/news/omg/33075-video-braziliaan-zet-vernederende-tattoo-bij-fietsendief-ik-ben-een-boef-en-een-idioot"/>
      </related>
    </article>
  </body>
</html>