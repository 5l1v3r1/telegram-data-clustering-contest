<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/eleythera-ta-diodia-se-eleysina-kai-agious-theodorous/2923155/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T17:34:02+00:00"/>
    <meta property="og:title" content="Ελεύθερα τα διόδια σε Ελευσίνα και Αγίους Θεοδώρους"/>
    <meta property="og:description" content="Την απόφαση για ελεύθερα διόδια έλαβε ο υπουργός Μεταφορών, μετά από αυτοψία στην περιοχή της Κινέτας που επλήγη από τον &quot;Γηρυόνη&quot;."/>
  </head>
  <body>
    <article>
      <h1>Ελεύθερα τα διόδια σε Ελευσίνα και Αγίους Θεοδώρους</h1>
      <h2>Την απόφαση για ελεύθερα διόδια έλαβε ο υπουργός Μεταφορών, μετά από αυτοψία στην περιοχή της Κινέτας που επλήγη από τον "Γηρυόνη".</h2>
      <address><time datetime="2019-11-25T17:34:02+00:00">25 Nov 2019, 17:34</time> by <a rel="author">Newsit Newsroom</a></address>
      <p>Δύο ειδήσεις έβγαλε η αυτοψία του υπουργού Υποδομών και Μεταφορών Κώστα Καραμανλή και του Γενικού Γραμματέα Υποδομών, Γιώργου Καραγιάννη, στο   60ο χλμ της εθνικής οδού Αθηνών – Κορίνθου, όπου και επέβλεψαν τη διαδικασία αποκατάστασης της κυκλοφορίας του αυτοκινητόδρομου.</p>
      <p>Η πρώτη είδηση είναι πως -με εντολή του υπουργού- οι πολίτες δεν θα καταβάλουν το αντίτιμο των διοδίων στους σταθμούς της Ελευσίνας και των Αγίων Θεοδώρων μέχρι να αποκατασταθεί η <a href="https://www.newsit.gr/topikes-eidhseis/giryonis-vradiase-ki-akoma-kollimenoi-stin-ethniki-odo-video/2923126/"><b>λειτουργία του αυτοκινητόδρομου</b></a>.</p>
      <p>Η δεύτερη είδηση είναι πως ο συνολικός αριθμός των κατοικιών που έχουν <a href="https://www.newsit.gr/kairos/kineta-vivliki-katastrofi-efere-o-giryonis-kindyneysan-zoes/2922611/"><b>πληγεί από την κακοκαιρία</b></a>, μπορεί να ξεπερνά τα 300.</p>
      <p>Ήδη οι υπηρεσίες του υπουργείου Υποδομών και Μεταφορών πραγματοποίησαν περίπου 100 αυτοψίες σε κατοικίες που υπέστησαν ζημίες.</p>
      <p>Οι κύριοι Καραμανλής και Καραγιάννης πήγαν και στην τοπική κοινότητα Κινέτας, όπου συνομίλησαν με κάτοικους της περιοχής, τον Δήμαρχο Μεγαρέων κ. Γρηγόρη Σταμούλη και τον Αντιπεριφερειάρχη Δυτικής Αττικής κ. Ελευθέριο Κοσμόπουλο.</p>
      <figure>
        <img src="https://www.newsit.gr/wp-content/uploads/2019/11/1-1200x800.jpg"/>
      </figure>
      <figure>
        <img src="https://www.newsit.gr/wp-content/uploads/2019/11/2-1200x800.jpg"/>
      </figure>
      <figure>
        <img src="https://www.newsit.gr/wp-content/uploads/2019/11/3-1-1200x800.jpg"/>
      </figure>
    </article>
  </body>
</html>