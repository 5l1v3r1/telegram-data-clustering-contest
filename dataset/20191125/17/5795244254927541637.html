<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/film-pro-golodomor-cina-pravdi-vihodit-v-prokat-u-chetver-28-listopada-novini-ukrajini-50055613.html"/>
    <meta property="og:site_name" content="НВ"/>
    <meta property="article:published_time" content="2019-11-25T17:36:00+00:00"/>
    <meta property="og:title" content="Ціна правди. В Україні виходить в прокат фільм про репортера Гарета Джонса, що розповів світу про Голодомор"/>
    <meta property="og:description" content="У четвер, 28 листопада, в широкий український прокат виходить історичний трилер Ціна правди, знятий в ко-продукції України, Польщі та Великобританії."/>
  </head>
  <body>
    <article>
      <h1>Ціна правди. В Україні виходить в прокат фільм про репортера Гарета Джонса, що розповів світу про Голодомор</h1>
      <h2>У четвер, 28 листопада, в широкий український прокат виходить історичний трилер Ціна правди, знятий в ко-продукції України, Польщі та Великобританії.</h2>
      <address>
        <time datetime="2019-11-25T17:36:00+00:00">25 Nov 2019, 17:36</time>
      </address>
      <p>Фільм, в основу якого покладено історію валлійського журналіста Гарета Джонса, нарешті, виходить в широкий український прокат. Спеціальним гостем прем'єри стане режисер фільму Агнешка Голланд. У день виходу в прокат картина стане фільмом-відкриттям фестивалю Нове британське кіно (28 листопада — 4 грудня).</p>
      <p>Нагадаємо, польський режисер і голова Європейської кіноакадемії Агнешка Голланд, є дворазовою номінанткою на премію Оскар за фільми <i>Європа, Європа</i> (1991) і <i>В темряві</i> (2011) і лауреат премії Золотий глобус.</p>
      <p>Світова прем'єра фільму, який міжнародному прокаті називається <i>Mr. Jones,</i> відбулася на кінофестивалі Берлінале в основній конкурсній програмі, і його вихід не залишив байдужим кінокритиків провідних світових ЗМІ, таких як IndieWare, The Guardian, Holywood Reporter, Variety і ін.</p>
      <p>Головні ролі в ньому виконують такі зірки зі світовим ім'ям, як Джеймс Нортон, знайомий за міні-серіалом BBC <i>Війна і мир, фільмами</i> <i>Гонка,</i> <i>Белль,</i> Ванесса Кірбі, виконавиця ролі принцеси Маргарет в першому і другому сезонах серіалу <a href="https://nv.ua/tags/korona.html"><i>Корона</i></a> і Пітер Сарсгаард, знайомий за фільмами <i>Кінсі,</i> <i>Афера Стівена Гласса.</i> Зйомки фільму проходили в Україні, Польщі та Шотландії.</p>
      <p><i>«Актори викладалися на повну. Іноді перебуваючи в дуже складних умовах. Наприклад, в одній зі сцен Джеймсу [Нортону] довелося просидіти досить довго високо на дереві при температурі повітря мінус 20»,</i> — розповів український продюсер картини Єгор Олесов в інтерв'ю nv.</p>
      <p>Сценаристом фільму стала американська журналістка і письменниця Андреа Халупа, для якої фільм про Гарета Джонса — це особиста історія, адже її батьки родом з України.</p>
      <p>Історик за освітою, вона вирішила розповісти світу про подвиг репортера, який під час робочої поїздки до СРСР став свідком голодної смерті, що забрала життя мільйонів українців, і не зміг промовчати про це, на відміну від своїх колег, іноземних журналістів, що були акредитовані і працювали в Радянському союзі в 30-х роках ХХ століття.</p>
      <p><i>«Думаю, для мене було важливо зробити фільм, який був би не тільки для українців, а й для всього світу. І думаю, що решта світу легше співвідносить себе як раз із західною людиною, яка бореться з проблемами. Цінність фільму для України якраз в тому, щоб розповісти всьому світу, що це сталося»,</i> — розповіла Адреа Чалупа в інтерв'ю nv.ua.</p>
      <p>Також консультантом проекту став американський історик і письменник Тімоті Снайдер, який у своїй монографії <i>Криваві землі: Європа між Гітлером і Сталіним</i> обґрунтував тезу про те, що радянський і нацистський режими знищили близько 14 млн жителів на території України, Польщі, Білорусі, Прибалтики і в західних областях Росії.</p>
      <p>Автором саундтрека до фільму, який прозвучить під час фінальних титрів, стала українська співачка Джамала.</p>
      <p>За словами українського продюсера, після прокату в Україні фільм <i>Ціна правди</i> вже запланований до показу в Великобританії, Північній Америці, Австралії, Нової Зеландії, скандинавських країнах, Японії, Іспанії, Португалії, Греції, на Середньому Сході, в країнах колишньої Югославії, Болгарії та Індії.</p>
      <p>Читайте також:</p>
      <ul>
        <li>
          <a href="https://style.nv.ua/ukr/kultura/garet-dzhons-film-pro-golodomor-kupili-dlya-pokazu-v-ssha-50038918.html">Гарет Джонс. Американці купили права на прокат українського історичного трилера про Голодомор</a>
        </li>
        <li>
          <a href="https://style.nv.ua/ukr/kultura/dzhamala-predstavila-novu-pisnyu-cina-pravdi-divitisya-video-50054818.html">Ціна правди. Джамала показала новий кліп</a>
        </li>
      </ul>
    </article>
  </body>
</html>