<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/lukashenko-nazvav-kaliningradsku-oblast-biloruskoyu-50055625.html"/>
    <meta property="og:site_name" content="НВ"/>
    <meta property="article:published_time" content="2019-11-25T17:42:00+00:00"/>
    <meta property="og:title" content="Лукашенко назвав російський ексклав в Європі «нашою областю»"/>
    <meta property="og:description" content="Президент Білорусі Олександр Лукашенко назвав Калінінградську область, найзахіднішу територію РФ, яка оточена Польщею і Литвою, «нашою» територією."/>
  </head>
  <body>
    <article>
      <h1>Лукашенко назвав російський ексклав в Європі «нашою областю»</h1>
      <h2>Президент Білорусі Олександр Лукашенко назвав Калінінградську область, найзахіднішу територію РФ, яка оточена Польщею і Литвою, «нашою» територією.</h2>
      <address>
        <time datetime="2019-11-25T17:42:00+00:00">25 Nov 2019, 17:42</time>
      </address>
      <p>Про це він <a href="http://president.gov.by/ru/news_ru/view/vstrecha-s-gubernatorom-kaliningradskoj-oblasti-rossii-antonom-alixanovym-22452/">заявив</a> на зустрічі з губернатором Калінінградської області Росії Антоном Аліхановим.</p>
      <p>«Я і [Борису] Єльцину, і Володимиру Володимировичу [Путіну] часто говорив, коли обговорювали якісь проблеми: Калінінград — це наша область, ми за неї відповідали і відповідаємо насамперед, а не Росія. Путін каже: „Я не проти“. А в цьому велика історія», — розповів Лукашенко.</p>
      <p>За словами президента Білорусі, в Радянському Союзі на високому рівні обговорювалося питання приєднання Калінінградської області до Білоруської РСР.</p>
      <p>«Може, добре, що не зробили, тому що Крим приєднали до України — виявилося, що „неправильно“ зробили. Проте, таких розмов було багато, і фактично ми в Білорусі були з багатьох питаннях відповідальні за Калінінградську область, тому що були найближчими», — сказав Лукашенко.</p>
      <p>Читайте також:</p>
      <ul>
        <li>
          <a href="https://nv.ua/ukr/world/countries/lukashenko-hoche-vid-rosiji-bezkoshtovnih-vinishchuvachiv-50053628.html">«Ми не нахлібники»: Лукашенко заявив, що Білорусь заслужила безкоштовну російську зброю</a>
        </li>
        <li>
          <a href="https://nv.ua/ukr/world/geopolitics/lukashenko-kazhe-nahrina-takiy-soyuz-pro-rosiyu-novini-bilorusi-50054015.html">«Нахріна такий союз». Лукашенко висловився проти альянсу з РФ</a>
        </li>
      </ul>
    </article>
  </body>
</html>