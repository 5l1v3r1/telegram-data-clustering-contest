<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/599068/apagoreftiko-tou-londinou-stin-uber"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T17:54:00+00:00"/>
    <meta property="og:title" content="Απαγορευτικό του Λονδίνου στην Uber"/>
    <meta property="og:description" content="Την απόφαση να μην ανανεώσει την άδεια λειτουργίας της τεχνολογικής εταιρείας Uber στο Λονδίνο έλαβε ο οργανισμός αστικών συγκοινωνιών του μητροπολιτικού..."/>
  </head>
  <body>
    <article>
      <h1>Απαγορευτικό του Λονδίνου στην Uber</h1>
      <address><time datetime="2019-11-25T17:54:00+00:00">25 Nov 2019, 17:54</time> by <a rel="author">SigmaLive</a></address>
      <p>Την απόφαση να μην ανανεώσει την άδεια λειτουργίας της τεχνολογικής εταιρείας Uber στο Λονδίνο έλαβε ο οργανισμός αστικών συγκοινωνιών του μητροπολιτικού δήμου της βρετανικής πρωτεύουσας.</p>
      <p>Η άδεια λειτουργίας της εταιρείας, που παρέχει στους χρήστες την δυνατότητα να καλέσουν ιδιωτικό όχημα με τον οδηγό του για τις μετακινήσεις τους μέσω εφαρμογής έξυπνων φορητών συσκευών, έληξε τα μεσάνυχτα.</p>
      <p>Ο οργανισμός Transport for London (TfL) αιτιολόγησε την απόφαση δηλώνοντας ότι έχει εντοπίσει «ένα μοτίβο ελαττωμάτων» της εταιρείας, που οδηγεί στο συμπέρασμα πως δεν μπορεί να εγγυηθεί την ασφάλεια των επιβατών.</p>
      <p>Ο έλεγχος από τον αρμόδιο οργανισμό έχει δείξει μεταξύ άλλων κενών ασφαλείας ότι μη εξουσιοδοτημένοι οδηγοί παρεισφρύουν στην πλατφόρμα χρησιμοποιώντας προφίλ άλλων οδηγών που πράγματι συνεργάζονται με την Uber.</p>
      <p>Η εταιρεία είπε ότι θα εφεσιβάλει την «πρωτόγνωρη και εσφαλμένη» απόφαση της TfL. Έχει 21 ημέρες να το πράξει.</p>
      <p>Όσο η έφεση εκκρεμεί, η εταιρεία θα μπορεί να συνεχίσει την λειτουργία της στο Λονδίνο.</p>
      <p>Πηγή: ΚΥΠΕ</p>
    </article>
  </body>
</html>