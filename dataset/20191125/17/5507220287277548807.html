<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80189103/"/>
    <meta property="og:site_name" content="Janam TV"/>
    <meta property="article:published_time" content="2019-11-25T17:56:55+00:00"/>
    <meta property="og:title" content="അവിഹിത ബന്ധം സംശയിച്ച പോലീസുകാരനെ കാമുകി മണ്ണെണ്ണ ഒഴിച്ച് കത്തിച്ചു"/>
    <meta property="og:description" content="ചെന്നൈ: സഹപ്രവര്‍ത്തകയുമായി അവിഹിത ബന്ധമുണ്ടെന്ന് സംശയിച്ച് പോലീസുകാരനെ കാമുകി മണ്ണെണ്ണ ഒഴിച്ച് കത്തിച്ചു. ചെന്നൈയിലെ വില്ലുപുരത്താണ് സംഭവം. വില്ലുപുരം"/>
  </head>
  <body>
    <article>
      <h1>അവിഹിത ബന്ധം സംശയിച്ച പോലീസുകാരനെ കാമുകി മണ്ണെണ്ണ ഒഴിച്ച് കത്തിച്ചു</h1>
      <address><time datetime="2019-11-25T17:56:55+00:00">25 Nov 2019, 17:56</time> by <a rel="author">Janam TV Web Desk</a></address>
      <p>ചെന്നൈ: സഹപ്രവര്‍ത്തകയുമായി അവിഹിത ബന്ധമുണ്ടെന്ന് സംശയിച്ച് പോലീസുകാരനെ കാമുകി മണ്ണെണ്ണ ഒഴിച്ച് കത്തിച്ചു. ചെന്നൈയിലെ വില്ലുപുരത്താണ് സംഭവം. വില്ലുപുരം സ്വദേശി വെങ്കിടേഷിനെയാണ് കാമുകി കൊലപ്പെടുത്താന്‍ ശ്രമിച്ചത്. സംഭവവുമായി ബന്ധപ്പെട്ട് ആശ എന്ന യുവതിയെ പോലീസ് അറസ്റ്റ് ചെയ്തു.</p>
      <p>2012ല്‍ വില്ലുപുരം സ്വദേശിനിയായ ജയയെ വെങ്കടേഷ് വിവാഹം കഴിച്ചിരുന്നു. ഇവര്‍ക്ക് രണ്ട് മക്കളുണ്ട്. വെങ്കടേഷിന് ഒരു അവിഹിത ബന്ധമുള്ളതായി കണ്ടെത്തിയതോടെ മൂന്നു വര്‍ഷത്തിന് ശേഷം വിവാഹബന്ധം വേര്‍പ്പെടുത്തി. ഇതോടെ കാമുകി ആശ ഭര്‍ത്താവിനെ ഉപേക്ഷിച്ച് വെങ്കടേഷിനൊപ്പം പോലീസ് ക്വാര്‍ട്ടേഴ്‌സിലായി താമസം. എന്നാല്‍ ഇരുവരും വിവാഹം കഴിച്ചിട്ടില്ല.</p>
      <p>അതിനിടെയാണ് വെങ്കടേഷിന് മറ്റൊരു സഹപ്രവര്‍ത്തകയുമായി അവിഹിത ബന്ധം ഉള്ളതായി ആശയ്ക്ക് സംശയം തോന്നിയത്. തുടര്‍ന്ന് ഞായറാഴ്ച മദ്യ ലഹരിയില്‍ എത്തിയ വെങ്കടേഷുമായി ഇതേചൊല്ലി ആശ വഴക്കിട്ടു. തര്‍ക്കത്തിനിടെ വെങ്കടേഷിന്റെ ദേഹത്തേക്ക് ആശ മണ്ണെണ്ണ ഒഴിച്ചു. ഇതോടെ ഓടി രക്ഷപെടാന്‍ ശ്രമിച്ച വെങ്കടേഷിനെ പിന്‍തുടര്‍ന്ന് തീ കൊളുത്തുകയായിരുന്നു. 80 ശതമാനത്തോളം പൊള്ളലേറ്റ വെങ്കടേഷിനെ അയല്‍വാസികള്‍ ചേര്‍ന്ന് ആശുപത്രിയില്‍ എത്തിച്ചു.</p>
    </article>
  </body>
</html>