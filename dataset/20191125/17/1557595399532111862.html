<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/callers-choice/to-teleytaio-poy-tha-eicha-anagki-einai-ena-komma-gia-na-chotho-ti-leei-o-panoytsos-poy-paei-stin-ert-os-symvoylos/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-25T17:41:09+00:00"/>
    <meta property="og:title" content="«Το τελευταίο που θα είχα ανάγκη είναι ένα κόμμα για να χωθώ»: Τι λέει ο Πανούτσος που πάει στην ΕΡΤ ως σύμβουλος"/>
    <meta property="og:description" content="«Η Ελλάδα έχει ανάγκη από μια δημόσια τηλεόραση η οποία θα καλύπτει το κενό που αφήνουν τα ιδιωτικά κανάλια», αναφέρει ο Αντώνης Πανούτσος..."/>
  </head>
  <body>
    <article>
      <h1>«Το τελευταίο που θα είχα ανάγκη είναι ένα κόμμα για να χωθώ»: Τι λέει ο Πανούτσος που πάει στην ΕΡΤ ως σύμβουλος</h1>
      <address>
        <time datetime="2019-11-25T17:41:09+00:00">25 Nov 2019, 17:41</time>
      </address>
      <p>H απόφαση δημοσιεύεται στη «Διαύγεια» και την υπογράφει ο διευθύνων σύμβουλος Γιώργος Γαμπρίτσος. Σύμφωνα με πληροφορίες που δημοσιεύουν οι typologies, επιστρέφει στην ΕΡΤ, ως μετακλητός υπάλληλος, με προορισμό την «Αθλητική Κυριακή», την οποία παρουσίαζε και στον παρελθόν από κοινού με τον Αντώνη Καρπετόπουλο.</p>
      <p>Σημειώνεται, πως ο Αντώνης Πανούτσος, που ήταν υποψήφιος βουλευτής της Νέας Δημοκρατίας στις εκλογές του 2019, στη Δυτική Αθήνα, χωρίς ωστόσο να κατορθώσει να εκλεγεί, θα έχει το ρόλο ειδικού συμβούλου στην ΕΡΤ.</p>
      <p>
        <b>Όπως ανέφερε σχετικά ο ίδιος σε ανάρτησή του στα </b>
        <b>social </b>
        <b>media:</b>
      </p>
      <p>
        <i>«Ξεκίνησα το 1969 σαν βοηθός του Σπύρου Φαναριώτη στα Σημερινά. Εχω δουλέψει στην ΕΡΤ δύο φορές. Στην μία από τις δύο το 2002 όταν κάναμε το Tora, tora, tora την εκπομπή για το Παγκόσμιο Κύπελλο που την θυμούνται ακόμα και σήμερα. Εχω δουλέψει στα μισά και βάλε ελληνικά Μέσα. Περιλαμβανομένου του ΔΟΛ, του Mega του Σκάι και του Alpha. Το τελευταίο λοιπόν πράγμα που θα είχα ανάγκη είναι ένα κόμμα «για να χωθώ».</i>
      </p>
      <p>
        <i>Η Ελλάδα έχει ανάγκη από μια δημόσια τηλεόραση η οποία θα καλύπτει το κενό που αφήνουν τα ιδιωτικά κανάλια που δεν μπορούν να βγουν οικονομικά για εκπομπές και θέματα που δεν φέρνουν διαφήμιση.</i>
      </p>
      <p>
        <i>Μετά από τόσα χρόνια δουλειάς, γνωρίζοντας όλο τον κόσμο, πιστεύω ότι θα το καταφέρουμε».</i>
      </p>
      <figure>
        <img src="https://thecaller.gr/wp-content/uploads/2019/11/panoutsos_anartisi_2511.jpg"/>
      </figure>
    </article>
  </body>
</html>