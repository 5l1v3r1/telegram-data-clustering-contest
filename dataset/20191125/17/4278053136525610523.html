<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hokej.cz/hokej-v-cislech-hrachovina-nebo-zatovic-top5-hracu-tydne/5044134"/>
    <meta property="og:site_name" content="Hokej.cz"/>
    <meta property="article:published_time" content="2019-11-25T17:19:00+00:00"/>
    <meta property="og:title" content="Hokej v číslech: Hrachovina nebo Zaťovič. TOP5 hráčů týdne"/>
    <meta property="og:description" content="Tipsport extraliga má za sebou další týden. Tudíž je na čase se podívat opět na pětku hokejistů, kteří v něm podali ty nejlepší výkony. Hned dva zástupce v tomto žebříčku mají Oceláři z Třince. Dostalo se také na dva muže, kteří kryjí před protihráči svatyni svých celků."/>
  </head>
  <body>
    <article>
      <h1>Hokej v číslech: Hrachovina nebo Zaťovič. TOP5 hráčů týdne</h1>
      <address><time datetime="2019-11-25T17:19:00+00:00">25 Nov 2019, 17:19</time> by <a rel="author" href="https://www.hokej.cz/archiv-clanku/autor/129266" target="_blank">Adam Papoušek</a></address>
      <p>
        <b>Tipsport extraliga má za sebou další týden. Tudíž je na čase se podívat opět na pětku hokejistů, kteří v něm podali ty nejlepší výkony. Hned dva zástupce v tomto žebříčku mají Oceláři z Třince. Dostalo se také na dva muže, kteří kryjí před protihráči svatyni svých celků.</b>
      </p>
      <figure>
        <a href="https://hokejkashop.cz/">
          <img src="https://hokej.cz/files/images/84/hokejka-shop-700x100px.jpg"/>
        </a>
      </figure>
      <h3>Matěj Stránský (Ú, HC Oceláři Třinec)</h3>
      <figure>
        <img src="https://www.hokej.cz/files/images/206/mstransky-hractydne18112511.png"/>
      </figure>
      <p>Třinec odehrál v uplynulém týdnu hned tři duely, což také nemálo dopomohlo <a href="https://www.hokej.cz/hrac/11974">Matěji Stránskému</a> k tomu, aby se stal nejproduktivnějším hráčem v tomto období, když nasbíral 5 bodů za dvě branky a tři asistence. Na útočníka jinak disponoval i vynikající výstupy z obranného pásma (21) a úspěšnými vstupy do ofenzivní zóny kluziště (22).</p>
      <h3>Martin Zaťovič (Ú, HC Kometa Brno)</h3>
      <figure>
        <img src="https://www.hokej.cz/files/images/206/mzatovic-hractydne18112511.png"/>
      </figure>
      <p>Moravský celek má za sebou první zápasy pod staronovým trenérem Liborem Zábranským. V úterním duelu to ještě neklaplo, ovšem v pátek slavila výhru, když v prodloužení zdolala Hradec Králové. Největší zásluhu na tom měl <a href="https://www.hokej.cz/hrac/6886">Martin Zaťovič</a>, který vstřelil hattrick a byl jediným úspěšným střelcem Brna v tomto utkání. V úterním zápase přidal ještě jednu branku, tudíž ho nominace v tomto výběru nemohla minout.</p>
      <h3>Martin Gernát (O, HC Oceláři Třinec)</h3>
      <figure>
        <img src="https://www.hokej.cz/files/images/206/mgernat-hractydne18112511.png"/>
      </figure>
      <p>Vynikající utkání odehrál také zadák <a href="https://www.hokej.cz/hrac/317888">Martin Gernát</a>. V úterý třemi body režíroval jasnou výhru nad Kometou, aby si v následujících dvou utkáních připsal ještě jeden bod. Dominoval i v úspěšných výstupech z obranného pásma (21) a v individuální střeleckých pokusech, kterých vyslal hned osmnáct. Největší číslo napříč všemi hráči Extraligy.</p>
      <h3>Gašper Krošelj (B, BK Mladá Boleslav)</h3>
      <figure>
        <img src="https://www.hokej.cz/files/images/206/gkroselj-hractydne18112511002.png"/>
      </figure>
      <p>Slovinský brankář letos předvádí velmi dobré výkony, do našeho výběru pěti nejlepších hokejistů týdne se dostal už podruhé. Ve dvou odchytaných zápasech pochytil hned 34 střel, což mu v úspěšnosti zákroků vyneslo skvělé číslo: 97,14 %. <a href="https://www.hokej.cz/hrac/5883100">Gašper Krošelj</a> se tak velkou měrou zasloužil nad páteční výhrou proti Litvínovu a v nedělním utkání našel svého přemožitele proti Spartě až při nájezdech.</p>
      <h3>Dominik Hrachovina (B, HC Bílí Tygři Liberec)</h3>
      <figure>
        <img src="https://www.hokej.cz/files/images/206/dhrachovina-hractydne18112511002.png"/>
      </figure>
      <p>Tým ze severu Čech se nemohl letos příliš spoléhat na výkony svých gólmanů, což by se ale s příchodem <a href="https://www.hokej.cz/hrac/13641">Dominika Hrachoviny</a> mohlo změnit. Ten zatím totiž podává od svého příchodu velmi dobré výkony. V tomto týdnu vychytal v obou duelech výhry a zaznamenal 95,65% úspěšnost zákroků. Liberečtí pak jen mohou doufat, že Hrachovina svůj trend udrží do nejdéle.</p>
      <related>
        <a href="https://www.hokej.cz/hokej-v-cislech-top-5-obrancu-v-rozehravce-svych-tymu/5044093"/>
        <a href="https://www.hokej.cz/hokej-v-cislech-kdo-nejcasteji-vede-a-kdo-nejvic-prohrava/5044085"/>
        <a href="https://www.hokej.cz/hokej-v-cislech-zapas-dvou-trapicich-se-tymu-kdo-je-na-tom-lepe/5044045"/>
      </related>
    </article>
  </body>
</html>