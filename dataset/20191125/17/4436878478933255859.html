<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191671/mobile/reclama/garantir/seguretat/mobilitat/renovar/barcelona"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-25T17:40:00+00:00"/>
    <meta property="og:title" content="El Mobile reclama garantir la seguretat i la mobilitat per renovar a Barcelona"/>
    <meta property="og:description" content="El certamen se celebrarà a Barcelona com a mínim fins al 2023 i el seu director considera que l'edició del 2020 serà clau per a una possible pròrroga"/>
  </head>
  <body>
    <article>
      <h1>El Mobile reclama garantir la seguretat i la mobilitat per renovar a Barcelona</h1>
      <h2>El certamen se celebrarà a Barcelona com a mínim fins al 2023 i el seu director considera que l'edició del 2020 serà clau per a una possible pròrroga</h2>
      <address>
        <time datetime="2019-11-25T17:40:00+00:00">25 Nov 2019, 17:40</time>
      </address>
      <p>El director general de la fundació Mobile World Capital Barcelona, Carlos Grau, ha fet una crida a garantir la seguretat i la mobilitat a Barcelona per renovar el Mobile World Congress (MWC) més enllà del 2023, quan expira el contracte que vincula el certamen amb la ciutat.<br/><br/>Les negociacions per la renovació encara no han començat i Grau ha assegurat que l'edició del 2020 serà "molt important" per encarar-les. "Si tenim sort amb el temps i no tenim cap tall ni cap vaga, ho tindríem tot", ha apuntat aquest dilluns en un dinar informatiu organitzat per Barcelona Tribunal.<br/><br/>Grau ha recordat que les diferents institucions han cooperat en diferents moments polítics pel bé del MWC, que deixa té un impacte econòmic de més de 470 milions d'euros a Barcelona. "El projecte que tenim en comú fa que quan els patrons entren al patronat vegin una oportunitat enorme que passa de les legislatures i del regat curt perquè ens juguem molt", ha apuntat.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>