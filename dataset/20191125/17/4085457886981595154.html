<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/25/high-end-reproduktor-huawei-sound-x-stoji-280/"/>
    <meta property="og:site_name" content="GizChina.cz"/>
    <meta property="article:published_time" content="2019-11-25T17:07:48+00:00"/>
    <meta property="og:title" content="High-end reproduktor Huawei Sound X stojí $280"/>
    <meta property="og:description" content="Velký den představovaček Huawei ještě nekončí a dostalo se i na audiofily, protože nám byl oficiálně předveden i high-end chytrý reproduktro Huawei Sound X."/>
  </head>
  <body>
    <article>
      <h1>High-end reproduktor Huawei Sound X stojí $280</h1>
      <address><time datetime="2019-11-25T17:07:48+00:00">25 Nov 2019, 17:07</time> by <a rel="author" href="https://gizchina.cz/author/mfabian/" target="_blank">Martin Fabián</a></address>
      <p>Ohodnoťte článek</p>
      <p>Velký den představovaček Huawei ještě nekončí a po tabletech či laptopech došlo i na další kousky elektroniky, konkrétně pak něco pro audiofily. A výjimečně to nebude jen nadsazené tvrzení, protože reproduktor Huawei Sound X má opravdu jen ty správné high-end ambice. Vyvinut byl ve spolupráci s francouzskou firmou Devialet, která už má na kontě hezkou řádku high-end audio produktů a jako designová inspirace údajně posloužila zlatí síň v Musikvereinu ve Vídni (a mohu na vlastní hlasivky potvrdit, že akustika je tam opravdu velmi dobrá).</p>
      <p>Reproduktor Huawei Sound X se může pochlubit symetrickou konstrukcí, přičemž se ale nejedná o žádného drobečka s výškou 203 mm, průměrem 165 mm a 3.5 kg hmotnosti. Konstrukce reproduktoru využívá NCVM výrobní proces (non-conductive vaccum plating), který v podstatě zaručuje, že kovová textura povrchu nebude v žádném případě narušovat bezdrátový příjem signálu. A materiál je navíc odolný proti poškrábání, vodě a omyvatelný alkoholem.</p>
      <figure>
        <img src="https://gizchina.cz/wp-content/uploads/2019/11/2-15.jpg"/>
      </figure>
      <p>Výbava zahrnuje dvojice 3.5″ subwooferů (celkem 60W) využívajících SAM technologii pro vylepšení basů a navíc díky unikátní technologii akustického designu Push-Push se ruchy obou subwooferů navzájem vyruší. Doplní je pak šestice 1.5″ 8W středových reproduktorů vyladěných pomocí zvukových algoritmů Huawei Histen. Podle tvůrců se jedná o první chytrý reproduktor s Hi-Res certifikací, basy zvládnou až 40 Hz a celkově intenzita zvuku dosahuje až 93 decibelů bez zkreslení podání. A vše pak jen doplní šestice mikrofonů schopných zachytit zvuk až ze vzdálenosti 5 metrů.</p>
      <figure>
        <img src="https://gizchina.cz/wp-content/uploads/2019/11/3-8.jpg"/>
      </figure>
      <p>Chytrý reproduktor musí mít i chytré vnitřnosti a tak uvnitř najdeme quad-core procesor MT8518 s 512 MB RAM a 8 GB vnitřní paměti. Samozřejmostí je dual-band Wi-Fi a Bluetooth 5.0 pro bezdrátové připojení a potěší i <a href="http://gizchina.cz/tag/nfc">NFC</a> pro jednoduché párování s telefony, stačí se jen telefonem dotknout ikony na vrchní straně reproduktoru. K zahození není ani možnost vše spárovat s druhým podobným Smart X pro plné stereo. A v rámci chytré domácnosti by měl být reproduktor kompatibilní opravdu se širokou škálou značek a zařízení.</p>
      <figure>
        <img src="https://gizchina.cz/wp-content/uploads/2019/11/0bbbc5cc57e641f4a0e62ca10b9aeab1.jpg"/>
      </figure>
      <p>Do prodeje půjde chytrý reproduktor v Číně za 1999 juanů (tedy asi 284 dolarů) od 5. prosinci a na konci měsíce pak bude k mání i stereo set za 3888 juanů (asi 553 dolarů). Globální dostupnost zatím nebyla potvrzena, ale alespoň v této kategorii nemusí Huawei tlačit bota ve spojitosti s absencí Google Services jako u telefonů, takže můžeme doufat. Jak se vám Huawei Smart X líbí ?</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/25/huawei-matepad-pro-je-oficialne-na-svete/"/>
        <a href="https://gizchina.cz/2019/11/25/huawei-matebook-d15-a-matebook-d14-jsou-predstaveny/"/>
        <a href="https://gizchina.cz/2019/11/25/huawei-matepad-pro-unikly-predpokladane-ceny-a-specifikace/"/>
      </related>
    </article>
  </body>
</html>