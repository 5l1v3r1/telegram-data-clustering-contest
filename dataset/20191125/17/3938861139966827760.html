<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_bilya-metro-v-centri-kiyeva-porizali-cholovika/939876"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T17:36:00+00:00"/>
    <meta property="og:title" content="Біля метро в центрі Києва порізали чоловіка"/>
    <meta property="og:description" content="Біля виходу зі станції метро Контрактова площа в Києві чоловік вдарив ножем незнайомця і намагався втекти. Однак його одразу після злочину його затримали, повідомили у відділі комунікації столичної поліції. ЧИТАЙТЕ ТАКОЖ: Чоловік встромив ножа в груди 5-річному синові, а потім ..."/>
  </head>
  <body>
    <article>
      <h1>Біля метро в центрі Києва порізали чоловіка</h1>
      <address><time datetime="2019-11-25T17:36:00+00:00">25 Nov 2019, 17:36</time> by <a rel="author">Gazeta.ua</a></address>
      <p>Біля виходу зі станції метро Контрактова площа в Києві чоловік вдарив ножем незнайомця і намагався втекти.</p>
      <p>Однак його одразу після злочину його затримали, повідомили у відділі комунікації столичної поліції.</p>
      <figure>
        <img src="https://static2.gazeta.ua/img2/cache/gallery/939/939876_2_w_1200.jpg?v=0"/>
        <figcaption>Біля виходу зі станції метро Контрактова площа в Києві чоловік вдарив ножем незнайомця і намагався втекти<cite>Автор: kyiv.npu.gov.ua</cite></figcaption>
      </figure>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_colovik-vstromiv-nozha-v-grudi-5richnomu-sinovi-a-potim-sobi/939747"/>
      </related>
      <p>"Поліцейські помітили штовханину між двома чоловіками, а згодом один із них кинувся тікати. Правоохоронці наздогнали незнайомця та з'ясували, що він поранив ножем чоловіка. Потерпілий повідомив, що в нього виник конфлікт із невідомим, який ножем вдарив його у плече. Із колото-різаним пораненням чоловіка доставили у лікарню. З місця події криміналісти вилучили ніж, який направили на експертизу", - сказано в повідомленні.</p>
      <figure>
        <img src="https://static2.gazeta.ua/img2/cache/gallery/939/939876_1_w_1200.jpg?v=0"/>
        <figcaption>Підозрюваного затримали. Вилучений ніж відправили на експертизу<cite>Автор: kyiv.npu.gov.ua</cite></figcaption>
      </figure>
      <p>Правопорушником виявився 34-річний киянин, який раніше проблем із законом не мав. Йому оголошено про підозру у хуліганстві. Суд обрав підозрюваному запобіжний захід у вигляді нічного домашнього арешту. Йому загрожує до 7 років в'язниці.</p>
      <blockquote>На вулиці Академіка Вільямса в Одесі <a href="https://gazeta.ua/articles/np/_18richnu-studentku-sered-vulici-porizali-nozhem/936511">19-річний чоловік ударив ножем 18-річну перехожу.</a> Йому здалося, що дівчина образливо висловилася на його адресу.</blockquote>
    </article>
  </body>
</html>