<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2825156-zelenskij-hoce-sob-nastupnogo-roku-ne-lisilosa-zodnoi-svidkoi-akij-bils-niz-6-rokiv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T17:12:00+00:00"/>
    <meta property="og:title" content="Зеленський хоче, щоб наступного року не лишилося жодної &quot;швидкої&quot;, якій більш ніж 6 років"/>
    <meta property="og:description" content="Одним із пріоритетів у галузі охорони здоров'я України у 2020 році буде відкриття пунктів швидкої допомоги, будівництво яких планують розпочати навесні."/>
  </head>
  <body>
    <article>
      <h1>Зеленський хоче, щоб наступного року не лишилося жодної "швидкої", якій більш ніж 6 років</h1>
      <h2>Одним із пріоритетів у галузі охорони здоров'я України у 2020 році буде відкриття пунктів швидкої допомоги, будівництво яких планують розпочати навесні.</h2>
      <address>
        <time datetime="2019-11-25T17:12:00+00:00">25 Nov 2019, 17:12</time>
      </address>
      <p>Про це повідомив Президент Володимир Зеленський у своєму відеозверненні <a href="https://www.facebook.com/zelenskiy95/videos/2390516187865410/">на Facebook</a>.</p>
      <p>“Швидкі” у нас є, і в бюджеті багато заплановано коштів на закупівлю “швидких”. І ми окремо — від інвесторів — отримали гроші й купували... І "швидкі" є, а пунктів допомоги немає. Знаєте, є такий “чорний” жарт медиків: вони кажуть, що якщо ви на мосту Патона зламали, не дай Боже, руку чи ногу, то треба переповзати на лівий берег, тому що саме там є пункт швидкої допомоги. Тобто зараз ми поставили задачу, щоби <a href="https://www.ukrinform.ua/tag-moz">МОЗ</a> підготувало велику кількість у містах і містечках пунктів швидкої допомоги. Треба розпочати їх будівництво вже навесні”, — зазначив глава держави.</p>
      <p>Він додав, що до кінця цього року заплановане придбання 500 карет швидкої допомоги, а тому завдання на наступний рік полягає у тому, “щоб не було жодної "швидкої", якій більш як 6 років”.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2825099-zelenskij-pro-derzbudzet-uperse-za-28-rokiv-prijnali-bez-riznih-hatelok.html">Зеленський - про бюджет: Уперше за 28 років прийняли без різних “хатєлок"</a>
      </blockquote>
      <p>Як повідомляв Укрінформ, у держбюджеті-2020 на екстрену медичну допомогу, що надаватиметься в рамках програми медичних гарантій виділено 4,6 млрд грн. Окремо закладені кошти і на розвиток екстреної медичної допомоги - 1,9 млрд грн.</p>
    </article>
  </body>
</html>