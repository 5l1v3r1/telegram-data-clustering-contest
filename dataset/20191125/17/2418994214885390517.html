<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thetoc.gr/diethni/article/nut-gia-merkel-se-makron-kourastika-na-mazeuw-ta-spasmena-sou"/>
    <meta property="og:site_name" content="The TOC"/>
    <meta property="article:published_time" content="2019-11-25T17:23:46+00:00"/>
    <meta property="og:title" content="ΝΥΤ για Μέρκελ σε Μακρόν: «Κουράστηκα να μαζεύω τα σπασμένα σου»"/>
    <meta property="og:description" content="Σύμφωνα με την αμερικανική εφημερίδα, η 'Αγγελα Μέρκελ κατηγόρησε τον Εμανουέλ Μακρόν ότι του αρέσει η πολιτική του ταραχοποιού"/>
  </head>
  <body>
    <article>
      <h1>ΝΥΤ για Μέρκελ σε Μακρόν: «Κουράστηκα να μαζεύω τα σπασμένα σου»</h1>
      <h2>Σύμφωνα με την αμερικανική εφημερίδα, η 'Αγγελα Μέρκελ κατηγόρησε τον Εμανουέλ Μακρόν ότι του αρέσει η πολιτική του ταραχοποιού</h2>
      <address>
        <time datetime="2019-11-25T17:23:46+00:00">25 Nov 2019, 17:23</time>
      </address>
      <p>Η Καγκελάριος δεν θυμάται τίποτα περί παραπόνων, οργής ή αντιπαράθεσης, αλλά μόνο μια υπέροχη παρέα που συζητούσε για τα γεγονότα που οδήγησαν στην επανένωση της Γερμανίας και για την προσπάθεια Γερμανίας και Γαλλίας να βρίσκουν πάντα από κοινού λύσεις, ακόμη και όταν έχουν διαφορετικές προσεγγίσεις, δήλωσε ο κυβερνητικός εκπρόσωπος Στέφεν Ζάιμπερτ, απαντώντας σε αλλεπάλληλες ερωτήσεις σχετικά με δημοσίευμα των New York Times που θέλει την Καγκελάριο να διαμαρτυρήθηκε έντονα στον Γάλλο Πρόεδρο κατά την διάρκεια του δείπνου που παρέθεσε προς τιμήν του ο Ομοσπονδιακός Πρόεδρος Φρανκ-Βάλτερ Σταϊνμάιερ για την επέτειο των 30 ετών από την Πτώση του Τείχους του Βερολίνου.</p>
      <p>Σύμφωνα με την αμερικανική εφημερίδα, η 'Αγγελα Μέρκελ κατηγόρησε τον Εμανουέλ Μακρόν ότι του αρέσει η πολιτική του ταραχοποιού. «Αλλά κουράστηκα να μαζεύω τα κομμάτια. Ξανά και ξανά, πρέπει να ξανακολλήσω τις πορσελάνες που έσπασες, ώστε να μπορούμε μετά να καθίσουμε και να πιούμε μαζί το τσάι μας», φέρεται να είπε η κυρία Μέρκελ στον κ. Μακρόν, αναφερόμενη τόσο στην δήλωση του τελευταίου περί «εγκεφαλικά νεκρού» ΝΑΤΟ όσο και στην στάση του στο Ευρωπαϊκό Συμβούλιο, κατά του ορισμού ημερομηνίας έναρξης ενταξιακών διαπραγματεύσεων της Ευρωπαϊκής Ένωσης με την Αλβανία και την Βόρεια Μακεδονία.</p>
    </article>
  </body>
</html>