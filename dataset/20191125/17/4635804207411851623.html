<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/lucifer-5-sezon-1-bolumden-ilk-detaylar/"/>
    <meta property="og:site_name" content="LOG"/>
    <meta property="article:published_time" content="2019-11-25T17:00:34+00:00"/>
    <meta property="og:title" content="Lucifer 5. sezon 1. bölümden ilk detaylar"/>
    <meta property="og:description" content="Netflix dizisi Lucifer 5. sezon bölümlerinden yeni detaylar gün yüzüne çıkıyor. Beşinci sezon zaman atlamasıyla açılıyor."/>
  </head>
  <body>
    <article>
      <h1>Lucifer 5. sezon 1. bölümden ilk detaylar</h1>
      <address><time datetime="2019-11-25T17:00:34+00:00">25 Nov 2019, 17:00</time> by <a rel="author">Ninsu KAHRAMAN</a></address>
      <p><b>Netflix </b>dizisi <b>Lucifer 5. sezon</b> bölümlerinden yeni detaylar gün yüzüne çıkıyor. Beşinci sezon zaman atlamasıyla açılıyor.</p>
      <p>İki kısma bölünen ve ilk kısmının isimlerini tamamen açıklayan <b>Lucifer 5. sezon</b>, hala net bir yayın tarihine sahip değil. Ancak sevilen Netflix dizisinin setinden yepyeni bilgiler bizimle buluşmaya devam ediyor. <a href="https://www.etonline.com/lucifer-tom-ellis-and-lauren-german-on-if-a-lucifer-and-chloe-wedding-is-coming-in-season-5-136545">ET</a>‘nin özel haberi de yeni sezon açılışında bizi bekleyen zaman atlamasını ve Chloe’nin durumunu ortaya seriyor. Görünen o ki yeni sezonun ilk bölümü dördüncü sezonun ardından <b>6 aylık bir zaman atlamasıyla</b> başlayacak. Bu da Lucifer’sız geçen 6 ayda karakterlerimizin yeni düzene alışmış haliyle diziye giriş yapacağımız anlamına geliyor.</p>
      <h3>Lucifer 5. sezon ilk bölümü Chloe’yle açıyor</h3>
      <p>Birinci bölümün isminin “<b>Really Sad Devil Guy</b>” olarak açıklandığını hatırlatalım. İlk bölüm ise bizi üzgün şeytandan önce üzgün bir Chloe ile buluşturacak gibi. Chloe karakterine hayat veren Lauren German, karakterin ruh halini şu şekilde açıklıyor: “<i>Beşinci sezon açılışında… Chloe’nin kalbi kırık ama Maze ile sorun yokmuş gibi davranmaya çalışıyor. Dışarı çıkıyorlar, bol bol içiyorlar ve dans ediyorlar. Aynı zamanda Maze ona karakolda ödül avcısı olarak yardımcı oluyor. Chloe’in Lucifer’ın nerede olduğu konusunda hiçbir fikri yok. Kalbi kırık ve bunu dışarı nasıl yansıtması gerektiğini de bilmiyor. Gittiğini ve dönmeyeceğini biliyor. Emin de değil. Üzüntüsünü işine ve eğlenceye gömmeye, Maze ile beraber unutmaya çalışıyor. Beşinci sezon hikayeyi buradan başlatıyor işte.</i>”</p>
      <p>Görünen o ki sezonu biraz depresif bir bölümle açacağız. Maze’in Chloe’ye nasıl destek olacağı da merak konusu. Elbette Dünya’da 6 ay geçmiş olsa da cehennemde zamanın çok hızlı aktığını hatırlatalım. Chloe için Lucifer’sız geçen 6 ay, Lucifer için 6 dakika olabilir. Lucifer 5. sezon şimdilik net bir yayın tarihine sahip değil. Toplamda 16 bölüm yayınlayacak olan dizinin 2020’nin ilk yarısında Netflix aboneleriyle buluşması bekleniyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/the-mandalorian-oyuncusunun-yayinlanmasini-istedigi-sahneler/"/>
      </related>
    </article>
  </body>
</html>