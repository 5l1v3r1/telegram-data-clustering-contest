<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402730/%D8%A2%D9%85%D9%88%D8%B2%D8%B4-%D9%87%D8%A7%DB%8C-%D9%BE%D8%AF%D8%A7%D9%81%D9%86%D8%AF-%D8%BA%DB%8C%D8%B1%D8%B9%D8%A7%D9%85%D9%84-%D8%A8%D8%A7%DB%8C%D8%AF-%D8%A8%D9%87-%D8%B3%D8%B7%D8%AD-%D8%AC%D8%A7%D9%85%D8%B9%D9%87-%D9%85%D9%86%D8%AA%D9%82%D9%84-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T17:05:40+00:00"/>
    <meta property="og:title" content="آموزش‌های پدافند غیرعامل باید به سطح جامعه منتقل شود"/>
    <meta property="og:description" content="ایسنا/لرستان معاون سیاسی، امنیتی و اجتماعی استانداری لرستان گفت: آموزش‌های لازم در حوزه پدافند غیرعامل باید به سطح جامعه و مناطق محروم منتقل شود."/>
  </head>
  <body>
    <article>
      <h6 class="kicker">معاون استاندار لرستان:</h6>
      <h1>آموزش‌های پدافند غیرعامل باید به سطح جامعه منتقل شود</h1>
      <address><time datetime="2019-11-25T17:05:40+00:00">25 Nov 2019, 17:05</time> by <a rel="author">ابراهیم شریفی</a></address>
      <p>ایسنا/لرستان معاون سیاسی، امنیتی و اجتماعی استانداری لرستان گفت: آموزش‌های لازم در حوزه پدافند غیرعامل باید به سطح جامعه و مناطق محروم منتقل شود.</p>
      <p>محمود ثمینی در همایش رابطین پدافند غیرعامل دستگاه‌های اجرایی استان در سالن همایش‌های استانداری لرستان اظهار کرد: اگر در تمام زمینه‌ها به مطالب آموزشی حوزه پدافند غیرعامل توجه کنیم بسیاری از دغدغه‌ها برطرف می‌شود.</p>
      <p> وی افزود: پس از پیروزی انقلاب با تلاش جهاد سازندگی روستاها و مناطق محروم به‌رغم وجود بسیاری از مشکلات و موانع اما از امکانات، زیرساخت‌ها و طرح‌های عمرانی برخوردار شدند که در آن موقع هدف دولت خدمات‌دهی به روستاها بود و به تهدیدات پس از آن توجه نشد.</p>
      <p>ثمینی با بیان اینکه پدافند غیرعامل به دستور مقام معظم رهبری ایجاد شد اظهار داشت: بسیاری از موارد که به امنیت جامعه مربوط می‌شود باید در دستور کار قرار گرفته و همگانی شود.</p>
      <p>معاون سیاسی استاندار لرستان تصریح کرد: اطلاعات در این راستا باید به جامعه و مناطق محروم منقل شود تا مردم در برابر تهدیدات آمادگی لازم را داشته باشند چراکه از این طریق مسئله بحران، مدیریت می‌شود.</p>
      <p> وی بیان کرد: آموزش‌های لازم در حوزه پدافند غیرعامل از مدارس باید شروع شود و والدین هم باید این آموزش‌ها را فراگیرند.</p>
      <p> معاون سیاسی استاندار لرستان ادامه داد: آموزش و اطلاع‌رسانی و همچنین رزمایش‌ها در حوزه پدافند غیرعامل باید استمرار یابد تا کشور ایمنی و آمادگی لازم در مقابله با تهدیدات را داشته باشد.</p>
      <p> گفتنی است، در پایان از دستگاه‌های اجرایی برتر حوزه پدافند غیرعامل لرستان تجلیل شد.</p>
      <p>انتهای پیام</p>
    </article>
  </body>
</html>