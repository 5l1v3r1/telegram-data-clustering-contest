<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rd.nl/vandaag/buitenland/zweedse-politie-onderzoekt-iraakse-minister-1.1612842"/>
    <meta property="og:site_name" content="RD.nl"/>
    <meta property="article:published_time" content="2019-11-25T17:22:00+00:00"/>
    <meta property="og:title" content="Zweedse politie onderzoekt Iraakse minister"/>
    <meta property="og:description" content="De Zweedse politie heeft een onderzoek ingesteld naar de Iraakse minister van Defensie wegens fraude met sociale voorzieningen. Minister Najah al-Shammari, die ook Zweeds staatsburger is, stond jarenlang onder een andere naam ingeschreven in de buurt van Stockholm, meldde de Zweedse omroep SVT."/>
  </head>
  <body>
    <article>
      <h1>Zweedse politie onderzoekt Iraakse minister</h1>
      <address><time datetime="2019-11-25T17:22:00+00:00">25 Nov 2019, 17:22</time> by <a rel="author">ANP/DPA</a></address>
      <p>
        <b>De Zweedse politie heeft een onderzoek ingesteld naar de Iraakse minister van Defensie wegens fraude met sociale voorzieningen. Minister Najah al-Shammari, die ook Zweeds staatsburger is, stond jarenlang onder een andere naam ingeschreven in de buurt van Stockholm, meldde de Zweedse omroep SVT.</b>
      </p>
      <p>Hij heeft in die hoedanigheid meerdere malen staatssteun ontvangen, hoewel hij alweer in Bagdad woonde. Het Zweedse Openbaar Ministerie bevestigde maandag dat er een vooronderzoek loopt tegen een niet nader genoemde Iraakse minister.</p>
      <p>Het Iraakse ministerie van Defensie wees de beschuldigingen op Facebook van de hand.</p>
    </article>
  </body>
</html>