<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-silny-wiatr-geste-mgly-i-gololedz-sa-pogodowe-alerty-dla-7-w,nId,3354182"/>
    <meta property="og:site_name" content="RMF24"/>
    <meta property="article:published_time" content="2019-11-25T17:49:01+00:00"/>
    <meta property="og:title" content="Silny wiatr, gęste mgły i gołoledź: Są pogodowe alerty dla 7 województw"/>
    <meta property="og:description" content="Przed gęstymi mgłami, silnym wiatrem i marznącymi opadami ostrzega Instytut Meteorologii i Gospodarki Wodnej: alerty dotyczą w sumie siedmiu województw."/>
  </head>
  <body>
    <article>
      <h1>Silny wiatr, gęste mgły i gołoledź: Są pogodowe alerty dla 7 województw</h1>
      <address><time datetime="2019-11-25T17:49:01+00:00">25 Nov 2019, 17:49</time> by <a rel="author" href="https://www.rmf24.pl/tylko-w-rmf24/edyta-bienczak" target="_blank">Edyta Bieńczak</a></address>
      <p>
        <b>Przed gęstymi mgłami, silnym wiatrem i marznącymi opadami ostrzega Instytut Meteorologii i Gospodarki Wodnej: alerty dotyczą w sumie siedmiu województw.</b>
      </p>
      <figure>
        <img src="https://i.iplsc.com/-/0009EVV8QFYL0BIN-C123-F4.jpg"/>
        <figcaption>
          <cite>/Zdjęcie ilustracyjne /Pixabay</cite>
        </figcaption>
      </figure>
      <p>Przed <b>silnym wiatrem synoptycy ostrzegają</b> mieszkańców województw: śląskiego, małopolskiego, świętokrzyskiego, podkarpackiego i pomorskiego.</p>
      <p>Na podobnym obszarze obowiązują <b>ostrzeżenia pierwszego stopnia przed gęstymi mgłami:</b> IMGW wydało je dla województw śląskiego, małopolskiego, świętokrzyskiego i podkarpackiego oraz dla siedmiu powiatów w centralnej części województwa pomorskiego.</p>
      <p>Jak podaje Instytut, w niektórych miejscach <b>widoczność może być ograniczona do zaledwie 50-200 metrów.</b></p>
      <p>Alerty te mają obowiązywać do godzin porannych we wtorek.</p>
      <p>Przed <b>marznącymi mżawkami, powodującymi gołoledź, IMGW ostrzega</b> natomiast mieszkańców Warmińsko-Mazurskiego i Podlaskiego.</p>
      <p>W przypadku niektórych powiatów prawdopodobieństwo pojawienia się marznących opadów synoptycy oceniają na 80 procent.</p>
      <p>Według szacunków IMGW, <b>gołoledź ma utrzymywać się na drogach w tych regionach do wtorkowego poranka.</b></p>
      <figure>
        <img src="https://i.iplsc.com/-/0009EW4WI8LBS2WG-C123-F4.png"/>
        <figcaption>
          <cite>/IMGW-PIB / pogodynka.pl /</cite>
        </figcaption>
      </figure>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fpolska%2Fnews-swiadek-lawiny-w-tatrach-spod-sniegu-wystawala-reka-i-glowa-%2CnId%2C3354077%3Fparametr%3Dembed_linki">Świadek lawiny w Tatrach: Spod śniegu wystawała ręka i głowa kobiety</a>
        </li>
      </ul>
    </article>
  </body>
</html>