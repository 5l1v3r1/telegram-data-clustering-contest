<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/25/7103476/"/>
    <meta property="og:site_name" content="Європейська правда"/>
    <meta property="article:published_time" content="2019-11-25T17:15:36+00:00"/>
    <meta property="og:title" content="У Фінляндії до страйку поштової служби планують долучитися залізничники"/>
    <meta property="og:description" content="У Фінляндії на знак солідарності з працівниками поштової служби збираються страйкувати і залізничники."/>
  </head>
  <body>
    <article>
      <h1>У Фінляндії до страйку поштової служби планують долучитися залізничники</h1>
      <address>
        <time datetime="2019-11-25T17:15:36+00:00">25 Nov 2019, 17:15</time>
      </address>
      <p>У Фінляндії на знак солідарності з працівниками поштової служби збираються страйкувати і залізничники.</p>
      <p>Про це повідомляє "Європейська правда" з посиланням на телерадіокомпанію <a href="https://yle.fi/">Yle.</a></p>
      <p>Профспілка залізничників RAU у понеділок оголосила про нові заходи на підтримку страйкуючих поштовиків.</p>
      <p>У п'ятницю 29 листопада страйкувати будуть співробітники квиткових кас і точок обслуговування клієнтів.</p>
      <p>У понеділок, 2 грудня вийдуть на страйк машиністи приміських електричок, а 3 грудня на добу зупиняться поїзди далекого прямування і товарні потяги.</p>
      <p>Крім того, 9 грудня на страйк можуть вийти співробітники центрів управління рухом поїздів.</p>
      <p>Дані заходи набудуть чинності, якщо до моменту їх початку трудовий конфлікт з поштовою службою не буде залагоджено.</p>
      <p>Як повідомлялося, національна фінська авіакомпанія Finnair<a href="https://www.eurointegration.com.ua/news/2019/11/25/7103431/"><b> скасувала</b> </a>276 рейсів, запланованих на неділю і понеділок, у зв'язку з солідарною участю в страйку на підтримку працівників державної поштової служби Posti.</p>
    </article>
  </body>
</html>