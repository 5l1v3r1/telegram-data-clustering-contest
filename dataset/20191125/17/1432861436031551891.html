<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/momcheto-se-zavryshta-evertyn-obmislqt-da-smenqt-silva-s-dejvid-mojs-1409622.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-25T17:18:00+00:00"/>
    <meta property="og:title" content="Момчето се завръща: Евертън обмислят да сменят Силва с Дейвид Мойс"/>
    <meta property="og:description" content="В събота тимът на Евертън допусна поражение у дома от последния в класирането преди началото на този кръг Норич с 0:2 Загубата за „карамелите“ бе седма през настоящия сезон, а поражението смъкна тима от Ливърпул на 15-тата позиция във Висшата лига, на само 4 точки от зоната на изпадащите"/>
  </head>
  <body>
    <article>
      <h1>Момчето се завръща: Евертън обмислят да сменят Силва с Дейвид Мойс</h1>
      <address><time datetime="2019-11-25T17:18:00+00:00">25 Nov 2019, 17:18</time> by <a rel="author">Sportlive.bg</a></address>
      <p>В събота тимът на Евертън допусна поражение у дома от последния в класирането преди началото на този кръг Норич с 0:2. Загубата за „карамелите“ бе седма през настоящия сезон, а поражението смъкна тима от Ливърпул на 15-тата позиция във <a href="https://www.sportlive.bg/tags/5101">Висшата лига</a>, на само 4 точки от зоната на изпадащите. Резултатите в тима са отчайващи, предвид факта, че ръководството на Евертън хвърли луди пари за трансфери през последните няколко години, като харчовете за нови играчи са дори по-големи от някои от топ отборите в Англия.</p>
      <p>Логично при слаби резултати, вина трябва да поеме мениджърът. Феновете на Евертън освиркаха тима по време на загубата срещу Норич и дори скандираха „уволнен на сутринта“ по адрес на Марко Силва. Португалецът е под сериозно напрежение, като вече се коментират няколко имена за неговия пост. Най-популярното е това на <a href="https://www.sportlive.bg/tags/15663">Дейвид Мойс.</a> 56-годишният шотландец има желание да се завърне начело на „карамелите“, след като напусна през 2013г., за да поеме Манчестър Юнайтед след оттеглянето на сър Алекс Фъргюсън. Мойс изведе Евертън до тяхното най-високо класиране в първенството – 4-тото място през 2005г., както и до финал в ФА Къп през 2009-та.</p>
      <p>Мойс изкара 11 сезона начело на <a href="https://www.sportlive.bg/tags/18697">Евертън</a> в началото на века. След престоя си в Манчестър Юнайтед, той бе начело на Реал Сосиедад, Съндерланд и Уест Хям. Другото име, което се споменава за треньорския пост в Евертън е това на наставника на Борнемут Еди Хау. <i><a href="https://www.sportlive.bg/worldfootball/england/Milan-vryshta-talant-ot-kojto-Yuventus-se-otkaza-prez-lqtoto-1405781.html">А ето кой играч на "карамелите" се очаква да напусна "Гудисън парк" през зимата.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Aguero-propuska-derbito-s-Manchestyr-Yunajted-1409589.html"/>
        <a href="https://www.sportlive.bg/worldfootball/england/Iznenada!-Andre-Gomesh-mozhe-da-se-zavyrne-v-igra-oshte-tozi-sezon--1404095.html"/>
        <a href="https://www.sportlive.bg/worldfootball/england/Andre-Gomesh-blagodari-na-vsichki-za-podkrepata-1403815.html"/>
        <a href="https://www.sportlive.bg/worldfootball/england/Koj-e-po-uspeshen-sled-32-macha-nachelo-na-Manchestyr-Yunajted-Mojs-ili-Solskqer-812481.html"/>
        <a href="https://www.sportlive.bg/worldfootball/england/Dejvid-Mojs-ochakva-Livyrpul-da-specheli-titlata-obqsni-zashto-1380676.html"/>
      </related>
    </article>
  </body>
</html>