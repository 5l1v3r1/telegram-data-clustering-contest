<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/25/tworcy-god-of-war-opowiedza-o-pracach-nad-gra-w-serii-podcastow.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-25T17:30:00+00:00"/>
    <meta property="og:title" content="Twórcy God of War opowiedzą o pracach nad grą w serii podcastów"/>
    <meta property="og:description" content="Tematem pierwszego odcinka serii Worlds Collide są zadania poboczne w wydanej w minionym roku produkcji."/>
  </head>
  <body>
    <article>
      <h1>Twórcy God of War opowiedzą o pracach nad grą w serii podcastów</h1>
      <h2>Tematem pierwszego odcinka serii Worlds Collide są zadania poboczne w wydanej w minionym roku produkcji.</h2>
      <address><time datetime="2019-11-25T17:30:00+00:00">25 Nov 2019, 17:30</time> by <a rel="author">LM</a></address>
      <figure>
        <img src="https://img6.gram.pl/xtxi20191125172714564eqap.jpg"/>
      </figure>
      <p>Jeśli podobnie jak my poza czystą radością z eksplorowania wirtualnych światów lubicie czasem dowiedzieć się nieco więcej o procesie, w którym powstały, to mamy coś, co Was zainteresuje. <b>Sony zaprosiło deweloperów ze studia Santa Monica do współpracy w ramach inicjatywy Blogcast, dzięki czemu będziemy mogli poznać nieznane dotąd historie zza kulis produkcji gry God of War</b>. Pierwszy odcinek serii podcastów Worlds Collide poświęcony jest projektowaniu zadań pobocznych, a zainteresowani mogą przesłuchać go m.in. za pośrednictwem serwisu <a href="https://soundcloud.com/playstation/santa-monica-studio-worlds-collide-fitting-a-side-quest-in-anywhere">Soundcloud pod tym linkiem</a>. Nie wskazano, czy pozostałe epizody serii również będą udostępnione za darmo, ale na pewno <b>pojawią się na iTunes, Spotify oraz Muzyka Google Play</b>.<br/><br/>Przy okazji przypominamy, że już kilka miesięcy temu <b>Sony wydało niemal dwugodzinny film dokumentalny poświęcony pracom nad God of War</b>. Warto jednak zaznaczyć, że tematem podcastów będą elementy, których zabrakło na załączonym poniżej materiale.<br/><br/><b>God of War zadebiutowało w minionym roku wyłącznie na PlayStation 4</b> i okazało się spektakularnym sukcesem. Nie mieliście okazji zagrać? Przez kilka najbliższych dni <a href="https://www.gram.pl/news/2019/11/23/wystartowal-black-friday-w-playstation-store-znizki-na-gry-i-subskrypcje-playstation-plus.shtml">możecie zgarnąć tytuł w bardzo przystępnej cenie</a>.</p>
      <ul>
        <li><a href="https://www.gram.pl/artykul/2018/04/12/nowy-poczatek-recenzja-god-of-war.shtml">Nowy początek - recenzja God of War</a>.</li>
      </ul>
      <p>https://www.youtube.com/watch?v=lJZWKBDXXFY</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>