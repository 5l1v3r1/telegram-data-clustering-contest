<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/asus-lancia-la-black-week-ecco-le-offerte-del-black-friday-630257"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T17:00:21+00:00"/>
    <meta property="og:title" content="ASUS lancia la Black Week, ecco le offerte del Black Friday"/>
    <meta property="og:description" content="Anche ASUS lancia le offerte del Black Friday. Fino al prossimo 8 Dicembre sarà possibile acquistare uno smartphone ad un prezzo scontato fino a 400 euro."/>
  </head>
  <body>
    <article>
      <h1>ASUS lancia la Black Week, ecco le offerte del Black Friday</h1>
      <h2>Anche ASUS lancia le offerte del Black Friday. Fino al prossimo 8 Dicembre sarà possibile acquistare uno smartphone ad un prezzo scontato fino a 400 euro.</h2>
      <address><time datetime="2019-11-25T17:00:21+00:00">25 Nov 2019, 17:00</time> by <a rel="author">Raffaella Papa</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Untitled-design-7.png"/>
      </figure>
      <p>Anche <b>ASUS</b> partecipa al <b>Black Friday</b>. In occasione del Venerdì Nero, l’azienda ha lanciato l’iniziativa <i><b>Black Weeks</b></i>, con sconti e promozioni su diversi prodotti fino al prossimo 8 Dicembre.</p>
      <p>A partire da oggi, sarà possibile acquistare uno smartphone ASUS ad un <b>prezzo scontato fino a 400 euro</b> rispetto al prezzo di listino. In particolare, l’offerta interessa quattro device: <b>ASUS ROG Phone</b>, <b>ASUS ZenFone 6</b>, <b>ASUS ZenFone 6 Edition 30</b> ed <b>ASUS ZenFone 5Z</b>.</p>
      <h3>ASUS, le offerte del Black Friday</h3>
      <p><b>ASUS ROG Phone</b> è un gaming phone pensato, appunto, per gli amati del mobile gaming, ed è pertanto dotato di caratteristiche e funzionalità esclusive che difficilmente si trovano su uno smartphone “tradizionale”. Questo, infatti, è dotato di un <b>sistema di raffreddamento a camera di vapore</b>, che permette allo smartphone di lavorare ad alte prestazioni pur non surriscaldandosi, un SoC <b>Qualcomm Snapdragon 845</b>, accompagnato da 8 GB di RAM ed una GPU Adreno 630. ROG Phone sarà disponibile al prezzo di <b>399 euro per la configurazione 8GB/245GB</b>, e <b>699 euro per la configurazione 8GB/512GB.</b></p>
      <p><b>ZenFone 6</b> potrà essere acquistato ad un prezzo ridotto solo ed esclusivamente nella giornata di <b>Venerdì 29 Novembre</b>. Lo smartphone è disponibile in diverse varianti: la versione 6GB/64GB è disponibile al prezzo di 499,99 euro; la <b>variante 8GB/256GB, invece, è disponibile al prezzo di 599,99 euro. Questa è la variante che sarà in saldo, e potrà essere acquistata al prezzo di 499 euro</b>. Infine, la variante con 8 12 GB di RAM e 512 GB di spazio di archiviazione interno è disponibile al prezzo di 799 euro. Anche <b>ZenFone 6 Edition 30</b> potrà essere acquistato in saldo nella giornata del 29 Novembre al prezzo di <b>699 euro.</b></p>
      <p>Infine, <b>ASUS ZenFone 5Z</b> è uno smartphone medio-gamma. Questo può essere acquistato al prezzo di <b>249 euro per la variante 6GB/64GB</b>; e al prezzo di <b>359 euro per la variante 8GB/256GB</b>.</p>
    </article>
  </body>
</html>