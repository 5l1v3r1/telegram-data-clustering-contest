<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_cina-na-gaz-stane-odniyeyu-z-najnizhchih-za-vsyu-istoriyu-ministr-energetiki-orzhel/939860"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T17:49:00+00:00"/>
    <meta property="og:title" content="Ціна на газ стане однією з найнижчих за всю історію — міністр енергетики Оржель"/>
    <meta property="og:description" content="У разі підписання нової угоди про транзит з Газпромом ціна на газ для українців може стати однією з найменших за всю історію перемовин. Заявив про це міністр енергетики та захисту довкілля Олексій Оржель на презентації планів роботи відомства, пише Економічна правда. &quot;Якщо ми ..."/>
  </head>
  <body>
    <article>
      <h1>Ціна на газ стане однією з найнижчих за всю історію — міністр енергетики Оржель</h1>
      <address><time datetime="2019-11-25T17:49:00+00:00">25 Nov 2019, 17:49</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939860_w_300.jpg?v=0"/>
        <figcaption>Нова угода з Газпромом допоможе не лише знизити ціну на газ для населення, а й принесе значні надходження в держбюджет. ФОТО: delo.ua</figcaption>
      </figure>
      <p>У разі підписання нової угоди про транзит з Газпромом ціна на газ для українців може стати однією з найменших за всю історію перемовин.</p>
      <p>Заявив про це міністр енергетики та захисту довкілля <b>Олексій Оржель</b> на презентації планів роботи відомства, пише <a href="https://www.epravda.com.ua/news/2019/11/25/654101/">Економічна правда</a>.</p>
      <p>"Якщо ми підпишемо договір на транспортування з Газпромом, зважаючи на ті запаси, які є в українських та європейських газосховищах, ми можемо стати свідками однієї з історично найнижчих цін на газ цієї зими", – зазначив він.</p>
      <p>За словами Оржеля, завдяки транзиту газу держбюджет може поповнитись приблизно на $3 млрд.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_v-uryadi-rozpovili-skilki-koshtuvatime-gaz-dlya-naselennya-2020-roku/938902"/>
      </related>
      <p>Підписати нову угоду з Газпромом – наразі абсолютний пріоритет для Міненергетики України. Як стверджує Оржель, після прийняття анбандлінгу питання подальших контрактів буде вирішуватися без жодного політичного тиску – зважати будуть виключно на економічну доцільність.</p>
      <blockquote>З 1 січня 2020-го в Україні планують <a href="https://gazeta.ua/articles/economics/_ak-zekonomiti-na-opalenni-vzimku-v-uryadi-znajshli-vihid/939432">запровадити страхову вартість</a> газу для населення. За цієї ціною люди зможуть купувати газ, якщо ринкова відчутно зросте.</blockquote>
    </article>
  </body>
</html>