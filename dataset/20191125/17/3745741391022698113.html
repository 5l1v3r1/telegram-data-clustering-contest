<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/amd-64-cekirdekli-ryzen-threadripper-3990x-duyuruldu-h80504.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T17:08:07+00:00"/>
    <meta property="og:title" content="AMD, Ryzen Threadripper 3990X’i Duyurdu"/>
    <meta property="og:description" content="AMD’nin Ryzen Threadripper işlemcilerinin 3. nesil serisi, HEDT pazarında başarı yakalamıştı. Bunun ardından AMD, Ryzen Threadripper 3990X’i duyurdu."/>
  </head>
  <body>
    <article>
      <h1>AMD, Ryzen Threadripper 3990X’i Duyurdu</h1>
      <h2>AMD’nin Ryzen Threadripper işlemcilerinin 3. nesil serisi, hâlihazırda HEDT pazarında büyük başarı yakalamıştı. Bu başarıyı perçinlemek isteyen AMD, Ryzen Threadripper 3990X’i duyurdu.</h2>
      <address><time datetime="2019-11-25T17:08:07+00:00">25 Nov 2019, 17:08</time> by <a rel="author" href="https://www.webtekno.com/yazar/lasfiniel" target="_blank">Emre Ömer Zehir</a></address>
      <p>Intel’in çok uzun süre tek başına piyasa koşullarını belirlediği işlemci pazarında artık <b>AMD</b> de ciddi bir rakip olduğunu kanıtladı. Firmanın son dönemde çıkardığı işlemciler, Intel’in ürünleriyle kıyasıya bir <b>rekabet </b>içerisinde. Rekabet alanlarından biri de HEDT olarak adlandırılan işlemciler.</p>
      <p>AMD, bu pazarda dünyada bir ilk olan <b>64 çekirdekli HEDT </b>işlemci <b>Ryzen Threadripper 3990X</b>’in tanıtımını yaptı. 128 iş parçacığı olan 288 MB kombine L2 ve L3 cache sahibi bu işlemci, hâlihazırda piyasanın en güçlülerinden olan atası 3970X’ten iki kat fazla çekirdeğe sahip.</p>
      <h3>HEDT nedir?</h3>
      <figure>
        <img src="https://www.webtekno.com/images/editor/default/0002/31/6b3afd8712924f4b4088c4bece77e8eeb0872275.jpeg"/>
      </figure>
      <p><b>HEDT</b>, tanım olarak 'high-end desktop' anlamına geliyor. Bu terimi terminolojiye kazandıran ise Intel olmuştu. HEDT işlemciler, teknoloji meraklılarına ve profesyonellere hitap ediyor. Bu hız canavarları,<b> üst düzey</b> cihazlarda kullanılmak için üretiliyor. </p>
      <p>Ne yazık ki AMD bu işlemcinin yalnızca cache bilgilerini doğruladı. <b>280 W TDP </b>olan işlemci, oldukça yüksek 'çekirdek/iş parçacığı' sayısına sahip. Yeni işlemci muhtemelen AMD’nin TRX40 anakart platformu için çıkarılacak. Bu platform, tek soketli <b>HEDT </b>işlemciler için en yüksek tek soketli anakart olarak biliniyor. </p>
      <h3>Hepsine hükmedecek tek bir işlemci: Ryzen Threadripper 3990X</h3>
      <figure>
        <img src="https://www.webtekno.com/images/editor/default/0002/31/1dfe34354a670c723fee609e6f8b58b87d07df57.jpeg"/>
      </figure>
      <p>Yüzüklerin Efendisi’nden alıntı yaparak <i>“Hepsine hükmedecek tek bir işlemci”</i> sloganını kullanan firma, yeni tanıttığı <b>işlemci </b>ile adeta gövde gösterisi yaptı. Duyurusu yapılan tek işlemci olmasına rağmen <b>AMD’nin </b>isimlendirme tarzı muhtemelen 48 çekirdekli bir <b>Ryzen Threadripper 3980X’</b>in geliştirme aşamasında olduğunu düşündürüyor. AMD'nin bu segmentteki işlemcilerini aşağıdaki tablodan karşılaştırabilirsiniz.</p>
      <figure>
        <img src="https://www.webtekno.com/images/editor/default/0002/31/cf549eb41fd783c498bd5f330fd9ac880ad4cdfe.jpeg"/>
      </figure>
      <p><b>Ryzen Threadripper 3990X</b>’te bir önceki versiyondan farklı olarak 4 adet sekiz çekirdekli yonga seti yerine 8 adet <b>8 çekirdekli </b>yonga seti kullanılıyor. İşlemcinin mimarisi, diğer Threadripper modelleri gibi <b>12 nm </b>olacak.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/huawei-matebook-d-fiyati-ozellikleri-h80479.html">Huawei, AMD ve Intel İşlemcilerden Güç Alan MateBook D Dizüstü Bilgisayarlarını Tanıttı</a>
      </p>
      <p>AMD, <b>2020 </b>yılında daha fazla haber alacağımızı söylüyor. Bu da akıllara 3990X’in insanların karşısına ilk olarak <b>CES 2020</b>’de çıkacağı ihtimalini getiriyor. Bakalım Intel o zamana kadar bu işlemciye karşılık verebilecek mi?</p>
      <p><b>Kaynak : </b>https://www.overclock3d.net/news/cpu_mainboard/amd_reveals_the_world_s_first_64-core_hedt_processors_the_ryzen_threadripper_3990x/1</p>
    </article>
  </body>
</html>