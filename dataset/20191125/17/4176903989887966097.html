<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/esper-tramp-nalozio-da-se-optuzenom-marincu-vrati-cin/"/>
    <meta property="og:site_name" content="Krstarica"/>
    <meta property="article:published_time" content="2019-11-25T17:08:00+00:00"/>
    <meta property="og:title" content="Esper: Tramp naložio da se optuženom marincu vrati čin"/>
    <meta property="og:description" content="VAŠINGTON - Američki ministar odbrane Mark Esper rekao je danas da mu je predsednik Donald Tramp direktno naložio da se marincu optuženom za ratne zločine"/>
  </head>
  <body>
    <article>
      <h1>Esper: Tramp naložio da se optuženom marincu vrati čin</h1>
      <address><time datetime="2019-11-25T17:08:00+00:00">25 Nov 2019, 17:08</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521508-750x430.jpg"/>
        <figcaption>Foto: Tanjug</figcaption>
      </figure>
      <p>VAŠINGTON – Američki ministar odbrane Mark Esper rekao je danas da mu je predsednik Donald Tramp direktno naložio da se marincu optuženom za ratne zločine u Iraku dozvoli da se penzioniše, a da ne izgubi status „Foke“.</p>
      <p>Esper je novinarima u Pentagonu rekao da je to razlog što je sinoć najavio da će oficir mornarice Edvard Galager moći da se penzioniše sa tim činom, prenosi Rojters.</p>
      <p>Galager (40) je oslobođen optužbe za ubistvo zatvorenika pripadnika Islamske države, ali ga je vojna porota osudila što je pozirao pored tela dok je bio u Iraku 2017.</p>
      <p>Njemu je skinut čin, koji mu je Tramp ovog meseca vratio.</p>
      <p>Esper je juče smenio sekretara mornarice Ričarda Spensera, koji je navodno iza Esperovih leđa radio na „dilu“ sa Belom kućom da se razreši slučaj pripadnika američkih „Foka“, koga je podržao američki predsednik Donald Tramp.</p>
      <p>(Tanjug)</p>
    </article>
  </body>
</html>