<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/politikh/gennimata-adianoito-na-pnigoume-sti-siopi-symperifores-pou-odigoun-sti-via-kata-ton-gynaikon/2923128/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T17:01:12+00:00"/>
    <meta property="og:title" content="Γεννηματά: Αδιανόητο να πνίγουμε στη σιωπή συμπεριφορές που οδηγούν στη βία κατά των γυναικών"/>
    <meta property="og:description" content="«Είναι αδιανόητο στις μέρες μας να υπάρχει η ανάγκη καταπολέμησης οποιασδήποτε μορφής βίας» σημειώνει η πρόεδρος του Κινήματος Αλλαγής, Φώφη Γεννηματά, σε ανάρτησή της στα κοινωνικά δίκτυα, με αφορμή την σημερινή, Παγκόσμια Ημέρα Εξάλειψης της Βίας κατά των Γυναικών."/>
  </head>
  <body>
    <article>
      <h1>Γεννηματά: Αδιανόητο να πνίγουμε στη σιωπή συμπεριφορές που οδηγούν στη βία κατά των γυναικών</h1>
      <h2>«Είναι αδιανόητο στις μέρες μας να υπάρχει η ανάγκη καταπολέμησης οποιασδήποτε μορφής βίας» σημειώνει η πρόεδρος του Κινήματος Αλλαγής, Φώφη Γεννηματά, σε ανάρτησή της στα κοινωνικά δίκτυα, με αφορμή την σημερινή, Παγκόσμια Ημέρα Εξάλειψης της Βίας κατά των Γυναικών.</h2>
      <address><time datetime="2019-11-25T17:01:12+00:00">25 Nov 2019, 17:01</time> by <a rel="author">Newsit Newsroom</a></address>
      <p>Κάνοντας αναφορά στη περίπτωση της ιρανής και της κόρης της, την έκδοση των οποίων απαγόρευσε ο Άρειος Πάγος, η κ. Γεννηματά επισημαίνει ότι «είναι αδιανόητο να υπάρχουν Κράτη που απαντούν με “νόμιμη” βία στις αυτονόητες ελευθερίες και δικαιώματα των γυναικών, σε περιπτώσεις σαν της Σαραρέ».</p>
      <p>«Είναι αδιανόητο να πνίγουμε στη σιωπή συμπεριφορές μεσαίωνα που οδηγούν στη βία κατά γυναικών, συντρόφων, συζύγων, μητέρων ακόμη και αγνώστων, από ωχαδελφισμό ή από φόβο», υπογραμμίζει και καταλήγει:«Όμως αρκετά! Καμία ανοχή, καμία σιωπή για βίαιες συμπεριφορές εναντίον γυναικών. Αυστηρές και παραδειγματικές τιμωρίες είναι η απάντηση σε όποιον βιαιοπραγεί, υποτιμά, ευτελίζει τη Γυναίκα».</p>
      <figure>
        <iframe data-src="https://twitter.com/FofiGennimata/status/1198975906821349383?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>