<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549908.html/%D8%A7%D8%AF%D8%B9%D8%A7%DB%8C-%D8%B5%D8%A7%D8%AF%D9%82%DB%8C-%D8%AF%D8%B1-%D8%AE%D8%B5%D9%88%D8%B5-%D8%AE%D9%88%D8%A7%D8%B3%D8%AA-%D8%B1%D9%87%D8%A8%D8%B1%DB%8C-%D8%A7%D8%B2-%D9%85%D8%AC%D9%84%D8%B3-%DA%A9%D8%B0%D8%A8-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T17:46:00+00:00"/>
    <meta property="og:title" content="ادعای صادقی در خصوص خواست رهبری از مجلس کذب است"/>
    <meta property="og:description" content="اعزازی به ادعای محمود صادقی مبنی بر نهی نمایندگان از سوی رهبری درباره مخالفت با گرانی بنزین اشاره کرد و گفت: این ادعا صحت ندارد و رهبری با توجه به اتفاقات و اغتشاشات اخیر خواستار ایجاد هماهنگی بین آحاد مردم و مسئولین در جهت تصمیم سران سه قوه بوده اند."/>
  </head>
  <body>
    <article>
      <h1>ادعای صادقی در خصوص خواست رهبری از مجلس کذب است</h1>
      <h2>در گفتگوی دانا با عضو کمیسیون آموزش و تحقیقات مطرح شد؛</h2>
      <address>
        <time datetime="2019-11-25T17:46:00+00:00">25 Nov 2019, 17:46</time>
      </address>
      <p>اعزازی به ادعای محمود صادقی مبنی بر نهی نمایندگان از سوی رهبری درباره مخالفت با گرانی بنزین اشاره کرد و گفت: این ادعا صحت ندارد و رهبری با توجه به اتفاقات و اغتشاشات اخیر خواستار ایجاد هماهنگی بین آحاد مردم و مسئولین در جهت تصمیم سران سه قوه بوده اند.</p>
      <p>«ضیاء‌الله اعزازی ملکی» نماینده مردم بناب در گفت و گو با <a href="http://www.dana.ir/">شبکه اطلاع رسانی راه دانا</a> با اشاره به ادعای محمود صادقی مبنی بر "نهی نمایندگان از سوی رهبر انقلاب درباره مخالفت با گرانی بنزین" اظهار داشت: رهبری در نامه شان به آقای لاریجانی اشاره ای به نهی نمایندگان درباره مخالفت با گرانی بنزین نداشتند.</p>
      <p>وی با تکذیب این ادعای صادقی اذعان کرد: رهبری با توجه به اتفاقات و اغتشاشات اخیر خواستار ایجاد هماهنگی بین آحاد مردم و مسئولین در جهت تصمیم سران سه قوه بوده اند.</p>
      <p>عضو کمیسیون آموزش و تحقیقات مجلس در پاسخ به این سوال که "ادعای صادقی با چه هدفی مطرح شده است؟" گفت: این ها می خواهند مسیرشان را از دولت جدا کنند و به نوعی وانمود می کنند که عملکرد دولت را تائید نمی کنند و در واقع سعی دارند خود را تبرئه کنند.</p>
      <p>اعزازی با اشاره به این که این ها می دانند دولت جایگاه مناسبی در بین مردم ندارد گفت: برخی از اقدامات دولت خودزنی محسوب می شود و مسبب برخی از مشکلات معیشت مردم شده است، حامیان دولت به نوعی درصدد این هستند که خود را از دولت جدا کنند در صورتی که آن ها این دولت را حمایت کردند و بر سر کار آوردند. اما این مسئله را باید بدانند که نمی توانند از زیر بار مسئولیت و پاسخگویی فرار کنند.</p>
      <p>انتهای پیام/</p>
    </article>
  </body>
</html>