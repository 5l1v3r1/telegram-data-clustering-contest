<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/forfattare-fran-vaxjo-vinner-augustpriset"/>
    <meta property="og:site_name" content="SVT Nyheter"/>
    <meta property="article:published_time" content="2019-11-25T17:55:12+00:00"/>
    <meta property="og:title" content="Författare från Växjö vinner Augustpriset"/>
    <meta property="og:description" content="Under måndagskvällen tillkännagavs vilka författare som i år tar hem det prestigefyllda litteraturpriset i kategorierna fack-, barn- ungdoms- och skönlitteratur. Författaren Oskar Kroon blev en av de tre vinnarna."/>
  </head>
  <body>
    <article>
      <h1>Författare från Växjö vinner Augustpriset</h1>
      <address><time datetime="2019-11-25T17:55:12+00:00">25 Nov 2019, 17:55</time> by <a rel="author">Bekhal Mohammadi</a></address>
      <p>
        <b>Under måndagskvällen tillkännagavs vilka författare som i år tar hem det prestigefyllda litteraturpriset i kategorierna fack-, barn- ungdoms- och skönlitteratur. Författaren Oskar Kroon blev en av de tre vinnarna.</b>
      </p>
      <p>Augustpriset delas årligen ut med syfte att belöna och uppmärksamma de bästa nyutkomna böckerna på svenska. Sammanlagt skulle 18 nominerade titlar bli tre när priserna under måndagskvällen <a href="https://www.augustpriset.se/live/">tillkännagavs på Konserthuset i Stockholm</a>. Prisgalan leddes i år av skådespelaren Sissela Kyle.</p>
      <p>I kategorin för årets barn- och ungdomsbok prisbelönades Vänta på vind av Oskar Kroon.</p>
      <p>– Jag är väldigt, väldigt glad, sade Oskar Kroon från scenen.</p>
      <p>Vänta på vind handlar om unga Vinga som drömmer om att bli sjöman. ”Det finns mycket att älska med <i>Vänta på vind</i>. Främst kanske den språkliga lättheten, den poetiska tätheten och tonträffen”, skrev juryn i sin motivering när boken nominerades till priset.</p>
    </article>
  </body>
</html>