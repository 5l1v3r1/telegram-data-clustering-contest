<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/ingilterepremierlig/2019/11/25/jose-mourinhodan-ibrahimovic-karari-transfer"/>
    <meta property="og:site_name" content="FotoMaç"/>
    <meta property="article:published_time" content="2019-11-25T17:31:59+00:00"/>
    <meta property="og:title" content="Jose Mourinho'dan Ibrahimovic kararı! Transfer..."/>
    <meta property="og:description" content="Tottenham'ın yeni teknik patronu Jose Mourinho, Inter ve Manchester United'dan öğrencisi Zlatan Ibrahimovic'in Tottenham'a transfer olacağı iddialarına yanıt verdi. (Fotomac.com.tr / Dış Haberler)"/>
  </head>
  <body>
    <article>
      <h1><u><a href="https://www.fotomac.com.tr/haberleri/jose-mourinho?id=48d4ccfa-0ab9-4a3c-89d6-14da358ba565">Jose Mourinho</a></u>'dan Ibrahimovic kararı! <u><a href="https://www.fotomac.com.tr/haberleri/transfer?id=1e09b976-0e2c-4a75-bc0c-79a0614a1fc0">Transfer</a></u>...</h1>
      <h2><u><a href="https://www.fotomac.com.tr/haberleri/tottenham?id=13d53d95-e178-447c-829b-02087c511b96">Tottenham</a></u>'ın yeni teknik patronu <u><a href="https://www.fotomac.com.tr/haberleri/jose-mourinho?id=48d4ccfa-0ab9-4a3c-89d6-14da358ba565">Jose Mourinho</a></u>, Inter ve Manchester United'dan öğrencisi Zlatan Ibrahimovic'in Tottenham'a <u><a href="https://www.fotomac.com.tr/haberleri/transfer?id=1e09b976-0e2c-4a75-bc0c-79a0614a1fc0">transfer</a></u> olacağı iddialarına yanıt verdi. (Fotomac.com.tr / Dış Haberler)</h2>
      <address>
        <time datetime="2019-11-25T17:31:59+00:00">25 Nov 2019, 17:31</time>
      </address>
      <p>Yaklaşık 2 sezondur LA Galaxy forması giyen ve sözleşmesi sona eren Zlatan Ibrahimovic'in hangi takıma <u><a href="https://www.fotomac.com.tr/haberleri/transfer?id=1e09b976-0e2c-4a75-bc0c-79a0614a1fc0">transfer</a></u> olacağı gündemi bir süredir meşgul ediyor.</p>
      <p>Son olarak Ibrahimovic'in, eski teknik patronu <u><a href="https://www.fotomac.com.tr/haberleri/jose-mourinho?id=48d4ccfa-0ab9-4a3c-89d6-14da358ba565">Jose Mourinho</a></u>'nun yanına döneceği konuşuluyordu.</p>
      <p>Geçtiğimiz hafta Pocchettino'nun yerine <u><a href="https://www.fotomac.com.tr/haberleri/tottenham?id=13d53d95-e178-447c-829b-02087c511b96">Tottenham</a></u>'da göreve getirilen Mourinho, Şampiyonlar Ligi B Grubu'nda Olympiakos ile oynayacakları karşılaşmanın öncesinde gerçekleştirdiği basın toplantısında İsveçli futbolcunun takıma transfer olup olmayacağı ile alakalı soruları yanıtladı.</p>
      <p>38 yaşındaki oyuncunun Spurs'a transfer olmayacağını açıklayan Portekizli çalıştırıcı, "Ibrahimovic harika bir oyuncu, ancak öyle bir şans yok" dedi.</p>
      <p>Tecrübeli antrenör, kadrosunda Harry Kane bulunurken bu transferin anlamsız olacağını dile getirdi.</p>
      <p>Sözleşmeyi imzaladıktan 48 saat sonra West Ham maçında takımın başına çıkan Jose Mourinho, 3-2'lik skorla ilk galibiyetini elde etmişti.</p>
      <figure>
        <img src="https://iaftm.tmgrup.com.tr/ed9b5a/0/0/0/0/1237/769?u=https://iftm.tmgrup.com.tr/2019/11/25/jose-mourinhodan-ibrahimovic-karari-transfer-1574703099887.jpg&amp;mw=600"/>
      </figure>
      <related>
        <a href="https://www.fotomac.com.tr/avrupadanfutbol/2019/11/23/mourinhonun-ilk-macinda-tottenham-3-puani-3-golle-aldi"/>
      </related>
    </article>
  </body>
</html>