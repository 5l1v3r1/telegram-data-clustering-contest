<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/nieuws/artikel/4933856/europese-cyberaanval-op-islamitische-staat"/>
    <meta property="og:site_name" content="Bright.nl"/>
    <meta property="article:published_time" content="2019-11-25T17:26:12+00:00"/>
    <meta property="og:title" content="Europese cyberaanval op Islamitische Staat"/>
    <meta property="og:description" content="Europese instellingen en EU-landen hebben gezamenlijk een cyberaanval uitgevoerd op soennitisch extremisme en vooral de terreurbeweging Islamitische Staat (IS)."/>
  </head>
  <body>
    <article>
      <h6 class="kicker">Cyberaanval</h6>
      <h1>Europese cyberaanval op Islamitische Staat</h1>
      <address>
        <time datetime="2019-11-25T17:26:12+00:00">25 Nov 2019, 17:26</time>
      </address>
      <p>
        <b>Europese instellingen en EU-landen hebben gezamenlijk een cyberaanval uitgevoerd op soennitisch extremisme en vooral de terreurbeweging Islamitische Staat (IS).</b>
      </p>
      <p>Onder leiding van Belgische autoriteiten is de beweging van soennitische jihadisten op het internet een zware slag toegebracht. Zo is ook het medium Amaq dat vooral als spreekbuis van IS diende, vrijwel uitgeschakeld.</p>
      <h3>Twaalf landen deden mee</h3>
      <p>Volgens een woordvoerder van het Belgische Openbaar ministerie is IS op dit moment niet meer op het internet aanwezig.</p>
      <p>De <a href="https://www.europol.europa.eu/newsroom/news/eu-law-enforcement-and-judicial-authorities-join-forces-to-disrupt-terrorist-propaganda-online">cyberaanval</a> van twaalf lidstaten van Europol en negen internetproviders duurde van donderdag tot en met zondag.</p>
      <h3>Telegram</h3>
      <p>Er werden volgens Europol 26.000 accounts en items offline gehaald. Een groot deel van de sleutelfiguren van het IS-netwerk zouden op chatapp Telegram zijn verwijderd.Â </p>
      <related>
        <a href="https://www.bright.nl/nieuws/artikel/4893011/populair-sociaal-netwerk-tiktok-verwijdert-propaganda"/>
      </related>
    </article>
  </body>
</html>