<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/25/ingilterede-39-gocmenin-tir-da-olumu-irlandali-soforden-itiraf-yasa-dis-goce-istirak-ettim"/>
    <meta property="og:site_name" content="euronews"/>
    <meta property="article:published_time" content="2019-11-25T17:12:53+00:00"/>
    <meta property="og:title" content="İrlandalı TIR şoförü yasa dışı göçe iştirak ettiğini itiraf etti"/>
    <meta property="og:description" content="İngiltere’de biri çocuk 39 Vietnamlı göçmenin ölümünde sorumluluğu gerekçesiyle tutuklanan tır şoförü Maurice Robinson, yasa dışı göçe iştirak ve mülkiyet hakkına ihlalden suçlu olduğu kabul etti."/>
  </head>
  <body>
    <article>
      <h1>İrlandalı TIR şoförü yasa dışı göçe iştirak ettiğini itiraf etti</h1>
      <address><time datetime="2019-11-25T17:12:53+00:00">25 Nov 2019, 17:12</time> by <a rel="author">Rahmi Gunduz</a></address>
      <p>İngiltere’de biri çocuk 39 Vietnamlı göçmenin ölümünde sorumluluğu gerekçesiyle tutuklanan TIR şoförü Maurice Robinson, yasa dışı göçe iştirak ve mülkiyet hakkına ihlalden suçlu olduğunu kabul etti.</p>
      <p>Kuzey İrlandalı 25 yaşındaki şoför, tutuklu bulunduğu Belmarsh Cezaevi’nden canlı video bağlantısıyla ifadesini verdi.</p>
      <p>Robinson, 1 Mayıs ila 24 Ekim tarihlerinde yasa dışı göçe iştirak etmek ve yine bu yasa dışı işten para kazanmak gibi suçları işlediğini itiraf etti. Maurice Robinson’un duruşmasının 13 Aralık tarihinde başlaması bekleniyor.</p>
      <p>Yine ölen göçmenlerin İngiltere’ye getirilmesinde suç ortaklığında bulunduğu şüphesiyle tutuklanan 23 yaşındaki başka bir Kuzey İrlanda vatandaşının Essex’te mahkeme önüne çıktığı bildirildi.</p>
      <p>Vietnam’da polis, 39 kişinin ölümüne yol açan bu kaçak göçle ilgili 10 kişiyi tutuklamıştı.</p>
      <p>Bulgaristan’dan geldiği tespit edilen TIR’ın konteynerinde 23 Ekim’de Essex kentinde yapılan aramada biri çocuk, 8’i kadın, 31'i ise erkek toplam 39 ceset bulunmuştu.</p>
      <ul>
        <li>
          <a href="https://tr.euronews.com/2019/10/24/39-gocmenin-tir-dorsesinde-biten-en-buyuk-hayali-dunyanin-kanayan-yarasi-insan-ticareti">39 göçmenin TIR dorsesinde biten 'en büyük hayali': Dünyanın kanayan yarası insan ticareti</a>
        </li>
        <li>
          <a href="https://tr.euronews.com/2016/12/22/dunya-insan-kacakciliginda-rekora-kostu">Dünya insan kaçakçılığında rekora koştu</a>
        </li>
        <li>
          <a href="https://tr.euronews.com/2016/03/07/insan-tacirlerinin-olum-tarifeleri-aksaray-da-belirleniyor">İnsan tacirlerinin ölüm tarifeleri Aksaray'da belirleniyor</a>
        </li>
      </ul>
      <p>Ek kaynaklar<b> • Reuters, AFP</b></p>
    </article>
  </body>
</html>