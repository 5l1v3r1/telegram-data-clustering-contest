<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837746-v-ukrayini-viprobuvali-broneatomobili-kozak-2m1-ta-varta-novator"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T17:41:00+00:00"/>
    <meta property="og:title" content="В Україні випробували бронеатомобілі &quot;Козак-2М1&quot; та &quot;Варта-Новатор&quot;"/>
    <meta property="og:description" content="КИЇВ. 25 листопада. УНН. У 169-му навчальному центрі підготовки підрозділів Збройних Сил України пройшли випробування дослідного зразка багатофункціонального …"/>
  </head>
  <body>
    <article>
      <h1>В Україні випробували бронеатомобілі "Козак-2М1" та "Варта-Новатор"</h1>
      <address><time datetime="2019-11-25T17:41:00+00:00">25 Nov 2019, 17:41</time> by <a rel="author">Тоня Туманова</a></address>
      <p><b>КИЇВ. 25 листопада. УНН.</b> У 169-му навчальному центрі підготовки підрозділів Збройних Сил України пройшли випробування дослідного зразка багатофункціонального бронеавтомобіля “Козак-2М1” та спеціалізованого броньованого автомобіля “Варта-Новатор”, передає <b>УНН</b> із посиланням на пресслужбу Командування Сухопутних Військ Збройних Сил України.</p>
      <p>Як зазначено у повідомленні, командувач Сухопутних військ Збройних Сил України генерал-лейтенант Олександр Сирський особисто випробував нові автомобілі за кермом та дав позитивну оцінку технічним можливостям ББКМ “Козак-2М1” та СБА “Варта-Новатор”.</p>
      <p>"Окрім того, під час проведення випробування дослідного зразку ББКМ “Козак-2М1” генерал-лейтенант Олександр Сирський виконав вправи стрільб з 12,7 мм крупнокаліберного кулемета НСВТ", - йдеться у повідомленні.</p>
      <p>Спеціалізований броньований автомобіль “Варта-Новатор” та багатофункціональний бронеавтомобіль “Козак-2М1” отримали позитивну оцінку від всіх представників робочої групи, які взяли участь у випробуваннях, зазначили у пресслужбі.</p>
      <p>Довідково. Козак-2М1 — це повноцінний броньовик, призначений для виконання широкого кола бойових завдань. Козак-2М1 навіть класифікований інакше — як “Броньована бойова колісна машина”, а не “спеціалізований броньований автомобіль”, як попередні бронеавтомобілі, що випускалися. По суті, Козак-2М1 — це “компактний БТР”.</p>
      <p>СБА “Варта-Новатор” — бронеавтомобіль, розроблений компанією “Українська бронетехніка”. Машина створена на посиленому шасі Ford F-550. Легкий і маневрений СБА “Варта-Новатор” ідеально підходить для спецпідрозділів.</p>
    </article>
  </body>
</html>