<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tyden.cz/rubriky/auta/hyundai-ioniq-electric-ziskal-titul-cesky-energeticky-a-ekologicky-projekt-roku_535605.html"/>
    <meta property="og:site_name" content="TÝDEN.cz"/>
    <meta property="article:published_time" content="2019-11-25T17:06:00+00:00"/>
    <meta property="og:title" content="Hyundai IONIQ Electric získal titul &quot;Český energetický a ekologický projekt roku&quot;"/>
    <meta property="og:description" content="Hyundai IONIQ Electric obdržel titul ČEEP (Český energetický a ekologický projekt) za rok 2018 v kategorii energetika, průmysl, doprava. Již 17. ročník..."/>
  </head>
  <body>
    <article>
      <h1>Hyundai IONIQ Electric získal titul "Český energetický a ekologický projekt roku"</h1>
      <address><time datetime="2019-11-25T17:06:00+00:00">25 Nov 2019, 17:06</time> by <a rel="author" href="https://www.tyden.cz/autori-tydne/red/" target="_blank">- red -</a></address>
      <p>
        <b>Hyundai IONIQ Electric obdržel titul ČEEP (Český energetický a ekologický projekt) za rok 2018 v kategorii energetika, průmysl, doprava. Již 17. ročník celostátní soutěže byl opět zaměřen na zvýšení energetické účinnosti a dosažení úspor energie v ČR. Dalšími hlavními body jsou zlepšení životního prostředí v hojně obydlených oblastech a podpora zájmu o studium technických oborů. Výsledky vyhlásila společnost Top Expo CZ v rámci slavnostního galavečera v Betlémské kapli v Praze.</b>
      </p>
      <figure>
        <img src="https://www.tyden.cz/obrazek/201911/5ddbf79baa0e9/hiunda-5ddbf8cc84036_520x346.png"/>
      </figure>
      <p>Hyundai získává ocenění v rámci alternativních pohonů napříč celou Evropou, a to i v České republice. V minulém roce obdržel titul ČEEP Hyundai NEXO, vodíkový elektromobil poháněný palivovým článkem, a nyní na tento úspěch navazuje nový elektromobil IONIQ.<br/>"Jsme moc rádi, že se nám do soutěže každým rokem hlásí tak kvalitní produkty, jako je letos například Hyundai IONIQ Electric. Právě takové projekty nám pomáhají v naplňování hlavních cílů soutěže, kterými jsou udržitelná energetika a zlepšování životního prostředí," říká Martin Dostoupil, zástupce společnosti Top Expo.</p>
      <figure>
        <img src="https://www.tyden.cz/obrazek/201911/5ddbf79baa0e9/hiun-5ddbf8d9dfaf0_520x346.png"/>
      </figure>
      <p>"Titul ČEEP nás u nového elektromobilu IONIQ velice těší. Jedná se již o druhé ocenění, které vůz od zářijového vstupu na český trh získal a věřím, že není poslední. Čistá mobilita je jedním z hlavních pilířů značky a do roku 2025 Hyundai Motor Group globálně uvede 44 modelů s elektrifikovaným pohonem a bude investovat přes 35 miliard EUR," uvedl Jan Pohorský, specialista komunikace společnosti Hyundai Motor Czech.</p>
      <p>Modelovou řadu IONIQ Hyundai uvedl na trh již v roce 2016. Ta jako vůbec první na světě poskytla v jedné karosářské variantě výběr všech důležitých elektrifikovaných pohonů a více než 60 tisíc prodanými vozy se stala důležitým pilířem modelové palety značky Hyundai. Modernizovaná řada IONIQ, která byla uvedena v září 2019 je vybavena vyspělými službami Blue Link® v oblasti konektivity, souborem asistenčních systémů a prvků aktivní bezpečnosti SmartSense™ či nejmodernějšími funkcemi informačních a zábavních systémů. Navíc byl vylepšen také jeho vnější a vnitřní design. Řidiče nového modelu IONIQ Electric navíc potěší o 36 % větší kapacita pro ukládání elektrické energie (nyní 38,3 kWh) díky modernizované sadě akumulátorů.</p>
    </article>
  </body>
</html>