<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/viorica-dancila-demisioneaza-de-la-sefia-psd-ce-i-s-a-oferit-in-schimb-fostului-premier-20099251"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T17:36:14+00:00"/>
    <meta property="og:title" content="Viorica Dăncilă demisionează de la șefia PSD. Ce i s-a oferit în schimb fostului premier"/>
    <meta property="og:description" content="Viorica Dăncilă urmează să-și anunțe colegii de partid, marți seara la Comitetul Executiv, că va demisiona de la șefia PSD, au declarat surse politice,"/>
  </head>
  <body>
    <article>
      <h1>Viorica Dăncilă demisionează de la șefia PSD. Ce i s-a oferit în schimb fostului premier</h1>
      <address><time datetime="2019-11-25T17:36:14+00:00">25 Nov 2019, 17:36</time> by <a rel="author">Loredana T.</a></address>
      <p>Viorica Dăncilă urmează să-și anunțe colegii de partid, marți seara la Comitetul Executiv, că va demisiona de la șefia PSD, au declarat surse politice, pentru Mediafax. Dăncilă va primi în schimb șefia PSD Teleorman și a organizației de femei.</p>
      <p>Potrivit surselor citate, Viorica Dăncilă va primi funcțiile de coordonare în organizația de femei a PSD, acolo unde a mai deținut funcția de lider, dar și poziția de lider la organizația de Teleorman.</p>
      <p>Funcția de președinte interimar până la Congresul PSD va fi cel mai probabil Marcel Ciolacu. Acesta din urmă a și anunțat de altfel, luni seara pe Facebook, cu președinții organizațiilor din țară, după ce a avut o întâlnire și cu Viorica Dăncilă.</p>
      <p>„<i><b>Vreau să îi rog pe colegii mei să se gândească la obiectivele noastre pentru alegerile de anul viitor. Rămânem o echipă, rămânem împreună, așa cum am făcut-o întotdeauna în momente mai complicate. PSD este în continuare un partid puternic</b></i>”, a afirmat Marcel Ciolacu.</p>
      <p>După eșecul de la prezidențiale, mai mulți lideri social-democrați i-au cerut Vioricăi Dăncilă să își depună mandatul de președinte al partidului și să își asume răspunderea. Întreaga situație în care se află liderul PSD a fost amplificată și de numirea lui Gabriel Oprea, lider al UNPR, ca vicepreședinte al PSD.</p>
      <p>CEx va avea loc marți, de la ora 18.30, la sediul PSD din Kiseleff.</p>
    </article>
  </body>
</html>