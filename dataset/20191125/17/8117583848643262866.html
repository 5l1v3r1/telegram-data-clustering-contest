<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-iwona-pavlovic-martwi-sie-ze-nie-zatrudnia-jej-przy-kolejnej,nId,3354023"/>
    <meta property="og:site_name" content="Pomponik.pl"/>
    <meta property="article:published_time" content="2019-11-25T17:11:14+00:00"/>
    <meta property="og:title" content="Iwona Pavlović martwi się, że nie zatrudnią jej przy kolejnej edycji &quot;Tańca z Gwiazdami&quot;!"/>
    <meta property="og:description" content="Iwona Pavlović (57 l.) jako jedyna może pochwalić się uczestnictwem we wszystkich edycjach &quot;Tańca z Gwiazdami&quot;. Jednak od kilku dni jurorka jest zmartwiona, ponieważ kontrakt na kolejny sezon nie został jeszcze podpisany. W rozmowie z nami powiedziała, że wszystko może się zdarzyć..."/>
  </head>
  <body>
    <article>
      <h1>Iwona Pavlović martwi się, że nie zatrudnią jej przy kolejnej edycji "Tańca z Gwiazdami"!</h1>
      <address>
        <time datetime="2019-11-25T17:11:14+00:00">25 Nov 2019, 17:11</time>
      </address>
      <h4>Iwona Pavlović (57 l.) jako jedyna może pochwalić się uczestnictwem we wszystkich edycjach "Tańca z Gwiazdami". Jednak od kilku dni jurorka jest zmartwiona, ponieważ kontrakt na kolejny sezon nie został jeszcze podpisany. W rozmowie z nami powiedziała, że wszystko może się zdarzyć...</h4>
      <figure>
        <img src="https://i.iplsc.com/iwona-pavlovic/0009EU8RN00YYVJ1-C122-F4.jpg"/>
        <figcaption>Iwona Pavlović<cite>/Kurnikowski /AKPA</cite></figcaption>
      </figure>
      <p>Polsat podczas finałowego odcinka "Tańca z Gwiazdami" poinformował, że już na wiosnę będzie emitowana kolejna edycja show. </p>
      <p>Podobno producenci zamierzają odświeżyć format i zaangażować kogoś nowego. Mieli oni wyjść z założenia, że widzowie stale oczekują zaskoczeń i zmiany kadrowe są wręcz wskazane. </p>
      <p>Po zakończeniu transmisji ostatniego odcinka mieliśmy okazję porozmawiać z Iwoną Pavlović. Jurorka powiedziała nam, że nieco się denerwuje, bo jej udział w kolejnej edycji nie jest jeszcze pewny. </p>
      <p>"Może będę, może nie będę w jury na wiosnę. Kocham ten taniec, więc mam taką nadzieję, że będę. Jednak proszę zwrócić uwagę, że pomimo olbrzymiej przyjemności jaką mam z tego programu, to cały czas jest to moja praca i ktoś kiedyś może mnie nie zatrudnić. </p>
      <p>Mam taki mały strach cały czas, że może mnie nie zaproszą. Moim zdaniem w naszym życiu musimy zawsze się z takimi niespodziankami liczyć. Będę bardzo zmartwiona, gdybym nie została zaproszona" - wyznała Pavlović. <br/><br/>Oficjalna informacja, kto zasiądzie za stołem jurorskim, zostanie podana dopiera w połowie grudnia. Na razie produkcja prowadzi negocjacje z potencjalnymi kandydatami na te miejsca. <br/><br/>Całą rozmowę możecie zobaczyć poniżej: </p>
      <figure>
        <video src="https://v.iplsc.com/iwona-pavlovic-martwi-sie-ze-nie-zatrudnia-jej-przy-kolejnej/0009EU89WQ0QPESV-V2.mp4"/>
        <figcaption>Iwona Pavlović martwi się, że nie zatrudnią jej przy kolejnej edycji "Tańca z Gwiazdami"<cite>pomponik.tv</cite></figcaption>
      </figure>
      <related>
        <a href="http://www.pomponik.pl/plotki/news-iwona-pavlovic-koszmarne-warunki-mieszkaniowe-jurorki-tanca-,nId,2935515?parametr=embed_linki"/>
      </related>
      <figure>
        <img src="https://i.iplsc.com/iwona-pavlovic/0009BOHQS7MJSDJJ-C122-F4.png"/>
        <figcaption>Iwona Pavlović<cite>/Baranowski /AKPA</cite></figcaption>
      </figure>
      <figure>
        <img src="https://i.iplsc.com/iwona-pavlovic/00099GPX79R2YNG9-C122-F4.png"/>
        <figcaption>Iwona Pavlović<cite>/Jarosław Antoniak /MWMedia</cite></figcaption>
      </figure>
    </article>
  </body>
</html>