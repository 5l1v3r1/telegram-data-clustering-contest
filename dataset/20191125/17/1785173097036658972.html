<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/dumitru-buzatu-spune-analiza-serioasa-psd-face-doua-ore-sedinta-cex-doua-zi-dupa-alegeri-facute-pripa-fac-adanceasca-criza-intr-partid-putin-spus-destabilizat-1922402425002019111719180301"/>
    <meta property="og:site_name" content="News.ro"/>
    <meta property="article:published_time" content="2019-11-25T17:24:00+00:00"/>
    <meta property="og:title" content="Dumitru Buzatu spune că o ”analiză serioasă” în PSD nu se poate face în două ore de şedinţă a CEX, a doua zi după alegeri: Făcute în pripă, nu fac decât să adâncească criza într-un partid care este - puţin spus - destabilizat"/>
    <meta property="og:description" content="Liderul PSD Vaslui, Dumitru Buzatu, a declarat, luni, că este nevoie de o analiză serioasă în partid, după rezultatul alegerilor prezidenţiale, dar susţine că aceasta nu se poate face în cele două ore ale şedinţei Comitetului Executiv de marţi. Buzatu vorbeşte despre analiză, proceduri, stabilirea unei conduite, iar făcute în pripă aceste lucruri ”nu fac decât să adâncească criza într-un partid care este - puţin spus – destabilizat”."/>
  </head>
  <body>
    <article>
      <h1>Dumitru Buzatu spune că o ”analiză serioasă” în PSD nu se poate face în două ore de şedinţă a CEX, a doua zi după alegeri: Făcute în pripă, nu fac decât să adâncească criza într-un partid care este - puţin spus - destabilizat</h1>
      <address><time datetime="2019-11-25T17:24:00+00:00">25 Nov 2019, 17:24</time> by <a rel="author">News.ro</a></address>
      <p>
        <b>Liderul PSD Vaslui, Dumitru Buzatu, a declarat, luni, că este nevoie de o analiză serioasă în partid, după rezultatul alegerilor prezidenţiale, dar susţine că aceasta nu se poate face în cele două ore ale şedinţei Comitetului Executiv de marţi. Buzatu vorbeşte despre analiză, proceduri, stabilirea unei conduite, iar făcute în pripă aceste lucruri ”nu fac decât să adâncească criza într-un partid care este - puţin spus – destabilizat”.</b>
      </p>
      <p>”Nu e o analiză serioasă, făcută în două ore de şedinţă, a doua zi după alegeri. Trebuie timp, trebuie discutate diferitele aspecte care au apărut în cadrul acestor alegeri, trebuie stabilită o anumită conduită şi proceduri şi umare a unor proceduri statutare – dacă se doreşte schimbarea conducerii. Toate aceste lucruri făcute în pripă nu fac decât să adâncească criza într-un partid care, evident, este - puţin spus – destabilizat de acest scor pe care l-a obţinut în alegerile prezidenţiale”, a declarat Dumitru Buzatu, luni, la Digi 24.</p>
      <p>Acesta a spus că unii lideri vor dori să se discute despre prestaţia candidatului PSD la alegerile prezidenţiale, în şedinţa de marţi a Comitetului Executiv.</p>
      <p>Acesta vorbit despre ”o cale statutară” şi analiza în profunzime a lucrurilor care au dus ca PSD să fie ”un partid înfrânt” la aceste alegeri.</p>
      <p>Întrebat despre przenţa în sediul PSd a lui Gabriel Oprea, Buzatu a spus: ”Nu mă interesează apariţia domnului Gabriel Oprea”.</p>
      <p>Întrebat despre faptul că PSD a pierdut alegerile în multe dintre fiefurile sale din ultimii 30 de ani, a spus că nu este obligatoriu ca alegătorii să voteze PSD de fiecare dată.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>