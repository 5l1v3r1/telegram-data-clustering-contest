<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/na-akkefietje-met-somers-opdracht-magnette-verlengd/"/>
    <meta property="og:site_name" content="SCEPTR"/>
    <meta property="article:published_time" content="2019-11-25T17:46:47+00:00"/>
    <meta property="og:title" content="Na akkefietje met Somers: Opdracht Magnette verlengd"/>
    <meta property="og:description" content="PS-voorzitter Paul Magnette (PS) blijft, zo besliste de vorst, informateur. De Franstalige socialist zijn opdracht werd met twee weken verlengd tot 9 december. “Ik herhaal mijn oproep aan iedereen om uit zijn comfortzone te treden, om te denken aan het algemeen belang en zijn verantwoordelijkheid op te nemen. We moeten het belang van het land laten voorgaan op de partijstandpunten”, citeert De Morgen de PS-topman."/>
  </head>
  <body>
    <article>
      <h1>Na akkefietje met Somers: Opdracht Magnette verlengd</h1>
      <address><time datetime="2019-11-25T17:46:47+00:00">25 Nov 2019, 17:46</time> by <a rel="author" href="https://sceptr.net/author/redacteurpartijpolitiek/" target="_blank">Hugo Decker</a></address>
      <p>
        <b>
          <b>PS-voorzitter <a href="https://sceptr.net/?s=Paul+Magnette">Paul Magnette</a> blijft, <a href="https://www.demorgen.be/politiek/opdracht-van-informateur-paul-magnette-verlengd-het-is-meer-dan-tijd-om-te-slagen~b469356d/">zo besliste de vorst</a>, informateur. De Franstalige socialist zijn opdracht werd met twee weken verlengd tot 9 december. <i>“Ik herhaal mijn oproep aan iedereen om uit zijn comfortzone te treden, om te denken aan het algemeen belang en zijn verantwoordelijkheid op te nemen. We moeten het belang van het land laten voorgaan op de partijstandpunten”</i>, citeert <a href="https://www.demorgen.be/politiek/opdracht-van-informateur-paul-magnette-verlengd-het-is-meer-dan-tijd-om-te-slagen~b469356d/">De Morgen</a> de PS-topman.</b>
        </b>
      </p>
      <p>Is het ‘eindspel’, met betrekking tot de federale coalitiekeuze, ingezet? (Een deel van) de liberalen verhoogt alleszins de druk op de N-VA. Vlaams Open Vld-minister <a href="https://sceptr.net/tag/Bart-Somers">Bart Somers</a> laakte zo bijvoorbeeld de <a href="https://sceptr.net/2019/11/de-wever-hekelt-buitengewoon-domme-aanval-liberalen/">“</a><i><a href="https://sceptr.net/2019/11/de-wever-hekelt-buitengewoon-domme-aanval-liberalen/">onverantwoordelijke houding van N-VA op federaal vlak”</a>.</i> <i>“Het is natuurlijk buitengewoon dom aan de onderhandelingstafel om iemand zo in de rug te schieten, zonder enig overleg. Het is ook niet erg correct”</i>, <a href="https://sceptr.net/2019/11/de-wever-hekelt-buitengewoon-domme-aanval-liberalen/">reageerde N-VA-voorzitter</a> <a href="https://sceptr.net/tag/bart-de-wever/">Bart De Wever</a>. Tevens stelde De Wever dat Magnette tegenover hem heel open was: <a href="https://www.demorgen.be/politiek/bart-de-wever-n-va-open-vld-heeft-ons-in-de-rug-geschoten~bcf85a56/">een regering met de N-VA heeft niet de voorkeur van de informateur</a>. </p>
      <figure>
        <iframe data-src="https://twitter.com/EdwinDeBoeck/status/1198951677031862274?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Magnette: “Ik geloof in de slaagkansen van een positief project”</h3>
      <p>Dat een regenboogcoalitie of paars-groen project de voorkeur krijgt van Magnette lag evenwel binnen de verwachtingen. Vandaag kreeg de Franstalige socialist, van de koning, twee extra weken om de geblokkeerde federale formatie op de rails te zetten. Volgens Magnette worden er alvast stappen vooruit gezet. <i>“Er komen steeds meer convergenties tussen de partijen. Dag na dag wordt de teamgeest versterkt”</i>, klinkt het bij de Franstalige socialist.</p>
      <p>Magnette gelooft naar eigen zeggen <i>“in de slaagkansen van een positief project”.</i> <i>“Ik herhaal mijn oproep aan iedereen om uit zijn comfortzone te treden, om te denken aan het algemeen belang en zijn verantwoordelijkheid op te nemen. We moeten het belang van het land laten voorgaan op de partijstandpunten”,</i> citeert <a href="https://www.demorgen.be/politiek/opdracht-van-informateur-paul-magnette-verlengd-het-is-meer-dan-tijd-om-te-slagen~b469356d/">De Morgen</a> de PS-topman.</p>
      <figure>
        <iframe data-src="https://twitter.com/RuttenGwendolyn/status/1198927555564363776?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Confederalisme? “Er is maar één partij die daarover wil praten”</h3>
      <p>Momenteel werkt de informateur, naar eigen zeggen, op de inhoud en meer precies rond thema’s zoals werkzaamheidsgraad, veiligheid, klimaat en migratie. Het confederalisme? Dat ligt niet op tafel. <i>“Er is maar één partij die daarover wil praten, de rest niet”</i>, citeert <a href="https://www.demorgen.be/politiek/opdracht-van-informateur-paul-magnette-verlengd-het-is-meer-dan-tijd-om-te-slagen~b469356d/">De Morgen</a> Magnette.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/migratienota-magnette-gelekt-opnieuw-open-grenzenbeleid/"/>
        <a href="https://sceptr.net/2019/11/reddingen-op-zee-werken-averechts/"/>
        <a href="https://sceptr.net/2019/11/opnieuw-zwaar-geweld-op-leuvense-oude-markt-drie-agenten-werkonbekwaam-geslagen/"/>
      </related>
    </article>
  </body>
</html>