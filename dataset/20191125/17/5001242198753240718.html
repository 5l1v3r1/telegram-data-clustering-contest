<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/paraitisi-pagkaki-to-d-s-tis-eps-aitoloakarnanias-2/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T17:34:03+00:00"/>
    <meta property="og:title" content="Παραίτηση Παγκάκη από το Δ.Σ της ΕΠΣ Αιτωλοακαρνανίας"/>
    <meta property="og:description" content="Τον Ιούνιο του 2018 εκλέχτηκα στο 15μελές συμβούλιο με μοναδικό μου γνώμονα την αγάπη για το ποδόσφαιρο του Νομού μας. Θεωρούσα ότι πρέσβευα τις ίδιες"/>
  </head>
  <body>
    <article>
      <h1>Παραίτηση Παγκάκη από το Δ.Σ της ΕΠΣ Αιτωλοακαρνανίας</h1>
      <address><time datetime="2019-11-25T17:34:03+00:00">25 Nov 2019, 17:34</time> by <a rel="author">ΣΥΝΕΙΔΗΣΗ</a></address>
      <p>Με την παρούσα ανακοίνωση θέλω να γνωστοποιήσω με τον πλέον επίσημο τρόπο την παραίτησή μου από το 15μελές Διοικητικό Συμβούλιο της<b> Ε.Π.Σ. Νομού Αιτωλοακαρνανίας.</b></p>
      <p>Μία απόφαση που πήρα το προηγούμενο διάστημα και έγινε γνωστή από μερίδα μέσων ενημέρωσης του Νομού μας.</p>
      <p>Τον Ιούνιο του 2018 εκλέχτηκα στο <b>15μελές</b> συμβούλιο με μοναδικό μου γνώμονα την αγάπη για το ποδόσφαιρο του Νομού μας. Θεωρούσα ότι πρέσβευα τις ίδιες αξίες με τα υπόλοιπα μέλη του συμβουλίου και ήμουν πεπεισμένος ότι σκοπός μας ήταν να βελτιώσουμε το επίπεδο του τοπικού μας ποδοσφαίρου.17 μήνες μετά παραιτήθηκα βλέποντας ότι τελικά τα κριτήριά μας δεν είναι ίδια.</p>
      <p>Οι φιλοδοξίες κάποιων είναι μεγαλύτερες και σε καμία περίπτωση δεν αφορούν το <b>Αιτωλοακαρνάνικο</b> ποδόσφαιρο. Είναι πολύ όμορφο να παρακολουθείς το αγαπημένο σου άθλημα σε υψηλότερο επίπεδο, όμως αυτό για κάποιους έχει γίνει επάγγελμα. Η παρουσία τους στο επαγγελματικό ποδόσφαιρο είναι συνεχής και πάντα γίνεται με το αζημίωτο.</p>
      <p>Και αυτό φυσικά δεν αφορά όλα τα μέλη του συμβουλίου, αλλά τα πλέον προβεβλημένα και υψηλόβαθμα μέσα σε αυτό. Γιατί δυστυχώς το συμβούλιο είναι χωρισμένο σε ανθρώπους που έχουν αγάπη για το ποδόσφαιρο μας, αλλά δεν τους δίνεται βήμα και σε αυτούς που το βλέπουν σαν επάγγελμα με υψηλές αμοιβές, βρίσκονται ψηλά στην ιεραρχία και αποτελούν το στενό περίγυρο του Προέδρου της Ένωσης.</p>
      <p>Αυτή η κατάσταση δε με εκφράζει και δεν εκφράζει και κανέναν παράγοντα του τοπικού ποδοσφαίρου, που ματώνει για να κρατήσει ζωντανή την ομάδα του.</p>
      <p>Έχω ζήσει στο παρελθόν από μέσα την αγωνία του παράγοντα να κατεβάσει σε πρωτάθλημα της Ένωσής μας την ομάδα του και να την κρατήσει αξιοπρεπώς όλη τη χρονιά. Και ο λόγος που έθεσα υποψηφιότητα για το Συμβούλιο της Ένωσης, ήταν ότι ήθελα να βοηθήσω να διατηρηθούν οι ομάδες.</p>
      <p>Αυτός δεν είναι ο σκοπός κάποιων και μοιραία μείναμε με λιγότερες από 50 ομάδες φέτος. Μια φθίνουσα πορεία ομάδων που θα συνεχιστεί, καθώς κανείς δε νοιάζεται για το πως μπορούμε να βοηθήσουμε τις ομάδες μας και όχι τον εαυτό μας.</p>
      <p>Γι’ αυτούς τους λόγους αποφάσισα να παραιτηθώ, χωρίς όμως να αποσυρθώ από την ενασχόλησή μου με το τοπικό ποδόσφαιρο της <b>Αιτωλοακαρνανίας</b>.</p>
      <p>Με τιμή</p>
      <p>Λάμπρος Παγκάκης</p>
      <figure>
        <img src="http://sinidisi.gr/wpress/wp-content/uploads/2019/11/7a4b8d7c0616807165d6cd6947d463ae_m-1.jpg"/>
      </figure>
      <related>
        <h4>Σχετικες Δημοσιευσεις</h4>
        <a href="http://sinidisi.gr/dyo-chrysa-metallia-katektise-vonitsana-ria-tsanaka-kick-boxing-8o-diethnes-12o-panellinio-festival-polemikon-technon/"/>
        <a href="http://sinidisi.gr/parapempetai-o-eyaggeloy-kanena-penalti-se-agrinio-toympa/"/>
        <a href="http://sinidisi.gr/oi-mikroi-panaitolikoy-deichnoyn-ton-dromo/"/>
        <a href="http://sinidisi.gr/isopalia-to-mesologgi-2008-sta-giannena-se-mats-gkran-gkiniol/"/>
        <a href="http://sinidisi.gr/itta-ta-koritsia-trikoypi-sta-ioannina/"/>
        <a href="http://sinidisi.gr/paraitisi-pagkaki-to-d-s-tis-eps-aitoloakarnanias/"/>
      </related>
    </article>
  </body>
</html>