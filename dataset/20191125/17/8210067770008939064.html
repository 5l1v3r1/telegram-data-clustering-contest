<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11017889"/>
    <meta property="og:site_name" content="TV 2"/>
    <meta property="article:published_time" content="2019-11-25T17:46:38+00:00"/>
    <meta property="og:title" content="Zidane om Mbappé: – Jeg har vært forelsket i ham i lang, lang tid"/>
    <meta property="og:description" content="Real Madrid-trener Zinedine Zidane røper sin enorme beundring for PSGs superspiss Kylian Mbappé."/>
  </head>
  <body>
    <article>
      <h1>Zidane om Mbappé: – Jeg har vært forelsket i ham i lang, lang tid</h1>
      <h2>Real Madrid-trener Zinedine Zidane røper sin enorme beundring for PSGs superspiss Kylian Mbappé.</h2>
      <address><time datetime="2019-11-25T17:46:38+00:00">25 Nov 2019, 17:46</time> by <a rel="author" href="mailto:jsj@tv2.no" target="_blank">Sturla Johannessen</a></address>
      <p>
        <b>
          <a href="https://sumo.tv2.no/sport/fotball/uefa-champions-league/uefa-champions-league-2019-real-madrid-psg-1517717.html?showPlayer=true">Tirsdag klokken 20.00: Se Real Madrid – PSG på TV 2 SPORT 1 og TV 2 Sumo</a>
        </b>
      </p>
      <p>Real Madrid ble slått 3-0 av PSG i september i åpningskampen i gruppe A i Champions League.</p>
      <p>Den kampen gikk PSGs superspiss Kylian Mbappé glipp av på grunn av skade.</p>
      <p>Når lagene møtes igjen i den <i><b><a href="https://sumo.tv2.no/sport/fotball/uefa-champions-league/uefa-champions-league-2019-real-madrid-psg-1517717.html?showPlayer=true">TV 2 Sport 1 og TV 2 Sumo-sendte kampen</a></b></i> på Bernabeu tirsdag er Mbappé tilbake.</p>
      <p>Real Madrid-trener Zinedine Zidane legger ikke skjul at han beundrer Mbappé – både på og utenfor banen.</p>
      <p>
        <b>– Jeg har kjent ham i lang, lang tid. Jeg har vært forelsket i ham i lang, lang tid, men det er først og fremst for den personen han er, sier Zidane på mandagens pressekonferanse foran storkampen, ifølge <a href="https://global.espn.com/football/uefa-champions-league/story/3998130/zidane-in-love-with-mbappe-ahead-of-real-madrids-champions-league-clash-with-psg">ESPN.</a></b>
      </p>
      <p>Zidane bekrefter at Mbappé kunne endt opp i Real Madrid da stjernespissen var noen år yngre.</p>
      <p>– Han kom hit på prøvespill for en lang tid tilbake. På tirsdag er han her som vår motstander, konkluderer Zidane, og legger til:</p>
      <p>– Men det som er det viktigste for meg er det vi må gjøre i kampen. Vi vet alle hvilken spiller han (Mbappé) er, og hvor viktig han er for sitt lag. Så vi må være klar, slår franskmannen fast.</p>
      <p>Real Madrid har fått orden på sysakene i Champions League etter marerittstarten mot PSG. Laget slo blant annet Galatasaray 6-0 i den forrige runden, og <a href="http://www.altomfotball.no/element.do?cmd=tournament&amp;tournamentId=250&amp;tournamentId=6330&amp;seasonId=341&amp;useFullUrl=false">ligger på andreplassen i gruppen</a> med sju poeng etter fire kamper. PSG topper med fire strake seire og 12 poeng.</p>
      <p>Zidane varsler et offensivt og revansesugent Real Madrid-lag på Bernabeu.</p>
      <p>
        <b>– Det er vår viktigste kamp denne sesongen, fordi det er den neste kampen vi skal spille, og vi møter en særdeles god motstander. Vi må spille med hjertet, hjernen, og ikke minst, vi må spille god fotball. Det er viktig at vi er gode med ballen, konkluderer han.</b>
      </p>
      <p>
        <i>
          <b>
            <a href="https://sumo.tv2.no/sport/fotball/uefa-champions-league/uefa-champions-league-2019-real-madrid-psg-1517717.html?showPlayer=true">Tirsdag klokken 20.00: Se Real Madrid – PSG på TV 2 SPORT 1 og TV 2 Sumo</a>
          </b>
        </i>
      </p>
    </article>
  </body>
</html>