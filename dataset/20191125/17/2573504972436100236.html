<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/231000/gabriel-garko-arriva-la-bacchettata-di-maurizio-costanzo-ha-sbagliato/"/>
    <meta property="og:site_name" content="KontroKultura"/>
    <meta property="article:published_time" content="2019-11-25T17:00:10+00:00"/>
    <meta property="og:title" content="Gabriel Garko, arriva la bacchettata di Maurizio Costanzo: “Ha sbagliato”"/>
    <meta property="og:description" content="Maurizio Costanzo lo critica per il retroscena raccontato a Live – Non è la d’Urso Durante l’intervista concessa a Live – Non è la d’Urso, Gabriel Garko ha rivelato di fumare saltuariamente canne. Il sex symbol ha, inoltre, raccontato l’esperienza vissuta in quel di Londra, dove ha fumato diversi “purini” stando male. Il pubblico in […]"/>
  </head>
  <body>
    <article>
      <h1>Gabriel Garko, arriva la bacchettata di Maurizio Costanzo: “Ha sbagliato”</h1>
      <address><time datetime="2019-11-25T17:00:10+00:00">25 Nov 2019, 17:00</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Maurizio Costanzo lo critica per il retroscena raccontato a Live – Non è la d’Urso</h3>
      <p>Durante l’intervista concessa a Live – Non è la d’Urso, <b>Gabriel Garko</b> ha rivelato di <b>fumare saltuariamente canne</b>. Il sex symbol ha, inoltre, raccontato l’esperienza vissuta in quel di Londra, dove <b>ha fumato diversi “purini” </b>stando male.</p>
      <p>Il pubblico in studio ha risposto con una fragorosa risata e anche sui social, terreno di caccia preferito per gli hater, il racconto è passato inosservato. Tuttavia, <b>Maurizio Costanzo</b> nella rubrica fissa condotta su <i>Nuovo </i>ha spiegato di <b>non aver apprezzato le parole </b>pronunciate dall’attore.</p>
      <h3>Per Costanzo ha sbagliato</h3>
      <p>Il giornalista lo ha bacchettato, secondo lui reo di non aver badato alla responsabilità ricoperta verso il pubblico. <b>Da personaggio molto famoso e apprezzato</b>, certe storie sarebbe stato meglio conservarle nel privato, mentre, così facendo, si rischia di <b>veicolare un cattivo messaggio ai telespettatori</b>, soprattutto i più giovani.</p>
      <p>“<i><b>Gabriel Garko ha sbagliato</b></i>”, sentenzia il decano della televisione italiana perché certe cose sul piccolo schermo non vanno dette. Un personaggio del suo calibro non deve mai scordare la <b>responsabilità nei confronti del pubblico.</b></p>
      <p>Il commento si è così concluso e bisognerà ora capire se <b>Gabriel Garko</b> farà avere una risposta, magari sempre attraverso le pagine della rivista oppure, chissà, come <b>ospite al Maurizio Costanzo Show</b>. Attualmente impegnato in seconda serata su Canale 5 col suo storico format, il marito di Maria De Filippi ha organizzato nell’ultima puntata un interessante incontro tra padri e figli.</p>
      <h3>Gabriel Garko: la disavventura londinese</h3>
      <p>Non vi ricordate cosa capitò a Londra? Ebbene, Garko ha candidamente ammesso di <b>affrontare l’argomento canne </b>nel suo libro. E sarebbe fin troppo bello dire di averne fumata appena una. Mentre <b>scrivevano la sua autobiografia</b> stava venendo fuori che si trovava a Londra a vedere musei. In quel momento si è fermato. Non vuole essere sempre <b>il solito puritano</b> ed ha dunque preferito vuotare il sacco.</p>
      <p><b>Gabriel Garko</b> ha conosciuto delle persone ed è andato a casa loro a Londra. Di canne ne fuma una ogni tanto, lo fa se capita. In quella situazione<b> si è fatto più di una canna</b>, continuavano a girare.</p>
      <p>Alla quinta è stato <b>talmente male da collassare.</b> Erano dei purini fatti esclusivamente di erba. È stato male, non è infatti abituato a tutte queste canne. Era andato in paranoia, credeva lo buttassero nel Tamigi. Al racconto è nato un clima di ilarità. Maurizio Costanzo non lo ha però condiviso sul magazine.</p>
    </article>
  </body>
</html>