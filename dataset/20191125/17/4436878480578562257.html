<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191674/eduardo/reyes/substitueix/romeva/diputat/al/parlament"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-25T17:55:00+00:00"/>
    <meta property="og:title" content="Eduardo Reyes substitueix Romeva com a diputat al Parlament"/>
    <meta property="og:description" content="El fundador de Súmate ja va ser electe a la cambra catalana la legislatura passada"/>
  </head>
  <body>
    <article>
      <h1>Eduardo Reyes substitueix Romeva com a diputat al Parlament</h1>
      <h2>El fundador de Súmate ja va ser electe a la cambra catalana la legislatura passada</h2>
      <address>
        <time datetime="2019-11-25T17:55:00+00:00">25 Nov 2019, 17:55</time>
      </address>
      <p>El fundador de l'entitat Súmate, Eduardo Reyes, substituirà Raül Romeva com a diputat del Parlament. Segons han explicar fonts d'ERC, Romeva ha perdut la condició de diputat a la cambra catalana en haver estat inhabilitat per la sentència de l'1-O.<br/><br/>Reyes ja havia estat diputat al Parlament la XI legislatura pel grup de Junts pel Sí i va deixar de ser-ho per la dissolució del Parlament d'acord amb l'aplicació del 155. Les mateixes fonts republicanes han explicat que compten que Reyes ja pugui participar en el ple d'aquest dimarts.<br/><br/>Segons consta a la web del Parlament, Romeva va ser baixa com a diputat de la cambra el passat 29 d'octubre de 2019.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>