<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936632-grace-millane-mordades-av-tinderdejten-har-ar-allt-som-har-hant"/>
    <meta property="og:site_name" content="Nyheter24"/>
    <meta property="article:published_time" content="2019-11-25T17:56:51+00:00"/>
    <meta property="og:title" content="Grace Millane mördades av Tinderdejten – här är allt som har hänt"/>
    <meta property="og:description" content="Backpackern Grace Millane, 21, skulle resa jorden runt – men resan tog slut i Nya Zeeland där hon mördades av sin Tinderdejt. Den tragiska händelsen har blivit en världsnyhet och nu har en 27-årig man förklarats skyldig till mordet."/>
  </head>
  <body>
    <article>
      <h1>Grace Millane mördades av Tinderdejten – här är allt som har hänt</h1>
      <address><time datetime="2019-11-25T17:56:51+00:00">25 Nov 2019, 17:56</time> by <a rel="author" href="https://nyheter24.se/profil/betty.regnstrom" target="_blank">Betty Regnström</a></address>
      <p>
        <b>Backpackern Grace Millane, 21, skulle resa jorden runt – men resan tog slut i Nya Zeeland där hon mördades av sin Tinderdejt. Den tragiska händelsen har blivit en världsnyhet och nu har en 27-årig man förklarats skyldig till mordet.</b>
      </p>
      <p>För snart ett år sedan försvann den brittiska backpackern <b>Grace Millane</b>, 21, i Nya Zeeland. Hon hade precis tagit sin universitetsexamen och skulle resa jorden runt. </p>
      <p>Men resan fick ett abrupt slut. Grace hittades nämligen död i en resväska, i ett buskage, utanför Auckland. </p>
      <h3>27-åring förklarats skyldig </h3>
      <p>Efter att Millanes kropp hade hittats åtalades 27-årige <b>Jesse Kempson</b> misstänkt för mord. </p>
      <p>Rättegången mot honom inleddes för tre veckor sedan och nu har han förklarats skyldig för mordet på Grace Millane. </p>
      <figure>
        <img src="https://cdn03.nyheter24.se/6241ad2203d802dc05/2019/11/25/1594460/gracie-bild-polisen.jpeg"/>
        <figcaption>Grace Millane hittades mördad för snart ett år sen i Nya Zeeland. Bildkälla: Polisen Nya Zeeland</figcaption>
      </figure>
      <h3>Mördad av Tinderdejt</h3>
      <p>Det var en kväll i december 2018 som Grace Millane gick på en Tinderdejt med Jesse Kempson. Övervakningskameror visar hur de gick mellan olika barer i centrala Auckland – samma kväll som hon dog. </p>
      <p>Paret skrattade, drack drinkar och kysstes. I rätten berättade Graces vän att hon fått ett sms från Grace där hon skrev att dejten gick bra. </p>
      <p>Sedan gick paret hem till Kempsons lägenhet där de ska haft sex. Under sexet ska Kempson ha strypt Millane till döds och sedan placerat hennes kropp i resväska. </p>
      <h3>Googlat likstelhet och kollat på porr </h3>
      <p>Tidigt på morgonen, dagen efter dejten, ska den 27-årige mannen bland annat ha googlat ”rigor mortis”, alltså likstelhet. Han ska också ha sökt på ”stora väskor nära mig” och ”köttätande fåglar”. </p>
      <p>Mannen ska senare ha tittat på porr – och mitt i porrsurfandet tagit en paus för att ta intima bilder på den döda unga kvinnan. </p>
      <figure>
        <img src="https://cdn01.nyheter24.se/5fc1fb5903d802dc05/2019/11/25/1594452/tinder-konversation.png"/>
        <figcaption>Utdrag från Grace Millanes och Jesse Kempsons konversation på Tinder. Bildkälla: The Sun </figcaption>
      </figure>
      <h3>Ny Tinderdejt</h3>
      <p>Mannen ska efter det ha bokat in en ny Tinderdejt samma dag. </p>
      <p>Innan dejten ska han ha köpt en stor resväska, hyrt en bil och köpt en maskin att rengöra sin matta med. </p>
      <p>Dagen därpå ska mannen ha tryckt ner Grace i resväskan och kört två mil till ett skogsområde där han ska ha begravt kroppen. </p>
      <h3>Uppgifter om Kempsons tidigare liv </h3>
      <p>Det har framkommit uppgifter om Jesse Kempsons tidigare liv i och med den avslutade rättegången. </p>
      <p>27-åringen ska ha ljugit för unga kvinnor för att få dem att ha sex med honom. Han ska bland annat sagt att hans föräldrar var döda, att han hade cancer och att hans kusin var en känd rugbyspelare, skriver Daily Mail. </p>
      <h3>"Konstig mot tjejer"</h3>
      <p>Kempson spelade tidigare softboll och hans lagkamrater har gett sin bild av 27-åringen. De har bland annat beskrivit honom som ”läskig”. </p>
      <p>– Han var konstig mot tjejer. Hans liv kretsade kring tjejer, att prata med tjejer. Han försökte alltid få till det med yngre tjejer... han var alltid tyst runt grabbarna, säger en tidigare lagkamrat till Daily Mail.</p>
      <p>Den slutgiltiga domen mot Jesse Kempson väntas falla i början av nästa år, skriver <a href="https://nypost.com/2019/11/22/man-convicted-of-murder-for-strangling-british-backpacker-grace-millane/"><b>New York Post</b></a>.</p>
      <p>
        <a href="https://nyheter24.se/brott-och-straff">Brott och straff</a>
      </p>
      <figure>
        <a href="https://nyheter24.se/profil/betty.regnstrom">
          <img src="https://cdn01.nyheter24.se/c9db1491024b004b00/profile/avatars/107028_1545234096.jpg"/>
        </a>
      </figure>
      <p><a href="https://nyheter24.se/profil/betty.regnstrom">Betty Regnström </a><br/>betty.regnstrom@nyheter24.se</p>
    </article>
  </body>
</html>