<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550018.html/%D8%AD%D9%85%D8%A7%DB%8C%D8%AA-%D8%A7%D8%B2-20-%D9%87%D8%B3%D8%AA%D9%87-%D9%81%D9%86%D8%A7%D9%88%D8%B1-%D8%AF%D8%B1-%D8%A7%D8%B3%D8%AA%D8%A7%D9%86-%DA%86%D9%87%D8%A7%D8%B1%D9%85%D8%AD%D8%A7%D9%84-%D9%88-%D8%A8%D8%AE%D8%AA%DB%8C%D8%A7%D8%B1%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T17:36:00+00:00"/>
    <meta property="og:title" content="حمایت از 20 هسته فناور در استان چهارمحال و بختیاری"/>
    <meta property="og:description" content="رئیس خانه نخبگان بسیج استان چهارمحال و بختیاری گفت: تا کنون از 20 هسته فناور توانسته ایم حمایت های لازم را انجام دهیم و طی دو سال اخیر مبلغی بین 70 تا 80 میلیون تومان در راستای حمایت از طرح ها کمک کرده ایم ."/>
  </head>
  <body>
    <article>
      <h1>حمایت از 20 هسته فناور در استان چهارمحال و بختیاری</h1>
      <h2>رئیس خانه نخبگان بسیج استان چهارمحال و بختیاری خبر داد؛</h2>
      <address>
        <time datetime="2019-11-25T17:36:00+00:00">25 Nov 2019, 17:36</time>
      </address>
      <p>رئیس خانه نخبگان بسیج استان چهارمحال و بختیاری گفت: تا کنون از 20 هسته فناور توانسته ایم حمایت های لازم را انجام دهیم و طی دو سال اخیر مبلغی بین 70 تا 80 میلیون تومان در راستای حمایت از طرح ها کمک کرده ایم .</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مهدی جهانگیری رئیس خانه نخبگان بسیج استان در گفتگو با خبرنگار <a href="http://www.jahanbinnews.ir/">جهانبین نیوز</a>؛ با اشاره به اینکه از سال 96 تا کنون با بسیج علمی – پژوهشی چهارمحال و بختیاری همکاری دارم اظهار کرد: ما تا کنون نهمین ، دهمین و یازدهمین دوره جشنواره جهاد گران علم و فناوری را در استان برگزار کرده که هم دو دوره قبلی و هم این دوره با استقبال بسیار خوبی مواجه شده ایم .<br/><br/>وی با اشاره به اینکه نخبگان استان طرح های بسیار زیادی را ارائه داده اند تصریح کرد: در هر دوره در بخش های کشاورزی ، فنی مهندسی ، صنایع غذایی و بخش های مختلفی که وجود داشت برگزیره داشته ایم و سعی کرده ایم برگزیدگان نهایی را به جشنواره نهایی جهادگران علم و فناوری کشوری که در بهمن ماه به مناسبت دهه فجر هست در تهران اعزام کنیم .<br/><br/>جهانگیری ادامه داد: ما برای اولین بار در استان چهلمین نمایشگاه دستاوردهای صنعتی هسته ای کشور را برگزار کردیم.</p>
      <p>وی با اشاره به اینکه در سال 96  خانه نخبگان و کارگروه های علمی بسیج را راه اندازی کرده ایم  بیان داشت: توانسته ایم شعبه دفتر تحقیات و خانه نخبگان را در دانشگاه آزاد به عنوان پایلد اجرا کنیم.</p>
      <p> وی با یادآوری از اینکه تا کنون بیش از 20 کارگاه علمی تخصصی با هدف دانش علمی به دانشجو ها برگزار کرده ایم تصریح کرد: در این کارگاه ها مطالب تئوری اجرا نمی شود.<br/><br/>جهانگیری با تاکید بر اینکه ما در واقع این کارگاه ها را آماده میکنیم که فرد هنگام ورود به بازار کار مشکلی نداشته باشد  افزود: کار با دستگاه های اجرایی و دستگاه های تجهیزات فنی  در کارگاه های علمی تخصصی انجام می گیرد.<br/><br/>وی با اشاره به اینکه تا کنون  17پایگاه علمی را  با کمک بسیج علمی- پژوهشی  راه اندازی کرده ایم  بیان داشت: ما در سطح استان  سه  مرکز رشد هفشجان، شهرکرد و بروجن را داریم که این 17 پایگاه علمی زیر مجموعه آن ها هستند .<br/><br/>وی خاطر نشان کرد:  دواری بر روی طرح ها و ایده هایی که  در مراکز رشد می آیند ،  انجام می گیرد و پس از آن سرمایه گذاری و کمک های مالی انجام می شود.<br/><br/>جهانگیری ادامه داد: در مراکز رشد مشاوره و کارهای حقوقی انجام می شود و این جز برنامه های عادی ما محسوب می شود.<br/><br/>وی اذعان داشت: با سازمان های مثل محیط زیست، غذا و دارو و منابع طبیعی، جهاد کشاورزی و صنعت معدن و تجارت با آن ها در راستای تسهیل گری برای صدور مجوزها و کسانی که نیاز به کار تولیدی دارند وارد مذاکره شده وبرای  مجوزها  نیز حمایت می کنیم که بتوانند مجوزهای تولیدی را اخذ کنند .<br/><br/>وی با تاکید بر اینکه ما سه نوع حمایت مالی داریم عنوان کرد:  یک حمایت تا سقف سه میلیون تومان برای طرح های فردی برای طرح های نیمه صنعتی تا سقف شش میلیون تومان و طرح های بزرگ تر با مبالغ بیشتر نیز در سازمان مرکزی تهران معرفی می شود.<br/><br/>جهانگیری در پایان خاطر نشان کرد: ما تا کنون از 20 هسته فناور توانسته ایم حمایت های لازم را  انجام دهیم و طی دو سال اخیر  مبلغی بین 70 تا 80 میلیون تومان از طرح ها حمایت کرده ایم  .<br/><br/>انتهای پیام/<br/> </p>
    </article>
  </body>
</html>