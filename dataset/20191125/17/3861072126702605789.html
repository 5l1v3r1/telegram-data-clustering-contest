<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jonavoszinios.lt/naujiena/rio-startas-uzsitikrino-vieta-ltf-didziosios-taures-finalo-ketverte/"/>
    <meta property="og:site_name" content="JONAVOS ŽINIOS"/>
    <meta property="article:published_time" content="2019-11-25T17:15:00+00:00"/>
    <meta property="og:title" content="„Rio-Startas“ užsitikrino vietą LTF Didžiosios taurės finalo ketverte"/>
    <meta property="og:description" content="Savaitgalį tęsėsi kovos Lietuvos tinklinio federacijos (LTF) Didžiosios taurės turnyro atrankiniame etape. Pergalių seriją iki trijų šiame turnyre pratęsė ir vietą finalo ketverte užsitikrino Kauno „Rio-Starto“ klubas. Jonavo"/>
  </head>
  <body>
    <article>
      <h1>„Rio-Startas“ užsitikrino vietą LTF Didžiosios taurės finalo ketverte</h1>
      <address>
        <time datetime="2019-11-25T17:15:00+00:00">25 Nov 2019, 17:15</time>
      </address>
      <p>Savaitgalį tęsėsi kovos Lietuvos tinklinio federacijos (LTF) Didžiosios taurės turnyro atrankiniame etape. Pergalių seriją iki trijų šiame turnyre pratęsė ir vietą finalo ketverte užsitikrino Kauno „Rio-Starto“ klubas.</p>
      <blockquote>Jonavos „Aušrinė-KKSC“ namuose 2-3 (23:25, 25:23, 16:25, 25:19, 7:15) pralaimėjo Rygos RVS (Latvija) ekipai.</blockquote>
      <p>Kauniečiai savo aikštėje 3-1 (25:18, 18:25, 25:13, 25:19) nugalėjo Šiaulių „Elgos-Master Idea-SC Dubysos“ ekipą ir 3-0 (25:7, 25:19, 25:18) pranoko Joniškio „Joniškio baldų-Vidrenos“ komandą.</p>
      <p>Atrankinis etapas baigsis gruodžio 7-8 dienomis, kuomet Kauno ir Joniškio ekipos viešės Šiauliuose.</p>
      <p>Į pusfinalį iškart pateko praėjusių metų taurės nugalėtojai Klaipėdos „Amber-Arlangos“ tinklininkai ir finalinių varžybų organizatorė Marijampolės „Sūduvos“ ekipa.</p>
      <p>Baltijos moterų tinklinio čempionate savaitgalį Lietuvos ekipoms pergalių iškovoti nepavyko, bet Jonavos ir Alytaus ekipos pelnė taškus pralaimėjusios po penkių setų kovos.</p>
      <p>Jonavos „Aušrinė-KKSC“ namuose 2-3 (23:25, 25:23, 16:25, 25:19, 7:15) pralaimėjo Rygos RVS (Latvija) ekipai. Šeimininkėms 21 tašką pelnė Gerda Grudzinskaitė, 13 - Vaiva Valionytė, 12 - Gabija Kasperavičiūtė, 10 - Iryna Andrejeva.</p>
      <p>Kitą dieną jonaviškės taip pat savo aikštėje 2-3 (25:14, 25:23, 25:27, 14:25, 11:15) neatsilaikė prieš Jelgavos „Jelgava-LLU“ (Latvija) ekipą. Šįkart Jonavos klubui V. Valionytė pelnė 19 taškų, G. Grudzinskaitė - 13, Gabija Kasperavičiūtė - 12.</p>
      <p>Baltijos čempionė Alytaus „Prekyba-Parama“ išvykoje po atkaklios kovos 2-3 (21:25, 25:23, 25:21, 27:29, 13:15) pralaimėjo čempionato lyderei Tartu „TU-Bigbank“ (Estija) ekipai. Alytaus komandai 26 taškus pelnė Jekaterina Kovalskaja, 20 - Agnė Daunytė, 14 - Viktorija Jemeljančiuk, 10 - Natalija Bakun.</p>
      <p>Šiam Estijos klubui pralaimėjo ir Kauno „Kauno-VDU“ ekipa. Ji turėjo pripažinti varžovių pranašumą 0-3 (18:25, 22:25, 21:25). Kaunietėms 10 taškų pelnė Krystyna Zablocka, 7 - Kotryna Motiejūnaitė.</p>
      <p>„Kaunas-VDU“ (5 tšk.) turnyro lentelėje užima šeštąją vietą, „Prekyba-Parama“ (5 tšk.) - septintąją, o „Aušrinė-KKSC“ (2 tšk.) - devintąją.</p>
      <p>TOP SPORT Lietuvos moterų čempionate savaitgalį buvo sužaistos vienintelės rungtynės. Jose Vilniaus universitetas savo aikštėje 3-0 (25:21, 25:21, 25:13) nugalėjo Kauno LSU ekipą.</p>
      <p>Nugalėtojoms po 12 taškų pelnė Jovita Bukantytė ir Beata Gorban, 11 - Kotryna Kontautaitė. Kauno komandoje rezultatyviausiai žaidė Viktorija Žukauskaitė (8 tšk.).</p>
      <p>VU (8 tšk.) turnyro lentelėje užima ketvirtąją vietą, o LSU (0 tšk.) - septintąją.</p>
      <p>TOP SPORT Lietuvos vyrų tinklinio I lygos pirmenybėse po savaitgalio rungtynių pirmoje vietoje įsitaisė Kauno „Marito“ (7 tšk.). Kauniečiai išvykoje 3-2 (22:25, 19:25, 25:23, 28:26, 15:13) nugalėjo Panevėžio KKSC komandą ir namuose 3-0 (25:18, 25:10, 25:17) pranoko Klaipėdos universitetą.</p>
      <p>Antrąją ir trečiąją vietas čempionate dalinasi Kelmės „Kelmė“ ir Kauno „Rio-Startas-2“ (po 5 tšk.).</p>
      <p>
        <i>LTF inf.</i>
      </p>
      <p>
        <i>Mato Baranausko nuotrauka </i>
      </p>
    </article>
  </body>
</html>