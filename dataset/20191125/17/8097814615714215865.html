<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/erg-zware-schorsing-voor-ronald-vargas-na-rood-tegen-club-brugge"/>
    <meta property="og:site_name" content="Voetbal24"/>
    <meta property="article:published_time" content="2019-11-25T17:00:00+00:00"/>
    <meta property="og:title" content="&quot;Erg zware schorsing voor Ronald Vargas na rood tegen Club Brugge&quot;"/>
    <meta property="og:description" content="Ronald Vargas pakte afgelopen vrijdag rood op het veld van Club Brugge. De aanvaller van KV Oostende plantte zijn noppen op de enkel van Simon Deli en werd na tussenkomst van de VAR van het veld gestuurd. Gewezen scheidsrechter Serge Gumienny pleit voor een zware straf."/>
  </head>
  <body>
    <article>
      <h1>"Erg zware schorsing voor Ronald Vargas na rood tegen Club Brugge"</h1>
      <address><time datetime="2019-11-25T17:00:00+00:00">25 Nov 2019, 17:00</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Ronald Vargas pakte afgelopen vrijdag rood op het veld van Club Brugge. De aanvaller van KV Oostende plantte zijn noppen op de enkel van Simon Deli en werd na tussenkomst van de VAR van het veld gestuurd. Gewezen scheidsrechter Serge Gumienny pleit voor een zware straf.</b>
      </p>
      <p>"Vargas kreeg helemaal terecht rood voor zijn drieste tackle met gestrekt been in de match tegen <a href="https://www.voetbal24.be/tag/Club+Brugge">Club Brugge</a>", steekt Gumienny in <i>Het Belang van Limburg</i> van wal. "Alleen jammer dat de ref niet zelf meteen rood trok en op de VAR wachtte. Het was een duidelijke en smerige overtreding, ik vraag me af wat een speler bezielt om er zo in te vliegen."</p>
      <p>"Zo ga je niet voor de bal, zo zeg je tegen de tegenstander: 'Ik zal u eens ferm op uwe poot rammen', dit was er zwaar over. Het seizoen van Deli had aan flarden kunnen liggen. Dus moet de bond ook streng optreden", benadrukt Gumienny.</p>
      <h3>"Niet afkomen met twee weken schorsing"</h3>
      <p>"Niet afkomen met twee weken schorsing. Maak daar maar een week of vijf, zes van. Het is de enige manier om dit soort zware overtredingen eruit te krijgen. Anders blijven ze dat gewoon doen in de toekomst, hoor."</p>
    </article>
  </body>
</html>