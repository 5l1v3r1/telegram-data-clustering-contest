<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/kayseride-iyi-partili-kadinlara-saldiri-257877h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T17:59:00+00:00"/>
    <meta property="og:title" content="Kayseri'de İYİ Partili kadınlara saldırı"/>
    <meta property="og:description" content="Kayseri'de Dünya Kadına Yönelik Şiddetle Mücadele Günü dolayısıyla afiş ve broşür dağıtmak isteyen İYİ Partili kadınlar saldırıya uğradı. Saldırıya ilişkin konuşan İYİ Parti Kayseri Milletvekili Dursun Ataş, &quot;Kayseri Cumhuriyet Başsavcılığını ve Emniyet Müdürlüğünü göreve çağırıyorum&quot; dedi."/>
  </head>
  <body>
    <article>
      <h1>Kayseri'de İYİ Partili kadınlara saldırı</h1>
      <address><time datetime="2019-11-25T17:59:00+00:00">25 Nov 2019, 17:59</time> by <a rel="author">Yeni Çağ Gazetesi</a></address>
      <p>
        <b>Kayseri'de Dünya Kadına Yönelik Şiddetle Mücadele Günü dolayısıyla afiş ve broşür dağıtmak isteyen İYİ Partili kadınlar saldırıya uğradı. Saldırıya ilişkin konuşan İYİ Parti Kayseri Milletvekili Dursun Ataş, "Kayseri Cumhuriyet Başsavcılığını ve Emniyet Müdürlüğünü göreve çağırıyorum" dedi.</b>
      </p>
      <p>İYİ Parti Kayseri Milletvekili Dursun Ataş, Kayseri'de broşür dağıtmak isteyen İYİ Partili kadınların saldırıya uğradığını duyurdu.</p>
      <p>25 Kasım Dünya Kadına Yönelik Şiddetle Mücadele Günü dolayısıyla yapılan etkinlik için açılan standın başka bir partiye mensup kişiler tarafından saldırıya uğradığı bildirildi.</p>
      <p>Ataş, Twitter hesabı üzerinden saldırının ardından çekilmiş görüntülere de yer verdiği paylaşımında <b>"Kayseri Cumhuriyet Başsavcılığını ve Emniyet Müdürlüğünü göreve çağırıyorum"</b> ifadelerini kullandı.</p>
      <figure>
        <img src="https://www.yenicaggazetesi.com.tr/d/other/d-054.jpg"/>
      </figure>
      <p>
        <u>
          <b>İYİ Partili vekilin açıklamaları şöyle:</b>
        </u>
      </p>
      <p>"İYİ Parti Kayseri Teşkilatı tarafından Kayseri Meydanında kurulan üye kayıt standımıza yan tarafta bulunan başka siyasi partiye ait stanttan saldırı gerçekleştirilmiştir. 25 Kasım Kadına Şiddete Karşı Mücadele Günü nedeni ile broşür dağıtan kadınlara yapılan bu saldırıyı kınıyorum.</p>
      <p>Partimizce ivedi şekilde hukuki süreç başlatılacaktır. Saldırganların bir an önce hukuk karşısına çıkarılması için de buradan Kayseri Cumhuriyet Başsavcılığını ve Emniyet Müdürlüğünü göreve çağırıyorum. Bu tür saldırıların hiç kimseye bir faydası yoktur ve olmayacaktır.</p>
      <figure>
        <img src="https://www.yenicaggazetesi.com.tr/d/other/f-026.jpg"/>
      </figure>
      <p>Belirtmek isterim ki; bu saldırılar cesurlar hareketi olan #İYİParti’nin yükselişini durduramayacaktır. Milletimizin, partimize her gün artarak devam eden teveccühü ve ilgisine tahammül edemeyenler, bilmelidir ki bu saldırılarla iktidar yürüyüşümüzü engelleyemeyecektir."</p>
      <related>
        <a href="https://www.yenicaggazetesi.com.tr/haberi-turkiyeyi-yasa-bogdu-guleda-cankel-kimdir-257070h.htm"/>
      </related>
    </article>
  </body>
</html>