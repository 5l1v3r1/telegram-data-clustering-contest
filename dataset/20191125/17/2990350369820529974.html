<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/ne-mozhe-buty-dush-u-pidvali-hurtozhytky-snu-khochut-pryvesty-do-ladu/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T17:40:00+00:00"/>
    <meta property="og:title" content="Не може бути душ у підвалі: гуртожитки СНУ хочуть привести до ладу"/>
    <meta property="og:description" content="Переобладнання гуртожитків, створення комфортних умов для проживання студентів та ремонти навчальних аудиторій - один із найважливіших пунктів майбутньої діяльності Анатолія Цьося"/>
  </head>
  <body>
    <article>
      <h1>Не може бути душ у підвалі: гуртожитки СНУ хочуть привести до ладу</h1>
      <address>
        <time datetime="2019-11-25T17:40:00+00:00">25 Nov 2019, 17:40</time>
      </address>
      <p>Переобладнання гуртожитків, створення комфортних умов для проживання студентів та ремонти навчальних аудиторій - один із найважливіших пунктів майбутньої діяльності<b> Анатолія Цьося</b>.<br/><br/>Про це перший проректор, проректор з адміністрування та розвитку СНУ Анатолій Цьось розповів в ефірі програми «На часі гість» телеканалу «Аверс».<br/><br/>Передусім, якщо брати до уваги гуртожитки або інші інфраструктурні підрозділи університету, на думку першого проректора, треба переобладнати гуртожитки № 2 і № 3.<br/><br/>«Ну не може в ХХІ столітті бути душ у підвалі. Треба створити студентам комфортні умови для проживання. Гуртожитки – один із найважливіших пунктів майбутньої діяльності. Далі – корпуси. Загалом, вони у нас непогані, але от обладнання навчальних аудиторій вимагає суттєвого впливу. На зустрічах із викладачами я казав, що зобов’язуюся дві аудиторії на кожному факультеті ремонтувати щороку. Над цим треба працювати й думати, де заробляти кошти, а це, крім державного бюджету, проєкти, платне навчання, надання платних послуг тощо», - каже Анатолій Цьось.<br/><br/><b><a href="https://www.volynnews.com/ua/news/all/ne-mozhe-buty-dush-u-pidvali-hurtozhytky-snu-khochut-pryvesty-do-ladu/../../../../news/society/detsentralizatsiia-fakultetiv-finansuvannia-i-medkafedra-tsos-rozpoviv-shcho-khoche-zminyty-u-snu/">Читати ще: Децентралізація факультетів, фінансування і медкафедра: Цьось розповів, що хоче змінити у СНУ</a></b><br/><br/>Ви добре пам’ятаєте непрості роки економічного зламу, переходу від радянського часу до незалежності, оті 90-ті. Усі знають, в якій ситуації опинилися освітяни, медики й інші. І тоді питання заробітку стояло дуже гостро. Заробляли, здаючи в оренду бізнесовим структурам університетські приміщення тощо. Ви зараз говорите про заробіток. Сподіваємося, це заробіток профільний, адже вже інші часи.<br/><br/>На переконання першого проректора СНУ, виш може заробляти гроші, надаючи послуги за допомогою кваліфікованої роботи.<br/><br/>«Наприклад, от я вже бачу таку рекламу щодо вимірювання якості води: лабораторія охорони навколишнього середовища, ось такі-то контакти, і ця реклама розміщена десь у центрі міста. Будь-яка людина, бачачи цю рекламу, по-перше, отримає інформацію про університет, про лабораторію, по-друге, може звернутися, зробити замовлення, а лабораторія надасть допомогу з оцінки якості води. Або ж вимірювання рівня радіації. Тобто треба одночасно з проєктами надавати такі послуги, які і роблять промоцію університету, і дають можливість отримати певні кошти», - переконаний Цьось. Реклама</p>
    </article>
  </body>
</html>