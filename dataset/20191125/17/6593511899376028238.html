<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7909126"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T17:51:00+00:00"/>
    <meta property="og:title" content="Момченце на 2 г. загина на коледен базар в Люксембург, уби го ледена скулптура"/>
    <meta property="og:description" content="Момче на две години загина вчера вечерта на коледния базар в град Люксембург, след като ледена скулптура рухна върху него, предаде Франс прес, като се позова на люксембургската полиция, съобщи БТА"/>
  </head>
  <body>
    <article>
      <h1>Момченце на 2 г. загина на коледен базар в Люксембург, уби го ледена скулптура</h1>
      <address><time datetime="2019-11-25T17:51:00+00:00">25 Nov 2019, 17:51</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Момче на две години загина вчера вечерта на коледния базар в град Люксембург, след като ледена скулптура рухна върху него, предаде Франс прес, като се позова на люксембургската полиция, съобщи БТА.</p>
      <p>Прокуратурата на Люксембург започна разследване за убийство по непредпазливост, заяви пред Франс прес източник от люксембургското правосъдие. Полицията продължава и днес да очаква информация за случая от свидетели, която да изясни обстоятелствата около смъртта на детето.</p>
      <p>Нещастният случай е станал около 20:00 ч. местно време, като според полицията "по първоначални данни ледена скулптура се е срутила и, за жалост, леден блок е се е стоварил върху малко дете".</p>
      <p>По информация на очевидци на местопроизшествието бързо е пристигнала линейка. Спасителният екип се опитал да реанимира детето, но то издъхнало в линейката.</p>
      <p>"Скулптурата няма как да е паднала сама. Основата й тежеше поне два тона", заяви пред Франс прес създателят на срутилата се скулптура Самюел Жиро, който живее във Франция и който снощи бе разпитан от люксембургската полиция.</p>
    </article>
  </body>
</html>