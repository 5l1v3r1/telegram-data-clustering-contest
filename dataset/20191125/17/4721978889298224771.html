<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/719372/video-apple-natale-2019"/>
    <meta property="og:site_name" content="iPhone Italia"/>
    <meta property="article:published_time" content="2019-11-25T17:45:25+00:00"/>
    <meta property="og:title" content="Apple pubblica il suo consueto video natalizio"/>
    <meta property="og:description" content="Arriva l’atteso video natalizio creato da Apple, quest’anno dedicato interamente all’iPad con una famiglia che parte per le vacanze."/>
  </head>
  <body>
    <article>
      <h1>Apple pubblica il suo consueto video natalizio</h1>
      <address>
        <time datetime="2019-11-25T17:45:25+00:00">25 Nov 2019, 17:45</time>
      </address>
      <p>Apple ha pubblicato il suo annuale video di Natale, a pochi giorni dal giorno del Ringraziamento che, negli Stati Uniti, segna anche l’inizio del periodo dello shopping natalizio.</p>
      <p>Il video inizia con una famiglia che parte per le vacanze. Le due bambine si lamentano e litigano tra di loro, fin quando non viene tirato fuori un <b>iPad</b>. La famiglia arriva a casa del nonno, che è ancora in lutto per la perdita della sua cara moglie. I bambini trascorrono del tempo con il nonno e trovano vecchie foto e video di famiglia, dalle quali creano una presentazione molto emozionante che sarà presentata come <b>regalo di Natale per il nonno</b>.</p>
      <p>Il video è stato progettato per mostrare alcune delle funzionalità dell’iPad, come la creazione e la visualizzazione di una presentazione di foto. Il filmato include la canzone “Married Life” di Michael Giacchino, che è stata utilizzata nel noto film Up di Disney Pixar.</p>
      <p>“<i>A volte, i regali migliori possono provenire dai luoghi più inaspettati</i>“, dice lo slogan, con Apple che mostra il link alle sezione iPad del suo sito.</p>
      <figure>
        <iframe src="https://www.youtube.com/embed/LDeRyyDrS40" width="640" height="360" data-service="Youtube" scrolling="no"/>
      </figure>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>