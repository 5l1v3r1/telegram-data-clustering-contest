<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/25/tortenelmi-csucson-zart-a-bux"/>
    <meta property="og:site_name" content="infostart"/>
    <meta property="article:published_time" content="2019-11-25T17:32:00+00:00"/>
    <meta property="og:title" content="Történelmi csúcson zárt a BUX"/>
    <meta property="og:description" content="A Budapesti Értéktőzsde részvényindexe, a BUX 260,50 pontos, 0,59 százalékos emelkedéssel, 44 314,45 ponton, történelmi csúcson zárt hétfőn."/>
  </head>
  <body>
    <article>
      <h1>Történelmi csúcson zárt a BUX</h1>
      <address><time datetime="2019-11-25T17:32:00+00:00">25 Nov 2019, 17:32</time> by <a rel="author">Infostart / MTI</a></address>
      <h3>A Budapesti Értéktőzsde részvényindexe, a BUX 260,50 pontos, 0,59 százalékos emelkedéssel, 44 314,45 ponton, történelmi csúcson zárt hétfőn.</h3>
      <p>A részvénypiac forgalma 13,6 milliárd forint volt, a vezető részvények erősödtek a pénteki záráshoz képest. Az OTP napközben 14 380 forintig emelkedett, ami a papír eddigi legmagasabb árfolyama, de ennél alacsonyabb szinten zárt.</p>
      <p>Móró Tamás, a Concorde Értékpapír Zrt. vezető elemzője az MTI-nek elmondta, az Amerikai Egyesült Államok és Kína közötti kereskedelmi megállapodással összefüggő optimista várakozás hajtotta felfelé a nemzetközi piacokat, és ez a kedvező hangulat a BÉT-re is hatással volt.</p>
      <p>Hozzátette: a BUX több mint egy hónapja nő, ez a tendencia hétfőn is folytatódott, így az index újabb történelmi csúcsra emelkedett.</p>
      <ul>
        <li>A Mol 32 forinttal, 1,08 százalékkal 3006 forintra erősödött, 1,2 milliárd forintos forgalomban.</li>
        <li>Az OTP-részvények ára 30 forinttal, 0,21 százalékkal 14 310 forintra nőtt, forgalmuk 7,2 milliárd forintot tett ki.</li>
        <li>A Magyar Telekom árfolyama 0,50 forinttal, 0,11 százalékkal 442 forintra emelkedett, forgalma 122,7 millió forint volt.</li>
        <li>A Richter-papírok árfolyama 70 forinttal, 1,18 százalékkal 6020 forintra nőtt, a részvények forgalma 3,9 milliárd forintot ért el.</li>
      </ul>
      <p>A kis és közepes részvények indexe, a BUMIX 3958,49 ponton zárt hétfőn, ez 25,41 pontos, 0,64 százalékos csökkenés a pénteki záráshoz viszonyítva.</p>
    </article>
  </body>
</html>