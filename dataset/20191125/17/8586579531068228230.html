<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/13-yasindaki-cocugu-polisim-diyerek-dolandirdi-257894h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T17:22:00+00:00"/>
    <meta property="og:title" content="13 yaşındaki çocuğu 'polisim' diyerek dolandırdı"/>
    <meta property="og:description" content="Malatya'da 13 yaşındaki çocuğu arayıp, kendisini polis olarak tanıtarak dolandıran Abdülaziz T., tutuklanarak ceza evine konuldu."/>
  </head>
  <body>
    <article>
      <h1>13 yaşındaki çocuğu 'polisim' diyerek dolandırdı</h1>
      <address><time datetime="2019-11-25T17:22:00+00:00">25 Nov 2019, 17:22</time> by <a rel="author">Yeni Çağ Gazetesi</a></address>
      <p>
        <b>Malatya'da 13 yaşındaki çocuğu arayıp, kendisini polis olarak tanıtarak dolandıran Abdülaziz T., tutuklanarak ceza evine konuldu.</b>
      </p>
      <p>Malatya merkez Zafer Mahallesi'nde ailesiyle birlikte oturan Zehra G.'yi arayan Abdülaziz T., kendisini polis olarak tanıttı. </p>
      <p>Zehra G.'nin paniğe kapıldığını anlayan, Abdülaziz T., evdeki para ve ziynet eşyalarını kendisine getirmesini istedi. Para ve ziynet eşyalarını toplayan Zehra G., poşetle belirtilen yere bıraktı.</p>
      <p>Daha sonra dolandırıldığını anlayan Zehra G., durumu polise bildirdi. Asayiş Şube Müdürlüğü Yan Kesicilik ve Dolandırıcılık Büro Amirliği ekipleri, olayla ilgili çalışma başlattı.</p>
      <p>
        <b>ADIYAMAN'A KAÇMAYA ÇALIŞIRKEN YAKALANDI</b>
      </p>
      <p>Ekipler, 3 gün süren araştırmanın ardından Abdülaziz T.'nin kullandığı aracı ve plakasını belirledi. Adıyaman'a kaçmaya çalıştığı belirlenen Abdülaziz T., polis ekiplerince düzenlenen operasyonla yakalanıp, gözaltına alındı. Polis, yaptığı aramada ziynet eşyaları ve 26 bin 300 TL parayı ele geçirdi. Emniyetteki işlemlerinin ardından adliyeye sevk edilen Abdülaziz T., tutuklanarak cezaevine gönderildi.</p>
      <related>
        <a href="https://www.yenicaggazetesi.com.tr/yeni-malatyaspor-fenerbahce-0-0-mac-ozeti-257764h.htm"/>
        <a href="https://www.yenicaggazetesi.com.tr/guilhermenin-menajeri-besiktasin-tesislerinde-257285h.htm"/>
        <a href="https://www.yenicaggazetesi.com.tr/ataturk-barajindaki-yesil-rengin-nedeni-belirlendi-255199h.htm"/>
        <a href="https://www.yenicaggazetesi.com.tr/devletten-akp-il-baskanina-toplu-ziyaret-254782h.htm"/>
      </related>
    </article>
  </body>
</html>