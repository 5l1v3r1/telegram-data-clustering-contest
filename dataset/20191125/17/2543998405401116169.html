<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/ostali-sportovi/171172/bokseri-srbije-spremni-zlatnu-rukavicu-pancevu"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T17:45:00+00:00"/>
    <meta property="og:title" content="Bokseri Srbije spremni za &quot;Zlatnu rukavicu&quot; u Pančevu!"/>
    <meta property="og:description" content="Prestižni međunarodni turnir u boksu, koji ove godine slavi 62. rođendan – &quot;Zlatna rukavica&quot; biće održan u Pančevu (Hala sportova na Strelištu) od 28. do 30. novembra 2019. godine."/>
  </head>
  <body>
    <article>
      <h1>Bokseri Srbije spremni za "Zlatnu rukavicu" u Pančevu!</h1>
      <h2>Prestižni međunarodni turnir u boksu, koji ove godine slavi 62. rođendan – "Zlatna rukavica" biće održan u Pančevu (Hala sportova na Strelištu) od 28. do 30. novembra 2019. godine.</h2>
      <address><time datetime="2019-11-25T17:45:00+00:00">25 Nov 2019, 17:45</time> by <a rel="author">Republika</a></address>
      <p>Boks selekcija Srbije u fazi je jakih priprema za ovo takmičenje koje će biti najjače u poslednjih 20 godina. Tradicionalni i veoma cenjeni međunarodni turnir, koji je i najznačanije takmičenje za naše momke u finišu sezone, ovaj put okupiće selekcije iz 21 zemlje, pola bokserske Evrope posetiće naše Pančevo, a tim povodom danas je održana konferencija za medije na kojo su prisustvovali: zamenik gradonačelnika Pančeva Predrag Živković, predsednik Bokserskog saveza Srbije Nenad Borovčanin, kapiten selekcije Srbije Saša Milovac i kapiten ukrajinske bokserske reprezentacije.</p>
      <p>Ovogodišnja "Zlatna rukavica" ugostiće sijaset vrhunskih boks imena svetske scene, među kojima i evropske, svetske i olimpijske šampione poput Klementa Rusoa (dva puta olimpijsko srebro, dva puta šampion sveta, jednom šampion evrope i mediterana).</p>
      <p>Kroz ovogodišnju "Zlatnu rukavicu" proći će preko 97 boksera iz 21 zemalje. Očekuju su vrhunski mečevi, borbe u kojima će svaki bokser izgarati za pobedu, uz vrhunsku scenografiju. Prvi put "Zlatna rukavica" biće domaćin u Pančevu, pod pokroviteljstvom ovog Grada i u organizaciji Bokserskog saveza Srbije.</p>
      <p>- Ovogodišnja "Zlatna rukavica" je i najvažniji kontroli turnir za sve boksere iz Evrope uoči kvalifikacija za Olimpijske igre. Kvalifikacije će biti održane u Londonu krajem marta 2020. i zato će svi u Pančevo doći u najjačim sastavima. Finale je na programu 30. novembra 2019. sa početkom od 19 časova. Selektor Bokserske reprezentacije Srbije Milan Piperski na pripremama je imao širi spisak reprezentativaca, sada sledi izbog za takmičenje onih koji su najbolji i najspremniji u ovom trenutku i koji će predstavljati Srbiju u Pančevu, dok će ostatak boksovati ispred klubova. "Zlatna rukavica" 2019. ujedno je i kvalifikacioni turnir za sve naše selekcije za sve pripreme i takmičenja koja slede, od prvenstva Balkana u Turskoj do kvalifikacija za Olimpijske igre" - istakao je predsednik Bokserskog saveza Srbije Nenad Borovčanin.</p>
      <p>Selektor Milan Piperski, uoči turnira "Zlatna rukavica", kažu da će učiniti sve da trofej ostane u rukama srpskih boksera koji se za ovo takmičenje trenutno spremaju zajedno ssa bokserima iz Italije, Moldavije, Alžira i Ukrajine. Trofej osvojen 2018. u Nišu brani naš reprezentativac, teškaš Vladan Babić koji veruje da narednog vikenda u Pančevu može da ponovi uspeh.</p>
      <p>"Zlatna rukavica" danas je turnir na kojem ponovo boksuju samo šampioni koji obećavaju sjajne borbe.</p>
      <p>Podsećanja radi, čuveni "Meč šampiona" za trofej "Zlatna rukavica" prvi put je održan 1957.godine u Beogradu, kada je počelo zlatno vreme jugoslovenskog, samim tim i srpskog boksa.</p>
      <p>Osvajači "Zlatne rukavice" bili su čuveni šampioni tadašnjeg vremena - Beneš, Parlov, Puzović, Ristić, braća Kačar, Rusevski, Vujković, Džakula i mnogi drugi iz plejade šampiona nekadašnje države.</p>
      <p>Direktan prenos mečeva naći će se na TV Arena koja pokriva celu bivšu Jugoslaviju. Ulaz u Halu sportova na Strelištu biće besplatan.</p>
      <related>
        <h4>Pročitajte još:</h4>
        <a href="http://republika.rs/sport/ostali-sportovi/170193/Raznatovic-Republike-Srpske-krov-Evrope"/>
        <a href="http://republika.rs/sport/ostali-sportovi/170728/Babic-Piperski-uoci-Zlatne-rukavice-Trofej-ostaje-kod-nas"/>
      </related>
    </article>
  </body>
</html>