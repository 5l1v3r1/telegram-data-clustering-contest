<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191125_04736939"/>
    <meta property="og:site_name" content="De Standaard"/>
    <meta property="article:published_time" content="2019-11-25T17:49:00+00:00"/>
    <meta property="og:title" content="FOX Sports houdt Marco van Basten na “Sieg Heil” week van tv"/>
    <meta property="og:description" content="Sportzender FOX Sports houdt Marco van Basten een week lang van de zender wegens een nazi-opmerking."/>
  </head>
  <body>
    <article>
      <h1>FOX Sports houdt Marco van Basten na “Sieg Heil” week van tv</h1>
      <address>
        <time datetime="2019-11-25T17:49:00+00:00">25 Nov 2019, 17:49</time>
      </address>
      <p>
        <b>Sportzender FOX Sports houdt Marco van Basten een week lang van de zender wegens een nazi-opmerking.</b>
      </p>
      <p><b>LEES OOK</b>. <a href="https://www.nieuwsblad.be/cnt/dmf20191124_04732847">Marco van Basten maakt “ongepaste grap” op Nederlandse televisie: “Sieg Heil”</a></p>
      <p>De gage die Van Basten normaal krijgt, wordt geschonken aan het Nederlands Instituut voor Oorlogsdocumentatie (NIOD), ter bevordering van het bewustzijn en kennis over de geschiedenis van de Tweede Wereldoorlog.</p>
      <p>Volgens FOX Sports “schoot Van Basten mis met een verkeerde grap op een verkeerd moment”. De voormalig voetballer zat afgelopen weekend in de studio om wedstrijden te analyseren en zei na een interview met Frank Wormuth, de Duitse trainer van Heracles, plotseling “Sieg Heil”.</p>
      <p>“Wat er is gebeurd, was dom en ongepast en FOX Sports neemt afstand van hetgeen zaterdagavond in de uitzending door Marco van Basten is gezegd”, meldt de zender.</p>
    </article>
  </body>
</html>