<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/na-prostym-odcinku-zjechal-z-drogi-i-dachowal-kierowca-audi-w-szpitalu-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T17:22:00+00:00"/>
    <meta property="og:title" content="Na prostym odcinku zjechał z drogi i dachował. Kierowca audi w szpitalu (zdjęcia)"/>
    <meta property="og:description" content="Wczoraj wieczorem w miejscowości Wierszczyca doszło do dachowania audi. Kierowca pojazdu z obrażeniami ciała został przewieziony do szpitala."/>
  </head>
  <body>
    <article>
      <h1>Na prostym odcinku zjechał z drogi i dachował. Kierowca audi w szpitalu (zdjęcia)</h1>
      <address>
        <time datetime="2019-11-25T17:22:00+00:00">25 Nov 2019, 17:22</time>
      </address>
      <p>
        <b>Wczoraj wieczorem w miejscowości Wierszczyca doszło do dachowania audi. Kierowca pojazdu z obrażeniami ciała został przewieziony do szpitala.</b>
      </p>
      <p>Do wypadku doszło w niedzielę przed godziną 22 w miejscowości Wierszczyca w powiecie tomaszowskim. Służby ratunkowe przyjęły zgłoszenie o dachowaniu pojazdu osobowego.</p>
      <p>Na miejscu zdarzenia policjanci ustalili, że 28-letni kierowca audi na prostym odcinku drogi stracił panowanie nad kierownicą w wyniku czego zjechał na przeciwległy pas ruchu, uderzył w przydrożny nasyp i dachował. Zespół ratownictwa medycznego przetransportował mężczyznę do szpitala.</p>
      <p>Mundurowi ustalili, że mieszkaniec gminy Jarczów, zanim wsiadł za kierownicę spożywał alkohol. Od kierującego pobrano krew do badań. Policjanci ustalają szczegółowe okoliczności wypadku.</p>
      <figure>
        <img src="https://www.lublin112.pl/wp-content/uploads/2019/11/68-158765.jpg"/>
      </figure>
      <p>(fot. Policja Tomaszów Lubelski)</p>
    </article>
  </body>
</html>