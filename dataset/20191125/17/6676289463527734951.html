<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/tanara-disparuta-dolj-gasita-327582.html"/>
    <meta property="og:site_name" content="Observator"/>
    <meta property="article:published_time" content="2019-11-25T17:32:00+00:00"/>
    <meta property="og:title" content="A fost găsită Elena, tânăra dată dispărută de 8 luni, din Dolj, dar fata nu doreşte să mai comunice vreodată cu familia"/>
    <meta property="og:description" content="Tânăra care a dispărut fără urmă de acasă, acum 8 luni, din Dăbuleni, judeţul Dolj, a fost identificată într-un final de poliţişti, la locuinţa unui bărbat din Craiova."/>
  </head>
  <body>
    <article>
      <h1>A fost găsită Elena, tânăra dată dispărută de 8 luni, din Dolj, dar fata nu doreşte să mai comunice vreodată cu familia</h1>
      <address><time datetime="2019-11-25T17:32:00+00:00">25 Nov 2019, 17:32</time> by <a rel="author">Cristian Ionescu</a></address>
      <p>
        <b>
          <b>Tânăra care a dispărut fără urmă de acasă, acum 8 luni, din Dăbuleni, judeţul Dolj, a fost identificată într-un final de poliţişti, la locuinţa unui bărbat din Craiova.</b>
        </b>
      </p>
      <p>Tânăra este majoră şi a declarat că nu doreşte să revină în sânul familiei şi le-a interzis poliţiştilor să comunice familiei orice informaţie în privinţa sa, precizând că nu doreşte să ia legătura cu familia.</p>
      <h3>Tânăra dispărută de 8 luni nu doreşte să mai ia vreodată legătura cu familia</h3>
      <p>În cursul acestei zile, poliţiştii Serviciului de Investigaţii Criminale Dolj au identificat o tânără de 20 de ani, din Dăbuleni, a cărei dispariţie fusese sesizată în luna ianuarie a acestui an.</p>
      <p>Mai exact, familia acesteia a reclamat faptul că, din luna mai 2018, tânăra nu a mai revenit la domiciliu ei din Dăbuleni şi nici nu a mai luat legătura cu rudele.</p>
      <p>De asemenea, din datele obţinute până în prezent, poliţiştii au stabilit că persoana în cauză ar fi locuit în această perioadă la domiciliul unui bărbat din Craiova, împreună cu care se află într-o relaţie, iar în perioada în care nu a mai păstrat legătura cu familia,  nu ar fi fost victima vreunei infracţiuni.</p>
      <p>Totodată, tânăra le-a declarat poliţiştilor faptul că nu doreşte să ia legătura cu familia şi, de asemenea,  nu doreşte ca acestora să le fie transmise datele sale de contact.</p>
    </article>
  </body>
</html>