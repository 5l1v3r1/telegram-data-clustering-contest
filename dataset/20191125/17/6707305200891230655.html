<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/bellezza/come-cambia-la-skincare-in-autunno-p-reparare-la-pelle-al-freddo/659550/"/>
    <meta property="og:site_name" content="DiLei"/>
    <meta property="article:published_time" content="2019-11-25T17:00:13+00:00"/>
    <meta property="og:title" content="Come cambia la skincare in autunno? P reparare la pelle al freddo"/>
    <meta property="og:description" content="Il cambio di stagione porta con sé cambiamenti anche alla pelle, tra secchezza, imperfezioni e colorito spento. Come adattare quindi la skincare al periodo autunno/inverno?"/>
  </head>
  <body>
    <article>
      <h1>Come cambia la skincare in autunno? P reparare la pelle al freddo</h1>
      <h2>Il cambio di stagione porta con sé cambiamenti anche alla pelle, tra secchezza, imperfezioni e colorito spento. Come adattare quindi la skincare al periodo autunno/inverno?</h2>
      <address><time datetime="2019-11-25T17:00:13+00:00">25 Nov 2019, 17:00</time> by <a rel="author">Camilla Cantini</a></address>
      <h3>La prima regola è: idratazione</h3>
      <p>Uno dei primi cambiamenti della pelle con il mutare della stagione è, quasi sempre, quella di sentirla <b>secca</b>, che tira o che è <b>meno elastica</b>. Questo capita spesso anche a chi normalmente non ha problemi di secchezza, perché magari con una pelle mista o grassa. Il vento e gli agenti esterni, più aggressivi, attaccano la pelle e quindi c’è bisogno solo di una cosa: <b>idratarla</b>!</p>
      <p>Via libera quindi a <b>sieri all’acido ialuronico</b> ma anche con <b>sostanze idratanti</b>, <b>lenitive</b> ed anti rossori, adatte a tutti i tipi di pelle. I sieri, infatti, non hanno solitamente una base grassa e sono ben tollerati anche da pelli miste o grasse, senza incorrere in imperfezioni. Si applicano <b>dopo il tonico</b> e prima della crema viso, perché la loro composizione penetra più in profondità. </p>
      <h3>Anche la crema viso cambia con il cambiare del tempo</h3>
      <p>Se in estate prediligiamo formule in gel o comunque più leggere e che si assorbono facilmente, per evitare di sudare o di ritrovarsi con la pelle unta, in autunno e in inverno tiriamo fuori <b>creme più corpose</b> e <b>nutrienti</b>. Infatti, oltre ad idratazione la pelle ha bisogno anche di nutrimento. Attenzione, però, a scegliere una crema adatta al proprio tipo di pelle: una <b>pelle mista</b> o grassa avrà sì bisogno di nutrimento, ma dovrà prediligere prodotti <b>non comedogeni</b>, che non contengano grandi quantità di burri o oli, altrimenti il rischio è quello di ostruire i pori. Le <b>pelli secche</b>, invece, possono optare per <b>oli</b> e <b>prodotti più burrosi</b>, che oltre a nutrire danno anche sollievo in caso di desquamazioni dovute al freddo o al vento.</p>
      <figure>
        <img src="https://dileidemosite.files.wordpress.com/2019/11/skincare-autunno.jpg?w=2560&amp;strip=all&amp;quality=100"/>
      </figure>
      <h3>Esfoliare non solo in estate, ma anche in inverno per eliminare il grigiore</h3>
      <p>Se l’<b>esfoliazione</b> è necessaria in estate per preparare la pelle all’abbronzatura, che sarà più omogenea ed uniforme, anche in autunno e in inverno non è da sottovalutare. Che la scegliate di tipo chimico o meccanico, è essenziale con la stagione fredda per andare a <b>rimuovere le cellule morte</b> e l’accumulo di sostanze inquinanti date dalla frenetica vita di città. Con il freddo, infatti, l’<b>incarnato</b> appare subito più <b>spento</b>, ingrigito e poco luminoso. Una regolare <a href="https://dilei.it/bellezza/acido-mandelico-cos-e-proprieta-usi/621860/">esfoliazione</a>, seppur delicata e non troppo aggressiva, aiuta la pelle ad essere <b>più radiosa</b>, la texture e la grana più compatta, <b>ridurre macchiette</b> ed imperfezioni e, soprattutto, abbandonare il grigiore e ridare tono e colorito.</p>
      <h3>La protezione solare è necessaria tutto l’anno, non solo in estate</h3>
      <p>Chi l’ha detto che la <b>protezione solare</b> serve solo al mare? Anche in città è necessaria, sia con la stagione calda che con quella fredda. Ormai sempre di più ci troviamo ad utilizzare <a href="https://dilei.it/bellezza/acido-glicolico-cose-quando-e-come-si-usa/602264/">acidi per esfoliare</a> il viso e ritrovare una pelle luminosa, sia effettuando peeling che in semplici sieri o tonici. Gli acidi aiutano a contrastare le macchie, rendere la texture della pelle più compatta ed omogenea ma sono fotosensibilizzanti, quindi se non si utilizza una protezione solare il rischio è quello di riempirsi di macchie e creare danni anche importanti! E poi, anche se il cielo è coperto, il sole e le radiazioni dei raggi Uva e Uvb sono sempre presenti, quindi è importante proteggersi anche se non li vediamo, per <b>evitare il fotoinvecchiamento</b> ma, soprattutto, <b>problemi di salute</b> ben più gravi.</p>
      <figure>
        <img src="https://dileidemosite.files.wordpress.com/2019/11/skincare-autunno-maschera-viso.jpg?w=2560&amp;strip=all&amp;quality=100"/>
      </figure>
      <p>
        <i>Fonte: <a href="https://www.instagram.com/miincosmeticsit/">Miin Cosmetics</a></i>
      </p>
      <h3>Le maschere viso non possono mancare: idratanti, lenitive, ma anche combinate per agire su più fronti</h3>
      <p>Non dimentichiamoci poi delle<b> <a href="https://dilei.it/bellezza/maschere-viso-e-tipologia-di-pelle/602455/">maschere viso</a></b>, veri e propri cocktail per la pelle. Sono un concentrato di principi attivi specifici per una problematica e, per il periodo freddo, meglio prediligere quelle <b>lenitive</b>, per pelli sensibili, <b>idratanti</b> e <b>nutrienti</b>. Non è detto, però, che non si possano utilizzare trattamenti <b>purificanti</b> o <b>opacizzanti</b>, a seconda del tipo di pelle, o che non si possa ricorrere al <b><i>cross masking</i></b>, cioè usare più maschere contemporaneamente. Ad esempio, applicare un prodotto purificante sulla zona T mentre nelle zone più normali o secche del viso un prodotto idratante. Importante è anche la frequenza con cui utilizzarle: si consiglia almeno <b>una volta a settimana</b>, ma si può arrivare anche ad utilizzarle anche <b>3 o 4</b>, variando la tipologia per creare combinazioni diverse a seconda delle esigenze. Anche perché sempre più spesso si sente parlare di <b>maschere da notte</b>, che sono come delle vere e proprie creme da applicare in strato leggermente più abbondante e andare a dormire, per svegliarsi al mattino con na pelle morbida, liscia e perfettamente idratata.</p>
      <related>
        <h4>Leggi anche</h4>
        <a href="https://dilei.it/bellezza/skincare-routine-coreana-10-step-per-una-pelle-piu-luminosa-compatta-e-sana/596286/"/>
        <a href="https://dilei.it/bellezza/viso-la-beauty-routine-d-autunno/506179/"/>
        <a href="https://dilei.it/bellezza/il-tonico-e-il-miglior-alleato-della-tua-skincare-routine-scopri-perche/600538/"/>
        <a href="https://dilei.it/bellezza/maschere-viso-e-tipologia-di-pelle/602455/"/>
        <a href="https://dilei.it/bellezza/come-scegliere-siero-viso/610459/"/>
      </related>
    </article>
  </body>
</html>