<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/21-topovni-salyuta-posreshtnaha-premiera-Boiko-Borisov-v-Arlingtun-916643"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T17:06:00+00:00"/>
    <meta property="og:title" content="21 топовни салюта посрещнаха премиера Бойко Борисов в Арлингтън"/>
    <meta property="og:description" content="21 топовни салюта посрещнаха посрещнат премиера Бойко Борисов и водената от него делегация в Мемориа..."/>
  </head>
  <body>
    <article>
      <h1>21 топовни салюта посрещнаха премиера Бойко Борисов в Арлингтън</h1>
      <address>
        <time datetime="2019-11-25T17:06:00+00:00">25 Nov 2019, 17:06</time>
      </address>
      <p>21 топовни салюта посрещнаха посрещнат премиера <a href="https://www.plovdiv24.bg/novini/persons/260.html">Бойко Борисов</a> и водената от него делегация в Мемориала на незнайния войн в Националния гробищен парк "Арлингтън“, щата Вирджиния. Под звуците на химните на България и САЩ Борисов поднесе венец на Мемориала.</p>
      <p>Това е един от най-знаковите паметници на САЩ, където са положени останките на неизвестни американски войници от Първата и Втората световна война, както и от Корейската война.</p>
      <p>Церемонията с топовните салюти е чест, която се оказва само на държавни и правителствени ръководители. В тържествената част на събитието участваха близо 400 войници от всички подразделения на американските въоръжени сили.</p>
      <p> "Тук, на това място, човек най-много се сеща за това, колко е ценен мирът“, отбеляза премиерът Борисов. След това министър-председателят и делегацията разгледаха комплекса. Българският премиер подари на музея на Националния гробищен парк кортик с образа на Св. Георги.</p>
      <p>Войници от 3-ти американски пехотен полк ("Старата гвардия“) пазят денонощно Мемориала (гробница) и извършват официален ритуал за "смяна на караула“ на всеки час. Паметниците, мемориалите и дървета са посветени в памет на личности - астронавти, медицински сестри, свещеници, военни кореспонденти и неизвестни войни, както и на значими събития от историята на американския народ.</p>
      <p>"Поднесох венец на Мемориала на незнайния воин в Националния гробищен парк "Арлингтън“. Това е един от най-знаковите паметници на САЩ, където са положени останките на американски войници от Първата и Втората световна война, както и от Корейската война. Гробищният парк "Арлингтън“ е национално светилище за всички онези, които са дали живота си за американската нация по време на война и се намира под юрисдикцията на Департамента по отбрана на САЩ. Благодаря на домакините за церемонията, в която участваха близо 400 войници от всички подразделения на американските въоръжени сили. Българската делегация беше посрещната с 21 топовни салюта", написа Борисов в профила си във Фейсбук.</p>
    </article>
  </body>
</html>