<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58595-festival-pryanikv-proyde-v-uzhgorod-u-grudn.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-25T17:54:00+00:00"/>
    <meta property="og:title" content="Фестиваль пряників пройде в Ужгороді у грудні"/>
    <meta property="og:description" content="В Ужгороді впродовж 13-15 грудня відбудеться Закарпатський фестиваль пряників. Про це повідомляє &quot;Турінформ Закарпаття&quot;, передає &quot;Укрінформ&quot;.Як повідомляє &quot;Турінформ Закарпаття&quot;, фест – це можливість отримати естетичне задоволення, поспілкуватися з майстрами, продегустувати та придбати смачні подарунки до свят.На відвідувачів заходу, зокрема, чекає виставка пряничних будиночків та композицій, до участі в якій можуть долучитися всі охочі.&quot;Для цього необхідно випекти й оформити пряничний будиночок або композицію (архітектура міста Ужгород вітається, кількість будиночків не обмежується)&quot;, - йдеться в повідомленні.Територією пряникового містечка курсуватиме мініатюрний поїзд.Крім того, серед розваг – ярмарок пряників (10% коштів від реалізації продукції підуть на благодійність – лікування хворих дітей), сімейне кафе, дитяча майстерня пряників, фотозона, аніматори.В останній день фестивалю відбудеться благодійний аукціон, на якому можна придбати будь-який виріб. Зібрані кошти також підуть на благодійну допомогу.Нагадаємо…"/>
  </head>
  <body>
    <article>
      <h1>Фестиваль пряників пройде в Ужгороді у грудні</h1>
      <address>
        <time datetime="2019-11-25T17:54:00+00:00">25 Nov 2019, 17:54</time>
      </address>
      <p><b>В Ужгороді впродовж 13-15 грудня відбудеться Закарпатський фестиваль пряників. Про це повідомляє "Турінформ Закарпаття", передає "Укрінформ".<br/></b><br/>Як повідомляє "Турінформ Закарпаття", фест – це можливість отримати естетичне задоволення, поспілкуватися з майстрами, продегустувати та придбати смачні подарунки до свят.<br/><br/>На відвідувачів заходу, зокрема, чекає виставка пряничних будиночків та композицій, до участі в якій можуть долучитися всі охочі.<br/><br/><i>"Для цього необхідно випекти й оформити пряничний будиночок або композицію (архітектура міста Ужгород вітається, кількість будиночків не обмежується)"</i>, - йдеться в повідомленні.<br/><br/>Територією пряникового містечка курсуватиме мініатюрний поїзд.<br/><br/>Крім того, серед розваг – ярмарок пряників (10% коштів від реалізації продукції підуть на благодійність – лікування хворих дітей), сімейне кафе, дитяча майстерня пряників, фотозона, аніматори.<br/><br/>В останній день фестивалю відбудеться благодійний аукціон, на якому можна придбати будь-який виріб. Зібрані кошти також підуть на благодійну допомогу.<br/><br/>Нагадаємо, вперше Закарпатський фестиваль пряників відбувся в Ужгороді 2017 року.<br/><br/><br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>