<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/irakleio/1561226/i-aimodosia-pagni-vraveuse-tin-7i-upe/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-25T17:26:02+00:00"/>
    <meta property="og:title" content="Η Αιμοδοσία ΠΑΓΝΗ βράβευσε την 7η ΥΠΕ"/>
    <meta property="og:description" content="Ο αιμοδότης Χάρης Λυδάκης παρέλαβε το βραβείο"/>
  </head>
  <body>
    <article>
      <h1>Η Αιμοδοσία ΠΑΓΝΗ βράβευσε την 7η ΥΠΕ</h1>
      <address>
        <time datetime="2019-11-25T17:26:02+00:00">25 Nov 2019, 17:26</time>
      </address>
      <p>
        <b>Ο αιμοδότης Χάρης Λυδάκης παρέλαβε το βραβείο</b>
      </p>
      <p>Στο πλαίσιο της καθιερωμένης Αιμοδοσίας που πραγματοποιείται από το Σύλλογο Εργαζομένων Πρωτοβάθμιας Φροντίδας Υγείας Κρήτης στα κτίρια του Κέντρου Υγείας Ηρακλείου, πραγματοποιήθηκε και η βράβευση της διοίκησης της 7ης ΥΠΕ από την Αιμοδοσία ΠΑΓΝΗ. Τη διοίκηση εκπροσώπησε ο υποδιοικητής της 7ης ΥΠΕ, κ. Χάρης Λυδάκης, ο οποίος στηρίζει "ψυχή τε και σώματι" το θεσμό της Αιμοδοσίας, όντας ο ίδιος Εθελοντής Αιμοδότης.</p>
      <p>Η Αιμοδοσία ΠΑΓΝΗ θα ήθελε να ευχαριστήσει από καρδιάς τη Διοίκηση της 7ης ΥΠΕ και ιδιαιτέρως τη Διοικήτρια κ. Μπορμπουδάκη και τους υποδιοικητές κ. Λυδάκη και κ. Αγαπίου, οι οποίοι στέκονται αρωγοί σε όλες τις εκδηλώσεις της και επικροτούν κάθε Εθελοντική Δραστηριότητα που έχει ως στόχο την υποστήριξη των ασθενών της Κρήτης.</p>
      <p>Παράλληλα, η Αιμοδοσία ΠΑΓΝΗ θα ήθελε να εκφράσει τις ευχαριστίες της στο Σύλλογο Εργαζομένων Πρωτοβάθμιας Φροντίδας Υγείας Κρήτης για τη φιλοξενία και την επιτυχημένη διοργάνωση της αιμοδοτικής τους εκδήλωσης.</p>
    </article>
  </body>
</html>