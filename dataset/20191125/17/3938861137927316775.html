<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sogodennya/_pensionerka-vivchila-ukrayinsku-i-napisala-radiodiktant-bez-pomilok/939844"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T17:06:00+00:00"/>
    <meta property="og:title" content="Пенсіонерка вивчила українську і написала радіодиктант без помилок"/>
    <meta property="og:description" content="82-річна Тамара Щербань із Дніпропетровщини написала радіодиктант без помилок. Вона вивчила українську мову у зрілому віці, передає &quot;Українське радіо&quot;. &quot;Батьки мене цілеспрямовано віддали в російську школу, тому що час був такий і тоді на все це містечко була одна українська школа, а ..."/>
  </head>
  <body>
    <article>
      <h1>Пенсіонерка вивчила українську і написала радіодиктант без помилок</h1>
      <address><time datetime="2019-11-25T17:06:00+00:00">25 Nov 2019, 17:06</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939844_w_300.jpg?v=0"/>
        <figcaption>Тамара Щербань із Дніпропетровщини написала радіодиктант без помилок. Фото: ukr.radio</figcaption>
      </figure>
      <p>82-річна <b>Тамара Щербань</b> із Дніпропетровщини написала радіодиктант без помилок.</p>
      <p>Вона вивчила українську мову у зрілому віці, передає "<a href="http://ukr.radio/news.html?newsID=91797&amp;fbclid=IwAR1Ot6WbM8zC-dvPbROVwwzvbUDyi0F3xMp9z4vk_BszB7r-lUVJeq1qEbE">Українське радіо</a>".</p>
      <p>"Батьки мене цілеспрямовано віддали в російську школу, тому що час був такий і тоді на все це містечко була одна українська школа, а в нашій школі був лише один урок української мови. Але все-таки, дещо я чула від дідуся, від сусідів. Мені було абсолютно не важко, можливо у мене якась просто здібність до цього є. Мені здається, що якби я жила десь в іншому мовному середовищі, то я б з легкістю опанувала іншу мову. Що ж поганого в тому, щоб знати кілька мов? Мене зараз вже навіть дратують російськомовні канали, хоча я абсолютно толерантна до всіх. Та я все-таки, мабуть, абсолютна українка", - розповіла жінка.</p>
      <p>Радіодиктант вона писала вперше. Тамара Щербань побачила на каналі UA:Перший початок диктанту, приєдналась до нього хвилин за 10 до початку. Написала його майже без помилок.</p>
      <related>
        <h4>ЧИТАЙТЕ ТАКОЖ:</h4>
        <a href="https://m.gazeta.ua/articles/sogodennya/_radiodiktant-nacionalnoyi-yednosti-mozhna-bude-pereviriti-mittyevo/931837"/>
      </related>
      <p>Лист з диктантом вона не надсилала, бо поки не опанувала інтернет.</p>
      <p>Наступного року жінка обіцяє також писати радіодиктант та відправить його на перевірку.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F100000696044748%2Fvideos%2F2823803860986121%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <blockquote>19-й Всеукраїнський <a href="https://m.gazeta.ua/articles/sogodennya/_ukrayinci-pishut-radiodiktant-nacionalnoyi-yednosti-onlajn/937218">диктант національної єдності пройшов 8 листопада</a>. Диктант називався "Від бересту - до "цифри". Має декілька слів, які написані за новим правописом.</blockquote>
    </article>
  </body>
</html>