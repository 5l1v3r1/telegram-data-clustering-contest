<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/kyiv/kyiany-platytymut-za-vodu-bilshe-na-skilky-pidnialy-taryfy-203454.html"/>
    <meta property="og:site_name" content="5 канал"/>
    <meta property="article:published_time" content="2019-11-25T17:37:00+00:00"/>
    <meta property="og:title" content="Кияни платитимуть за воду більше: на скільки підняли тарифи"/>
    <meta property="og:description" content="При цьому тариф на водовідведення становитиме 7,49 грн за 1 куб. м, що на 6% нижче, ніж було до того"/>
  </head>
  <body>
    <article>
      <h1>Кияни платитимуть за воду більше: на скільки підняли тарифи</h1>
      <address>
        <time datetime="2019-11-25T17:37:00+00:00">25 Nov 2019, 17:37</time>
      </address>
      <p>Нові тарифи на послуги з водопостачання та водовідведення для "Київводоканалу" затвердила Національна комісія, що здійснює державне регулювання у сферах енергетики і комунальних послуг, передає "<a href="https://www.unian.ua/economics/finance/10767809-u-kiyevi-podorozhchaye-voda-novi-tarifi.html">УНІАН</a>".</p>
      <p>Слід зазначити, що відповідну постанову регулятора було прийнято на черговому засіданні.</p>
      <p>Таким чином, згідно з рішенням, тариф на централізоване водопостачання для споживачів становитиме 9,86 грн за 1 куб. м, що на 9,43% більше за чинний тариф.</p>
      <p>При цьому тариф на водовідведення становитиме 7,49 грн за 1 куб. м, що на 6% нижче, ніж було до того.</p>
      <p>Крім того, регулятор змінив тарифів для споживачів, які є суб'єктами господарювання у сфері централізованого водопостачання та водовідведення.</p>
      <p>Так, тариф на централізоване водопостачання для цієї групи споживачів становитиме 3,69 грн за 1 куб. м (+1,9% до чинного), а тариф на водовідведення – 2,41 (-8,7%)</p>
      <p>Тарифи наведено без урахування ПДВ.</p>
      <blockquote>Як повідомляв 5.UA, наприкінці червня <a href="https://www.5.ua/suspilstvo/u-chastyni-toretska-vidnovleno-vodopostachannia-194587.html">мешканцям Торецька відновили подачу води</a>. Пошкодження водогону виявили кілька місяців тому. Але через постійні обстріли бойовиків ремонтники не могли стати до роботи. </blockquote>
    </article>
  </body>
</html>