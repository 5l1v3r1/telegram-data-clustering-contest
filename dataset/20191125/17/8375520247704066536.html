<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sud-zaareshtuvav-neruhomist-ivano-frankivskogo-centralnogo-rinku-zmi-642363.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T17:49:47+00:00"/>
    <meta property="og:title" content="Суд заарештував нерухомість Івано-Франківського «Центрального ринку», – ЗМІ"/>
    <meta property="og:description" content="Слідчий суддя дійшов висновку, що існує реальний ризик того, що злочинні дії з відчуження майна та активів ТОВ «Торговий сервіс» продовжаться"/>
  </head>
  <body>
    <article>
      <h1>Суд заарештував нерухомість Івано-Франківського «Центрального ринку», – ЗМІ</h1>
      <address>
        <time datetime="2019-11-25T17:49:47+00:00">25 Nov 2019, 17:49</time>
      </address>
      <h4>Слідчий суддя дійшов висновку, що існує реальний ризик того, що злочинні дії з відчуження майна та активів ТОВ «Торговий сервіс» продовжаться</h4>
      <p>Жовтневий районний суд Дніпропетровської області 19 листопада своєю постановою заарештував все рухоме і нерухоме майно Товариства з обмеженою відповідальністю (ТОВ) «Торговий сервіс», яке відоме, як «Центральний ринок» Івано-Франківська.</p>
      <p>Відповідно до постанови (у справі №201/12807/19, виробництво 1-кс/201/6492/2019), все нерухоме майно ТОВ «Торговий сервіс» було заарештовано після заяви потерпілих підприємців, повідомило інтернет-видання «<a href="https://apostrophe.ua/news/politics/judiciary/2019-11-25/sud-arestoval-nedvijimost-ivano-frankovskogo-tsentralnogo-ryinka--postanovlenie/181111">Апостроф</a>».</p>
      <p>Як зазначено в матеріалах справи, 22 жовтня Т.Казанцева з метою придбання корпоративних прав уклала договір купівлі-продажу з власником на той час 99% підприємства Ігорем Халамендою, після чого виплатила 5 млн гривень.</p>
      <p>Як випливає з документа, останній міг увійти у змову з державним реєстратором Н.Ю.Шиловою, яка спочатку оформила всі необхідні документи, але не завантажила їх електронні копії в державний реєстр, після чого Халаменда звернувся до Національної поліції і Міністерства юстиції зі скаргою. Втім, як зазначено в рішенні суду, подібні помилки реєстратора були допущені навмисно.</p>
      <p>Слідчий суддя дійшов висновку, що існує реальний ризик того, що злочинні дії з відчуження майна та активів ТОВ «Торговий сервіс» продовжаться.</p>
      <p>Отже, з метою збереження речових доказів, на все майно ТОВ «Торговий сервіс» суд постановив накласти арешт шляхом заборони розпорядження і відчуження, а також заборонив здійснювати будь-які реєстраційні дії стосовно майна ТОВ «Торговий сервіс».</p>
      <p>Окрім цього, суд заборонив державним реєстраторам та особам, що уповноважені на виконання функцій реєстраторів вчиняти будь-які реєстраційні дії стосовно зазначеного нерухомого майна.</p>
      <footer>Джерело: <a href="http://ukranews.com/ua">Українські новини</a></footer>
      <related>
        <a href="https://glavcom.ua/news/sluzhba-sudovoji-ohoroni-vzyala-pid-ohoronu-antikorupciyniy-sud-642312.html"/>
        <a href="https://glavcom.ua/news/sud-zmenshiv-mangeru-zastavu-udvichi-642295.html"/>
        <a href="https://glavcom.ua/news/sud-zalishiv-chinnimi-viroki-eksbiycyam-tornado-641851.html"/>
      </related>
    </article>
  </body>
</html>