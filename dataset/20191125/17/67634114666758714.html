<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151975/"/>
    <meta property="og:site_name" content="AgroNews"/>
    <meta property="article:published_time" content="2019-11-25T17:22:00+00:00"/>
    <meta property="og:title" content="На Львівщині спалах АЧС спричинив суттєве скорочення поголів’я свиней"/>
    <meta property="og:description" content="За даними Держстату, чисельність свиней в Україні станом на початок листопада становила 6,15 млн голів, це на 4% (260 тис. голів) менше, ніж на відповідну дату минулого року. Однією з причин є масштабний салах африканської чуми свиней на Львівщині цього року. Про це повідомили аналітики Асоціації..."/>
  </head>
  <body>
    <article>
      <h1>На Львівщині спалах АЧС спричинив суттєве скорочення поголів’я свиней</h1>
      <address><time datetime="2019-11-25T17:22:00+00:00">25 Nov 2019, 17:22</time> by <a rel="author">agronews.uaode/author</a></address>
      <p>
        <b>За даними Держстату, чисельність свиней в Україні станом на початок листопада становила 6,15 млн голів, це на 4% (260 тис. голів) менше, ніж на відповідну дату минулого року. Однією з причин є масштабний салах африканської чуми свиней на Львівщині цього року. Про це повідомили аналітики Асоціації «Свинарі України».</b>
      </p>
      <p>В Асоціації повідомили, що скорочення промислового поголів’я за цей період склало 2% — до 3,37 млн голів.</p>
      <p>«Значною мірою, така зміна відбулася у наслідок наймасштабнішого спалаху АЧС на Львівщині у серпні. Однак, зменшення числа промислових свиней на свинокомплексах Тернопільської (-23% проти початку листопада 2018-го), Полтавської (-13%), Запорізької (-14%) та Дніпропетровської (-7%) також мало негативний вплив. Тож хоча оператори Київської, Харківської та Чернігівської області за рік збільшили виробничі потужності майже на 100 тис. голів, це не «перекрило» цьогорічні втрати індустріального поголів’я», — коментують в АСУ.</p>
      <p>За цей період на Київщині промислове поголів’я свиней зросло на 13,5% чи майже 53 тис., що вивело регіон на перше місце в Україні за чисельністю свиней.</p>
      <p>Так, станом на початок листопада сільськогоподарські підприємства Київської області утримують 441,6 тис. свиней чи понад 13% промислового свинопоголів’я України. Донеччина, яка до цього займала лідерські позиції за концентрацією індустріального свинопоголів’я (434 тис. голів), тепер посідає друге місце.</p>
      <p>У господарствах населення за цей час кількість свиней скоротилася на 6,5%. Станом на початок листопада 2019 р. тут налічувалося 2,78 млн голів.</p>
    </article>
  </body>
</html>