<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.samacharjagat.com/news/business/paytm-will-invest-10-thousand-crores-on-financial-inclusion-241644"/>
    <meta property="og:site_name" content="SamacharJagat"/>
    <meta property="article:published_time" content="2019-11-25T17:01:38+00:00"/>
    <meta property="og:title" content="वित्तीय समावेशन पर पेटीएम करेगी 10 हजार करोड़ निवेश"/>
    <meta property="og:description" content="देश के प्रमुख डिजिटल भुगतान कंपनी पेटीएम का संचालन करने वाली कंपनी वन 97 कम्युनिकेशंस लिमिटेड ने वैश्विक निवेशकों से अघोषित पूंजी जुटाने की घोषणा करते हुये सोमवार को कहा कि अगले तीन वर्षाें में वह दूरदराज के क्षेत्रों में वित्तीय समावेशन पर 10 हजार करोड़ रुपये निवेश करेगी।"/>
  </head>
  <body>
    <article>
      <h1>वित्तीय समावेशन पर पेटीएम करेगी 10 हजार करोड़ निवेश</h1>
      <address><time datetime="2019-11-25T17:01:38+00:00">25 Nov 2019, 17:01</time> by <a rel="author" href="http://samacharjagat.com/" target="_blank">Samachar Jagat</a></address>
      <p><b>नई दिल्ली। </b>देश के प्रमुख डिजिटल भुगतान कंपनी पेटीएम का संचालन करने वाली कंपनी वन 97 कम्युनिकेशंस लिमिटेड ने वैश्विक निवेशकों से अघोषित पूंजी जुटाने की घोषणा करते हुये सोमवार को कहा कि अगले तीन वर्षाें में वह दूरदराज के क्षेत्रों में वित्तीय समावेशन पर 10 हजार करोड़ रुपये निवेश करेगी। कंपनी ने यहां जारी बयान में कहा कि इस राउंड में वर्तमान निवेशकों के साथ ही कुछ नये निवेशकों ने भी निवेश किये हैं।</p>
      <p>loading...</p>
      <p> वर्तमान शेयरधारकों एएनटी फाइनेशियल, साफ्टबैंक विजन फंड के साथ ही नये निवेशकों टी रॉवे प्राइस एसोसियेट्स आदि शामिल है। इसमें वर्तमान शेयरधारक डिस्कवरी कैपिटल ने भी भाग लिया है। कंपनी ने हालांकि इस राउंड में जुटायी गयी पूंजी की जानकारी नहीं दी है लेकिन उसके सूत्रों ने कहा कि इसमें एक अरब डॉलर करीब सात हजार करोड़ रुपये की पूंजी जुटायी गयी है। निवेशकों ने पेटीएम का मूल्यांकन भी कराया है लेकिन इस संबंध में कोई जानकारी नहीं दी गयी है।</p>
      <p>पेटीएम के संस्थापक एवं मुख्य कार्यकारी अधिकारी विजय शेखर शर्मा ने कहा कि देश की करीब 50 करोड़ आबादी को औपचारित वित्तीय तंत्र से जोडक़र अर्थव्यवस्था की मुख्यधारों में लाने के लिए उनकी कंपनी प्रतिबद्ध है। वर्तमान और नये निवेशकों द्वारा जुटायी गयी पूंजी से भारतीयों को नयी वित्तीय सेवायें प्रदान करने की उनकी प्रतिबद्धता प्रदर्शित होती है।</p>
      <p>पेटीएम ने कहा कि पहले चरण में क्यू आर कोड प्रौद्योगिकी से स्थानीय दुकानों और रिटेलरों के यहां भुगतान स्वीकार करने की क्षमता विकसित की गयी है। पेटीएम अभी देश के 650 जिलों के दो हजार से अधिक शहरों और कस्बो में सेवायें दे रही है। पेटीएम कम लागत में ग्रामीण क्षेत्रों में मोबाइल आधारित वित्तीय सेवायें देने की तैयारी कर रही है जिससे न:न सिर्फ रोजगार सृजन होगा बल्कि करोड़ों ग्रामीणों को भी इससे मदद मिलेगी। -(एजेंसी)</p>
      <p>loading...</p>
    </article>
  </body>
</html>