<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/entertainment/muzica/neversea-untold-nominalizate-cea-mai-renumita-competitie-festivaluri-lume-1_5ddbfe6e5163ec42716845d2/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T17:39:52+00:00"/>
    <meta property="og:title" content="Neversea şi Untold, nominalizate la cea mai renumită competiţie de festivaluri din lume"/>
    <meta property="og:description" content="Festivalurile Neversea şi Untold, organizate la Constanţa şi Cluj-Napoca, au fost nominalizate la la cea mai renumită competiţie în domeniu din lume, European Festival Awards."/>
  </head>
  <body>
    <article>
      <h1>Neversea şi Untold, nominalizate la cea mai renumită competiţie de festivaluri din lume</h1>
      <address><time datetime="2019-11-25T17:39:52+00:00">25 Nov 2019, 17:39</time> by <a rel="author">Adelina Mărăcine</a></address>
      <h4>Festivalurile Neversea şi Untold, organizate la Constanţa şi Cluj-Napoca, au fost nominalizate la la cea mai renumită competiţie în domeniu din lume, European Festival Awards.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/entertainment/muzica/untold-2020-mai-poti-cumpara-bilete-festivalul-anul-viitor-1_5dd6904a5163ec427141a7f2/index.html"/>
        <a href="https://adevarul.ro/entertainment/muzica/interes-urias-festivalul-neversea-2020-abonamente-s-au-vandut-mai-putin-24-ore-1_5db07747892c0bb0c6d91920/index.html"/>
      </related>
      <p>Neversea şi Untold au fost nominalizate la European Festival Awards, la categoria <i>Best Major Festival, </i>potrivit organizatorilor. </p>
      <p>La ediţia din 2019, festivalul Neversea a avut peste 240.000 de participanţi din ţară şi din întreaga lume, dar şi peste 150 de artişti care au urcat pe cele şapte scene.</p>
      <p>Tot la categoria <i>Best Major Festival </i>este nominalizat şi festivalul Untold care a avut la ediţia aniversară din 2019 peste 372.000 de participanţi. În aceeaşi categorie se regăsesc şi alte festivaluri de renume precum Exit, Lollapalooza Berlin, Parookaville, Nova Rock Festival, Sziget şi Rock Werchter. </p>
      <p>Fanii festivalurilor Neversea pot vota până pe data de 30 noiembrie pe <a href="https://www.europeanfestivalawards.org/awards-categories/"><b>site-ul</b></a>dedicat competiţiei. </p>
      <p>Ediţia din 2020 a celui mai mare festival de pe plajă din România, Neversea, va avea loc în perioada 2-5 iulie. <a href="https://adevarul.ro/entertainment/muzica/interes-urias-festivalul-neversea-2020-abonamente-s-au-vandut-mai-putin-24-ore-1_5db07747892c0bb0c6d91920/index.html">Prima rundă de abonamente</a> pentru festivalul Neversea a stârnit un interes imens, în mai puţin de 24 de ore fiind sold-out.</p>
      <p>Untold va avea loc, între 30 iulie şi 2 august, la Cluj-Napoca. De asemenea, prima rundă de abonamente pentru cea de-a şasea ediţie a festivalului s-au vândut în doar 30 de secunde. Cei care nu au reuşit să-şi achiziţioneze un abonament Untold pentru ediţia din 2020 <a href="https://adevarul.ro/entertainment/muzica/untold-2020-mai-poti-cumpara-bilete-festivalul-anul-viitor-1_5dd6904a5163ec427141a7f2/index.html">mai au o şansă săptămâna aceasta</a>.</p>
      <figure>
        <img src="https://adevarul.ro/assets/adevarul.ro/MRImage/2019/07/08/5d2354d0892c0bb0c63f3878/627x0.png"/>
      </figure>
      <hr/>
    </article>
  </body>
</html>