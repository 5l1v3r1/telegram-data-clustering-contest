<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843296"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T08:42:00+00:00"/>
    <meta property="og:title" content="বরিশালে গৃহবধূর ঝুলন্ত মরদেহ উদ্ধার"/>
    <meta property="og:description" content="বরিশাল সদর উপজেলায় রহিমা বেগম (৩২) নামে এক গৃহবধূর ঝুলন্ত মরদেহ উদ্ধার করা হয়েছে। রবিবার সন্ধ্যায় বরিশাল মেট্রোপলিটনের পুলিশের বন্দর থানার সদস্যরা চরকাউয়া ইউনিয়নের হিরননগর থেকে মরদেহটি উদ্ধার করে। বন্দর থানার ভারপ্রাপ্ত কর্মকর্তা (ওসি) আনোয়ার হোসেন তালুকদার মৃতদেহ পাওয়ার বিষয়টি গণমাধ্যমকে নিশ্চিত করেছেন। মৃত রহিমা বেগমের বাড়ি ঝালকাঠীর নলছিটি উপজেলায়। রহিমার স্বামী মো. বাচ্চু মোল্লা বরিশাল নগরের ভাটার খাল এলাকায় রিকশার মিস্ত্রির কাজ করেন। মরদেহটি উদ্ধার করে ময়নাতদন্তের জন্য বরিশাল শের-ই বাংলা মেডিকেল কলেজ হাসপাতাল মর্গে পাঠিয়েছে পুলিশ।"/>
  </head>
  <body>
    <article>
      <h1>বরিশালে গৃহবধূর ঝুলন্ত মরদেহ উদ্ধার</h1>
      <address><time datetime="2019-11-25T08:42:00+00:00">25 Nov 2019, 08:42</time> by <a rel="author">কালের কণ্ঠ অনলাইন</a></address>
      <p>বরিশাল সদর উপজেলায় রহিমা বেগম (৩২) নামে এক গৃহবধূর ঝুলন্ত মরদেহ উদ্ধার করা হয়েছে।</p>
      <p>রবিবার সন্ধ্যায় বরিশাল মেট্রোপলিটনের পুলিশের বন্দর থানার সদস্যরা চরকাউয়া ইউনিয়নের হিরননগর থেকে মরদেহটি উদ্ধার করে।</p>
      <p>বন্দর থানার ভারপ্রাপ্ত কর্মকর্তা (ওসি) আনোয়ার হোসেন তালুকদার মৃতদেহ পাওয়ার বিষয়টি গণমাধ্যমকে নিশ্চিত করেছেন।</p>
      <p>মৃত রহিমা বেগমের বাড়ি ঝালকাঠীর নলছিটি উপজেলায়। রহিমার স্বামী মো. বাচ্চু মোল্লা বরিশাল নগরের ভাটার খাল এলাকায় রিকশার মিস্ত্রির কাজ করেন।</p>
      <p>মরদেহটি উদ্ধার করে ময়নাতদন্তের জন্য বরিশাল শের-ই বাংলা মেডিকেল কলেজ হাসপাতাল মর্গে পাঠিয়েছে পুলিশ।</p>
    </article>
  </body>
</html>