<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/575283/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-25T08:27:14+00:00"/>
    <meta property="og:title" content="הליכוד מציע: בחירה ישירה עם תוספת כוח פרלמנטרי למנצח"/>
    <meta property="og:description" content="ח&quot;כ קרעי יזם הצעה לפיה תתקיים בחירה ישירה והמנצח יחזיק בתוספת כוח פרלמנטרי | ראש הממשלה בנימין נתניהו נתן אור ירוק לקדם את ההצעה"/>
  </head>
  <body>
    <article>
      <h1>הליכוד מציע: בחירה ישירה עם תוספת כוח פרלמנטרי למנצח</h1>
      <address><time datetime="2019-11-25T08:27:14+00:00">25 Nov 2019, 08:27</time> by <a rel="author">איתי גדסי</a></address>
      <p>
        <b>ח"כ קרעי יזם הצעה לפיה תתקיים בחירה ישירה והמנצח יחזיק בתוספת כוח פרלמנטרי | ראש הממשלה בנימין נתניהו נתן אור ירוק לקדם את ההצעה</b>
      </p>
      <figure>
        <img src="http://www.93fm.co.il/wp-content/uploads/2019/11/F190429NRF38.jpg"/>
        <figcaption>
          <cite>צילום: צילום: נועם רבקין פנטון</cite>
        </figcaption>
      </figure>
      <p>הפלונטר הפוליטי: ע"פ הצעה אותה יוזם חה"כ ד"ר שלמה קרעי מהליכוד, הבחירות תתקיימנה באותה מתכונת כיום, כלומר ללא בחירה ישירה לראשות הממשלה. אך אם לא הצליחו להרכיב ממשלה עד תום התקופה הקבועה בחוק כיום, ייצאו לבחירה ישירה בלבד, בה יוכלו להתמודד זה מול זה, ראשי המפלגות מהכנסת לעיל.</p>
      <p>המנצח בבחירות הישירות יקבל תוספת כוח פרלמנטרית בשיעור של 10%. כלומר עוד 12 חברי כנסת מיוחדים שיחולקו על ידו בין סיעות הקואליציה מתוך הרשימות שלהן. חברי הכנסת האלו יכהנו עד ליציאה לבחירות הבאות.</p>
      <p>חבר הכנסת קרעי קיבל אתמול אור ירוק מראש הממשלה בנימין נתניהו לקדם את הרעיון.</p>
      <p>לפי חה"כ קרעי זהו פתרון לממשלה צרה בשני הצדדים. אם לא מצליחים לממש את האחדות על פי רצון הבוחר, חוזרים לבוחר לגבי איזו ממשלה צרה הוא מעדיף.</p>
      <p>למעשה, ראש הממשלה מזמין את חה"כ בני גנץ לדו קרב שבסיומו העם יכריע מי יהיה ראש הממשלה ויקבל אפשרות מעשית להרכבת הממשלה.</p>
      <related>
        <a href="http://www.93fm.co.il/radio/575383/"/>
        <a href="http://www.93fm.co.il/radio/575242/"/>
        <a href="http://www.93fm.co.il/radio/575238/"/>
      </related>
    </article>
  </body>
</html>