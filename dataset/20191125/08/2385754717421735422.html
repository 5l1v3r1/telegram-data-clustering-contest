<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598943/se-thriler-ekselixthike-o-defteros-gyros-ton-proedrikon-eklogon-stin-ourougouai"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T08:05:00+00:00"/>
    <meta property="og:title" content="Σε θρίλερ εξελίχθηκε ο δεύτερος γύρος των προεδρικών εκλογών στην Ουρουγουάη"/>
    <meta property="og:description" content="Το εκλογοδικείο της Ουρουγουάης ανακοίνωσε το βράδυ της Κυριακής [τοπική ώρα το πρωί σήμερα Δευτέρα ώρα Κύπρου] ότι το αποτέλεσμα του δεύτερου γύρου των..."/>
  </head>
  <body>
    <article>
      <h1>Σε θρίλερ εξελίχθηκε ο δεύτερος γύρος των προεδρικών εκλογών στην Ουρουγουάη</h1>
      <address><time datetime="2019-11-25T08:05:00+00:00">25 Nov 2019, 08:05</time> by <a rel="author">sigmalive</a></address>
      <p>Το εκλογοδικείο της Ουρουγουάης ανακοίνωσε το βράδυ της Κυριακής [τοπική ώρα το πρωί σήμερα Δευτέρα ώρα Κύπρου] ότι το αποτέλεσμα του δεύτερου γύρου των προεδρικών εκλογών είναι πολύ αμφίρροπο κι ως εκ τούτου θα αναμείνει να ολοκληρωθεί μια νέα καταμέτρηση των ψηφοδελτίων πριν ανακηρύξει τον νικητή "ως την Παρασκευή".</p>
      <p>"Το εκλογοδικείο δεν θα ανακοινώσει τον νικητή απόψε", ενημέρωσε ο πρόεδρος του θεσμού Χοσέ Αροσένα το Γαλλικό Πρακτορείο. Με πάνω από το 98,5% των ψηφοδελτίων να έχει καταμετρηθεί, η διαφορά ανάμεσα στον Λουίς Λακάγιε Που (κεντροδεξιά) και τον Ντανιέλ Μαρτίνες (αριστερά) ήταν 30.000 ψήφοι, δηλαδή λιγότερες από τις αμφισβητούμενες.</p>
      <p>ΠΗΓΗ: ΑΠΕ-ΜΠΕ</p>
    </article>
  </body>
</html>