<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/viabilita/articolo/mezzi-e-tecnici-hanno-lavorato-tutta-la-notte-alle-10-riapre-la-a21-torino-piacenza.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T08:40:00+00:00"/>
    <meta property="og:title" content="Mezzi e tecnici hanno lavorato tutta la notte: alle 10 riapre la A21 Torino-Piacenza"/>
    <meta property="og:description" content="Alle 6:30 di stamane è stato ripristinato l'esercizio autostradale a una corsia per senso di marcia, mentre il ritorno all'esercizio originario è previsto per le ore 10 di questa mattina"/>
  </head>
  <body>
    <article>
      <h1>Mezzi e tecnici hanno lavorato tutta la notte: alle 10 riapre la A21 Torino-Piacenza</h1>
      <h2>Alle 6:30 di stamane è stato ripristinato l'esercizio autostradale a una corsia per senso di marcia, mentre il ritorno all'esercizio originario è previsto per le ore 10 di questa mattina</h2>
      <address><time datetime="2019-11-25T08:40:00+00:00">25 Nov 2019, 08:40</time> by <a rel="author">Redazione</a></address>
      <p>A seguito degli eccezionali eventi atmosferici che nella giornata di ieri<br/>hanno colpito l’intera area dell’Astigiano, sull’autostrada A21 si è verificata, anche in conseguenza dell’innalzamento dei livelli idrici del Rio Triversa e, più in generale, dell’aumento delle quote di falda, l’erosione di una porzione del manto stradale, provocando una frattura dell’infrastruttura in corrispondenza della carreggiata in direzione Torino, nei pressi dello svincolo di Asti.</p>
      <p>L'evento non ha determinato danni o lesioni agli utenti in transito. Mezzi e tecnici di SATAP hanno lavorato tutta la notte per riparare il rilevato e la sovrastruttura.<br/>Alle 6:30 di stamane è stato ripristinato l'esercizio autostradale a una corsia per senso di marcia, mentre il ritorno all'esercizio originario è previsto per le ore 10 di questa mattina.</p>
    </article>
  </body>
</html>