<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasternorrland/fyra-radjursolyckor-i-lanet-under-mandagsmorgonen"/>
    <meta property="og:site_name" content="SVT Nyheter"/>
    <meta property="article:published_time" content="2019-11-25T08:57:06+00:00"/>
    <meta property="og:title" content="Fyra rådjursolyckor i länet under måndagsmorgonen"/>
    <meta property="og:description" content="Under morgontimmarna på måndagen inträffade fyra viltkollisioner med rådjur runt om i länet."/>
  </head>
  <body>
    <article>
      <h1>Fyra rådjursolyckor i länet under måndagsmorgonen</h1>
      <address><time datetime="2019-11-25T08:57:06+00:00">25 Nov 2019, 08:57</time> by <a rel="author">Anna Beijron</a></address>
      <p>
        <b>Under morgontimmarna på måndagen inträffade fyra viltkollisioner med rådjur runt om i länet.</b>
      </p>
      <p>Den första påkörningen inträffade vid 07.45-tiden i Kramfors. En personbil körde på ett rådjur längs länsväg 755. Det är oklart hur det gick för djuret.</p>
      <p>En minut senare kom rapport om en viltkollision i Timrå. Där har en lastbil krockat med två rådjur i Laggarberg. Ena djuret dog. Det är oklart hur det gick för det andra.</p>
      <h3>Eftersöksjägare kontaktade</h3>
      <p>En stund senare kom nästa viltkrock i Timrå. Ett rådjur skadades vid en kollision på länsväg 660 vid Midlanda.</p>
      <p>Vid 08.30-tiden inträffade den fjärde rådjurskrocken, nu i Rombäck i Ånge. Det är oklart hur det gick för djuret.</p>
      <p>Inga personskador har rapporterats. Men eftersöksjägare har kontaktats för att kontrollera rådjuren. Totalt var fem djur inblandade i olyckorna, ett dog och fyra av dem ska nu eftersökas.</p>
      <related>
        <h4>Relaterat</h4>
        <a href="https://www.svt.se/nyheter/lokalt/vasternorrland/flera-viltolyckor-under-morgonen-2"/>
      </related>
    </article>
  </body>
</html>