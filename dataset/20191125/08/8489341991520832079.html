<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807318/%D9%BE%DB%8C%D8%A7%D9%85-%D8%AA%D8%A8%D8%B1%DB%8C%DA%A9-%D8%B1%D9%88%D8%AD%D8%A7%D9%86%DB%8C-%D8%A8%D9%87-%D9%85%D9%86%D8%A7%D8%B3%D8%A8%D8%AA-%D9%81%D8%B1%D8%A7%D8%B1%D8%B3%DB%8C%D8%AF%D9%86-%D8%B1%D9%88%D8%B2-%D9%85%D9%84%DB%8C-%D8%A8%D9%88%D8%B3%D9%86%DB%8C-%D9%88-%D9%87%D8%B1%D8%B2%DA%AF%D9%88%DB%8C%D9%86"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T08:11:00+00:00"/>
    <meta property="og:title" content="پیام تبریک روحانی به مناسبت فرارسیدن روز ملی بوسنی و هرزگوین"/>
    <meta property="og:description" content="رئیس جمهور در پیامی با تبریک فرا رسیدن روز ملی بوسنی و هرزگوین به دولت و ملت این کشور، ابراز امیدواری کرد روابط و همکاری‌های دو کشور بیش از پیش گسترش یابد."/>
  </head>
  <body>
    <article>
      <h1>پیام تبریک روحانی به مناسبت فرارسیدن روز ملی بوسنی و هرزگوین</h1>
      <h2>رئیس جمهور در پیامی با تبریک فرا رسیدن روز ملی بوسنی و هرزگوین به دولت و ملت این کشور، ابراز امیدواری کرد روابط و همکاری‌های دو کشور بیش از پیش گسترش یابد.</h2>
      <address>
        <time datetime="2019-11-25T08:11:00+00:00">25 Nov 2019, 08:11</time>
      </address>
      <p> به گزارش گروه سیاسی <a href="https://snn.ir/">خبرگزاری دانشجو</a>، رئیس جمهور در پیامی با تبریک فرا رسیدن روز ملی بوسنی و هرزگوین به دولت و ملت این کشور، ابراز امیدواری کرد روابط و همکاری‌های دو کشور بیش از پیش گسترش یابد.<br/><br/>متن پیام حجت‌الاسلام والمسلمین حسن روحانی به این شرح است:<br/><br/>بسم الله الرحمن الرحیم<br/><br/>جناب آقای ژلیکو کمشیچ<br/><br/>رئیس شورای ریاست جمهوری بوسنی و هرزگوین<br/><br/>فرا رسیدن روز ملی بوسنی و هرزگوین را به جناب‌عالی و مردم کشورتان صمیمانه تبریک می‌گویم.<br/><br/>پیشینه روابط دو کشور حاکی از عزم و اراده طرفین در مسیر گسترش همه جانبه همکاری‌ها است. امیدوارم در آینده نیز، شاهد استمرار این روند و تعمیق هر چه بیشتر آن باشیم.<br/><br/>از خداوند متعال، سلامتی و موفقیت آن جناب و بهروزی مردم بوسنی و هرزگوین را مسألت دارم.<br/><br/>حسن روحانی<br/><br/>رئیس جمهوری اسلامی ایران</p>
    </article>
  </body>
</html>