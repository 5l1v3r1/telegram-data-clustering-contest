<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/motorola-razr-2-icin-bulunan-ilginc-detaylar/"/>
    <meta property="og:site_name" content="LOG"/>
    <meta property="article:published_time" content="2019-11-25T08:00:41+00:00"/>
    <meta property="og:title" content="Motorola Razr 2 için bulunan ilginç detaylar"/>
    <meta property="og:description" content="Katlanabilir telefon formuyla yeniden doğan Motorola Razr, daha satışa çıkmadan ikinci versiyonu ile gündeme gelmeye başladı."/>
  </head>
  <body>
    <article>
      <h1>Motorola Razr 2 için bulunan ilginç detaylar</h1>
      <address><time datetime="2019-11-25T08:00:41+00:00">25 Nov 2019, 08:00</time> by <a rel="author">Can TUNÇER</a></address>
      <p>Katlanabilir telefon formuyla yeniden doğan <b>Motorola Razr</b>, daha satışa çıkmadan ikinci versiyonu ile gündeme gelmeye başladı.</p>
      <p>2004 yılında lanse edilen orijinal<b> Motorola Razr</b>‘ın 1.500 dolara katlanabilir telefon formunda karşımıza çıkan yeni sürümü, oldukça ses getirdi. Birçok kişinin Galaxy Fold ve Mate X’ten daha çok beğendiği telefon henüz satışa çıkmadı. Ancak alınan patentler üstünden <b>Motorola Razr 2</b> için daha şimdiden konuşulmaya başlandı. ABD merkezli patentlere göre Razr 2 modelinde ilk olarak <b>ekrana entegre parmak izi sensörü</b> kullanılabilir. İkinci olarak modelde birden fazla köşe sensörleri olacak gibi görünüyor. Bunun tam olarak nasıl bir deneyim sunacağı bilinmiyor ancak bu sensörlerin 20 farklı özellik ve 20 farklı el hareketi için özelleştirilebileceği <a href="https://www.phonearena.com/news/razr-2-could-include-new-sensors-including-one-in-display-for-fingerprints_id120620">aktarılıyor</a>. Ancak 2021’de geleceği söylenen telefon, yine dikey katlanabilir yapıyı benimseyecek gibi görünüyor. Bu sensörler ile fark yaratacak modelin sunacağı deneyim gerçekten merak uyandırıyor.</p>
      <h3>Motorola Razr 2 merak uyandırdı. Peki ilk model hangi detaylara sahipti?</h3>
      <p>Kısaca hatırlamak adına yeni Razr’ın içerisinde <b>6,2 inç pOLED 21:9 2142×876 piksel tek parça katlanabilir esnek ekran</b> yer alıyor. Modelin dışında ise <b>2,7 inç gOLED 600×800 piksel bir ekran</b> daha yer alıyor. Gücünü <b>Snapdragon 710</b> işlemciden alan ve <b>6 GB RAM + 128 GB depolama</b> ile gelen telefon, sadece<b> 2.510 mAh</b> pil taşıyor, bağlantı tarafında<b> USB-C</b> kullanıyor ve pili için <b>15W TurboPower hızlı şarj</b> desteğini getiriyor. Kutusundan <b>Android Pie</b> ile çıkan modelde, iki farklı kamera yer alıyor. Dıştaki ana kamera <b>16 megapiksel</b> çözünürlükte ve F1.7 diyafram değerine sahip. İçeride ise<b> 5 megapiksellik F2.0 selfie</b> kamera yer alıyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsung-neden-oled-televizyon-uretmiyor-video/"/>
      </related>
    </article>
  </body>
</html>