<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/25/na-donbasi-bojovyky-vidkryly-vogon-po-tsyvilnyh-spalahnula-velyka-pozhezha-podrobytsi/"/>
    <meta property="og:site_name" content="Народна Правда"/>
    <meta property="article:published_time" content="2019-11-25T08:12:55+00:00"/>
    <meta property="og:title" content="На Донбасі бойовики відкрили вогонь по цивільних, спалахнула велика пожежа: подробиці"/>
    <meta property="og:description" content="24 бойовики 7 разів порушили режим припинення вогню. Через обстріли сталася велика пожежа, вигоріли шість будівель цивільної інфраструктури."/>
  </head>
  <body>
    <article>
      <h1>На Донбасі бойовики відкрили вогонь по цивільних, спалахнула велика пожежа: подробиці</h1>
      <h2>Сьогодні бойовики вогневої активності не проявляли</h2>
      <address>
        <time datetime="2019-11-25T08:12:55+00:00">25 Nov 2019, 08:12</time>
      </address>
      <p>24 <a href="https://narodna-pravda.ua/2019/11/24/doba-na-fronti-bojoviki-gatili-iz-zaboronenogo-ozbroyennya-2/">бойовики</a> 7 разів порушили режим припинення вогню. Через обстріли сталася велика пожежа, вигоріли шість будівель цивільної інфраструктури.</p>
      <p>Як передає НАРОДНА ПРАВДА, про це повідомляє прес-центр штабу ООС.</p>
      <p>Loading...</p>
      <p>Бойовики обстрілювали позиції підрозділів ООС з заборонених мінськими домовленостями мінометів калібру 82 мм, гранатометів різних систем великокаліберних кулеметів та іншої стрілецької зброї.</p>
      <p>В районі відповідальності оперативно-тактичної групи “Схід” ворог здійснив 6 обстрілів, а в районі відповідальності оперативно-тактичної угруповання “Північ” зафіксований ворожий вогонь із станкових протитанкових гранатометів і стрілецької зброї, з великокаліберними кулеметами включно.</p>
      <p>Втрат серед особового складу Об’єднаних сил внаслідок обстрілу не було.</p>
      <p>Сьогодні, 25 листопада, бойовики вогневої активності не проявляли.</p>
      <p>Окремо в штабі ООС повідомили про велику пожежу, що сталася через обстріли:</p>
      <p>“Російські окупанти не рахуються з інтересами цивільного населення Донбасу. Так, близько 18.00, під час обстрілу українських позицій в районі Березового Донецької області, вони вели вогонь по цивільній інфраструктурі з великокаліберних кулеметів. Через застосування збройними формуваннями Російської Федерації трасуючих і бронебійно-запальних боєприпасів загорілася суха трава. Сильний вітер призвів до швидкого поширення пожежі, вогонь перекинувся на дачний масив. Майже повністю вигоріли 6 будівель”.</p>
      <p>Військовослужбовцям ООС вдалося оперативно евакуювати цивільне населення і локалізувати пожежу. Жертв немає.</p>
      <figure>
        <img src="https://narodna-pravda.ua/wp-content/uploads/2019/11/snymok.jpg-287189-NX2bydxt.jpg"/>
      </figure>
      <figure>
        <img src="https://narodna-pravda.ua/wp-content/uploads/2019/11/snymok2.jpg-030280-C6r6uJ40.jpg"/>
      </figure>
      <p>Як повідомлялося раніше, <a href="https://narodna-pravda.ua/2019/11/22/rozvedennya-sil-u-bogdanivtsi-rozbirayut-pozitsiyi-zsu/">на Донбасі в районі розведення сил тривають роботи з демілітаризації. </a>Рятувальники ДСНС вже провели розмінування території біля Петровського і приступили до демонтажу укріплень на залишених позиціях української армії.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>