<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/il-messaggero/capitale-deuropa-la-citta-che-lotta-e-sogna-e-pronta-al-doppio-colpo/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T08:16:51+00:00"/>
    <meta property="og:title" content="Capitale d’Europa. La città che lotta e sogna è pronta al doppio colpo"/>
    <meta property="og:description" content="Le due squadre romane con l'importante avvio in campionato si candidano per entrare nella prossima Champions League"/>
  </head>
  <body>
    <article>
      <h1>Capitale d’Europa. La città che lotta e sogna è pronta al doppio colpo</h1>
      <h2>Le due squadre romane con l’importante avvio in campionato si candidano per entrare nella prossima Champions League</h2>
      <address><time datetime="2019-11-25T08:16:51+00:00">25 Nov 2019, 08:16</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Il duello <b>Champions</b> tra Lazio e Roma diventerà uno dei temi più interessanti del <b>campionato</b>. Come scrive Massimo Caputi de <i>Il Messaggero,</i> il vantaggio guadagnato su Atalanta e Napoli mette in primo piano un confronto destinato ad infiammare non solo la rivalità cittadina, ma tutto il torneo. Certo, è un peccato che Lazio e Roma siano <b>già così lontane dalla vetta</b>, è comunque confortante vederle agguerrite, competitive e attrezzate per un piazzamento Champions. In questa chiave, le vittorie di ieri hanno un valore che va oltre il risultato e la forza, non trascendentale, degli avversari. Dopo due sconfitte, <b>Borussia</b> e <b>Parma</b>, il ritorno alla vittoria ha per Fonseca il sapore di molte piacevoli conferme. Dalla coppia <b>Smalling-Mancini</b> a quella <b>Diawara-Veretout</b>, dal lavoro sempre prezioso di Dzeko al ritorno di Pellegrini. Dopo avere stretto i denti, il tecnico ha ora disponibili giocatori importanti e nuove soluzioni tattiche. L’ottimo lavoro fatto nell’emergenza deve esser lo slancio per l’ulteriore salto di qualità.</p>
    </article>
  </body>
</html>