<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/global-malayali/gulf/2019/11/25/e-sreedharan-speech-in-uae-indepth-with-metroman-e-sreedharan.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-25T08:49:00+00:00"/>
    <meta property="og:title" content="സര്‍വ മേഖലയിലും മന്ദഗതിയും മരവിപ്പും, പ്രളയ ദുരന്തം മനുഷ്യ നിർമിതം: ഇ.ശ്രീധരൻ"/>
    <meta property="og:description" content="ദുബായ് ∙ ലക്ഷ്യം കൈവരിക്കാൻ സവിശേഷ ജോലി സംസ്‌കാരം ആവശ്യമാണെന്നു ‍ ഇ.ശ്രീധരന്‍. ഇന്റര്‍നാഷനല്‍ പ്രമോട്ടേഴ്‌സ് അസോസിയേഷന്‍ (ഐപിഎ) സംഘടിപ്പിച്ച.Uae News"/>
  </head>
  <body>
    <article>
      <h1>സര്‍വ മേഖലയിലും മന്ദഗതിയും മരവിപ്പും, പ്രളയ ദുരന്തം മനുഷ്യ നിർമിതം: ഇ.ശ്രീധരൻ</h1>
      <address><time datetime="2019-11-25T08:49:00+00:00">25 Nov 2019, 08:49</time> by <a rel="author">മനോരമ ലേഖകൻ</a></address>
      <p>ദുബായ് ∙ ലക്ഷ്യം കൈവരിക്കാൻ സവിശേഷ ജോലി സംസ്‌കാരം ആവശ്യമാണെന്നു ‍ ഇ.ശ്രീധരന്‍. ഇന്റര്‍നാഷനല്‍ പ്രമോട്ടേഴ്‌സ് അസോസിയേഷന്‍ (ഐപിഎ) സംഘടിപ്പിച്ച 'ഇന്‍ഡെപ്ത് വിത് മൊട്രോമാന്‍ ഇ.ശ്രീധരന്‍' എന്ന പരിപാടിയില്‍ സംസാരിക്കുകയായിരുന്നു അദ്ദേഹം.</p>
      <p>സവിശേഷമായ ജോലി സംസ്‌കാരത്തിന് നാലു സ്തംഭങ്ങളാണുള്ളത്. കൃത്യതയാണ് അതിലൊന്ന്. ലക്ഷ്യം നേടുന്നതില്‍ ബദ്ധശ്രദ്ധനാവേണ്ടത് അനിവാര്യം. സമഗ്രതയാണ് രണ്ടാമത്തേത്. മൂല്യങ്ങള്‍, സുതാര്യത, സത്യസന്ധത എന്നിവയെല്ലാം ഒത്തുചേരുമ്പോള്‍ മാത്രമേ സമഗ്രതയാര്‍ജിക്കാനാകൂ. </p>
      <p>പ്രഫഷനല്‍ മികവ് അഥവാ തൊഴില്‍പരമായ കഴിവ് ആണ് മൂന്നാമത്തേത്. ഇതിനു കുറുക്കു വഴികളില്ല. സമൂഹത്തോടുള്ള ഉത്തരവാദിത്തമാണ് നാലാമത്തെ സ്തംഭമെന്നും പറഞ്ഞു. </p>
      <p>കേരള സര്‍ക്കാര്‍ വലിയ സാമ്പത്തിക ബുദ്ധിമുട്ട് അഭിമുഖീകരിക്കുകയാണ്. സര്‍വ മേഖലയിലും മന്ദഗതിയും മരവിപ്പുമാണ്. പ്രളയ ദുരന്തം മനുഷ്യ നിർമിതമാണ്. കേരളത്തിലെ ഖര മാലിന്യ നിര്‍മാര്‍ജനം പ്രതിസന്ധിയിലാണെന്നും അദ്ദേഹം പറഞ്ഞു. </p>
      <p>ഷെയ്ഖ് അബ്ദുൽ അസീസ് ബിൻ ഹുമൈദ് അൽ ഖാസിമി ഇ.ശ്രീധരന് അവാർഡ് നൽകി. പ്രവാസ ലോകത്ത് വാണിജ്യ മേഖലയിൽ നാല് പതിറ്റാണ്ട് പിന്നിട്ട ഡോ. പി.എ.  ഇബ്രാഹിം ഹാജി,ഡോ.സി.പി. അലി ബാവ ഹാജി, ഡോ.മുഹമ്മദ് കാസിം, എസ്എഫ്സി മുരളീധരൻ,റെയിൻബോ ജോൺസൺ ,സി. മുഹമ്മദ്  റൊബ്ബാൽ ഷിപ്പിങ് എന്നിവരെ ആദരിച്ചു. </p>
      <p>ഡോ.ആസാദ് മൂപ്പൻ ഉദ്ഘാടനം ചെയ്തു. ഷംസുദ്ദീൻ ബിൻ മുഹയ്യദ്ധീൻ, ജോയ് ആലുക്കാസ്, ഷംലാൽ അഹ്‌മദ്‌, കെ.പി.സഹീർ സ്റ്റോറീസ്, ഐ.സി.എൽ ഫിൻകോർപ്പ് ചെയർമാൻ കെ.ജി.അനിൽകുമാർ, ഐപിഎ ചെയർമാൻ ഷംസുദ്ദീൻ നെല്ലറ, ഫൗണ്ടർ എ.കെ ഫൈസൽ തുടങ്ങിയവർ  പ്രസംഗിച്ചു.</p>
    </article>
  </body>
</html>