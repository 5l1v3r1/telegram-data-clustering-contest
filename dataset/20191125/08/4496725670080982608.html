<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/economia/article/18-economia/1701317-la-intersindical-csc-impulsa-una-campanya-per-reclamar-un-salari-minim-catala-de-1-300-euros.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-25T08:05:46+00:00"/>
    <meta property="og:title" content="La Intersindical-CSC impulsa una campanya per reclamar un salari mínim català de 1.300 euros"/>
    <meta property="og:description" content="El sindicat afirma que l'actual salari &quot;precaritza&quot; els catalans perquè viure a Catalunya és &quot;molt més car que en altres territoris&quot;"/>
  </head>
  <body>
    <article>
      <h1>La Intersindical-CSC impulsa una campanya per reclamar un salari mínim català de 1.300 euros</h1>
      <address><time datetime="2019-11-25T08:05:46+00:00">25 Nov 2019, 08:05</time> by <a rel="author">ACN</a></address>
      <ul>
        <li>
          <b>El sindicat afirma que l’actual salari “precaritza” els catalans perquè viure a Catalunya és “molt més car que en altres territoris”</b>
        </li>
      </ul>
      <p>La Intersindical-CSC ha impulsat una campanya per reclamar un salari mínim català de 1.300 euros “per lluitar contra la precarietat laboral”. El sindicat ha redactat un manifest que en menys de 48 hores ha rebut més de 500 adhesions, tal i com ha informat en un comunicat. Entre les personalitats que s’hi han adherit hi ha els músics Lluís Llach i Cesk Freixes, les actrius Júlia Barceló, Estel Solé i Thais Buforn; la presidenta de l’Assemblea Nacional Catalana (ANC), Elisenda Paluzie; i els polítics Dolors Sabater, Mireia Boya, Joan Tardà, Carles Campuzano o Ruben Wagensberg, entre d’altres. Amb aquesta campanya, la Intersindical vol posar de manifest que l’actual salari mínim de 900 euros “precaritza els catalans i catalanes donat que viure a Catalunya és molt més cas que en altres territoris”.</p>
      <figure>
        <iframe data-src="https://twitter.com/LaIntersindical/status/1197481685669027840?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>