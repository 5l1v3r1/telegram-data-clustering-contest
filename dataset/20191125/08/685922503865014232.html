<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474473"/>
    <meta property="og:site_name" content="طرفداری"/>
    <meta property="article:published_time" content="2019-11-25T08:58:33+00:00"/>
    <meta property="og:title" content="9 اشتباه رایج که والدین هنگام خواباندن نوزاد مرتکب می شوند"/>
    <meta property="og:description" content="برای اینکه بتوانید فرزندتان را به راحتی بخوابانید، بهتر است به نکاتی که در این مقاله به آن‌ها پرداخته‌ایم، دقت کنید و در صورت لزوم حتما با یک روانشناس کودک یا پزشک متخصص برای پیدا کردن راه‌های بهتر مشورت کنید. بین شب و روز فرق نمی‌گذارید"/>
  </head>
  <body>
    <article>
      <h1>9 اشتباه رایج که والدین هنگام خواباندن نوزاد مرتکب می شوند</h1>
      <address><time datetime="2019-11-25T08:58:33+00:00">25 Nov 2019, 08:58</time> by <a rel="author" href="https://www.tarafdari.com/user/552991" target="_blank">رپرتاژ آگهی</a></address>
      <pre>خواباندن نوزاد ترفندهای خاص خودش را دارد و باورهای اشتباه مربوط به خودش را.</pre>
      <p>برای اینکه بتوانید فرزندتان را به راحتی بخوابانید، بهتر است به نکاتی که در این مقاله به آن‌ها پرداخته‌ایم، دقت کنید و در صورت لزوم حتما با یک روانشناس کودک یا پزشک متخصص برای پیدا کردن راه‌های بهتر مشورت کنید.</p>
      <p>بین شب و روز فرق نمی‌گذارید</p>
      <p>یکی از اشتباهات رایجی که خیلی از پدر و مادرها نسبت به خواب نوزادان مرتکب می‌شوند این است که تفاوت بین ساعت‌های شبانه روز را برایشان از بین می‌برند. اگر عادت دارید اتاق نوزادتان را همیشه تاریک نگه دارید یا برعکس چراغش همیشه روشن باشد، در حق ساعت بیولوژیکی فرزندتان کار درستی انجام نمی‌دهید. بدن انسان طوری تنظیم شده است که از همان ابتدا با رسیدن شب و تاریکی هوا هورمون خواب ترشح می‌کند و با رسیدن روز پیام بیدار باش خواهد داد. اگر با روشن گذاشتن چراغ در طول شب، ساعت‎‌های شبیه روز را طولانی کنید یا با کشیدن پرده در طول روز به ساعت‌های شبیه شب بیفزایید، در حقیقت ریتم طبیعی بدن فرزندتان را به هم می‌ریزید و او هم ساعت خواب و بیداری‌اش با هم عوض خواهد شد. بنابراین شب‌ها چراغ‌ها را خاموش کنید و روز جلوی تابش نور خورشید را نگیرید.</p>
      <p>رنگ سرویس خواب نوزادتان تند است؟</p>
      <p>بعضی از پدر و مادرها از نکات روانشناسانه مهمی که باید حتی موقع انتخاب وسایل نوزاد به آن‌ها دقت داشت، بی‌خبر هستند. یکی از این نکات این است که موقع <a href="https://www.digikala.com/search/category-bed-set/">خرید سرویس خواب نوزاد</a> نباید به صرف قیمت سراغ هر مدل و رنگی رفت؛ به خصوص مدل‌هایی با لبه‎‌های تیز و رنگ‌های تند. همان قدر که مدل قنداق و رنگ آن در احوال فرزندتان می‎‎‌تواند تاثیر گذار باشد، رنگ سرویس خواب هم باعث آرامش یا نا آرامی او خواهد شد. سعی کنید برای رنگ سرویس خواب نوزاد سراغ رنگ‌های ملایم و آرامش بخش بروید و از انتخاب رنگ‌های تند خودداری کنید.</p>
      <p>نمی‌گذارید فرزندتان خسته شود؟</p>
      <p>اگر در ساعت‌های بیداری نوزادتان مرتب سعی می‌کنید به زور او را بخوابانید و نمی‌گذارید به اندازه کافی خسته شود و خودش به خواب رود، خواب فرزندتان را با دردسر مواجه خواهید کرد. یکی از توصیه‌هایی که به پدر و مادرها می‌شود این است که بگذارند فرزندشان در طول روز فعالیت داشته باشد تا بتواند شب به راحتی بخوابد. البته فعالیت داشتن در مورد نوزادان صدق نمی‌کند و مربوط به بچه‌های بزرگتر است که باید راهی برای تخلیه انرژی‌شان پیدا کرد و نگذاشت تمام ساعت‌ها را در خانه پای تلویزیون و تبلت بنشینند؛ اما در مورد نوزادان هم نباید آن‌ها را به زور خواباند.</p>
      <figure>
        <img src="https://www.tarafdari.com/sites/default/files/users/user7002/2019/11/25/let-the-baby-get-tired-and-sleep.jpg"/>
      </figure>
      <p>مراسم خواب ندارید</p>
      <p>به خاطر داشته باشید که بچه‌ها خیلی زود بعضی چیزها را یاد می‌گیرند و بیشتر از چیزی که فکرش را می‌کنید، متوجه اطرافشان هستند. اگر دوست دارید نوزادتان را به خوابیدن در یک ساعت خاص عادت دهید، خوب است یک مراسم خواب روتین و معمول داشته باشید. به این صورت که هر شب با نزدیک شدن به ساعت خواب فرزندتان کارهایی مثل کم کردن نور خانه، کم کردن صدای تلویزیون، عوض کردن پوشک یا با صدای آهسته صحبت کردن را برایش انجام دهید. با انجام این کارها بعد از مدتی او هم متوجه رسیدن ساعت خواب می‌شود و می‌تواند راحت‌تر به خواب برود.</p>
      <p>سیسمونی فرزندتان خواب آور نیست</p>
      <p>قانونی که در مورد سرویس خواب نوزاد گفته شد؛ در مورد خرید سیسمونی بچه هم صدق می‌کند. سیسمونی نوزاد بهتر است رنگ‌های آرام بخش و ملایم داشته باشد تا امنیت خاطر و احساس خوب را به شما و فرزندتان القا کند و محیطی راحت برای خوابیدن در اختیارش بگذارد. بنابراین موقع <a href="https://www.digikala.com/landings/sismooni/">انتخاب ضروری ترین وسایل سیسمونی نوزاد</a> حتما علاوه بر استاندارد و با کیفیت بودن، به گزینه آرام بخشی هم توجه داشته باشید.</p>
      <p>به تکان دادن عادتش ندهید</p>
      <p>اینکه برای فرزندتان مراسم خواب برپا کنید با اینکه او را به بعضی چیزها عادت دهید متفاوت است. برای مثال بهتر است فرزندتان را برای خوابیدن به مدت طولانی تکان ندهید؛ چون اینطوری به تکان خوردن عادت می‌کند و اگر شبی تکانش ندهید، خوابش با مشکل رو به رو خواهد شد. همچنین او را به شنیدن موسیقی قبل از خواب عادت ندهید، چون گاهی موسیقی دقیقا برعکس عمل می‌کند و باعث حواس پرتی و بهانه گیری او خواهد شد. برای اینکه بین عادت دادن و مراسم خواب تفاوت برقرار کنید، خوب است از یک پزشک اطفال راهنمایی بگیرید تا بیشتر راهنمایی‌تان کند.</p>
      <p>خوابیدن در کنار نوزاد خطرناک است</p>
      <p>خوابیدن در کنار نوزاد علاوه بر اینکه او را به آغوش شما عادت می‌دهد، خطرناک هم هست. خطر این کار این است که ممکن است خوابتان ببرد و نوزاد در آغوش شما دچار خفگی شود. همچنین اگرخواب آلوده هستید نباید به فرزندتان شیر بدهید چون ممکن است خوابتان ببرد و او دچار خفگی شود. جای خواب نوزادتان در تخت اوست و بهتر است او را به همین محدود عادت دهید.</p>
      <figure>
        <img src="https://www.tarafdari.com/sites/default/files/users/user7002/2019/11/25/father-sleeping-with-baby.jpg"/>
      </figure>
      <p>خطر خوابیدن در صندلی اتومبیل</p>
      <p>خیلی از پدر و مادرها ممکن است ندانند که صندلی کودک در اتومبیل می‌تواند برای بچه‌ها خطرناک باشد و <a href="https://www.cars.com/articles/10-common-car-seat-mistakes-1420690375244/">مرتکب اشتباهات رایجی در این مورد خواهند شد</a>؛ به این دلیل که ممکن است نوزاد خوابش ببرد و گردنش روی سینه‌اش بیفتد و راه تنفسی‌اش را ببندد. بنابراین حتی الامکان موارد ایمنی مربوط به صندلی را رعایت کنید؛ مثلا زاویه آن را تخت کنید تا نوزاد حالت خوابیده داشته باشد نه نشسته؛ همچنین هرگز صندلی را بدون نظارت رها نکنید. در صورتی که امکان این کار را ندارید، خودتان رانندگی نکنید و فرزندتان را در طول مسیر در آغوش بگیرید.</p>
      <p>نمی‌گذارید خودش را آرام کند</p>
      <p>بعضی از روانشناسان معتقدند در ماه‌های اول زندگی باید بلافاصله بعد از گریه بچه او را در آغوش گرفت؛ بعضی دیگر می‌گویند والدین با این کار مانع می‌شوند که فرزندشان یاد بگیرد خودش به تنهایی چطور به خواب رود. پیشنهاد آن‌ها این است که اگر در طول شب فرزندتان بیدار شد و گریه کرد، در حالی که مطمئن بودید مشکلی ندارد و گرسنه یا خیس هم نیست، چند لحظه به او فرصت دهید تا خود به خود آرام شود و اگر نشد سراغش بروید. با وجود این توصیه‌ها برای اینکه بتوانید رفتار بهتری را نسبت به این قضیه در پیش بگیرید، با متخصص خودتان هم مشورت کنید. چون گاهی ممکن است در میان بزرگسالانی که در کودکی موقع گریه کردن به آغوش کشیده نشده‌اند، بعضی ناهنجاری‌های رفتاری مثل انزوا و عدم اعتماد به دیگران دیده شود.</p>
    </article>
  </body>
</html>