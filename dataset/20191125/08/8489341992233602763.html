<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807322/%D8%AC%D8%A7%D9%86%D8%B4%DB%8C%D9%86-%D9%81%D8%B1%D9%85%D8%A7%D9%86%D8%AF%D9%87-%D9%86%D8%AF%D8%A7%D8%AC%D8%A7-%D9%BE%D8%A7%D8%B3%D8%AE-%DA%A9%D9%88%D8%A8%D9%86%D8%AF%D9%87%E2%80%8C%D8%A7%DB%8C-%D8%A8%D9%87-%D8%AF%D8%AE%D8%A7%D9%84%D8%AA%E2%80%8C%D9%87%D8%A7%DB%8C-%D8%A7%D8%B3%D8%AA%DA%A9%D8%A8%D8%A7%D8%B1-%D8%AC%D9%87%D8%A7%D9%86%DB%8C-%D8%AE%D9%88%D8%A7%D9%87%DB%8C%D9%85-%D8%AF%D8%A7%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T08:15:00+00:00"/>
    <meta property="og:title" content="جانشین فرمانده نداجا: پاسخ کوبنده‌ای به دخالت‌های استکبار جهانی خواهیم داد"/>
    <meta property="og:description" content="امیر حسنی مقدم با اشاره به افزایش مداخله‌جویی‌های آمریکا و برخی کشور‌های اروپایی در اغتشاشات اخیر در ایران، گفت: به پشتوانه مردم ولایت‌مدار و غیرتمند جمهوری اسلامی ایران، پاسخ کوبنده‌ای به رفتار‌های پوچ و بی‌اساس این کشور‌ها خواهیم داد."/>
  </head>
  <body>
    <article>
      <h1>جانشین فرمانده نداجا: پاسخ کوبنده‌ای به دخالت‌های استکبار جهانی خواهیم داد</h1>
      <h2>امیر حسنی مقدم با اشاره به افزایش مداخله‌جویی‌های آمریکا و برخی کشور‌های اروپایی در اغتشاشات اخیر در ایران، گفت: به پشتوانه مردم ولایت‌مدار و غیرتمند جمهوری اسلامی ایران، پاسخ کوبنده‌ای به رفتار‌های پوچ و بی‌اساس این کشور‌ها خواهیم داد.</h2>
      <address>
        <time datetime="2019-11-25T08:15:00+00:00">25 Nov 2019, 08:15</time>
      </address>
      <p> به گزارش گروه سیاسی <a href="https://snn.ir/">خبرگزاری دانشجو</a>، امیر دریادار حسنی‌مقدم، جانشین فرمانده نیروی دریایی ارتش در پایگاه دریایی شهدای تکاور خرمشهر، با تاکید بر اینکه نیروهای مسلح جمهوری اسلامی ایران همواره و در همه شرایط در آمادگی کامل به سر می‌برند، خاطرنشان کرد: هوشیاری و بصیرت مردم ایران، تمام نقشه‌های شوم دشمن برای براندازی نظام جمهوری اسلامی ایران را نقش بر آب کرد.<br/><br/>جانشین فرمانده نیروی دریایی ارتش با بیان اینکه در تمام مسئولیت‌ها باید اهداف الهی را در اولویت قرار دهیم، افزود: در هر مسئولیتی باید اهداف الهی را بر اهداف سازمانی مقدم بدانیم و آن را در اولویت قرار دهیم تا با کمک خداوند متعال در هر مسئولیتی سربلند ظاهر شویم.<br/><br/>وی با اشاره به افزایش مداخله‌جویی‌های آمریکا و برخی کشور‌های اروپایی در اغتشاشات اخیر در ایران، گفت: به پشتوانه مردم ولایت‌مدار و غیرتمند جمهوری اسلامی ایران، پاسخ کوبنده‌ای به رفتار‌های پوچ و بی‌اساس این کشور‌ها خواهند داد.<br/><br/>امیر دریادار حسنی مقدم با یادآوری رشادت‌ها و حماسه‌آفرینی‌های دریادلان نیروی دریایی جمهوری اسلامی ایران در ۷ آذر ۱۳۵۹ مقابل رژیم بعث در خلیج فارس، یادآور شد: ما باید ضمن ایستادگی مقابل استکبار جهانی، در برابر خانواده‌های شهدا که عزیزان خود را در راه این کشور و انقلاب تقدیم کردند سر تعظیم فرود آوریم.<br/><br/>وی با تاکید بر اینکه بیش از ۹۳ درصد صادرات و واردات کشور از راه دریا صورت می‌گیرد و منافع ایران در دریا است، گفت: دریا و نیروی دریایی نقطه استراتژیک و مهمی برای جمهوری اسلامی ایران است.</p>
    </article>
  </body>
</html>