<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/tifosi-e-club/il-genoa-club-san-fruttuoso-ricorda-ermanno-cristin/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-11-25T08:28:18+00:00"/>
    <meta property="og:title" content="Il Genoa Club San Fruttuoso ricorda Ermanno Cristin"/>
    <meta property="og:description" content="Il presidente Marco Postiglione ricorda un torneo amatoriale del 1986 al campo di Casanova di Sant'Olcese quando giocò contro il bisontino blucerchiato"/>
  </head>
  <body>
    <article>
      <h1>Il Genoa Club San Fruttuoso ricorda Ermanno Cristin</h1>
      <h2>Il presidente Marco Postiglione ricorda un torneo amatoriale del 1986 al campo di Casanova di Sant'Olcese quando giocò contro il bisontino blucerchiato</h2>
      <address><time datetime="2019-11-25T08:28:18+00:00">25 Nov 2019, 08:28</time> by <a rel="author" href="https://www.pianetagenoa1893.net/" target="_blank">Redazione Pianetagenoa</a></address>
      <p>La principale attività del Club dalla metà degli anni ’70 fino ai primi anni ’90 era l’organizzazione di tornei di calcio a 7 cui partecipavano squadre di ragazzi d’ogni passione calcistica. I primi tornei si giocarono alla Madonna del Monte a San Fruttuoso, poi a San Desiderio al mitico “pollaio” oggi trasformato in campo da tennis e poi, fu il periodo più bello, al campo di Casanova di Sant’Olcese dall’indimenticabile Don Giuseppe Anselmo.<br/>Più che tornei erano veri e propri campionati a 9 ed anche 10 squadre con gironi di andata e ritorno e si svolgevano il sabato pomeriggio da settembre a giugno. Le squadre dovevano avere uniforme divisa di gioco. Da regolamento si potevano utilizzare maglie d’ogni squadra o combinazione cromatica tranne una …<br/>Al torneo del 1986, però, gli amici del Real Bar c’informarono che con loro avrebbe giocato Ermanno Cristin, il Bisontino, e chiesero permesso di utilizzare l’unica maglia vietata dal Regolamento. Il Consiglio del Club non ebbe dubbio alcuno ed il Real Bar giocò il torneo con le maglie blucerchiate.<br/>Il derby col San Fruttuoso A in maglia rossoblu terminò in pareggio ed io dovetti, si fa per dire, marcare Ermanno.<br/>Ermanno Cristin giocò tutto il girone di andata e non poté oltre perché andò ad allenare il Roccella Jonica.<br/>Il Genoa Club San Fruttuoso partecipa il dolore di familiari, amici e sportivi nel ricordo di Ermanno Cristin che giocò al Calcio col sorriso sul nostro campo in terra battuta a Casanova.<br/>Ciao Ermanno.</p>
      <p>
        <b>Marco Postiglione – Genoa Club San Fruttuoso</b>
      </p>
      <figure>
        <img src="https://www.pianetagenoa1893.net/wp-content/uploads/2019/11/08/28/xErmanno_Cristin-wkipedia.jpg.pagespeed.ic.u86NBG5sxZ.jpg"/>
        <figcaption>Ermanno_Cristin (Foto da Wikipedia)</figcaption>
      </figure>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/tifosi-e-club/il-genoa-club-san-fruttuoso-ricorda-il-fondatore-battista-spinetti/"/>
        <a href="https://www.pianetagenoa1893.net/primo-piano/il-genoa-ricorda-gianluca-signorini-capitano-eterno-17-anni-dalladdio/"/>
        <a href="https://www.pianetagenoa1893.net/primo-piano/ciao-guido/"/>
        <a href="https://www.pianetagenoa1893.net/primo-piano/ciao-gian-il-ricordo-del-genoa-e-dei-giornalisti/"/>
        <a href="https://www.pianetagenoa1893.net/news-rossoblu/il-genoa-ricordera-domani-al-ferraris-gianluigi-corti/"/>
        <a href="https://www.pianetagenoa1893.net/primo-piano/belin-che-calcio-ricorda-max-cazzola-con-una-puntata-speciale/"/>
      </related>
    </article>
  </body>
</html>