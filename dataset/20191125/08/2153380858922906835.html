<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/politismos/shedon-6-ekatommyria-dolaria-gia-pinaka-tis-frinta-kalo"/>
    <meta property="og:site_name" content="The Pressroom"/>
    <meta property="article:published_time" content="2019-11-25T08:21:08+00:00"/>
    <meta property="og:title" content="Σχεδόν 6 εκατομμύρια δολάρια για πίνακα της Φρίντα Κάλο"/>
    <meta property="og:description" content="Υπερέβη τις εκτιμήσεις το ποσό για το οποίο πωλήθηκε πίνακας της Φρίντα Κάλο στη χθεσινή δημοπρασία στου Christie's της Νέας Υόρκης. Το έργο του 1929 «Πορτρέτο κυρίας στα λευκά» έπιασε πάνω από 5,8 εκατομμύρια δολάρια, τη δεύτερη μεγαλύτερη τιμή που έχει πιάσει σε δημοπρασία έργο της Κάλο (η υψηλότερη τιμή ήταν τα πάνω από 8 εκατομμύρια δολάρια για το «Dos Desnudos en el Bosque (La Tierra Misma)» σε δημοπρασία του 2016, πάλι στου Christie's). Οι εκτιμήσεις για το «Πορτρέτο κυρίας στα λευκά» έκαναν λόγο για 3 με 5 εκατομμύρια δολάρια. Πιστεύεται ότι η Κάλο ζωγράφισε το έργο έναν χρόνο μετά τον γάμο της με τον Ντιέγκο Ριβέρα και είναι μια σπάνια ελαιογραφία της σε καμβά από εκείνη την περίοδο. Κάποιοι ειδικοί θεωρούν ότι το ζωγράφισε στο Μεξικό αλλά είναι πιθανό να το ζωγράφισε στο Σαν Φρανσίσκο, όπου ο Ριβέρα και η Κάλο ζούσαν το 1930."/>
  </head>
  <body>
    <article>
      <h1>Σχεδόν 6 εκατομμύρια δολάρια για πίνακα της Φρίντα Κάλο</h1>
      <address>
        <time datetime="2019-11-25T08:21:08+00:00">25 Nov 2019, 08:21</time>
      </address>
      <p>
        <b>Υπερέβη τις εκτιμήσεις το ποσό για το οποίο πωλήθηκε πίνακας της Φρίντα Κάλο στη χθεσινή δημοπρασία στου Christie's της Νέας Υόρκης. Το έργο του 1929 «Πορτρέτο κυρίας στα λευκά» έπιασε πάνω από 5,8 εκατομμύρια δολάρια, τη δεύτερη μεγαλύτερη τιμή που έχει πιάσει σε δημοπρασία έργο της Κάλο (η υψηλότερη τιμή ήταν τα πάνω από 8 εκατομμύρια δολάρια για το «Dos Desnudos en el Bosque (La Tierra Misma)» σε δημοπρασία του 2016, πάλι στου Christie's). Οι εκτιμήσεις για το «Πορτρέτο κυρίας στα λευκά» έκαναν λόγο για 3 με 5 εκατομμύρια δολάρια.</b>
      </p>
      <p>Πιστεύεται ότι <b>η Κάλο ζωγράφισε το έργο έναν χρόνο μετά τον γάμο της με τον Ντιέγκο Ριβέρα</b> και είναι μια σπάνια ελαιογραφία της σε καμβά από εκείνη την περίοδο. Κάποιοι ειδικοί θεωρούν ότι το ζωγράφισε στο Μεξικό αλλά είναι πιθανό να το ζωγράφισε στο Σαν Φρανσίσκο, όπου ο Ριβέρα και η Κάλο ζούσαν το 1930.</p>
    </article>
  </body>
</html>