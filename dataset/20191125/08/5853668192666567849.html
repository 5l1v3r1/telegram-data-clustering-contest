<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/pordenone/pordenone-lovisa-essere-secondi-conta-poco-a-questo-punto-della-stagione-il-cammino-e-ancora-lungo-72209"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-25T08:30:16+00:00"/>
    <meta property="og:title" content="Pordenone, Lovisa: &quot;Essere secondi conta poco a questo punto della stagione. Il cammino è ancora lungo&quot;"/>
    <meta property="og:description" content="Il Pordenone vola, 3 a 0 al Perugia e secondo posto in classifica. &quot;Siamo sul podio - commenta il presidente Mauro Lovisa -, ma il cammino davanti a noi è ancora lungo e la classifica è cortissima. Basta perdere una partita e vieni risucchiato nel gruppone. Alle nostre spalle ci sono formazioni importanti che possono fare il filotto come abbiamo fatto noi con dieci punti nelle ultime quattro partite (2-1 a Venezia, 2-1 con il Trapani, 1-1 a Chiavari con l’Entella e 3-0 con il Perugia, ndr). Dobbiamo restare con i piedi per terra – re Mauro sembra essersi convertito in pieno alla filosofia del maestro Tesser – e affrontare una partita alla volta. Dobbiamo scendere sempre in campo come se la partita che andiamo ad affrontare fosse decisiva nella lotta per la salvezza. Con questo spirito dovremo presentarci anche all’Arena Garibaldi lunedì 2 dicembre per affrontare il Pisa. Secondi, terzi o quarti poco conta agli effetti pratici a questo punto della stagione. Il cammino, lo ripeto sempre, è ancora lungo. Tireremo…"/>
  </head>
  <body>
    <article>
      <h1>Pordenone, Lovisa: "Essere secondi conta poco a questo punto della stagione. Il cammino è ancora lungo"</h1>
      <address><time datetime="2019-11-25T08:30:16+00:00">25 Nov 2019, 08:30</time> by <a rel="author">Stefano Pontoni</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/c8/c815d40c539f045ec857ca7076546566-24762-d41d8cd98f00b204e9800998ecf8427e.jpg"/>
      </figure>
      <p>Il Pordenone vola, 3 a 0 al Perugia e secondo posto in classifica. <i>"Siamo sul podio</i> - commenta il presidente Mauro Lovisa -<i>, ma il cammino davanti a noi è ancora lungo e la classifica è cortissima. Basta perdere una partita e vieni risucchiato nel gruppone. Alle nostre spalle ci sono formazioni importanti che possono fare il filotto come abbiamo fatto noi con dieci punti nelle ultime quattro partite (2-1 a Venezia, 2-1 con il Trapani, 1-1 a Chiavari con l’Entella e 3-0 con il Perugia, ndr). Dobbiamo restare con i piedi per terra – re Mauro sembra essersi convertito in pieno alla filosofia del maestro Tesser – e affrontare una partita alla volta. Dobbiamo scendere sempre in campo come se la partita che andiamo ad affrontare fosse decisiva nella lotta per la salvezza. Con questo spirito dovremo presentarci anche all’Arena Garibaldi lunedì 2 dicembre per affrontare il Pisa. Secondi, terzi o quarti poco conta agli effetti pratici a questo punto della stagione. Il cammino, lo ripeto sempre, è ancora lungo. Tireremo le prime somme fra sei partite, alla fine del girone di andata. Ora pensiamo solo a far punti e a restare nella parte sinistra del tabellone".</i></p>
    </article>
  </body>
</html>