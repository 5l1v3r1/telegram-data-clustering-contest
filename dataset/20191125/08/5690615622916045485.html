<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837602-angar-z-tekhnikoyu-goriv-na-dnipropetrovschini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T08:29:00+00:00"/>
    <meta property="og:title" content="Ангар з технікою горів на Дніпропетровщині"/>
    <meta property="og:description" content="КИЇВ. 25 листопада. УНН. Ангар з вантажівками і комбайном горів у селищі на Дніпропетровщині. Про це УНН повідомляє з посиланням на дані ГУ ДСНС України у …"/>
  </head>
  <body>
    <article>
      <h1>Ангар з технікою горів на Дніпропетровщині</h1>
      <address><time datetime="2019-11-25T08:29:00+00:00">25 Nov 2019, 08:29</time> by <a rel="author">Юлія Шрамко</a></address>
      <slideshow>
        <figure>
          <img src="https://www.unn.com.ua/uploads/media/photo/2019/11/25/356fdd4a2a12ecfb07e8d9bdd5d211386e6ca4a1.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/25/3216a6bde54f350987cbce01da0537c3dc72ab4b.jpg"/>
        </figure>
      </slideshow>
      <p><b>КИЇВ. 25 листопада. УНН.</b> Ангар з вантажівками і комбайном горів у селищі на Дніпропетровщині. Про це <b>УНН</b> повідомляє з посиланням на дані ГУ ДСНС України у Дніпропетровській області.</p>
      <p>Повідомлення про пожежу в ангарі з технікою в селищі міського типу Петропавлівка по вулиці Миру рятувальники отримали 25-го листопада о 1:21.</p>
      <p>На місці рятувальники встановили, що пожежа виникла всередині ангару, який розташований на території селянського фермерського господарства.</p>
      <p>Вогнем пошкоджено моторний відсік, кабіна та колеса вантажного автомобіля "КамАЗ" на загальній площі 15 кв. м. Також, пошкоджений моторний відсік, кабіна та технічне обладнання комбайну John Deere-660 на площі 12 кв. м та пошкоджено переднє колесо вантажного автомобіля "МАЗ" на площі 1 кв. м. Загальна площа пожежі - 28 кв. м.</p>
      <p>Загиблих та постраждалих немає.</p>
      <p>О 1:36 вогонь локалізовано та о 2:21 ліквідовано.</p>
      <p>Нагадаємо, у Києві сталася пожежа в складському <a href="https://www.unn.com.ua/uk/news/1821580-u-kiyevi-zagasili-pozhezhu-v-skladskomu-angari">ангарі</a>.</p>
    </article>
  </body>
</html>