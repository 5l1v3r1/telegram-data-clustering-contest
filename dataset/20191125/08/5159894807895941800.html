<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport.cz/fotbal/premier-league/clanek/1166239-fotbalova-anglie-v-pozoru-chysta-se-prvotridni-senzace.html"/>
    <meta property="og:site_name" content="www.sport.cz"/>
    <meta property="article:published_time" content="2019-11-25T08:28:00+00:00"/>
    <meta property="og:title" content="Fotbalová Anglie v pozoru: Chystá se prvotřídní senzace!"/>
    <meta property="og:description" content="Poprask v Londýně! Manažer Mauricio Pochettino, který dostal před pár dny padáka v Tottenhamu, by mohl mít brzy novou práci. Podle listu The Sun je ve hře šokující nabídka. Zájem o služby ambiciózního kouče by mohl mít Arsenal, nesmiřitelný rival Tottenhamu."/>
  </head>
  <body>
    <article>
      <h1>Fotbalová Anglie v pozoru: Chystá se prvotřídní senzace!</h1>
      <address><time datetime="2019-11-25T08:28:00+00:00">25 Nov 2019, 08:28</time> by <a rel="author">rjm, Sport.cz</a></address>
      <p>Poprask v Londýně! Manažer Mauricio Pochettino, který dostal před pár dny padáka v Tottenhamu, by mohl mít brzy novou práci. Podle listu The Sun je ve hře šokující nabídka. Zájem o služby ambiciózního kouče by mohl mít Arsenal, nesmiřitelný rival Tottenhamu.</p>
      <slideshow>
        <figure>
          <img src="https://media.sport.cz/images/gallery/0176006608230513/X6HCeg1RVzf7nlWcIg7AbA/5dd98177c59e19663aaa0000-289043.jpg?20191123200252"/>
          <figcaption>Zklamaný manažer fotbalového Arsenalu Unai Emery.</figcaption>
        </figure>
        <figure>
          <img src="https://media.sport.cz/images/gallery/0000000009990636/KFtS5hQ7siCoW60mjQEq4A/5dd981b38bb305186c1c0100-289045.jpg?20191123200357"/>
          <figcaption>Fotbalisté Arsenalu zachránili alespoň remízu se Southamptonem na poslední chvíli.</figcaption>
        </figure>
        <figure>
          <img src="https://media.sport.cz/images/gallery/0000000009990691/ie1CbvqzB5FZdbuj9WlAXg/5dd981ee97fd8bdcf7100100-289047.jpg?20191123200633"/>
          <figcaption>Fotbalisté Arsenalu Pierre-Emerick Aubameyang a Mesut Özil po nepovedeném utkání Premier League.</figcaption>
        </figure>
        <figure>
          <img src="https://media.sport.cz/images/gallery/0000000009990655/ZvxWEupEzG5aeX31EbeOsA/5dd981b5531cac3f5db30200-289046.jpg?20191123200512"/>
          <figcaption>Brankář Arsenalu Bernd Leno je v síti, stejně jako míč. Kanonýři prohrávali s Arsenalem 1:2.</figcaption>
        </figure>
      </slideshow>
      <p>Arsenal se výsledkově trápí. V tabulce Premier League je momentálně až na osmé příčce, na vedoucí Liverpool ztrácí neuvěřitelných devatenáct bodů. Naposledy svěřenci Unaie Emeryho doma na poslední chvíli zachraňovali alespoň remízu 2:2 s předposledním Southamptonem a ve slavném klubu to pořádně vře. Bídná představení by mohl odskákat vyhazovem španělský kouč.</p>
      <p>Šéfové Arsenalu sice před pár týdny Emeryho podrželi, jenže to ještě nebyl Pochettino volný. Podle zákulisních informací je proto nyní možnost výměny kouče ve hře. S myšlenkou na angažování bývalého trenéra Tottenhamu, který klub dovedl až do finále Ligy mistrů, přišel majitel Gunners Stan Kroenke.</p>
      <figure>
        <img src="https://media.sport.cz/images/top_foto1/0000002109990564/51FHC3T9q2bgXy0vgMFd9Q/5ddb6fa39da9b1734a650100-289134.jpg"/>
      </figure>
      <p>
        <a href="https://www.sport.cz/1166217-slo-o-zivot-pritelkyni-hvezdy-prepadli-lupici-s-macetami.html">
          <b>Šlo o život. Přítelkyni hvězdy přepadli lupiči s mačetami</b>
        </a>
      </p>
      <p>Otázkou je, jak by argentinský kouč zareagoval. V minulosti totiž vedl španělský Espanyol Barcelona a hned se nechal slyšet, že by nikdy netrénoval slavnou Barcu s Lionelem Messim. Podobně by mohl vnímat i rivalitu mezi Tottenhamem a Arsenalem.</p>
      <figure>
        <img src="https://media.sport.cz/images/top_foto1/0085003508710492/dpIfbuuCneXkFNXZXuDzCw/5dd44c57b8ea5b81c9170100-288831"/>
      </figure>
      <p>U fotbalistů Tottenhamu po pěti letech skončil argentinský kouč Mauricio Pochettino. Možná bude mít brzy novou práci.</p>
      <p>Pochettino nemusí nikam spěchat, média spekulují, že by si mohl počkat, až se uvolní místo třeba v Realu Madrid, Manchesteru United nebo Bayernu Mnichov. The Sun zmiňuje jako další potenciální Emeryho nástupce trenéry Mikela Artetu, Brendana Rodgerse a bývalého trenéra Juventusu Massimiliana Allegriho.</p>
    </article>
  </body>
</html>