<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/107934/%D8%A7%D8%B9%D8%B2%D8%A7%D9%85-%DB%B1%DB%B4%DB%B1%DB%B5-%DA%AF%D8%B1%D9%88%D9%87-%D8%AC%D9%87%D8%A7%D8%AF%DB%8C-%D8%A8%D9%87-%D9%85%D9%86%D8%A7%D8%B7%D9%82-%D8%B3%DB%8C%D9%84%E2%80%8C%D8%B2%D8%AF/"/>
    <meta property="og:site_name" content="میرملاس نیوز"/>
    <meta property="article:published_time" content="2019-11-25T08:08:00+00:00"/>
    <meta property="og:title" content="اعزام ۱۴۱۵ گروه جهادی به مناطق سیل‌زده و محروم لرستان"/>
    <meta property="og:description" content="بهرام بازوند امروز در گفت‌وگو با خبرنگار فارس در خرم‌آباد، با اشاره به اقدامات مجموعه بسیج لرستان به مناسبت هفته بسیج، اظهار داشت: در این هفته مرکز حرکت‌های جهادی بسیج به بیش از ۵۰۰ نفر از مردم مناطق سیل زده مشاوره‌های عمرانی، کشاورزی ارائه داد. وی با بیان اینکه سپاه حضرت ابوالفضل(ع) در سال ۹۶  […]"/>
  </head>
  <body>
    <article>
      <h1>اعزام ۱۴۱۵ گروه جهادی به مناطق سیل‌زده و محروم لرستان</h1>
      <address>
        <time datetime="2019-11-25T08:08:00+00:00">25 Nov 2019, 08:08</time>
      </address>
      <p>
        <i>بهرام بازوند امروز در گفت‌وگو با خبرنگار فارس در خرم‌آباد، با اشاره به اقدامات مجموعه بسیج لرستان به مناسبت هفته بسیج، اظهار داشت: در این هفته مرکز حرکت‌های جهادی بسیج به بیش از ۵۰۰ نفر از مردم مناطق سیل زده مشاوره‌های عمرانی، کشاورزی ارائه داد. وی با بیان اینکه سپاه حضرت ابوالفضل(ع) در سال ۹۶  […]</i>
      </p>
      <p>بهرام بازوند امروز در گفت‌وگو با خبرنگار فارس در خرم‌آباد، با اشاره به اقدامات مجموعه بسیج لرستان به مناسبت هفته بسیج، اظهار داشت: در این هفته مرکز حرکت‌های جهادی بسیج به بیش از ۵۰۰ نفر از مردم مناطق سیل زده مشاوره‌های عمرانی، کشاورزی ارائه داد.</p>
      <p>وی با بیان اینکه سپاه حضرت ابوالفضل(ع) در سال ۹۶  توانست ۱۵۶  گروه جهادی را به مناطق محروم استان اعزام کند، افزود: این آمار در سال جاری به یک هزار و ۴۱۵ گروه جهادی رسیده است.</p>
      <p>مسئول مرکز حرکت‌های جهادی بسیج سازندگی سپاه حضرت ابوالفضل(ع) بیان کرد: در روز جمعه این مرکز در ۳۷ موضوع تخصصی به بیش از یک هزار و ۷۰۰ نفر از مردم لرستان مشاوره‌های تخصصی ارائه داده است.</p>
      <p>بازوند با بیان اینکه در سیل فروردین‌ماه گروه‌های جهادی فعالیت‌های بسیار خوبی انجام دادند، تصریح کرد: پس از سیل پلدختر گروه‌های جهادی در حوزه‌هایی مانند امداد رسانی، مرمت و احداث منازل آسیب دیده و احیای باغات انجیر پلدختر و باغات انار کوهدشت به خدمت رسانی پرداختند.</p>
      <p>وی با عنوان کردن این موضوع که باغات انجیر پلدختر و باغات انار کوهدشت منبع درآمد و اشتغال قشر وسیعی از مردم این مناطق بودند، خاطرنشان کرد: یکی از مهمترین ثمرات بسیج همین اردوهای جهادی بوده که اگر مسوولان استانی حمایت‌های لازم را انجام دهند در آینده ای نزدیک شاهد کاهش محرومیت‌ها و آسیب‌های اجتماعی در لرستان خواهیم بود.</p>
      <p>درج شده توسط :</p>
    </article>
  </body>
</html>