<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013357/%D8%AA%D8%B1%D8%A7%DA%A9%D8%AA%D9%88%D8%B1-%D9%86%D9%88%D8%AF-%D8%A7%D8%B1%D9%88%D9%85%DB%8C%D9%87-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T08:38:29+00:00"/>
    <meta property="og:title" content="تراکتور - نود ارومیه برگزار می‌شود؟"/>
    <meta property="og:description" content="تیم فوتبال تراکتور برای سفر به ارومیه جهت برگزاری دیدار جام حذفی مقابل نود ارومیه، در بلاتکلیفی بسر می‌برد."/>
  </head>
  <body>
    <article>
      <h1>تراکتور - نود ارومیه برگزار می‌شود؟</h1>
      <address>
        <time datetime="2019-11-25T08:38:29+00:00">25 Nov 2019, 08:38</time>
      </address>
      <p>
        <i>تیم فوتبال تراکتور برای سفر به ارومیه جهت برگزاری دیدار جام حذفی مقابل نود ارومیه، در بلاتکلیفی بسر می‌برد.</i>
      </p>
      <p>به گزارش مشرق، فردا در چارچوب مرحله یک هشتم نهایی جام حذفی تیم های<b> نود ارومیه </b>و <b>تراکتور </b>باید به مصاف هم بروند اما با وجود اعلام قبلی این برنامه، برگزاری این بازی در ابهام است. </p>
      <p>ورزشگاه 15 هزار نفری شهید باکری محل مورد نظر مسئولان ارومیه برای برگزاری این بازی بود اما سهیل مهدی سرپرست لیگ برتر سازمان لیگ، پس از بازدید از چمن مصنوعی ورزشگاه، آن را تایید نکرد. </p>
      <p>پس از این عدم تایید، ورزشگاه 5 هزار نفری تختی مورد توجه قرار گرفت تا دیدار دو تیم برگزار شود اما ظاهرا تعداد محدود سکوها باعث شده تا شورای تامین با برگزاری این مسابقه در این ورزشگاه مخالف باشد.</p>
      <blockquote>
        <b>بیشتر بخوانید:<br/></b>
        <a href="https://www.mashreghnews.ir/news/1013343/%D9%85%D9%87%D8%A7%D8%AC%D8%B1%D8%AA-%D8%AE%D8%A7%D9%86%D9%88%D8%A7%D8%AF%D9%87-%D8%B3%D9%88%DA%AF%DB%8C%D8%AA%D8%A7-%D8%A8%D9%87-%D8%AA%D8%A8%D8%B1%DB%8C%D8%B2">مهاجرت خانواده سوگیتا به تبریز</a>
      </blockquote>
      <p>همه این موارد باعث شده تا برگزاری این دیدار در ابهام باشد. از آن طرف، تیم تراکتور که طبق برنامه اعلامی سازمان لیگ، تمرینات خود را پشت سرگذاشته، امروز تصمیم دارد با اتوبوس راهی ارومیه شود اما برای رفتن یا ماندن در تبریز تردید دارد. </p>
      <p>تراکتوری ها همچنین از اینکه محل برگزاری بازی مشخص نیست، گلایه مند هستند. از نظر فنی بازی در چمن مصنوعی ایجاب می کرد تا این تیم در روزهایی که فرصت داشته در چنین چمنی تمرینات خود را دنبال کند؛ اما نامشخص بودن محل برگزاری بازی باعث شده تا دنیزلی دراین خصوص نتواند تصمیم نهایی را بگیرد. </p>
      <p>منبع: فارس</p>
    </article>
  </body>
</html>