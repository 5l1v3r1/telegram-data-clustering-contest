<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/economy/1563153/emporikos-syllogos-athinwn-imera-giortis-i-black-friday-poion-kindyno-episimainei"/>
    <meta property="og:site_name" content="NOOZ."/>
    <meta property="article:published_time" content="2019-11-25T08:33:00+00:00"/>
    <meta property="og:title" content="Εμπορικός Σύλλογος Αθηνών: Ημέρα Γιορτής η Black Friday - Ποιον κίνδυνο επισημαίνει"/>
    <meta property="og:description" content="Να αξιοποιήσουν προς το συμφέρον τους τις χαμηλές τιμές που θα βρουν στην αγορά, την Παρασκευή 29 Νοεμβρίου, καλεί τους καταναλωτές ο Εμπορικός Σύλλογος Αθηνών."/>
  </head>
  <body>
    <article>
      <h1>Εμπορικός Σύλλογος Αθηνών: Ημέρα Γιορτής η Black Friday - Ποιον κίνδυνο επισημαίνει</h1>
      <address>
        <time datetime="2019-11-25T08:33:00+00:00">25 Nov 2019, 08:33</time>
      </address>
      <p>
        <b>Να αξιοποιήσουν προς το συμφέρον τους τις χαμηλές τιμές που θα βρουν στην αγορά, την Παρασκευή 29 Νοεμβρίου, καλεί τους καταναλωτές ο Εμπορικός Σύλλογος Αθηνών.</b>
      </p>
      <p>Σε ανακοίνωσή του, ο Εμπορικός Σύλλογος Αθηνών σημειώνει ότι <b>θεωρεί την Black  Friday μία ημέρα γιορτής του εμπορίου </b>που αφορά όλο τον εμπορικό κόσμο, ανεξαρτήτως μεγέθους επιχείρησης και κατηγορίας προϊόντων. Συμμετέχοντας σε αυτή την ενέργεια, οι επιχειρήσεις αυξάνουν τις πωλήσεις τους και ενισχύουν άμεσα την ρευστότητα τους, αλλά παρέχουν παράλληλα την δυνατότητα στους καταναλωτές να επωφεληθούν από τις πολύ χαμηλές τιμές σε συγκεκριμένα είδη.</p>
      <p>Ταυτόχρονα επισημαίνει στον επιχειρηματικό κόσμο τον κίνδυνο ο θεσμός αυτός να χάσει το σκοπό και την αίγλη του, εάν μετατραπεί από ημέρα γιορτής του εμπορίου, σε μία ακόμη <b>παρατεταμένη και αναιμική περίοδο προσφορών.</b></p>
      <p>«Η έρευνα αγοράς αποτελεί πάντοτε χρήσιμο εργαλείο για τον καταναλωτή, για να επιλέξει με αντικειμενικά κριτήρια τα προϊόντα που καλύπτουν τις προσωπικές του ανάγκες, συνυπολογίζοντας  τη σχέση ποιότητας και τιμής, ειδικά για είδη τα οποία έχουν υψηλή αξία αγοράς» όπως υπογραμμίζεται στη σχετική ανακοίνωση.</p>
    </article>
  </body>
</html>