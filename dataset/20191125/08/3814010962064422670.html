<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/dve-zhertvi-na-grmotevichnite-buri-v-zapadna-grtsiya"/>
    <meta property="og:site_name" content="Новини БНТ"/>
    <meta property="article:published_time" content="2019-11-25T08:39:56+00:00"/>
    <meta property="og:title" content="Две жертви на гръмотевичните бури в Западна Гърция"/>
    <meta property="og:description" content="Двама души се удавиха в Западна Гърция, след като лодката им потъна вследствие на проливния дъжд и гръмотевични бури, съобщиха служители на бреговата..."/>
  </head>
  <body>
    <article>
      <h1>Две жертви на гръмотевичните бури в Западна Гърция</h1>
      <address><time datetime="2019-11-25T08:39:56+00:00">25 Nov 2019, 08:39</time> by <a rel="author">БГНЕС</a></address>
      <p>
        <b>Двама души се удавиха в Западна Гърция, след като лодката им потъна вследствие на проливния дъжд и гръмотевични бури, съобщиха служители на бреговата охрана, цитирани от „Катимерини”.</b>
      </p>
      <p>Бурите удариха Западна Гърция през почивните дни, причинявайки наводнения и прекъсване на транспорта.</p>
      <p>Части от националната пътна мрежа до полуостров Пелопонес бяха затворени за движение заради наводненията.</p>
      <p>Гръцката служба за гражданска защита призова общинските власти да бъдат нащрек. Пожарната служба получи десетки обаждания за изпомпване на вода от помещения, а училищата в района на Атина трябваше да бъдат отворени днес два часа по-късно заради тежките метеорологични условия.</p>
    </article>
  </body>
</html>