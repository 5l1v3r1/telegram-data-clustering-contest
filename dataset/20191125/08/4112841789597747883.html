<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77695-V-Rumunsku-sa-vcera-prevratila-lod-ktora-prevazala-14-000-oviec-Vacsina-z-nich-je-v-nej-stale-uvaznena-dufaju-ze-prezili-noc"/>
    <meta property="og:site_name" content="REFRESHER"/>
    <meta property="article:published_time" content="2019-11-25T08:35:00+00:00"/>
    <meta property="og:title" content="V Rumunsku sa včera prevrátila loď, ktorá prevážala 14 000 oviec. Väčšina z nich je v nej stále uväznená, dúfajú, že prežili noc"/>
    <meta property="og:description" content="Zatiaľ zachránili 32 z nich. Záchranné akcie budú dnes pokračovať."/>
  </head>
  <body>
    <article>
      <h1>V Rumunsku sa včera prevrátila loď, ktorá prevážala 14 000 oviec. Väčšina z nich je v nej stále uväznená, dúfajú, že prežili noc</h1>
      <address><time datetime="2019-11-25T08:35:00+00:00">25 Nov 2019, 08:35</time> by <a rel="author">Alexandra Murajdová</a></address>
      <p>
        <b>Zatiaľ zachránili 32 z nich. Záchranné akcie budú dnes pokračovať.</b>
      </p>
      <p>Na pobreží Rumunska sa prevrátila nákladná loď, ktorá prepravovala <b>viac než 14 000 oviec.</b> Prevrátila sa krátko po tom čo opustila prístav, niektoré zvieratá z lode vypadli, no väčšina je v nej ešte stále uväznená, informuje <a href="https://www.bbc.com/news/world-europe-50538592">BBC</a>.</p>
      <figure>
        <img src="https://i.refresher.sk/public/alexandra-murajdova/hnj.jpg"/>
        <figcaption>
          <cite>Youtube/ Constanta 100%</cite>
        </figcaption>
      </figure>
      <p>Okamžite sa začala záchranná akcia. Do nej sa zapojila polícia, hasiči a aj rumunská pobrežná stráž. „<i>Podarilo sa nám zachrániť pár z nich</i>,“ povedala hovorkyňa miestnych pohotovostných služieb Ana-Maria Stoica.</p>
      <p>Z Čierneho mora <b>podarilo zachrániť minimálne 32 oviec,</b> ktoré plávali v blízkosti prevrátenej lode. Záchranári sa však domnievajú, že množstvo ostatných, ktoré sa z lode nedostali, sú už utopené. Na noc so zachraňovaním prestali a dnes ráno začnú opäť, preto nevieme o stave oviec povedať nič s istotou a môže len hádať.</p>
      <figure>
        <iframe src="https://www.youtube.com/embed/8rQLzoQT73k" width="560" height="315" data-service="Youtube" scrolling="no"/>
      </figure>
      <p>Na lodi bolo 22 členov posádky, nehodu každý prežil. Jeden muž z posádky spadol do mora, ale rýchlo ho vytiahli späť. Neskôr ho kvôli hypotermii poslali do nemocnice. Zatiaľ nevieme prečo sa loď prevrátila. Vyšetrovanie začnú keď skončí záchranná operácia a z mora vytiahnu loď.</p>
      <related>
        <a href="https://refresher.sk/70616-Bratislava-vyzenie-za-mesto-ovce-Zive-kosacky-pozeru-travu-v-chranenom-uzemi"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/32229-Tohtorocna-Hodina-Zeme-sa-opat-vydarila-Desiatky-milionov-ludi-napriec-celym-svetom-zhasli-na-hodinu-vsetky-svetla"/>
        <a href="https://refresher.sk/56704-Ladoveho-medveda-na-Spicbergoch-zastrelili-kvoli-turistom-Napadol-straznika-ktory-vyletnikov-ochranoval-v-prirodzenom-prostredi-zvierata"/>
        <a href="https://refresher.sk/34171-Ziadna-priatelka-ci-kamarati-Francuz-sa-plavi-po-svete-so-sliepkou-Monique-na-ktoru-neda-dopustit"/>
        <a href="https://refresher.sk/27806-Steven-Spielberg-prodava-svou-superjachtu-Poridil-ji-za-200-milionu-dolaru-ale-stavi-si-vetsi"/>
        <a href="https://refresher.sk/47393-30-dni-v-nekonecnom-oceane-Uchvatne-zychlene-video-z-tankeru-zachytava-obrovske-burky-i-denne-svetlo-v-strede-noci"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
      </related>
    </article>
  </body>
</html>