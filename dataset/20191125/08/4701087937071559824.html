<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/107945/%D8%A8%DB%8C%D9%86%D8%B4-%D8%B3%DB%8C%D8%A7%D8%B3%DB%8C%D8%8C-%D8%B9%D9%84%D9%85%DB%8C-%D9%88-%D9%81%D8%B1%D9%87%D9%86%DA%AF%DB%8C-%D8%AF%D8%B1-%D8%B3%D8%A7%DB%8C%D9%87-%D8%A7%DB%8C%D9%85%D8%A7%D9%86/"/>
    <meta property="og:site_name" content="میرملاس نیوز"/>
    <meta property="article:published_time" content="2019-11-25T08:31:00+00:00"/>
    <meta property="og:title" content="بینش سیاسی، علمی و فرهنگی در سایه ایمان منجر به ایجاد بصیرت می‌شود"/>
    <meta property="og:description" content="دکتر محمدرضا نیکبخت در همایش بزرگداشت روز بسیج دانشجویی، اظهار کرد: طبق فرمایش مقام معظم رهبری(مدظله‌العالی) که شاخصه بسیجیان را استعمارستیزی تا زمان ظهور ولی‌عصر(عج) قلمداد کردند، لازمه استعمارستیزی بصیرت است. وی با بیان ابعاد مختلف کسب بصیرت که لازمه استعمارستیزی است، تصریح کرد: بینش سیاسی یکی از ملزوماتی است که جوانان دانشجوی ما باید […]"/>
  </head>
  <body>
    <article>
      <h1>بینش سیاسی، علمی و فرهنگی در سایه ایمان منجر به ایجاد بصیرت می‌شود</h1>
      <address>
        <time datetime="2019-11-25T08:31:00+00:00">25 Nov 2019, 08:31</time>
      </address>
      <p>
        <i>دکتر محمدرضا نیکبخت در همایش بزرگداشت روز بسیج دانشجویی، اظهار کرد: طبق فرمایش مقام معظم رهبری(مدظله‌العالی) که شاخصه بسیجیان را استعمارستیزی تا زمان ظهور ولی‌عصر(عج) قلمداد کردند، لازمه استعمارستیزی بصیرت است. وی با بیان ابعاد مختلف کسب بصیرت که لازمه استعمارستیزی است، تصریح کرد: بینش سیاسی یکی از ملزوماتی است که جوانان دانشجوی ما باید […]</i>
      </p>
      <p>دکتر محمدرضا نیکبخت در همایش بزرگداشت روز بسیج دانشجویی، اظهار کرد: طبق فرمایش مقام معظم رهبری(مدظله‌العالی) که شاخصه بسیجیان را استعمارستیزی تا زمان ظهور ولی‌عصر(عج) قلمداد کردند، لازمه استعمارستیزی بصیرت است.</p>
      <p>وی با بیان ابعاد مختلف کسب بصیرت که لازمه استعمارستیزی است، تصریح کرد: بینش سیاسی یکی از ملزوماتی است که جوانان دانشجوی ما باید داشته باشند.</p>
      <p>رئیس دانشگاه با اشاره به حوادث رخ داده اخیر در کشور که منجر به خسارات فراوان به اموال عمومی و مردم شد، ادامه داد: شرارت با اعتراض در اساس متفاوت بوده و حساب این دو گروه از هم جدا است.</p>
      <p>نیکبخت اضافه کرد: دانشجوی بسیجی باید جلوی این شرارت‌ها بایستد و برای آگاهی از این موضوع بینش سیاسی می‌خواهد.</p>
      <p>وی ادامه داد: لازمه کسب بینش سیاسی مطالعه در حوزه‌های مختلف جغرافیای سیاسی و بینش‌های سیاسی نقاط مختلف دنیا است.</p>
      <p>رئیس دانشگاه افزود: ما باید بدانیم دشمنان انقلاب برای چه موضوعی با ما دشمن هستند و چرا برای رشد و اعتلای ملت ما مانع‌تراشی می‌کنند.</p>
      <p>نیکبخت عنوان کرد: برای دست یافتن به بینش سیاسی باید به عمق قضایا توجه کنیم.</p>
      <p>وی با قلمداد کردن بینش علمی به‌عنوان یکی دیگر از موارد لازم برای کسب بصیرت، افزود: توجه و حمایت از تولید داخلی یک موضوع مهم در این راه است.</p>
      <p>رئیس دانشگاه علوم پزشکی لرستان با تأکید بر نقش حمایت از تولید داخلی برای مقابله با تحریم‌های اقتصادی، تصریح کرد: یکی از علوم لازم برای نجات ما در شرایط تحریم علوم پزشکی و تولیدات این شاخه است.</p>
      <p>نیکبخت عنوان کرد: خیلی از دشمنان انقلاب تلاش می‌کنند تا کمبود یک دارو و یا به‌عنوان مثال واکسن خاصی را در بوق و کرنا کنند.</p>
      <p>وی ادامه داد: انتظار این است دانشجویان بسیجی در حوزه بینش علمی به‌ویژه در شاخه علوم پزشکی فعال‌تر از سایر حوزه‌ها عمل کنند چراکه به نجات از وابستگی منتج می‌شود.</p>
      <p>رئیس دانشگاه بینش فرهنگی را سومین لازمه کسب بصیرت دانست و گفت: بینش فرهنگی ابعاد مختلفی دارد که زندگی فردی و اجتماعی ما را در برمی‌گیرد.</p>
      <p>نیکبخت افزود: ساده زیستی و قناعت یک موضوع مهم است که زمینه‌ساز موفقیت فردی و اجتماعی ما خواهد بود.</p>
      <p>وی اظهار کرد: الگوبرداری از روش زندگی ائمه اطهار باید سرلوحه تمامی امورات قرار گیرد که قطعاً بینش فرهنگی را شکل می‌دهد.</p>
      <p>رئیس دانشگاه شناخت اقتصاد کشور، منطقه و سایر نقاط جهان را در شرایط کنونی برای جوانان و دانشجویان بسیجی یک ضرورت عنوان کرد و ادامه داد: تفکر اقتصادی جوانان ما به‌ویژه دانشجویان بسیجی ما باید به‌گونه‌ای باشد که هیچ‌گاه چشم به وابستگی بیگانه نداشته باشند.</p>
      <p>نیکبخت بیان کرد: عدالت در هزینه و پرداخت باید وجود داشته باشد چراکه منابع عمومی به تمامی آحاد مردم تعلق دارند.</p>
      <p>وی تصریح کرد: دانشجوی بسیجی در کنار کسب بصیرت باید باسواد باشد.</p>
      <p>رئیس دانشگاه علوم پزشکی لرستان عنوان کرد: دانشجویان بسیجی باید باسوادترین دانشجویان ما باشند چراکه آینده کشور در دست آن‌ها است.</p>
      <p>انتهای پیام</p>
      <p>درج شده توسط :</p>
    </article>
  </body>
</html>