<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2824670-cerez-ozeledicu-na-vinniccini-perekinuvsa-rejsovij-avtobus-z-pasazirami.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T08:38:00+00:00"/>
    <meta property="og:title" content="Через ожеледицю на Вінниччині перекинувся рейсовий автобус із пасажирами"/>
    <meta property="og:description" content="На Вінниччині у понеділок поблизу м. Тульчин через ожеледицю перекинувся рейсовий автобус, постраждали п’ятеро людей."/>
  </head>
  <body>
    <article>
      <h1>Через ожеледицю на Вінниччині перекинувся рейсовий автобус із пасажирами</h1>
      <h2>На Вінниччині у понеділок поблизу м. Тульчин через ожеледицю перекинувся рейсовий автобус, постраждали п’ятеро людей.</h2>
      <address>
        <time datetime="2019-11-25T08:38:00+00:00">25 Nov 2019, 08:38</time>
      </address>
      <p>Про це повідомляє <a href="https://vn.npu.gov.ua/news/dtp/policziya-rozsliduje-obstavini-avtoprigodi-za-uchasti-rejsovogo-avtobusu/">Відділ комунікації поліції Вінницької області.</a></p>
      <p>«Сьогодні, 25 листопада, поблизу м. Тульчин сталась дорожньо-транспортна пригода за участі рейсового автобуса. У результаті аварії тілесні ушкодження отримали п’ятеро людей. На місці події працює слідчо-оперативна група», - йдеться у повідомленні.</p>
      <figure>
        <img src="https://static.ukrinform.com/photos/2019_11/1574674710-524.jpg"/>
      </figure>
      <p>Зазначається, що аварія сталася близько шостої ранку. За попередньою інформацією, водій автобуса Isuzu сполученням «Ольгопіль - Вінниця» через ожеледицю не впорався з керуванням, внаслідок чого транспортний засіб перекинувся.</p>
      <p>У результаті автопригоди водій та четверо пасажирів з травмами різного ступеню тяжкості госпіталізовані до районної лікарні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2824512-policejski-na-volini-zatrimali-panogo-vodia-so-tikauci-spriciniv-dtp.html">Поліцейські на Волині затримали п'яного водія, що, тікаючи, спричинив ДТП</a>
      </blockquote>
      <p>Поліція з’ясовує причини та обставини <a href="https://www.ukrinform.ua/tag-dtp">аварії</a>.</p>
      <p>За фактом події відкрито кримінальне провадження за ч.1 ст. 286 КК України (порушення правил безпеки дорожнього руху або експлуатації транспорту особами, які керують транспортними засобами). За таке правопорушення передбачено покарання до 3 років обмеження волі.</p>
      <p>
        <i>Фото: Відділ комунікації поліції Вінницької області</i>
      </p>
    </article>
  </body>
</html>