<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/evropa/spanija-u-podmornici-otkrivene-tri-tone-kokaina_1069975.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-25T08:24:00+00:00"/>
    <meta property="og:title" content="Шпанија: У подморници откривене три тоне кокаина"/>
    <meta property="og:description" content="Шпанске власти саопштиле су да су заплениле три тоне кокаина у подморници, која је до те државе допловила из Јужне Америке и ухапсиле двојица држављана Еквадора."/>
  </head>
  <body>
    <article>
      <h1>Шпанија: У подморници откривене три тоне кокаина</h1>
      <h2>МАДРИД - Шпанске власти саопштиле су да су заплениле три тоне кокаина у подморници, која је до те државе допловила из Јужне Америке и ухапсиле двојица држављана Еквадора.</h2>
      <address>
        <time datetime="2019-11-25T08:24:00+00:00">25 Nov 2019, 08:24</time>
      </address>
      <p>Цена подморнице је око два и по милиона евра, а вредност товара око триста милиона долара.</p>
      <figure>
        <img src="http://www.rtv.rs/sr_ci/evropa/slike/2019/11/25/kokain-sapnija.jpg"/>
        <figcaption>ЕПА Salvador Sas</figcaption>
      </figure>
      <p>Прва нарко-подморница у историји европске борбе против трговине наркотицима пресретнута је недалеко од Галиције са око три тоне чистог кокаина, јавља шпански Ел паис.</p>
      <p>Лист наводи и да иза ове операције стоји моћна шверцерска организација јер цена подморнице износи око 2,5 милиона евра.</p>
      <p>Подморница дуга 22 метра кренула је пут Европе из Колумбије и шпанска полиција наводи да је "активна годинама", иако нема доказа да је раније пловила ка Европи.</p>
      <p>Гласине о подморницама које у Шпанију довозе кокаин из Јужне Америке годинама круже у шпанским службама безбедности, али полиција до сада није успела да уђе у траг таквим пловилима, преноси РТС.</p>
    </article>
  </body>
</html>