<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_lvivshchyni_potyag_zbyv_zhinku_vona_zagynula_331572.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T08:02:00+00:00"/>
    <meta property="og:title" content="На Львівщині потяг збив жінку: вона загинула"/>
    <meta property="og:description" content="Як зазначають у Департаменті з питань цивільного захисту Львівської ОДА, 24 листопада о 15:33 год. на залізничному перегоні &quot;Сапіжанка-Добротвір&quot;"/>
  </head>
  <body>
    <article>
      <h1>На Львівщині потяг збив жінку: вона загинула</h1>
      <h2>Як зазначають у Департаменті з питань цивільного захисту Львівської ОДА, 24 листопада о 15:33 год. на залізничному перегоні "Сапіжанка-Добротвір"</h2>
      <address>
        <time datetime="2019-11-25T08:02:00+00:00">25 Nov 2019, 08:02</time>
      </address>
      <figure>
        <img src="https://galinfo.com.ua/media/gallery/intxt/e/l/elektropotjag.jpg"/>
      </figure>
      <p>На переїзді, із справною сигналізацією, який не охороняється поїзд №142 сполученням "Львів-Бахмут" смертельно травмував мешканку м. Кам’янка-Бузька 1944 року народження.</p>
      <p>Затримка руху поїзду №142 склала 1 год.6 хв., поїзду №6306 – 54 хв.</p>
      <p>Обставини події встановлюються.</p>
      <p>Як повідомили у відділі комунікації поліції Львівської області, у Кам’янка-Бузький відділ поліції 24 листопада надійшло повідомлення про те, що на залізничному перегоні між райцентром та селом Зубів Міст, близько 15.40, внаслідок наїзду потяга загинула жінка.</p>
      <p>На місці події працювала слідчо-оперативна група. Поліцейські встановили особу загиблої – нею виявилась 45-річна мешканка Кам’янки-Бузької. Від травм, отриманих внаслідок наїзду потяга сполученням "Львів-Бахмут" вона померла на місці події.</p>
      <p>За цим фактом відкрито кримінальне провадження за  ч.3 ст.276 (Порушення правил безпеки руху або експлуатації залізничного, водного чи повітряного транспорту) КК України. Санкція статті передбачає покарання - позбавлення волі на строк від п'яти до десяти років. Проводиться досудове розслідування.</p>
      <p>Нагадаємо, як писало Гал-інфо, на Львівщині водій наїхав на велосипедиста, той <a href="https://galinfo.com.ua/news/n_lvivshchyni_vodiy_naihav_na_velosypedysta_vin_pomer_v_kareti_shvydkoi_331489.html">помер в кареті швидкої</a>.</p>
    </article>
  </body>
</html>