<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/dobogo-eseten-kopasz-lesz-a-klubigazgato/187280"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-25T08:15:00+00:00"/>
    <meta property="og:title" content="Dobogó esetén kopasz lesz a klubigazgató"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Dobogó esetén kopasz lesz a klubigazgató</mark>
      </h1>
      <address><time datetime="2019-11-25T08:15:00+00:00">25 Nov 2019, 08:15</time> by <a rel="author">K. B.</a></address>
      <p>
        <b>Története során először állt az NB I élére a hétvégén a Mezőkövesd. Tóth László szakmai igazgató megfogadta: ha dobogón végeznek, megválik a hajától. </b>
        <b>Története során először állt az NB I élére a hétvégén a Mezőkövesd. Tóth László szakmai igazgató megfogadta: ha dobogón végeznek, megválik a hajától.</b>
      </p>
      <p>Hírzárlatot rendelt el a játékosoknak és a szakmai stábnak az őszi szezon végéig a Kaposvár legyőzésével – és a Fehérvár vereségével – az NB I élére állt Mezőkövesd elnöke, Tállai András és szakmai igazgatója, Tóth László, hogy a csapat csak a futballra összpontosítson. Utóbbi a Borssal mégis kivételt tett. Elmondta, ironikus, hogy a tudatos, magyar stábra és játékosokra való építkezést még Szombathelyen találták ki Kuttor Attila vezetőedzővel, de azt most évekkel később, csaknem 400 kilométerrel arrébb valósítják meg.</p>
      <figure>
        <img src="http://media.borsonline.hu/cikk/20/192897/big-lead/650x360/2033508_rangado-02-bs.jpg"/>
        <figcaption>Tóth László szakmai igazgató merész fogadalmat tett a Borson keresztül © Bánkúti Sándor</figcaption>
      </figure>
      <p>– A sors úgy hozta, hogy onnan mindketten elkerültünk, majd Mezőkövesden ismét találkozott az útunk – magyarázta Tóth, aki öt éve kezdte el a munkát a Borsod megyei klubnál, míg Kuttor két éve írt alá oda.</p>
      <p>– Magyarországon az a legnagyobb probléma, hogy nem csapatban gondolkodnak, márpedig nálunk a szertárostól a pályamunkáson keresztül mindenki fontos láncszeme a gépezetnek, nem beszélve az elnök úrról, aki mindig nyitott az ötleteinkre.</p>
      <p>Hozzátette, ez a helyezés nemcsak az ő dicsőségük, hanem a többi csapat nyomorúsága is. Ennek ellenére az idei cél az első öt hely valamelyikének a megszerzése, és véleménye szerint 2–3 év múlva akár a dobogó, így a nemzetközi kupaszereplés is összejöhet a csapatnak.</p>
      <p>– Megfogadom, ha a dobogón végzünk, nemcsak a napszemüvegemet dobom el, ami a hajamat fogja, hanem kopaszra is borotválom a fejemet. Így még nagyobb lesz az összhang köztem és Attila között – utalt viccesen a tar vezetőedzőre Tóth. A Fradi lapzártánk után újra az élre állhatott.</p>
    </article>
  </body>
</html>