<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/incidente-ceciliano-scontro-frontale-tra-auto-morti-marito-e-moglie-5-feriti/"/>
    <meta property="og:site_name" content="fanpage.it"/>
    <meta property="article:published_time" content="2019-11-25T08:26:36+00:00"/>
    <meta property="og:title" content="Incidente Ceciliano, scontro frontale tra auto: morti marito e moglie, 5 feriti"/>
    <meta property="og:description" content="Incidente nel pomeriggio di ieri a Ceciliano, in provincia di Arezzo: due persone, marito e moglie, Claudia Babbini, 66anni, e Paolo Fatucchi, 70, sono morte e altre cinque sono rimaste ferite in seguito ad uno scontro frontale tra auto sulla strada regionale 71, già note per altri casi di cronaca nera. Indagini in corso per stabilire l'esatta dinamica di quanto successo."/>
  </head>
  <body>
    <article>
      <h1>Incidente Ceciliano, scontro frontale tra auto: morti marito e moglie, 5 feriti</h1>
      <h2>Incidente nel pomeriggio di ieri a Ceciliano, in provincia di Arezzo: due persone, marito e moglie, Claudia Babbini, 66anni, e Paolo Fatucchi, 70, sono morte e altre cinque sono rimaste ferite in seguito ad uno scontro frontale tra auto sulla strada regionale 71, già note per altri casi di cronaca nera. Indagini in corso per stabilire l’esatta dinamica di quanto successo.</h2>
      <address><time datetime="2019-11-25T08:26:36+00:00">25 Nov 2019, 08:26</time> by <a rel="author" href="https://www.fanpage.it/author/ida-artiaco/" target="_blank">Ida Artiaco</a></address>
      <p>È tragico il bilancio di un <b>incidente</b> stradale verificatosi intorno alle 17 di ieri, domenica 24 novembre, a <b>Ceciliano</b>, in provincia di <b>Arezzo</b>, sulla Sr 71. Due sono i <b>morti</b> e cinque i feriti. Ad avere la peggio è stata un coppia di coniugi. Sono deceduti sul colp<b>o Claudia Babbini</b>, 66anni, e il marito <b>Paolo Fatucchi</b>, 70. Entrambi aretini, erano a bordo di una Mitsubishi Space Star grigia, guidata da lei, che nell'impatto con una Ford Focus, è andata <b>distrutta</b>. Nell'altra vettura viaggiavano cinque persone, due uomini e tre donne. Sono tutti finiti in ospedale, due di loro, in condizioni più gravi, sono stai trasferito a Le Scotte di Siena, con un mezzo di elisoccorso. Ancora da stabilire la <b>dinamica</b> di quanto successo: secondo una prima ricostruzione, una delle due auto ha occupato la corsia opposta forse per schivare all'ultimo momento una fila di macchine ed evitare un <b>tamponamento</b>.</p>
      <p>Ma su quella corsia c'era un'altra auto in transito, quella dei due aretini. Di fronte all'impatto, per evitare a loro volta conseguenze più gravi, due auto sono state coinvolte: una Skoda Octavia e una Lancia Y. Non sono riuscite nemmeno loro a evitare l'impatto, ma fortunatamente le persone a bordo, due per ogni vettura, sono rimaste illese. I vigili del fuoco giunti sul posto hanno lavorato a lungo per estrarre i corpi di marito e moglie dalle <b>lamiere</b>, ma quando ci sono riusciti hanno subito capito che non c'era nient'altro da fare. Gravi conseguenze anche alla <b>viabilità</b> con la Sr 71 che è stata per ore <b>chiusa al traffico</b>, con la creazione di inevitabili code all'ingresso della città dal Casentino, per permettere alle forze dell'ordine di compiere tutti gli accertamenti del caso, mentre si è riaccesa la <b>polemica sulla sicurezza</b> di questo tratto di strada dell'Aretino. Solo qualche giorno fa è rimasto chiuso per un mezzo pesante andato in fiamme e sempre più spesso è teatro di incidenti.</p>
    </article>
  </body>
</html>