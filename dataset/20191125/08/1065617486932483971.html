<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/la-gazzetta-dello-sport/ansia-florenzi-per-il-polpaccio-oggi-esami-per-spinazzola/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T08:54:57+00:00"/>
    <meta property="og:title" content="Ansia Florenzi per il polpaccio. Oggi esami per Spinazzola"/>
    <meta property="og:description" content="Fonseca si prepara per la sfida di Istanbul con il Basaksehir. Attesi i rientri di Pastore e Mkhitaryan"/>
  </head>
  <body>
    <article>
      <h1>Ansia Florenzi per il polpaccio. Oggi esami per Spinazzola</h1>
      <h2>Fonseca si prepara per la sfida di Istanbul con il Basaksehir. Attesi i rientri di Pastore e Mkhitaryan</h2>
      <address><time datetime="2019-11-25T08:54:57+00:00">25 Nov 2019, 08:54</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Missione compiuta. Sbarazzatasi del Brescia con relativa facilità, <b>la Roma ha già la testa a Istanbul. </b>Paulo Fonseca ha ancora alcuni dubbi, perché ieri capitan <b>Florenzi</b>, che non giocava titolare in giallorosso da sei partite, <b>è uscito accusando un piccolo fastidio ad un polpaccio.</b> Quindi torna in ballo anche il posto di terzino destro, anche perché ancora non ci sono certezze assolute su <b>Spinazzola</b>. Oggi (o al massimo domani) l’ex della Juventus si sottoporrà a nuovi esami, anche se sembra che l’edema accusato nel corso della partita contro il Parma sembra riassorbito, scrive Massimo Cecchini su La Gazzetta dello Sport.</p>
      <p>L’allenatore portoghese, poi, aspetta buone notizie da <b>Pastore</b>, che ieri non è stato neppure convocato per un problema al bacino. L’argentino potrebbe recuperare, ma difficilmente sarà al massimo della forma. Stesso discorso per <b>Mkhitaryan</b>, assente da quasi due mesi per una sorta di pubalgia. Possibile che possa partecipare alla trasferta di Istanbul, ma ovviamente avrebbe un minutaggio assai ridotto.</p>
    </article>
  </body>
</html>