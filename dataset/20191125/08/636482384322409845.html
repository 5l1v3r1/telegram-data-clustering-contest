<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/rafael-nadal-aduce-spaniei-a-6-a-cupa-davis-din-istorie-20098895"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T08:34:42+00:00"/>
    <meta property="og:title" content="Rafael Nadal aduce Spaniei a 6-a Cupa Davis din istorie!"/>
    <meta property="og:description" content="Liderul mondial Rafael Nadal încheie sezonul &quot;en fanfare&quot;, câștigând a patra Cupa Davis din carieră și a șasea în total pentru reprezentativa Spaniei."/>
  </head>
  <body>
    <article>
      <h1>Rafael Nadal aduce Spaniei a 6-a Cupa Davis din istorie!</h1>
      <address><time datetime="2019-11-25T08:34:42+00:00">25 Nov 2019, 08:34</time> by <a rel="author">Sabin P.</a></address>
      <p>
        <b>Liderul mondial Rafael Nadal încheie sezonul „en fanfare”, câștigând a patra Cupa Davis din carieră și a șasea în total pentru reprezentativa Spaniei. Ibericul l-a învins în două seturi pe canadianul Denis Shapovalov, după ce anterior, Roberto Bautista-Agut trecuse identic de Felix Auger-Aliassime.</b>
      </p>
      <p>Forma sportivă fantastică i-a permis lui Nadal să joace 8 meciuri în această săptămână, toate câștigate. Cinci succese la simplu fără set pierdut, alături de altele 3 la dublu aduc primul trofeu al Cupei Davis pentru Spania, după ce a pierdut finala din 2012 în fața Cehiei. Adversara sa Canada, căuta primul succes din istoria națiunii în această competiție. Nadal ajunge la 29 de victorii consecutive în Cupa Davis, având acum un palmares uluitor, 29-1 la simplu. Ibericul pierduse primul meci jucat, în 2004 cu Jiri Novak. După abandonul cu Shapovalov de la Paris Masters, dar și după înfrângerea cu Alexander Zverev de la Turneul Campionilor, Rafa câștigă autoritar următoarele 10 meciuri disputate.</p>
      <p>În mod incredibil, este doar a doua competiție adjudecată de Nadal pe hard indoor, după Mastersul de la Madrid în 2005. De atunci, turneul madrilen a făcut trecerea la zgură. Spaniolii i-au dedicat victoria lui Roberto Bautista-Agut, ce și-a pierdut tatăl în aceste zile, dar a fost îndeajuns de puternic să revină și să câștige meciul din finală. A fost 7-6, 6-3 cu Felix Auger-Aliassime, ce nu a mai evoluat în disputele precedente, dar a profitat de problemele medicale ale lui Vasek Pospisil. Victoria i-a înlesnit misiunea lui Nadal, ce a știut exact când să forțeze cu Denis Shapovalov. 6-3, 7-6 pentru spaniol, ce nu și-a cedat niciodată serviciul în această săptămâna, în niciunul din cele 8 meciuri. Se anunță un sezon 2020 de poveste, iar Spania este gata să își apere trofeul Cupei Davis, ediție ce se va disputa tot la Madrid.</p>
    </article>
  </body>
</html>