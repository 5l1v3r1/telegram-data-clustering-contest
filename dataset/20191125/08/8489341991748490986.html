<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807317/%D8%AA%D8%AD%D8%B5%DB%8C%D9%84-%DB%B1%DB%B5-%D9%87%D8%B2%D8%A7%D8%B1-%D9%86%D8%A7%D8%B4%D9%86%D9%88%D8%A7-%D8%AF%D8%B1-%DA%A9%D8%B4%D9%88%D8%B1-%D8%A7%D8%AC%D8%B1%D8%A7%DB%8C-%D9%86%D9%87%D8%B6%D8%AA-%D8%A2%D9%85%D9%88%D8%B2%D8%B4-%D8%B2%D8%A8%D8%A7%D9%86-%D8%A7%D8%B4%D8%A7%D8%B1%D9%87-%D8%A7%D8%B2-%DB%B1%DB%B2-%D8%A2%D8%B0%D8%B1"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T08:12:00+00:00"/>
    <meta property="og:title" content="حسینی خبر داد تحصیل ۱۵ هزار ناشنوا در کشور/ اجرای نهضت آموزش زبان اشاره از ۱۲ آذر"/>
    <meta property="og:description" content="رئیس سازمان آموزش و پرورش استثنایی کشور از اجرای نهضت بریل آموزی و آموزش زبان اشاره از ۱۲ آذر خبر داد و گفت: ۱۵ هزار دانش‌آموز آسیب‌دیده شنوایی در کشور تحصیل می‌کنند."/>
  </head>
  <body>
    <article>
      <h1>حسینی خبر داد تحصیل ۱۵ هزار ناشنوا در کشور/ اجرای نهضت آموزش زبان اشاره از ۱۲ آذر</h1>
      <h2>رئیس سازمان آموزش و پرورش استثنایی کشور از اجرای نهضت بریل آموزی و آموزش زبان اشاره از ۱۲ آذر خبر داد و گفت: ۱۵ هزار دانش‌آموز آسیب‌دیده شنوایی در کشور تحصیل می‌کنند.</h2>
      <address>
        <time datetime="2019-11-25T08:12:00+00:00">25 Nov 2019, 08:12</time>
      </address>
      <p>به گزارش گروه اجتماعی خبرگزاری دانشجو، سید جواد حسینی رئیس سازمان آموزش و پرورش استثنایی کشور در مراسم سالگرد درگذشت جبار باغچه بان که در مدرسه باغچه‌بان تهران برگزار شد، اظهار کرد: در حال حاضر یک میلیون معلم در مدارس کشور تدریس می‌کنند که برخی از معلمان الگو در کشور هستند که می‌توان به شهید مطهری یا شهید چمران اشاره کرد یا مرحوم بهمن بیگی در تاریخ عشایری ماندگار است؛ در زمینه ناشنوایان نیز جبار باغچه‌بان در تاریخ آموزش زبان گویای ناشنوایان بود.<br/><br/>وی افزود: مرحوم باغچه بانکی از ۷۹ سال زندگی‌اش، ۵۰ سال براب ناشنوایان اختصاص دارد و اولین پیش‌دبستانی کودکان خاص را در تبریز تأسیس کرد؛ ۳۴ کتاب و ۲۳ مقاله و دست‌نوشته داشت و دو مجله منتشر کرد.<br/><br/>حسینی با بیان اینکه مرحوم باغچه‌بان، مدرسه باغچه‌بان را تأسیس کرد؛ او در مدرسه ناشنوایان زیست می‌کرد، درس می‌داد و درس می‌گرفت.<br/><br/>وی تصریح کرد: ۱۵ هزار دانش‌آموز با آسیب‌دیدگی شنوایی در ۵۵۰۰ در مدرسه استثنایی و ۹۹۰۰ مدرسه فراگیر و تلفیقی درس می‌خوانند.<br/><br/>وی اضافه کرد: اگر خداوند یک توانایی را در این دانش‌آموزان محدود کرده، توانایی دیگری در آن‌ها قرار داده است؛ امیال بیش از ۲۵۰ نفر از دانش‌آموزان ما در بهترین دانشگاه‌های کشور قبول شدند.<br/><br/>رئیس سازمان آموزش و پرورش استثنایی کشور افزود: تلاش می‌کنیم به سمت آموزش‌های مهارتی برویم تا دانش‌آموزان لااقل یک مهارت‌ها بیاموزند.<br/><br/>وی اظهار کرد: نهضت بریل آموزشی و آموزش زبان ناشنوایان را از ۱۲ آذر پیگیری می‌کنیم و مناسب سازی محتوا، فضاها، توانمندسازی خانواده و جامعه از ۱۲ آذر پیگیری می‌کنیم.</p>
    </article>
  </body>
</html>