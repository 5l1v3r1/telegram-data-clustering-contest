<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/kilicdaroglu-erdogan-in-chp-yi-karistirma-girisimi-icin-dogrudur-dedim-890352"/>
    <meta property="og:site_name" content="Onedio"/>
    <meta property="article:published_time" content="2019-11-25T08:27:49+00:00"/>
    <meta property="og:title" content="Kılıçdaroğlu: &quot;Erdoğan’ın CHP’yi Karıştırma Girişimi İçin ‘Doğrudur’ Dedim&quot;"/>
    <meta property="og:description" content="CHP Genel Başkanı Kemal Kılıçdaroğlu, &quot;CHP'li bir siyasetçinin Beştepe'de Cumhurbaşkanı Recep Tayyip Erdoğan ile görüştüğü&quot; yönünde iddialara ilişkin ..."/>
  </head>
  <body>
    <article>
      <h1>Kılıçdaroğlu: "Erdoğan’ın CHP’yi Karıştırma Girişimi İçin ‘Doğrudur’ Dedim"</h1>
      <address><time datetime="2019-11-25T08:27:49+00:00">25 Nov 2019, 08:27</time> by <a rel="author" href="https://onedio.com/profil/freigeist" target="_blank">FreiGeist</a></address>
      <h4><a href="https://onedio.com/etiket/cumhuriyet-halk-partisi/50187b65295c0432640034ea">CHP</a> Genel Başkanı <a href="https://onedio.com/etiket/kemal-kilicdaroglu/50187b65295c0432640034e8">Kemal Kılıçdaroğlu</a>, "CHP'li bir siyasetçinin Beştepe'de Cumhurbaşkanı <a href="https://onedio.com/etiket/recep-tayyip-erdogan/50187b65295c0432640034e7">Recep Tayyip Erdoğan</a> ile görüştüğü" yönünde iddialara ilişkin Fox TV'de yaptığı “Doğrudur” açıklaması hakkında “Partiyi karıştırmanın Erdoğan’ın amaçlarından biri olduğunu söyledim. ‘Doğrudur’ dedim. Gidenlere dair bir bilgim varmış gibi çarpıtılmak isteniyor” dedi.</h4>
      <h3>Kılıçdaroğlu, bu iddianın kaynağı olan gazeteci Talat Atilla ile 7 yıldır görüşmediğini söyledi.</h3>
      <figure>
        <img src="https://img-s2.onedio.com/id-5ddb8c4523ea5db71a2b6035/rev-0/w-500/s-81e8047e2dd20c6ddf206c1c88479449e0f71ad7.jpg"/>
      </figure>
      <p><a href="http://www.hurriyet.com.tr/gundem/talat-atilla-ile-yedi-yildir-gorusmedim-41381523">Hürriyet'ten İsmail Saymaz'</a>a açıklamalarda bulunan <a href="https://onedio.com/etiket/kemal-kilicdaroglu/50187b65295c0432640034e8">Kılıçdaroğlu</a>, bazı <a href="https://onedio.com/etiket/cumhuriyet-halk-partisi/50187b65295c0432640034ea">CHP</a>’lilerin Beştepe’deki Cumhurbaşkanlığı Külliyesi’nde Erdoğan ile görüştüğüne dair öteden beri çeşitli duyumların geldiğini ifade etti ve şöyle konuştu:</p>
      <p>"Bana da ‘Bazı CHP’liler saraya gitti’ şeklinde duyumlar geldi. Öteden beri geliyor. Elinizde kanıt varsa seslendirirsiniz. Kanıt yoksa seslendirmezsiniz. Sadece bana değil, birçok kişiye gitti. “Dedikodudur” dedim. Doğru mudur, yanlış mıdır, bilmiyorum. Erdoğan’ın CHP’yi karıştırma girişimi için ‘Doğrudur’ dedim."</p>
      <h3>"Gidenlere dair bir bilgim varmış gibi çarpıtılmak isteniyor"</h3>
      <figure>
        <img src="https://img-s2.onedio.com/id-5ddb8eb9af6c5b251b63cc25/rev-0/w-500/s-c790cccafde6e0c6379e94566260900ca8cfdaf2.jpg"/>
      </figure>
      <p><a href="https://onedio.com/etiket/kemal-kilicdaroglu/50187b65295c0432640034e8">Kılıçdaroğlu</a> FOX TV’de yaptığı “Doğrudur” açıklamasıyla ilgili “Erdoğan’ın <a href="https://onedio.com/etiket/cumhuriyet-halk-partisi/50187b65295c0432640034ea">CHP</a>’nin içişlerine müdahil olmasını kastettiğini” söyledi ve ekledi: </p>
      <p>"Erdoğan’ın CHP’yi karıştırmak ve partinin içişlerine müdahil olmak için birçok şey yaptığını biliyoruz. <a href="https://onedio.com/etiket/millet-ittifaki/5b0d4c1a351469344c136b00">Millet İttifakı</a>’nı karıştırmak, dedikodu üretmek ve devletin yetkililerini kullanmak gibi. Böyle bir şey olunca (haber yayınlanınca) ‘Doğrudur’ dedim. Bu olayı Rahmi Turan yazdığı zaman bir şey demedim. “Gazeteci haber almıştır” dedim. Bir yorumdur. Rahmi Turan, ertesi gün devam etti. Üçüncü gün Fox TV’ye çıktığımda, bu soru soruldu. Partiyi karıştırmanın Erdoğan’ın amaçlarından biri olduğunu söyledim. ‘Doğrudur’ dedim. Gidenlere dair bir bilgim varmış gibi çarpıtılmak isteniyor."</p>
      <h3>Kılıçdaroğlu, Muharrem İnce’nin açıklamalarıyla ilgili olarak ise “Bu süreçte hiç kimse, açıklamaları ile Saray'a hizmet eder hale gelmemelidir” dedi.</h3>
      <figure>
        <img src="https://img-s2.onedio.com/id-5ddb9327c5b0c19d1a060285/rev-0/w-500/s-9eaedc582d94c64e73d9dbd7aa892be9cd1939d5.jpg"/>
      </figure>
      <h3>İnce, Twitter hesabından bugün yaptığı açıklamada da "Bana iftira atıldığı, kumpas kurulduğu bütün gerçekliğiyle ortadadır" dedi.</h3>
      <figure>
        <img src="https://img-s1.onedio.com/id-5ddb949c6f236b461cbc7f94/rev-0/w-500/s-6da57ba7cb5bf2bc655b0297475528191c4d7fc9.jpg"/>
      </figure>
      <h3>Ayrıca İnce "Bugün yandaş medya beni pek sever oldu" dedi ve ekledi: "Senden gelecek rahmet Allah’tan gelsin."</h3>
      <figure>
        <img src="https://img-s1.onedio.com/id-5ddb95056f236b461cbc7f96/rev-0/w-500/s-02433b85d2663489bba1763e1c60e5be91224005.jpg"/>
      </figure>
    </article>
  </body>
</html>