<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188923/"/>
    <meta property="og:site_name" content="Janam TV"/>
    <meta property="article:published_time" content="2019-11-25T08:15:36+00:00"/>
    <meta property="og:title" content="അയോധ്യ: ശൈത്യകാല പ്രതിരോധത്തിനായി പശുക്കള്‍ക്ക് കോട്ടുകളൊരുങ്ങുന്നു"/>
    <meta property="og:description" content="അയോധ്യ: വീടുകളിലും ആശ്രമങ്ങളിലും പൊതുസ്ഥലങ്ങളിലും വളരുന്ന മുഴുവന്‍ പശുക്കള്‍ക്കും തണുപ്പിനെ പ്രതിരോധിക്കാനുള്ള കോട്ടുകള്‍ തയ്യാറാകുന്നു. നഗരത്തിന്റെ വിവിധ"/>
  </head>
  <body>
    <article>
      <h1>അയോധ്യ: ശൈത്യകാല പ്രതിരോധത്തിനായി പശുക്കള്‍ക്ക് കോട്ടുകളൊരുങ്ങുന്നു</h1>
      <address><time datetime="2019-11-25T08:15:36+00:00">25 Nov 2019, 08:15</time> by <a rel="author">Janam TV Web Desk</a></address>
      <p>അയോധ്യ: വീടുകളിലും ആശ്രമങ്ങളിലും പൊതുസ്ഥലങ്ങളിലും വളരുന്ന മുഴുവന്‍ പശുക്കള്‍ക്കും തണുപ്പിനെ പ്രതിരോധിക്കാനുള്ള കോട്ടുകള്‍ തയ്യാറാകുന്നു. നഗരത്തിന്റെ വിവിധ മേഖലകളിലുള്ള ഗോക്കള്‍ക്കായാണ് ചണത്തിലുള്ള കോട്ടുകള്‍ തയ്യാറാക്കുന്നത്. ഓര്‍ഡര്‍ ചെയ്ത ആദ്യഘട്ടം കോട്ടുകള്‍ ഈ മാസം അവസാനത്തോടെ എത്തുമെന്ന് മൃഗസംരക്ഷണ വകുപ്പ് അറിയിച്ചു.</p>
      <p>നാല് ഘട്ടങ്ങളിലായാണ് പദ്ധതി നടപ്പാകുന്നത്. ബൈഷിംഗ്പൂര്‍ ഗോശാലയിലെ പശുക്കള്‍ക്കായാണ് ആദ്യഘട്ടത്തില്‍ കോട്ടുകള്‍ തയ്യാറാകുന്നത്.ഒരു കോട്ടിന് 250 മുതല്‍ 300 രൂപ വരെയാണ് ചിലവ് കണക്കാക്കിയിരിക്കുന്നത്. ബൈഷിംഗ്പൂര്‍ ഗോശാലയില്‍ മാത്രം നിലവില്‍ 1800 പശുക്കളുള്ളതായി അയോധ്യാ നഗര്‍ നിഗം കമ്മീഷണര്‍ നീരജ് ശുക്ല പറഞ്ഞു.</p>
      <p>പശുക്കിടാവുകളുടെ സംരക്ഷണത്തിനായി 3 അടുക്കുകളുള്ള കോട്ടുകളാണ് തയ്യാറാക്കുന്നത്. അതില്‍ത്തന്നെ അകത്തെപാളി വളരെ മൃദുവായ തുണികൊണ്ടായിരിക്കണമെന്നും പ്രത്യേകം നിര്‍ദ്ദേശം കൊടുത്തുകഴിഞ്ഞു. പുറമേയാണ് ചണത്തിന്റെ നല്ല കട്ടിയുള്ള ആവരണം ഉണ്ടാവുക. ഇവകൂടാതെ വൈക്കോലുകള്‍ നല്ലകട്ടിയില്‍ തറയില്‍ തണുപ്പിനെ പ്രതിരോധിക്കാനായും ഇട്ടുകൊടുക്കും.</p>
    </article>
  </body>
</html>