<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2007516/m%C4%B1s%C4%B1rdan-ortado%C4%9Fuda-g%C3%BCvenlik-i%C3%A7in-diyalog-%C3%A7a%C4%9Fr%C4%B1s%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-25T08:45:00+00:00"/>
    <meta property="og:title" content="Mısır'dan Ortadoğu'da güvenlik için diyalog çağrısı"/>
    <meta property="og:description" content="Mısır, bölgesel ve uluslararası güvenlikle ilgili hassas konular ve dengeli bir güvenlik sisteminin kurulması aşamasında Ortadoğu ülkeleri arasında ciddi düzeyde bir diyalog yapılması çağrısında bulundu. Söz konusu diyalog kapsamında bölgeyi nükleer"/>
  </head>
  <body>
    <article>
      <h1>Mısır'dan Ortadoğu'da güvenlik için diyalog çağrısı</h1>
      <address>
        <time datetime="2019-11-25T08:45:00+00:00">25 Nov 2019, 08:45</time>
      </address>
      <p>Mısır, bölgesel ve uluslararası güvenlikle ilgili hassas konular ve dengeli bir güvenlik sisteminin kurulması aşamasında Ortadoğu ülkeleri arasında ciddi düzeyde bir diyalog yapılması çağrısında bulundu. Söz konusu diyalog kapsamında bölgeyi nükleer ve diğer kitle imha silahlarından temizleme çabalarına odaklanılması gerektiğini vurguladı.<br/><br/>Mısır'ın Birleşmiş Milletler BM Daimi Temsilcisi Muhammed İdris, kitle imha silahlarından arındırılmış bir bölgenin kurulması konusunda dün New York’ta düzenlenen bir konferansta konuşma yaptı. İdris, bölge devletlerinin daha iyi bir gelecek için karşılaşılan zorlukları aşma yeteneklerine dikkat çekti.<br/><br/>Ürdün’ün söz konusu konferans için gösterdiği çabaları ülkesi adına takdir eden İdris, bölgedeki durum hakkında atılan her türlü adımın önemli olduğunu söyledi. İdris, katılımcıların ilgili uluslararası kararların uygulanması için net bir yol haritası geliştirmedeki başarısının da altını çizdi.<br/><br/>BM Daimi Temsilcisi, bölgenin istikrar ve güvenliğinin ancak tüm ülkeler arasındaki iş birliğiyle, anlaşmazlıkları eriterek ve ortak noktalara odaklanarak sağlanabileceğine dikkat çekti. Aynı zamanda uluslararası hukuka ve BM ilkelerine dayanarak çatışmaların köklerini objektif ve yapıcı bir şekilde ele almanın ve ilgili uluslararası kararları uygulamanın önemine değindi.<br/><br/>İdris, söz konusu konferansın objektif ve dengeli bir çizelgeyi ve net bir çalışma programını takip etmesini de takdir etti.<br/><br/>Konferansta hedeflere ilişkin bir bildiri ile gelecek yıl düzenlenecek oturumunun hazırlıklarına yönelik bir yol haritası da yayınlandı. </p>
    </article>
  </body>
</html>