<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/ce-subiect-important-a-discutat-chicu-la-intrevederea-cu-dodon-ne-asiguram-ca-lucrurile-de-pregatire-incep-acum_3059980.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T08:11:38+00:00"/>
    <meta property="og:title" content="Ce subiect important a discutat Chicu la întrevederea cu Dodon: Ne asigurăm că lucrurile de pregătire încep acum"/>
    <meta property="og:description" content="Investițiile în infrastructură. Este unul dintre subiectele abordate astăzi la întrevederea trilaterală, de către preşedintele ţării, Igor Dodon, premierul Ion Chicu şi şeful Legislativului, Zinaida Greceanîi. Potrivit prim-ministrului, Guvernul se va axa"/>
  </head>
  <body>
    <article>
      <h1>Ce subiect important a discutat Chicu la întrevederea cu Dodon: Ne asigurăm că lucrurile de pregătire încep acum</h1>
      <address><time datetime="2019-11-25T08:11:38+00:00">25 Nov 2019, 08:11</time> by <a rel="author">PUBLIKA.MD</a></address>
      <p><b>Investițiile în infrastructură</b>. Este unul dintre subiectele abordate astăzi la întrevederea trilaterală, de către preşedintele ţării, Igor Dodon, premierul Ion Chicu şi şeful Legislativului, Zinaida Greceanîi.<b> Potrivit prim-ministrului, Guvernul se va axa pe patru categorii de drumuri care urmează a fi reparate. </b></p>
      <blockquote>"Am discutat detaliat planurile privind investiţiile în infrastructură, inclusiv mă refer la drumuri. E necesar să ne asigurăm că anul viitor vom transforma ţara în şantier. E necesar să ne asigurăm că lucrurile de pregătire încep acum. <b>Avem patru categorii de drumuri pe care ne vom axa:</b> <b>Drumurile deja în lucru, actualmente avem mai multe sectoare. Lungimea cumulativă a acestora este 426 de km, costul -319 mil. de euro.</b> Mă refer la următoarele trasee: R1 Chişinău-Ungheni; R33 Hînceşti-Lăpuşna, Bălţi-Făleşti-Sculeni; Chişinău-Cimişlia-Comrat-Giurgiuleşti; Bălţi-Sărăteni; partea de centură Ialoveni M1, dar şi alte sectoare. Vom intensifica controlul ca aceste drumuri să fie finalizate la timp. <br/><br/><b>A doua categorie e vorba de lista proiectelor în proces de achiziţie.</b> Avem sectoarele selectate, avem finanţarea, acum decurg licitaţiile. Sunt vizaţi 208 km, costul- 116 mil. de euro. Este vorba despre traseul Hînceşti-Leova-Cahul; coridorul Dobruşa- Scorţeni, coridorul Pîrliţa- Nisporeni; coridorul R3 Costeşti-Ţîpala.<br/><br/><b>A treia categorie este lista sectoarelor pentru care există proiecte tehnice, dar pentru care trebuie de identificat mijloace finnacioare.</b> Anume aceste sectoare sunt vizate de noi, atunci când spunem că vom atrage investiţii anul viitor. Aici vorbim despre 420 km şi costul este de 333 de mil.de euro. Este vorba despre unele sectoare pe traseul Chişinău- Cimişlia-Comrat-Giurgiuleşti; traseul Criva-Bălţi; drumul de centrură a mun.Chişinău; drumul R 13 Bălţi-Floreşti, Codru Nou-Soroca, frontiera cu Ucraina; Hînceşti-Leova-Cahul-Giurgiuleşti. <br/><br/><b>A patra categorie, sectoare pe care le-am identificat, dar pentru care nu avem încă proiecte tehnice şi pentru care încă nu sunt bani.</b> Este vorba despre 786 km, iar costul - 742 mil. euro. Sectoare Criva-Bălţi, sectorul Porumbeni, Leuşeni-Chişinău- Dubăsari.<br/><br/>În total vizăm sectoare de drum care cumulativ constituie 1.400 km, cu un cost de aproape 1miliard 400 de milioane de euro", a precizat Ion Chicu, în cadrul conferinţei de presă. </blockquote>
      <p>
        <b>Amintim că Ion Chicu a declarat după ce a efectuat, săptămâna trecută, o vizită în Federaţia Rusă că ţara noastră va împrumuta de la ruşi jumătate de miliard de dolari, pentru repararea drumurilor.</b>
      </p>
      <related>
        <h4>Pe aceeaşi temă</h4>
        <a href="https://www.publika.md/activistii-vin-cu-acuzatii-grave-in-adresa-lui-igor-dodon-si-a-irinei-vlah-ne-asteapta-un-pericol-foarte-mare_3059763.html"/>
        <a href="https://www.publika.md/ministrul-gaiciuc-despre-afinitatea-pe-care-o-are-cu-igor-dodon-serviciul-si-relatiile-personale-sunt-doua-lucruri-diferite_3059836.html"/>
        <a href="https://www.publika.md/ion-chicu-suntem-atacati-de-fosti-guvernanti-facem-apel-sa-muncim-pentru-tara-si-sa-lasam-dorintele-politice-_3059969.html"/>
      </related>
    </article>
  </body>
</html>