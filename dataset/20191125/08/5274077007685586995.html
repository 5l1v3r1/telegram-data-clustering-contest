<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419139"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T08:17:00+00:00"/>
    <meta property="og:title" content="יאיר גולן: &quot;מי שאחראי על השחיתות הוא נתניהו&quot;"/>
    <meta property="og:description" content="חה&quot;כ יאיר גולן תוקף את נתניהו ושריו, &quot;לא ראיתי אף ממשלה בכל תולדותיה של ישראל שיוצאת באופן שיטתי מול המוסדות שלה&quot;."/>
  </head>
  <body>
    <article>
      <h1>יאיר גולן: "מי שאחראי על השחיתות הוא נתניהו"</h1>
      <address><time datetime="2019-11-25T08:17:00+00:00">25 Nov 2019, 08:17</time> by <a rel="author">ערוץ 7</a></address>
      <p>חה"כ יאיר גולן (המחנה הדמוקרטי) טוען כי יש הגזמה בשיח אודות האיום האיראני בצפון הארץ, וכי אנו רחוקים מפריצתה של מלחמה בחזית הצפון.</p>
      <p>בראיון לרשת ב' אמר הבוקר (שני) גולן, "אני חושב שאנחנו קצת מגזימים בהשמעת תופי המלחמה בעת האחרונה".</p>
      <p>"לדעתי על איראן בצפון יש רסנים לא מבוטלים. אני מעריך שאנחנו לא עומדים לפני התפרצות של מלחמה רחבת היקף באזורנו", ציין חבר הכנסת, ששימש עד לפני שנים ספורות בתפקיד סגן הרמטכ"ל.</p>
      <p>בהמשך תקף גולן את ראש הממשלה ושריו הבכירים, ויצא נגד התבטאויותיהם בנושא תפקוד רשויות החקירה והפרקליטות.</p>
      <p>"לא ראיתי אף ממשלה בכל תולדותיה של ישראל שיוצאת באופן שיטתי מול המוסדות שלה, שעליהם היא צריכה לפקח ואותם היא צריכה להפעיל", טען גולן והוסיף, "מי שאחראי לכך שאין לנו מפכ"ל זה השר ארדן ורה"מ, מי שאחראי על השחיתות הוא נתניהו ולא אדם אחר"</p>
      <p>על התקפותיו של נתניהו על מערכת אכיפת החוק אמר גולן, "אין פה ניסיונות של אליטה אלומת שם שמתכננת במחשכים הפיכות, זה נשמע כמו הפרוטוקולים של זקני ציון וכל מיני אנשים אפלים שבחשכת לילה זוממים להפיל את נתניהו. לא היה ולא נברא".</p>
    </article>
  </body>
</html>