<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ba%ce%b1%ce%ba%ce%bf%ce%ba%ce%b1%ce%b9%cf%81%ce%af%ce%b1-%ce%b3%ce%b7%cf%81%cf%85%cf%8c%ce%bd%ce%b7%cf%82-%ce%b1%cf%80%ce%bf%ce%ba%ce%b1%cf%84%ce%b1%cf%83%cf%84%ce%ac%ce%b8%ce%b7%ce%ba%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T08:04:53+00:00"/>
    <meta property="og:title" content="Κακοκαιρία Γηρυόνης: Αποκαταστάθηκε η κυκλοφορία στην Πειραιώς – Κλειστή η Χαμοστέρνας"/>
    <meta property="og:description" content="Προβλήματα προκάλεσε η κακοκαιρία «Γηρυόνης», η οποία έκανε την εμφάνισή της στην Αττική τις πρώτες πρωινές ώρες, αφήνοντας πίσω της δρόμους… ποτάμια και δυσκολίες στην κυκλοφορία των οχημάτων."/>
  </head>
  <body>
    <article>
      <h1>Κακοκαιρία Γηρυόνης: Αποκαταστάθηκε η κυκλοφορία στην Πειραιώς – Κλειστή η Χαμοστέρνας</h1>
      <address>
        <time datetime="2019-11-25T08:04:53+00:00">25 Nov 2019, 08:04</time>
      </address>
      <p>
        <b>Προβλήματα προκάλεσε η κακοκαιρία «Γηρυόνης», η οποία έκανε την εμφάνισή της στην Αττική τις πρώτες πρωινές ώρες, αφήνοντας πίσω της δρόμους… ποτάμια και δυσκολίες στην κυκλοφορία των οχημάτων.</b>
      </p>
      <p>Ένας από τους δρόμους που «επλήγησαν» από την κακοκαιρία ήταν η οδός Πειραιώς, στην οποία όμως λίγο μετά τις 9:30 το πρωί αποκαταστάθηκε η κυκλοφορία των οχημάτων, από το ύψος της οδού Χαμοστέρνας έως την Ηρακλειδών.</p>
      <p>Κλειστή παραμένει η έξοδος προς Πειραιώς στην οδό Χαμοστέρνας στην δεξιά πλευρά, λόγω καθίζησης του οδοστρώματος.</p>
      <p>Επίσης, αποκαταστάθηκε η κυκλοφορία στην Ακτή Βασιλειάδη στο λιμάνι του Πειραιά από την πύλη Ε-3 στο ρεύμα προς Κερατσίνι και στη Λεωφόρο Σαλαμίνος από τη Ζωοδόχο Πηγή έως τη λεωφόρο Φανερωμένης.</p>
    </article>
  </body>
</html>