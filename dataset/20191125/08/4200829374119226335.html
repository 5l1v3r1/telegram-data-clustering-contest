<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/futbol/2019/11/25/avrupanin-5-buyuk-liginde-gorunum"/>
    <meta property="og:site_name" content="FotoMaç"/>
    <meta property="article:published_time" content="2019-11-25T08:35:57+00:00"/>
    <meta property="og:title" content="Avrupa'nın 5 büyük liginde görünüm"/>
    <meta property="og:description" content="Avrupa'nın en büyük 5 futbol ligi kabul edilen İngiltere (Premier Lig), İspanya (La Liga), İtalya (Serie A), Almanya (Bundesliga) ve Fransa'daki (Ligue 1) karşılaşmalara, hafta sonu devam edildi. İşte majör liglerde haftanın röntgeni..."/>
  </head>
  <body>
    <article>
      <h1>Avrupa'nın 5 büyük liginde görünüm</h1>
      <h2>Avrupa'nın en büyük 5 futbol ligi kabul edilen İngiltere (<u><a href="https://www.fotomac.com.tr/haberleri/premier-lig?id=9c1bcfee-0562-443a-8745-190e259a48e0">Premier Lig</a></u>), İspanya (<u><a href="https://www.fotomac.com.tr/haberleri/la-liga?id=c32d8da3-2126-414c-8106-33dd27986cf0">La Liga</a></u>), İtalya (Serie A), Almanya (Bundesliga) ve Fransa'daki (Ligue 1) karşılaşmalara, hafta sonu devam edildi. İşte majör liglerde haftanın röntgeni...</h2>
      <address>
        <time datetime="2019-11-25T08:35:57+00:00">25 Nov 2019, 08:35</time>
      </address>
      <p>İngiltere'de <u><a href="https://www.fotomac.com.tr/haberleri/liverpool?id=7a8ee859-4c81-4a6b-af48-fff24d6c20c9">Liverpool</a></u>, İspanya'da <u><a href="https://www.fotomac.com.tr/haberleri/barcelona?id=c53a7eb4-66d9-484e-89f8-3d219f5c25e1">Barcelona</a></u>, İtalya'da <u><a href="https://www.fotomac.com.tr/haberleri/juventus?id=9e378451-66d4-4147-8095-00ac8d8a92bc">Juventus</a></u>, Almanya'da <u><a href="https://www.fotomac.com.tr/haberleri/borussia-monchengladbach?id=262178b7-d46d-4a6b-9dc6-a9a5a44abf2b">Borussia Mönchengladbach</a></u>, Fransa'da ise Paris Saint-Germain (<u><a href="https://www.fotomac.com.tr/haberleri/psg?id=4519aec8-1de8-4fc9-b715-7239bded72be">PSG</a></u>), puan tablosunun zirvesinde yer aldı.</p>
      <p>
        <b>PREMİER LİG</b>
      </p>
      <p>Alman teknik adam Jurgen Klopp yönetimindeki Liverpool, 13. hafta maçında deplasmanda <u><a href="https://www.fotomac.com.tr/haberleri/crystal-palace?id=31f4608c-434b-4045-8503-28a92d29088b">Crystal Palace</a></u>'ı 2-1 mağlup etti ve 37 puanla liderliğini sürdürdü. "Kırmızılar", ligdeki yenilmezlik serisini de 30 karşılaşmaya çıkardı.</p>
      <p>Milli futbolcu Çağlar Söyüncü'nün forma giydiği <u><a href="https://www.fotomac.com.tr/haberleri/leicester-city?id=d953e66d-3c72-4d3a-8abb-3da27448e6bd">Leicester City</a></u>, deplasmanda Brighton Hove Albion'ı 2-0 yenerek üst üste 5. maçını kazandı. Son şampiyon <u><a href="https://www.fotomac.com.tr/haberleri/manchester-city?id=c00f2f10-ae98-4042-b184-4ce74ed5656b">Manchester City</a></u> de geriye düştüğü maçta Chelsea'yi 2-1 mağlup etti.</p>
      <p>Beşiktaş'ın <u><a href="https://www.fotomac.com.tr/haberleri/uefa?id=fc10adcd-3263-4cd6-ab10-429757eaaf86">UEFA</a></u> <u><a href="https://www.fotomac.com.tr/haberleri/avrupa-ligi?id=9bf781ba-7cfb-46f4-8ed5-96233475b406">Avrupa Ligi</a></u>'ndeki rakiplerinden Wolverhampton ise deplasmandaki Bournemouth mücadelesini 2-1 kazandı. <u><a href="https://www.fotomac.com.tr/haberleri/premier-lig?id=9c1bcfee-0562-443a-8745-190e259a48e0">Premier Lig</a></u>'in 13. haftasının ardından lider Liverpool'u 29 puanlı Leicester City ve 28 puanlı Manchester City takip ediyor.</p>
      <p>
        <b>LA LİGA</b>
      </p>
      <p>Lider Barcelona, ilk yarısını 1-0 geride kapadığı maçta Leganes'i 2-1 yendi.</p>
      <p>Galatasaray'ın UEFA <u><a href="https://www.fotomac.com.tr/haberleri/sampiyonlar-ligi?id=ce99cabc-8f9a-45b7-abfc-96448ac3a609">Şampiyonlar Ligi</a></u>'ndeki rakiplerinden <u><a href="https://www.fotomac.com.tr/haberleri/real-madrid?id=059d61b3-092e-4e36-86ff-0abf2300ad7a">Real Madrid</a></u>, sahasında Real Sociedad'ı 3-1 mağlup etti. <u><a href="https://www.fotomac.com.tr/haberleri/atletico-madrid?id=e235308d-7c0e-40d2-a233-6bd06325b319">Atletico Madrid</a></u>, deplasmanda Granada ile 1-1 berabere berabere kalırken, Sevilla deplasmanda Valladolid'i tek golle geçti. Trabzonspor'un UEFA Avrupa Ligi grubundaki Getafe ise deplasmanda Espanyol ile 1-1 berabere kaldı.</p>
      <p><u><a href="https://www.fotomac.com.tr/haberleri/la-liga?id=c32d8da3-2126-414c-8106-33dd27986cf0">La Liga</a></u>'nın 14. haftası sonunda puanını 28'e çıkaran Barcelona, kendisi gibi maç eksiği bulunan Real Madrid'in averajla önünde liderliğini sürdürdü. Bu iki ekibi, 27 puanla Sevilla, 25 puanla Atletico Madrid izliyor.</p>
      <p>
        <b>SERİE A</b>
      </p>
      <p>Juventus, geriye düştüğü maçta Atalanta'yı 3-1 yenerek yoluna namağlup devam etti. Torino'yu 3-0 yenen Inter, zirveden kopmadı. Lazio, deplasmanda Sassuolo'yu 2-1'lik skorla geçerken, <u><a href="https://www.fotomac.com.tr/haberleri/medipol-basaksehir?id=b36488f3-fb07-4392-9cc7-2894df244015">Medipol Başakşehir</a></u>'in UEFA Avrupa Ligi'ndeki rakiplerinden Roma ise sahasında Brescia'yı 3-0 mağlup etti. Serie A'nın 13. haftasını 35 puanla geçen Juventus'u, 34 puanla Inter, 27 puanla Lazio, 25 puanla da Roma takip etti.</p>
      <p>
        <b>BUNDESLİGA</b>
      </p>
      <p>Medipol Başakşehir ile UEFA Avrupa Ligi'nde aynı grupta yer alan Borussia Mönchengladbach, deplasmanda Union Berlin'e 2-0 yenildi. Son 7 yılın şampiyonu <u><a href="https://www.fotomac.com.tr/haberleri/bayern-munih?id=26529470-636b-4cd0-8dfe-0e297c488b6e">Bayern Münih</a></u>, deplasmanda Fortuna Düsseldorf'u 4-0 mağlup etti.</p>
      <p>Leipzig, sahasında Köln'ü 4-1 yenerken, Freiburg deplasmanda Bayer Leverkusen ile 1-1 berabere kaldı. Bundesliga'nın 12. haftası sonunda 25 puanlı lider Borussia Mönchengladbach'ı, 24 puana sahip Leipzig ve Bayern Münih, 22 puanlı Freiburg ve Schalke 04 takip etti.</p>
      <related>
        <a href="https://www.fotomac.com.tr/futbol/2019/11/25/balda-beraberlik-haftasi"/>
      </related>
      <p>
        <b>LİGUE 1</b>
      </p>
      <p>Galatasaray'ın UEFA Şampiyonlar Ligi'ndeki rakiplerinden PSG, sahasında Lille'i 2-0 yendi. Liderin takipçisi Angers, Nimes karşısında üç puana tek golle uzandı. Olympique Marsilya deplasmanda Toulouse'u 2-0, Bordeaux sahasında Monaco'yu 2-1 mağlup ederken, Saint-Etienne sahasında Montpellier ile berabere kaldı.</p>
      <p>Ligue 1'de 14. haftanın ardından puanını 33'e çıkaran PSG, liderliğini sürdürdü. 24 puanlı Angers, 22'şer puanlı Bordeaux, Olympique Marsilya ve Saint-Etienne Paris ekibinin arkasında yer aldı.</p>
    </article>
  </body>
</html>