<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/25/dolar-po-30-ozvucheno-prognoz-kursu-valyut-na-rik/"/>
    <meta property="og:site_name" content="Народна Правда"/>
    <meta property="article:published_time" content="2019-11-25T08:11:16+00:00"/>
    <meta property="og:title" content="Долар по 30: озвучено прогноз курсу валют на рік"/>
    <meta property="og:description" content="Аналітики Oxford Economics оприлюднили розрахунки на 2019-2022 роки - курс долара не перевищить 30 грн за доллар, а ріст економіки сповільниться"/>
  </head>
  <body>
    <article>
      <h1>Долар по 30: озвучено прогноз курсу валют на рік</h1>
      <h2>Аналітики прогнозують, що в наступному році темп інфляції сповільниться</h2>
      <address>
        <time datetime="2019-11-25T08:11:16+00:00">25 Nov 2019, 08:11</time>
      </address>
      <p>Консалтингове агентство Oxford Economics підвищило оцінку зростання <a href="https://narodna-pravda.ua/2019/09/02/miljon-robochyh-mists-ta-zrostannya-vvp-na-40-prem-yer-goncharuk-rozkryv-zavdannya-novogo-kabminu/">валового внутрішнього продукту (ВВП)</a> України в 2019 році – з 3,4% до 3,5%, а в 2020-му році – з 2,9% до 3,3% і озвучило прогнозований курс долара на 2020 рік.</p>
      <p>Як передає НАРОДНА ПРАВДА, про це йдеться в листопадовому звіті агентства.</p>
      <p>Loading...</p>
      <p><i>“Ми прогнозуємо, що зростання сповільниться з 3,5% в 2019 році до 3,3% в 2020 році. Зовнішній дефіцит гальмує зростання імпорту, а скорочення витрат у державному секторі стримує зростання реальних доходів”, </i>– прокоментували аналітики.</p>
      <p>Економічні очікування в наступні роки також поліпшені – з 2,6% до 3,2% в 2021-м і з 2,7% до 2,8% в 2022 році. Однак, з огляду на очікувану динаміку, озвучений урядом амбітний план щодо <b>зростання на 5-7% ВВП на рік</b> недосяжний, вважають аналітики.</p>
      <p>У листопадовому звіті Oxford Ecоnomics знову поліпшив прогноз курсу гривні: в 2019 році – з 26,7 грн/дол. до 26,4 грн/дол., в 2020 році – з 28 грн/дол. до 26,9 грн/дол., в 2021 році з 29,2 грн/дол. до 28,2 грн/дол.</p>
      <p>Покращення очікувань торкнулися також інфляції: з 9% до 7,7% в поточному році і з 7,8% до 5,1% в наступному, а також з 7,2% до 6,9% в 2021 році.</p>
      <p>На думку аналітиків, значне <b>зниження облікової ставки в жовтні</b> підкреслює впевненість Національного банку в поточній політиці, яка стабілізує дефіцит бюджету і скоротить дефіцит поточного рахунку.</p>
      <p>Що стосується траншу МВФ, перемови про нову програму можуть затягнутися до січня, допускають аналітики. Але якщо вони не затягнуться, то нова домовленість про транш ймовірно на 5-8 млрд доларів дасть позитивний сигнал про стійкий процес відновлення економіки і здатності нового Кабінету міністрів прискорити реформи, відзначають в Oxford Ecоnomics.</p>
      <p>Нагадаємо, що курс долара в Україні <a href="https://narodna-pravda.ua/2019/11/09/kabmin-dav-novyj-prognoz-kursu-valyut-shho-spodobayetsya-ukrayintsyam/">до 2020 року за планом Кабінету міністрів України, не повинен перевищити 27 гривень за один долар.</a></p>
      <p>Раніше міністр розвитку економіки, торгівлі та сільського господарства Тимофій <a href="https://narodna-pravda.ua/2019/11/14/shho-bude-z-kursom-dolara-v-2020-rotsi-z-yavyvsya-prognoz/">Милованов розповів, що буде з курсом долара в 2020 році і які чинники на нього впливати.</a></p>
      <p>До слова, раніше керівник відділу аналітики компанії Forex Club Андрій Шевчишин заявив, що <a href="https://narodna-pravda.ua/2019/11/15/chomu-kurs-dolara-prodovzhuye-padaty-eksperty-nazvaly-prychyny/">курс долара продовжить знижуватися і в найближчій перспективі валюта буде залишатися в діапазоні 24,1-24,3 грн за долар.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>