<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807315/%D8%AD%D8%B0%D9%81-%DB%B1%DB%B6-%D9%85%DB%8C%D9%84%DB%8C%D9%88%D9%86-%DB%8C%D8%A7%D8%B1%D8%A7%D9%86%D9%87-%D8%A8%DA%AF%DB%8C%D8%B1-%D8%A7%D8%B2-%D8%AF%D8%B1%DB%8C%D8%A7%D9%81%D8%AA-%D8%AD%D9%85%D8%A7%DB%8C%D8%AA-%D9%85%D8%B9%DB%8C%D8%B4%D8%AA%DB%8C"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T08:01:00+00:00"/>
    <meta property="og:title" content="حذف ۱۶ میلیون یارانه بگیر از دریافت حمایت معیشتی"/>
    <meta property="og:description" content="سخنگوی ستاد حمایت معیشتی از اختلاف ۱۶میلیون‌نفری میان دریافت‌کنندگان یارانه نقدی و حمایت معیشتی خبر داد."/>
  </head>
  <body>
    <article>
      <h1>حذف ۱۶ میلیون یارانه بگیر از دریافت حمایت معیشتی</h1>
      <h2>سخنگوی ستاد حمایت معیشتی از اختلاف ۱۶میلیون‌نفری میان دریافت‌کنندگان یارانه نقدی و حمایت معیشتی خبر داد.</h2>
      <address>
        <time datetime="2019-11-25T08:01:00+00:00">25 Nov 2019, 08:01</time>
      </address>
      <p>به گزارش گروه اقتصادی خبرگزاری دانشجو، اطلاعاتی که مبنای آزمون وسع برای شناسایی مشمولین بوده است، مربوط به خانواده‌هایی است که یارانه‌بگیر هستند. این خانواده‌ها حدود ۷۶ میلیون نفر از جمعیت کل کشور را تشکیل می‌دهند؛ بنابراین حدود ۷۶ میلیون ایرانی مبنای تصمیم دولت در خصوص دریافت طرح حمایت معیشتی بوده‌اند که ممکن است به‌دلیل تغییرات ساختار خانواده همچون موالید جدید، یا انصراف از دریافت یارانه از دریافت بسته‌های معیشتی جا مانده باشند.<br/><br/>حسین میرزایی سخنگوی حذف یارانه نقدی در خصوص اختلاف حدود ۱۶ میلیون‌نفری میان یارانه‌بگیران و مشمولان دریافت بسته حمایت معیشتی که تا شب گذشته بسته خود را دریافت کرده‌اند نیز توضیح داد: کسانی که یارانه‌بگیر بودند و در لیست سه دهک بالای درآمدی قرار نداشتند، در لیست مشمولان طرح حمایت معیشتی قرار گرفته‌اند که حدود ۶۰ میلیون نفر برآورد شده‌اند؛ بنابراین ۲۵ میلیون نفر از ایرانیان مشمول طرح حمایت معیشتی نمی‌شوند.<br/><br/>نکته جالب توجه اینکه هرچند فرایند حذف یارانه‌بگیران که بر اساس مصوبه هیئت دولت بایستی در سال جاری انجام می‌شد نیمه‌کاره مانده و در ماه‌های شهریور و مهر تنها یک میلیون نفر از صف یارانه‌بگیران کنار رفتند، اما حالا مشخص شده حدود ۱۶ میلیون نفر از یارانه‌بگیران از صف دریافت حمایت معیشتی کنار گذاشته شده‌اند.<br/><br/>بر اساس پیگیری خبرنگار تسنیم از سخنگوی ستاد جدید التأسیس حمایت معیشتی، شاخص‌های دهک‌بندی و معیار‌های حذف خانوار‌ها از صف دریافت حمایت معیشتی فردا (روز سه‌شنبه) اعلام خواهد شد.<br/><br/>یکی از ابهامات مهم این طرح سازوکاری برای اطمینان از واریز مبالغ اعلام‌شده به حساب خانوار‌های مشمول است که بایستی دولت در این خصوص نیز اقدام لازم را انجام دهد.</p>
    </article>
  </body>
</html>