<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402212/%D8%AA%D9%86%D9%87%D8%A7-%D8%AF%D9%88-%D8%AF%D8%B1%D8%B5%D8%AF-%D8%AA%D9%85%D8%A7%D8%B3-%D9%87%D8%A7-%D8%A8%D8%A7-125-%D8%B3%D9%85%D9%86%D8%A7%D9%86-%D8%A8%D9%87-%D8%B9%D9%85%D9%84%DB%8C%D8%A7%D8%AA-%D9%85%D9%86%D8%AC%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T08:08:36+00:00"/>
    <meta property="og:title" content="تنها دو درصد تماس‌ها با 125 سمنان به عملیات منجر می‌شود"/>
    <meta property="og:description" content="ایسنا/سمنان تنها کمی بیش از دو درصد از تماس‌ها با سامانه 125 آتش‌نشانی در سمنان طی 10 روز گذشته به عملیات انجامیده است."/>
  </head>
  <body>
    <article>
      <h1>تنها دو درصد تماس‌ها با 125 سمنان به عملیات منجر می‌شود</h1>
      <address><time datetime="2019-11-25T08:08:36+00:00">25 Nov 2019, 08:08</time> by <a rel="author">هوشنگ حبيبی بسطامی</a></address>
      <p>ایسنا/سمنان تنها کمی بیش از دو درصد از تماس‌ها با سامانه 125 آتش‌نشانی در سمنان طی 10 روز گذشته به عملیات انجامیده است.</p>
      <p>به گزارش ایسنا- سعید اسمعیل‌پور رئیس سازمان آتش نشانی و خدمات ایمنی شهرداری سمنان از وقوع 26 مورد حادثه و حریق در 10 روز گذشته درشهر سمنان خبر داد.</p>
      <p>وی افزود: در 10 روز گذشته یک‌هزار و 33 مورد تماس با سامانه 125 آتش نشانی سمنان گرفته شده که از این میان 26 مورد آن عملیاتی شده و متعاقب آن اتش‌نشانان این سازمان در ساعات مختلف از شبانه روز به کمک همشهریان سمنانی شتافتند.</p>
      <p>رئیس سازمان آتش نشانی و خدمات ایمنی شهرداری سمنان با اشاره به نوع حوادث روی داده در این بازه زمانی خاطرنشان کرد: در مجموع حوادث اتفاق افتاده در این مدت چهار مورد مربوطه به  گرفتن حیوانات موذی، سه مورد محبوس شدن افراد در اماکن و تصادفات  دو مورد آتش‌سوزی مسکونی، دو مورد حبس در آسانسور و گیر کردن حلقه  و حریق ضایعات، حریق خودرو ، دامداری، حریق مراکز تجمعی، حریق تجاری ، نشت بنزین و ... هر کدام یک مورد بوده است که در سطح شهر توسط آتش نشانان پوشش داده شده است.</p>
      <p>اسمعیل‌پور همچنین گفت: در ده روز گذشته تعداد نجات یافتگان در این عملیات ها 14 نفر مرد و زن بوده که توسط نیروی‌های عملیاتی این سازمان امدادرسانی شدند.</p>
      <p>انتهای پیام</p>
    </article>
  </body>
</html>