<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/zaujimavosti/1983131_tak-toto-je-naozaj-megaulovok-martin-nasiel-prekrasny-a-obrovsky-dubak"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-25T08:20:00+00:00"/>
    <meta property="og:title" content="Tak toto je naozaj megaúlovok. Martin našiel prekrásny a obrovský dubák"/>
    <meta property="og:description" content="Síce skončí v kapustnici, ale je zvečnený na fotografiách."/>
  </head>
  <body>
    <article>
      <h1>Tak toto je naozaj megaúlovok. Martin našiel prekrásny a obrovský dubák</h1>
      <h2>Síce skončí v kapustnici, ale je zvečnený na fotografiách.</h2>
      <address><time datetime="2019-11-25T08:20:00+00:00">25 Nov 2019, 08:20</time> by <a rel="author">BANSKÁ BYSTRICA/tvnoviny.sk</a></address>
      <p>Onedlho bude síce plávať vo vianočnej kapustnici, ale aj tak sa zapíše do rodinnej kroniky. Pán Miroslav Halaj z Podkoníc v nedeľu úplne náhodou počas prechádzky našiel prekrásny dubák.</p>
      <p>Je nielen zdravý, ale aj obrovský. S hubárskym úlovkom sa nám pochválil jeho syn Martin. A dokonca nám prezradil aj lokalitu, kde ho objavili.</p>
      <figure>
        <img src="https://static.markiza.sk/media/a501/image/file/2/1738/ksSy.75587563_410543623182308_6086372290868543488_n_jpg.jpg"/>
        <figcaption>Martinov megaúlovok. Foto: Martin Halaj  </figcaption>
      </figure>
      <p>"Našli sme ho blízko Banskej Bystrice, nad obcou Hiadeľ, v lokalite medzi Prašivou a Hiadelským sedlom. Bol ukrytý medzi vegetáciou. Je úplne zdravý kvôli tomu, že nie je tak teplo, aby ho napadli slimáky a chrobáky, asi aj preto, že sme ho našli pomerne vysoko, čo sa týka nadmorskej výšky. Hlavne však kvôli tomu, ako je teplo a vlhko," napísal nám Martin.</p>
      <p>Dubák plánujú vysušiť, ale podelili sa o ňom aj so susedmi.</p>
    </article>
  </body>
</html>