<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392928-%d7%94%d7%a8%d7%91-%d7%90%d7%91%d7%99%d7%a0%d7%a8-%d7%90%d7%a8%d7%91%d7%a2%d7%94-%d7%a0%d7%92%d7%a2%d7%99%d7%9d-%d7%91%d7%9e%d7%a2%d7%a8%d7%9b%d7%aa-%d7%94%d7%9e%d7%a9%d7%a4%d7%98"/>
    <meta property="og:site_name" content="סרוגים"/>
    <meta property="article:published_time" content="2019-11-25T08:07:30+00:00"/>
    <meta property="og:title" content="ארבעה נגעים במערכת המשפט/ הרב שלמה אבינר"/>
    <meta property="og:description" content="הרב שלמה אבינר: ארבעה נגעים יש במערכת המשפט הישראלית. כמובן, אין זה אישי פרסונלי, יש שופטים מאוד ישרים, ויש משפטים מאוד ישרים. אבל המערכת כשלעצמה הינה"/>
  </head>
  <body>
    <article>
      <h1>ארבעה נגעים במערכת המשפט/ הרב שלמה אבינר</h1>
      <h2>הרב שלמה אבינר: ארבעה נגעים יש במערכת המשפט הישראלית. כמובן, אין זה אישי פרסונלי, יש שופטים מאוד ישרים, ויש משפטים מאוד ישרים. אבל המערכת כשלעצמה הינה לצערנו רעועה</h2>
      <address><time datetime="2019-11-25T08:07:30+00:00">25 Nov 2019, 08:07</time> by <a rel="author">הרב שלמה אבינר</a></address>
      <p>אמר לי שופט: דע לך שמערכת המשפט בארצנו רעועה, אני שופט ואומר לך זאת. סתם ולא פירש. וכן שמעתי מהרבה עורכי דין.</p>
      <p>אכן, ארבעה נגעים יש. כמובן, אין זה אישי פרסונלי, יש שופטים מאוד ישרים, ויש משפטים מאוד ישרים. אבל המערכת כשלעצמה הינה לצערנו רעועה.</p>
      <p>ואלו הנגעים:</p>
      <p>א. מערכת המשפט היא זרוע פוליטית. כמובן, מותר לעסוק בפוליטיקה, ואף מצווה, אבל מערכת המשפט אסור לה שתהיה מובלת על ידי פוליטיקה. לצערנו, כך הוא בארצות רבות כגון ארצות הברית וצרפת. לא באנגליה. גם המשטרה מדליפה ידיעות, כדי לבצע מניפולציות על דעת הקהל. לצערנו, אין כאן דמוקרטיה, אלא השתלטות של קליקה, כמו שיש גם השתלטות של בעלי ההון ובעלי המדיה.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>"לחקור את החוקרים", הצהרת נתניהו נגד כתב האישום נגדו (קרדיט: קונטקט)</p>
      <p>ב. יש סתירה בהודעה: "החלטת היועץ המשפטי". שהרי הוא אמור לייעץ ולא להחליט. כי במשטר דמוקרטי כל החלטה ניתנת לביקורת, לערעור ולהתנגדות. אבל ליועץ המשפטי אין מערכת מבקרת. כך שהיא סופית. דבר זה לא קיים באף מדינה בעולם. במיוחד שהמבקר אינו נבחר על ידי העם אלא ממונה.</p>
      <p>ג. כבר הכריזו כמה פעמים שופטים בכירים: אנו נפעל כדי שלא תהיה כאן מדינת יהודים אלא מדינת כל אזרחיה. זו נקיטה עמדה פוליטית חמורה מאוד, הנוגדת כל חזון הקמת המדינה,הגוררת התעלמות משיקולים לאומיים ועלולה להביא אסון.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>ד. עד מדינה פסול על פי תורה ועל פי השכל הישר, בהיותו נוגע בדבר, – ובמיוחד אם מופעלים עליו לחצים.</p>
      <p>כל אלה, הם ביזוי עם ישראל,  איבוד הכבוד של עם ישראל, סכנה קיומית לעם ישראל- ויש לתקן בהקדם ובמרץ.</p>
      <p>חזק ונתחזק.</p>
    </article>
  </body>
</html>