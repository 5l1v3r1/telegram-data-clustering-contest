<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402280/%D8%AD%D8%AF%D9%88%D8%AF-%DB%B6%DB%B0%DB%B0%DB%B0-%D8%AE%D8%A7%D9%86%D9%88%D8%A7%D8%B1-%D8%AF%D8%B1-%D8%B1%D8%A7%D8%B2-%D9%88-%D8%AC%D8%B1%DA%AF%D9%84%D8%A7%D9%86-%D8%A7%D8%B2-%D9%86%D8%B9%D9%85%D8%AA-%DA%AF%D8%A7%D8%B2-%D9%85%D8%AD%D8%B1%D9%88%D9%85-%D9%87%D8%B3%D8%AA%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T08:53:16+00:00"/>
    <meta property="og:title" content="حدود ۶۰۰۰ خانوار در راز و جرگلان از نعمت گاز محروم هستند"/>
    <meta property="og:description" content="ایسنا/خراسان شمالی فرماندار شهرستان راز و جرگلان گفت: حدود شش هزار خانوار در این شهرستان از نعمت گاز محروم هستند."/>
  </head>
  <body>
    <article>
      <h6 class="kicker">فرماندار:</h6>
      <h1>حدود ۶۰۰۰ خانوار در راز و جرگلان از نعمت گاز محروم هستند</h1>
      <address><time datetime="2019-11-25T08:53:16+00:00">25 Nov 2019, 08:53</time> by <a rel="author">اعظم قهرمانی</a></address>
      <p>ایسنا/خراسان شمالی فرماندار شهرستان راز و جرگلان گفت: حدود شش هزار خانوار در این شهرستان از نعمت گاز محروم هستند.</p>
      <p>محمد زارعی در گفت و گو با ایسنا، با اشاره به اینکه عملیات گازرسانی به این شهرستان از چند سال گذشته آغاز شده است، افزود: عملیات گازرسانی به برخی از مناطق به اتمام رسیده است و در برخی از مناطق نیز هنوز در حال انجام است.</p>
      <p>وی ادامه داد: نعمت گاز در برخی از روستاها تا درب منازل منتقل شده است و اقداماتی همچون نصب المک، کنتور و ... باید انجام شود.</p>
      <p>زارعی اظهارکرد: از سوی دیگر دولت متعهد است به علت برخی از مشکلات همچون نبود توان مالی خانواده ها برای نصب کنتور و لوله کشی، سوخت نفت را در اختیار افراد قرار دهد.</p>
      <p>وی تصریح کرد: از سوی دیگر برخی از منازل روستایی خارج از طرح روستایی ساخته شده اند که برای این خانوار انتقال گاز با مشکلاتی مواجه بود که اگر این منازل در مستثنیات ساخته شده اند، امر گاز رسانی قابل حل است.</p>
      <p>این مقام مسئول تصریح کرد: اما افرادی که منازل خود را در زمین های ملی ساخته اند، باید موضوع در شورای حقوق بیت المال مطرح و در آن جا مجوزهای لازم ارائه شود.</p>
      <p>وی تاکید کرد: برای شش هزار خانواری که از نعمت گاز برخوردار نیستند و با نفت گرم می شوند، هیچ مشکلی برای تامین و توزیع نفت در منطقه وجود ندارد.</p>
      <p>انتهای پیام</p>
    </article>
  </body>
</html>