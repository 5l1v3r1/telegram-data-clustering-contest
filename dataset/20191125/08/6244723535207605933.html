<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/kraj/tygodnik-podhalanski-dostaje-pogrozki-za-krytyke-sylwestra-pod-wielka-krokwia/xgg0k5e"/>
    <meta property="og:site_name" content="Onet Wiadomości"/>
    <meta property="article:published_time" content="2019-11-25T08:44:37+00:00"/>
    <meta property="og:title" content="&quot;Tygodnik Podhalański&quot; dostaje pogróżki. &quot;To efekt nagonki TVP&quot;"/>
    <meta property="og:description" content="&quot;Jesteście wrogami Polski i Polaków&quot; - pisano w e-mailu do redakcji &quot;Tygodnika Podhalańskiego&quot;. - To efekt nagonki, jaką urządziła na nas Telewizja Polska - powiedział w rozmowie z portalem Wirtualnemedia.pl szef gazety Jerzy Jurecki."/>
  </head>
  <body>
    <article>
      <h1>"Tygodnik Podhalański" dostaje pogróżki. "To efekt nagonki TVP"</h1>
      <h2>"Jesteście wrogami Polski i Polaków" - pisano w e-mailu do redakcji "Tygodnika Podhalańskiego". - To efekt nagonki, jaką urządziła na nas Telewizja Polska - powiedział w rozmowie z portalem Wirtualnemedia.pl szef gazety Jerzy Jurecki.</h2>
      <address><time datetime="2019-11-25T08:44:37+00:00">25 Nov 2019, 08:44</time> by <a rel="author" href="http://www.onet.pl/" target="_blank">Media</a></address>
      <p>"Jesteście wrogami Polski i Polaków. Szczerze się cieszę na wieści gdy to właśnie u was powtórzy się <a href="https://wiadomosci.onet.pl/swiat/francja-zatrzymania-w-zwiazku-z-atakiem-na-redakcje-charlie-hebdo/28jvw5x">historia jak w siedzibie tygodnika „Charlie Hebdo”</a>"- e-mail takiej treści otrzymała redakcja "Tygodnika Podhalańskiego".</p>
      <p>
        <a href="https://twitter.com/24tp_pl/status/1197932342226100235">tt</a>
      </p>
      <p>"Tygodnik Podhalański" jako pierwszy poinformował o planach przeniesienia organizowanego przez TVP "Sylwestra Marzeń" z Równi Krupowej pod Wielką Krokiew, tuż przy granicy Tatrzańskiego Parku Narodowego. Informacja ta wywołała oburzenie i protesty m.in. Tatrzańskiego Parku Narodowego i Tatrzańskiej Izby Gospodarczej.</p>
      <p>"Zagrożenia, jakie niosą ze sobą tego typu imprezy masowe, to przede wszystkim hałas przekraczający dopuszczalne normy, zanieczyszczenie światłem, powodujące zakłócenie naturalnego cyklu dobowego zwierząt oraz utrudniające im orientację w terenie, ogromne ilości śmieci" - napisała dyrekcja TPN w oświadczeniu.</p>
      <p>Ostatecznie TVP zrezygnowała z tej lokalizacji. Ale w swoich materiałach na ten temat protestujących nazywała "grupką pseudoekologów" oraz "grupami związanymi z KOD".</p>
      <ul>
        <li><b>Czytaj też:</b> <a href="https://wiadomosci.onet.pl/kraj/sylwester-tvp-w-zakopanem-protest-przeciwko-imprezie-pod-wielka-krokwia/h6je6ld">Zakopane protestuje. Mieszkańcy nie chcą sylwestra</a></li>
      </ul>
      <h3>Jurecki o anonimie: efekt zmasowanego ataku</h3>
      <p>- Zdecydowanie jest to efekt zmasowanego ataku na nas, przypuszczonego przez telewizję publiczną. Przyszedł do nas tylko jeden e-mail z takimi pogróżkami. Ale znacznie więcej wpisów podobnej treści znajduje się na naszych mediach społecznościowych. No cóż, są ludzie, którzy reagują bezkrytycznie na to, co pokazuje TVP - mówi portalowi <a href="https://www.wirtualnemedia.pl/artykul/tygodnik-podhalanski-dostal-maila-z-pogrozkami-wiadomosci-moga-uruchomic-niebezpieczne-instynkty">Wirtualnemedia.pl</a> szef „Tygodnika Podhalańskiego” Jerzy Jurecki.</p>
      <p>- "Wiadomości” muszą zrozumieć, że nie mówią w próżnię. Że mogą w ten sposób uruchomić niebezpieczne instynkty - dodał. Poinformował, że zgłosił sprawę na policję.</p>
      <p>
        <a href="http://grupa-onet.pulsevideo.eu/2152095.1442331155">Dlaczego Szwajcaria to dobry kierunek na zimową podróż?</a>
      </p>
      <p>(kb)</p>
    </article>
  </body>
</html>