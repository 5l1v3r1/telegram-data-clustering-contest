<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/economic/operatorul-aerian-finnair-a-anulat-276-de-zboruri-programate-luni-din-cauza-unui-conflict-de-munca-1922401125002019110819179471"/>
    <meta property="og:site_name" content="News.ro"/>
    <meta property="article:published_time" content="2019-11-25T08:11:00+00:00"/>
    <meta property="og:title" content="Operatorul aerian Finnair a anulat 276 de zboruri programate luni, din cauza unui conflict de muncă"/>
    <meta property="og:description" content="Operatorul aerian naţional Finnair din Finlanda a fost nevoit să anuleze 276 de zboruri programate atât duminică cât şi luni, după eşuarea încercărilor de a rezolva un conflict de muncă la serviciul poştal, care a determinat mai multe sindicate să declanşeze luni o grevă de solidaritate, transmite Reuters."/>
  </head>
  <body>
    <article>
      <h1>Operatorul aerian Finnair a anulat 276 de zboruri programate luni, din cauza unui conflict de muncă</h1>
      <address><time datetime="2019-11-25T08:11:00+00:00">25 Nov 2019, 08:11</time> by <a rel="author">Anca Dumitrescu</a></address>
      <p>
        <b>Operatorul aerian naţional Finnair din Finlanda a fost nevoit să anuleze 276 de zboruri programate atât duminică cât şi luni, după eşuarea încercărilor de a rezolva un conflict de muncă la serviciul poştal, care a determinat mai multe sindicate să declanşeze luni o grevă de solidaritate, transmite Reuters.</b>
      </p>
      <p>Aproximativ 9.000 de angajaţi ai serviciului public de poştă Posti se află de două săptămâni în grevă din cauza reducerilor de salarii, iar mai multe sindicate finlandeze întreprind acţiuni pentru susţinerea grevei.</p>
      <p>Finnair a anunţat că circa 20.000 de călători vor fi afectaţi de anularea curselor, provocată de decizia sindicatului angajaşilor aeroportului de a participa luni la greva de solidaritate, dacă nu se va găsi o soluţie duminică.</p>
      <p>Conciliatorul şef pentru muncă al Finlandei, Vuokko Piekkala, a declarat că încercarea de a se ajunge la un acord a eşuat, după negocierile îndelungi din timpul weekendului.</p>
      <p>Piekkala a spus că nu este clar când vor fi reluate negocierile.</p>
      <p>Un purtător de cuvânt al Finnair, Paivyt Tallqvist, a declarat: ”Din estimările noastre vom putea opera circa 120 din cele 377 de zboruri programate pentru mâine (luni)”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>