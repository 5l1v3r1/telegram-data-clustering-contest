<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905116/boadu-tempert-verwachtingen-dat-kunnen-we-pas-zeggen-na-de-wedstrijd-tegen-ajax-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T08:03:00+00:00"/>
    <meta property="og:title" content="'Of een titel realistisch is? Dat kunnen we pas zeggen na de wedstrijd tegen Ajax'"/>
    <meta property="og:description" content="Myron Boadu droomt met AZ van Champions League-voetbal en ziet dat de Alkmaarders in de buurt blijven van Ajax. De aanvaller kent een stormachtig seizoen tot nu toe en maakte in de vorige interlandperiode zijn debuut voor het Nederlands elftal. De AZ-spits kreeg na zijn debuut in Oranje 'overweldigende reacties' en is blij dat hij zijn eerste optreden in het Nederlands elftal een goed vervolg heeft kunnen geven in de Eredivisie. &quot;Ik heb mijn jongensdroom laten uitkomen. Maar de 3-0 zege hier maakt de week nog mooier dan die al was&quot;, wordt Boadu geciteerd door De Telegraaf. &quot;We mogen zo langzamerhand aan de tweede plaats gaan denken. Sterker nog: we gáán voor die plek. We willen nog veel meer wedstrijden winnen. Of een titel realistisch is? Dat kunnen we pas zeggen na de wedstrijd tegen Ajax, half december. Dan weten we hoe we er voorstaan, is het gat drie of negen punten.&quot; AZ blijft in spoor van Ajax: 'Denk dat je daar heel groot statement mee maakt' Malen 'maakt zich geen zorgen' over EK: 'Maar Stengs en Boadu…"/>
  </head>
  <body>
    <article>
      <h1>'Of een titel realistisch is? Dat kunnen we pas zeggen na de wedstrijd tegen Ajax'</h1>
      <address>
        <time datetime="2019-11-25T08:03:00+00:00">25 Nov 2019, 08:03</time>
      </address>
      <p>
        <b>Myron Boadu droomt met AZ van Champions League-voetbal en ziet dat de Alkmaarders in de buurt blijven van Ajax. De aanvaller kent een stormachtig seizoen tot nu toe en maakte in de vorige interlandperiode zijn debuut voor het Nederlands elftal.</b>
      </p>
      <p>De AZ-spits kreeg na zijn debuut in Oranje 'overweldigende reacties' en is blij dat hij zijn eerste optreden in het Nederlands elftal een goed vervolg heeft kunnen geven in de Eredivisie. "Ik heb mijn jongensdroom laten uitkomen. Maar de 3-0 zege hier maakt de week nog mooier dan die al was", wordt Boadu geciteerd door <i>De Telegraaf</i>. "We mogen zo langzamerhand aan de tweede plaats gaan denken. Sterker nog: we gáán voor die plek. We willen nog veel meer wedstrijden winnen. Of een titel realistisch is? Dat kunnen we pas zeggen na de wedstrijd tegen Ajax, half december. Dan weten we hoe we er voorstaan, is het gat drie of negen punten."</p>
      <p>Mocht AZ de tweede plaats dit seizoen vasthouden dan gaan de Alkmaarders proberen kwalificatie voor de Champions League veilig te stellen. Boadu hoopt dat het gaat lukken. "Dat zou helemaal mooi zijn voor de club. We willen er alles aan doen om dat te behalen. Het is nog ver weg, maar een beetje dromen mag. Er zijn de laatste tijd wel meer dromen uitgekomen", sluit de spits af.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905000/.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/videos/905048/malen-maakt-zich-geen-zorgen-over-ek-maar-stengs-en-boadu-deden-het-aardig-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>