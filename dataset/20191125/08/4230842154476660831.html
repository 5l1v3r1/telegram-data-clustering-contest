<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191125-chy-to-kafka-chy-to-zhvanetskyj-dubilet-znajshov-u-kabmini-dyvne-yavyshhe/"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T08:34:59+00:00"/>
    <meta property="og:title" content="Чи то Кафка, чи то Жванецький. Дубілет знайшов у Кабміні дивне явище"/>
    <meta property="og:description" content="Міністр Кабінету міністрів Дмитро Дубілет розповів про безглуздий документообіг між Кабміном і податковою."/>
  </head>
  <body>
    <article>
      <h1>Чи то Кафка, чи то Жванецький. Дубілет знайшов у Кабміні дивне явище</h1>
      <address>
        <time datetime="2019-11-25T08:34:59+00:00">25 Nov 2019, 08:34</time>
      </address>
      <p>Міністр Кабінету міністрів Дмитро Дубілет розповів про безглуздий документообіг між Кабміном і податковою.</p>
      <p>Дмитро Дубілет розповів про неузгодженість регламентів державних відомств, що унаслідку змушує працівників цих відомств займатися безглуздим документообігом.</p>
      <p>Зокрема йдеться про перевірку декларацій працівників уряду у податковій.</p>
      <blockquote>– Я знайшов у Кабміні дивне явище. Смішне і сумне одночасно. Чи то Кафка, чи то Жванецький? У 2014 році ухвалили закон про очищення влади. Згідно з ним кожен, хто влаштовувався на державну службу, має пройти перевірку.<br/>За правилами чиновники повинні були заповнювати паперові декларації, а кадрова служба відправляла запит у податкову з проханням їх перевірити, – зазначив політик.</blockquote>
      <p>Дубілет уточнив, що у 2016 році ці паперові декларації змінили на декларації НАЗК в електронному вигляді. От тільки Кабмін не змінив регламент, за яким кадровики повинні відправляти запит у податкову.</p>
      <p><b>Читайте:</b> <a href="https://fakty.com.ua/ua/ukraine/20191121-v-ukrayini-vvedut-elektronni-dovirenosti-dubilet/">В Україні введуть електронні довіреності – Дубілет</a></p>
      <blockquote>– І ось уже кілька років у всіх держорганах України відбувається дивний ритуал. Кадрова служба готує для кожного кандидата значний пакет паперових документів і відправляє офіційний запит у податкову.<br/>У відповідь податкова служба кожен раз офіційно відповідає, що взагалі-то паперові декларації до них уже не направляють, – пояснив чиновник.</blockquote>
      <p>Міністр висловив бажання припинити такий потік документів і найближчим часом перевести усе в е-вигляд.</p>
      <p>Нагадаємо, 12 вересня Верховна Рада у першому читанні підтримала <a href="https://fakty.com.ua/ua/ukraine/20190912-bez-paperu-rada-uhvalyla-zakon-pro-elektronnyj-dokumentoobig/">запровадження електронного документообігу</a> в сфері законотворчої діяльності.</p>
    </article>
  </body>
</html>