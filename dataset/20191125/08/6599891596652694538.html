<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/spor/2019/11/25/kalinicin-kontrol-sonucu-belli-oldu"/>
    <meta property="og:site_name" content="A Haber"/>
    <meta property="article:published_time" content="2019-11-25T08:56:04+00:00"/>
    <meta property="og:title" content="Kalinic'in kontrol sonucu belli oldu"/>
    <meta property="og:description" content="Fenerbahçe-Darüşşafaka maçında burnuna darbe alan Nikola Kalinic'in kontrollerinin sonucu belli oldu. Fenerbahçe'den yapılan açıklamada, Kalinic'in burnunda kırık tespit edildi belirtildi."/>
  </head>
  <body>
    <article>
      <h1>Kalinic'in kontrol sonucu belli oldu</h1>
      <address>
        <time datetime="2019-11-25T08:56:04+00:00">25 Nov 2019, 08:56</time>
      </address>
      <p>
        <b>Fenerbahçe-Darüşşafaka maçında burnuna darbe alan Nikola <a href="https://www.ahaber.com.tr/index/kalinic">Kalinic</a>'in kontrollerinin sonucu belli oldu. Fenerbahçe'den yapılan açıklamada, Kalinic'in burnunda kırık tespit edildi belirtildi.</b>
      </p>
      <p>Fenerbahçe'nin tecrübeli basketbolcusu Nikola <a href="https://www.ahaber.com.tr/index/kalinic">Kalinic</a>'in, dün oynanan Darüşşafaka maçının son bölümünde yüzüne aldığı darbe neticesinde burnunda kırık oluştu. Sarı-lacivertlilerden yapılan açıklamada, oyuncunun tedavisine başlandığı belirtildi.</p>
      <p>Fenerbahçe ile Darüşşafaka arasında oynanan maçın son bölümünde Nikola Kalinic, burnuna aldığı darbe sonrasında kanlar içinde kalmıştı. Sarı-lacivertli kulüpten yapılan açıklamada, başarılı basketbolcunun burun bölgesinde kırık oluştuğu ve tedavisine başlandığı belirtildi. Yapılan açıklamalarda şu ifadeler kullanıldı.</p>
      <p>"Oyuncumuz Nikola Kalinic'in, 24 Kasım Pazar günü (dün) oynanan Darüşşafaka Tekfen maçının son bölümünde burnuna aldığı darbeyle oluşan sakatlığı sonrasında detaylı kontroller gerçekleştirilmiştir.<br/>Yapılan kontroller sonucunda sporcumuzun burnunda kırık tespit edilmiştir. Nikola Kalinic, bugün bir burun operasyonu geçirecek ve devam eden süreçte sporcumuzun tedavisi sağlık ekibimizin kontrolünde sürdürülecektir.<br/>Başarılı oyuncumuz Nikola Kalinic'e geçmiş olsun dileklerimizi iletiyor, bir an önce sağlığına kavuşmasını temenni ediyoruz."</p>
      <figure>
        <img src="https://iaahbr.tmgrup.com.tr/062ec2/0/0/0/0/800/533?u=https://iahbr.tmgrup.com.tr/2019/11/25/1574672000171.jpg&amp;mw=720"/>
      </figure>
    </article>
  </body>
</html>