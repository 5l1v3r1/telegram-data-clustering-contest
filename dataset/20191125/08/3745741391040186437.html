<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/lamborghini-lambo-v12-vision-gran-turismo-h80459.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T08:27:28+00:00"/>
    <meta property="og:title" content="Lamborghini, GTS İçin Tasarladığı Yeni Canavarını Tanıttı"/>
    <meta property="og:description" content="Gran Turismo Sport için özel olarak tasarlanan Lamborghini Lambo V12 Vision Gran Turismo, tasarımıyla oyuncuları adeta geleceğe götürecek."/>
  </head>
  <body>
    <article>
      <h1>Lamborghini, GTS İçin Tasarladığı Yeni Canavarını Tanıttı</h1>
      <h2>İtalyan süper spor otomobil üreticisi Lamborghini, Gran Turismo Sport için tasarladığı yeni canavarını Monako'da gerçekleşen bir etkinlikle sergiledi. Lamborghini Lambo V12 Vision Gran Turismo, tasarımıyla oyuncuları adeta geleceğe götürecek.</h2>
      <address><time datetime="2019-11-25T08:27:28+00:00">25 Nov 2019, 08:27</time> by <a rel="author" href="https://www.webtekno.com/yazar/ozanbaki" target="_blank">Ozan Baki</a></address>
      <p>Lamborghini, 'FIA Gran Turismo Championships World Finals 2019'da <b>"Lambo V12 Vision Gran Turismo"</b>yu tam ölçekli modeliyle gün yüzüne çıkardı. Gelecekten günümüze getirilmiş bir Batmobile'i andıran otomobil, etkinlikte gösterilmesine rağmen aslında sadece dijital olarak PS4'e özel Gran Turismo Sport oyununda yer alacak.</p>
      <p>Vizyon sahibi göz alıcı tasarım, Sant'Agata, İtalya'daki <b>Lamborghini Centro Stile</b> tarafından ortaya çıkarıldı. Sürüş keyfinin gerçeğe dönüşmüş hali olan tek koltuklu bu spor otomobil, geçtiğimiz yıl Eylül ayında tanıtılan Sian FKP31'de de kullanılan hibrit V12 motoruyla karşımıza çıkıyor.</p>
      <figure>
        <img src="https://www.webtekno.com/images/editor/default/0002/31/458cdae228d3f0a4a968a7ffc1089375344b189d.jpeg"/>
      </figure>
      <p>Lambo V12 Vision Gran Turismo'nun tasarımı ve hatları, Lamborghini'nin sevilen tarzını gözler önüne serse de, <b>fütüristik tasarım</b> felsefesini de tümüyle yansıtıyor. Tasarım her ne kadar Lamborghini'nin silüetini korusa da, Gran Turismo versiyonu yolcu koltuğunu ortadan kaldırarak tek koltuklu bir yarış otomobili olduğunu vurguluyor.</p>
      <figure>
        <img src="https://www.webtekno.com/images/editor/default/0002/31/01a1f1ff666a74ace90b9de263d3dd08e645eaa3.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/nadir-lamborghini-motoru-internette-satiliyor-h79510.html">Artık Üretilmeyen Lamborghini Murcielago V12 Motoru, İnternetten Satışa Çıkarıldı</a>
      </p>
      <p>Ek olarak, konseptin agresif bir <b>hız canavarı</b> olduğunu ortaya koyan görünümü, aerodinamik özellikleriyle dikkat çekiyor. Otomobilin arka kısmında geniş bir kanadı var ve ana gövdesi yan taraflardaki çamurluklarla ayrılıyor. Araç, 1968 Marzal konseptinden ilham alınan altıgen yan camlara sahip. Ayrıca otomobilin ön ve arka kısmı kendine özgü <b>Y şeklinde</b> ışıklandırmalara sahiptir.</p>
      <figure>
        <img src="https://www.webtekno.com/images/editor/default/0002/31/fd3ba741942a34d5197b31aa190ee9989a87e94e.jpeg"/>
      </figure>
      <p>Böylesine gelişmiş bir konsept, uyumlu bir <b>iç tasarıma</b> da ihtiyaç duyuyor. Sürücü kabini bir jet uçağına benzeyen görünümüyle ön tarafta yerini alıyor. Sürüş için gerekli tüm ana kontroller direksiyon üzerinde bulunuyor ve tüm bilgiler sürücünün ön camdaki görüş alanına yansıtılıyor. Son derece yenilikçi bir canavarı andıran 'Lamborghini Lambo V12 Vision Gran Turismo'nun 2020 ilkbaharında Gran Turismo Sport'a gelmesi planlanıyor.</p>
      <h3>Lamborghini Lambo V12 Vision Gran Turismo:</h3>
      <figure>
        <iframe src="https://www.youtube.com/embed/7Me9eqhZyrE" width="700" height="500" data-service="Youtube" scrolling="no"/>
      </figure>
      <p><b>Kaynak : </b>https://kotaku.com/new-gran-turismo-x-lamborghini-collab-looks-like-a-batm-1840022677</p>
    </article>
  </body>
</html>