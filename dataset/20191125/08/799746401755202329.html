<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/25/7103437/"/>
    <meta property="og:site_name" content="Європейська правда"/>
    <meta property="article:published_time" content="2019-11-25T08:34:01+00:00"/>
    <meta property="og:title" content="Європейська місія зі спостереження за Перською затокою розміститься в ОАЕ"/>
    <meta property="og:description" content="Європейська морська місія зі спостереження за водами Перської затоки розміститься на французькій військово-морській базі в ОАЕ."/>
  </head>
  <body>
    <article>
      <h1>Європейська місія зі спостереження за Перською затокою розміститься в ОАЕ</h1>
      <address>
        <time datetime="2019-11-25T08:34:01+00:00">25 Nov 2019, 08:34</time>
      </address>
      <p>Європейська морська місія зі спостереження за водами Перської затоки розміститься на французькій військово-морській базі в ОАЕ.</p>
      <p>Про це заявила міністр оборони Франції Флоранс Парлі, повідомляє "Європейська правда" з посиланням на <a href="https://www.afp.com/en">AFP</a>.</p>
      <p>У Перській затоці з травня загострилася напруженість після низки нападів на нафтові танкери, в яких США і їх союзники звинуватили Тегеран. Іран заперечує звинувачення.</p>
      <p>Іран, однак, визнав, що збив американський безпілотник в червні за те, що нібито пролітав над його територіальними водами. Вашингтон наполягав на тому, що літак знаходився в міжнародному повітряному просторі.</p>
      <p>"Ми офіційно домовилися про те, що командний центр європейської ініціативи зі спостереження за морем буде перебувати на території ОАЕ", - заявила Парлі.</p>
      <p>Місією керуватимуть 10-15 співробітників, розміщених на французькій військово-морській базі в Абу-Дабі, які будуть "сприяти забезпеченню максимально можливої ​​безпеки морського судноплавства в Перській затоці".</p>
      <p>Парлі не назвала країни, які братимуть участь в місії, заявивши, що деякі все ще чекають, поки їх парламенти ратифікують свою участь у цій ініціативі.</p>
    </article>
  </body>
</html>