<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152901-u-smertelnij-avarii-na-volyni-zagynuv-23-richnyj-hlopec"/>
    <meta property="og:site_name" content="ВолиньPost"/>
    <meta property="article:published_time" content="2019-11-25T08:38:00+00:00"/>
    <meta property="og:title" content="У смертельній аварії на Волині загинув 23-річний хлопець"/>
    <meta property="og:description" content="У Любешівському районі в ДТП загинув 23-річний пішохід"/>
  </head>
  <body>
    <article>
      <h1>У смертельній аварії на Волині загинув 23-річний хлопець</h1>
      <address>
        <time datetime="2019-11-25T08:38:00+00:00">25 Nov 2019, 08:38</time>
      </address>
      <p>На автодорозі неподалік села Седлище Любешівського району легковик Volkswagen Passat на смерть збив пішохода. <br/><br/>Нагадаємо, що <a href="http://www.volynpost.com/news/152890-smertelna-avariia-na-volyni-avtomobil-zbyv-pishohoda">дорожньо-транспортна пригода сталася 24 листопада близько 21 години</a>, - пише ГУНП у Волинській області.<br/><br/>За кермом транспортного засобу перебував 35-річний житель райцентру Любешів. Водій допустив наїзд на пішохода, 23-річного місцевого жителя, котрий перебував на проїжджій частині дороги. Внаслідок автопригоди перехожий загинув на місці.<br/><br/>За цим фактом слідчі відомості внесли до Єдиного реєстру досудових розслідувань за ч. 2 ст. 286 (порушення правил безпеки дорожнього руху або експлуатації транспорту особами, які керують транспортними засобами, що спричинило смерть потерпілого) Кримінального кодексу України. Санкція статті передбачає покарання у вигляді позбавленням волі на строк від трьох до восьми років з позбавленням права керувати транспортними засобами на строк до трьох років або без такого.</p>
    </article>
  </body>
</html>