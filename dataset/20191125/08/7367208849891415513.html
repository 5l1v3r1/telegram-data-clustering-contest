<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/attualita/articolo/si-preannuncia-una-giornata-davvero-molto-difficile-per-chi-dovra-muoversi-in-piemonte-2.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T08:25:33+00:00"/>
    <meta property="og:title" content="Si preannuncia una giornata davvero molto difficile per chi dovrà muoversi in Piemonte"/>
    <meta property="og:description" content="Sull'A21 si viaggia a doppio senso di marcia sulla carreggiata direzione Piacenza, chiusure sulll’A6 Torino-Savona e sulla A5 Torino-Aosta"/>
  </head>
  <body>
    <article>
      <h1>Si preannuncia una giornata davvero molto difficile per chi dovrà muoversi in Piemonte</h1>
      <h2>Sull'A21 si viaggia a doppio senso di marcia sulla carreggiata direzione Piacenza, chiusure sulll’A6 Torino-Savona e sulla A5 Torino-Aosta</h2>
      <address><time datetime="2019-11-25T08:25:33+00:00">25 Nov 2019, 08:25</time> by <a rel="author">Redazione</a></address>
      <p>Nella nostra regione <b>la giornata di oggi si prospetta estremamente difficoltosa per chi dovrà spostarsi</b>: non soltanto per gli eventi legati al maltempo che ha imperversato per tutto il fine settimana, ma anche in conseguenza di alcune interruzioni della viabilità autostradale.</p>
      <p>Quella che ci riguarda più da vicino è relativa la <b>A21 Torino-Piacenza,</b> sulla quale <b>si viaggia a doppio senso di marcia sulla carreggiata sud (direzione Piacenza) a causa della enorme voragine che si è aperta nella serata di ieri nella pavimentazione stradale in direzione Torino</b>, fortunatamente senza che vi sia stato il coinvolgimento di automobilisti in transito (<b><a href="http://www.lavocediasti.it/2019/11/24/leggi-notizia/argomenti/cronaca-18/articolo/voragine-sul-tratto-astigiano-della21-autostrada-chiusa-in-entrambi-i-sensi-di-marcia.html">CLICCA QUI</a></b> per rileggere il nostro articolo)</p>
      <p>Disagi anche sulla <b>A6 Torino-Savona, interrotta nelle due direzioni tra Savona ed Altare verso nord e tra Millesimo e Savona verso sud a seguito del crollo di un viadotto</b> verificatosi ieri pomeriggio (<b><a href="http://www.savonanews.it/2019/11/24/leggi-notizia/argomenti/cronaca-2/articolo/autostrada-a6-dopo-il-crollo-del-viadotto-seriamente-a-rischio-anche-laltra-corsia.html">CLICCA QUI</a></b> per rileggere la notizia su Savona News, altra Testata del nostro gruppo editoriale) e sulla <b>A5 Torino-Aosta, interrotta tra Ivrea e Pont St. Martin</b>, con transito dei soli veicoli leggeri su viabilità alternativa; i mezzi pesanti provenienti da Francia, Svizzera e Piemonte sono deviati verso il tunnel del Frejus, fino a nuove disposizioni;</p>
      <p>Inoltre<b> il traffico sul nodo stradale di Torino potrebbe essere quindi particolarmente congestionato</b>, pertanto si invita a prestare la massima attenzione agli aggiornamenti emessi dagli organi competenti:</p>
      <p>
        <anchor name="OBJ_PREFIX_DWT380_com_zimbra_url"/>
        <anchor name="OBJ_PREFIX_DWT371_com_zimbra_url"/>
        <a href="https://www.stradeanas.it/it">https://www.stradeanas.it/it</a>
      </p>
      <p><anchor name="OBJ_PREFIX_DWT381_com_zimbra_url"/><anchor name="OBJ_PREFIX_DWT372_com_zimbra_url"/> h<a href="https://www.cciss.it/web/cciss/">ttps://www.cciss.it/web/cciss/</a></p>
      <p>
        <anchor name="OBJ_PREFIX_DWT382_com_zimbra_url"/>
        <anchor name="OBJ_PREFIX_DWT373_com_zimbra_url"/>
        <a href="http://www.5t.torino.it/">http://www.5t.torino.it/</a>
      </p>
      <p>
        <anchor name="OBJ_PREFIX_DWT383_com_zimbra_url"/>
        <anchor name="OBJ_PREFIX_DWT374_com_zimbra_url"/>
        <a href="https://www.muoversinpiemonte.it/page/strade-chiuse-per-maltempo">https://www.muoversinpiemonte.it/page/strade-chiuse-per-maltempo</a>
      </p>
    </article>
  </body>
</html>