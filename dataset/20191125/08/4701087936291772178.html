<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/107941/%D8%AB%D8%A8%D8%AA%E2%80%8C%D9%86%D8%A7%D9%85-%DB%B1%DB%B9%DB%B0%DB%B0-%D9%85%D8%A8%D9%84%D8%BA-%D9%88-%D9%85%D8%A8%D9%84%D8%BA%D9%87-%D8%AF%D8%B1-%D8%B3%D8%A7%D9%85%D8%A7%D9%86%D9%87-%D8%B3%D8%AC/"/>
    <meta property="og:site_name" content="میرملاس نیوز"/>
    <meta property="article:published_time" content="2019-11-25T08:31:00+00:00"/>
    <meta property="og:title" content="ثبت‌نام ۱۹۰۰ مبلغ و مبلغه در سامانه سجام"/>
    <meta property="og:description" content="حجت‌الاسلام احمدرضا غلامی در گفت‌وگو با ایسنا، بیان کرد: یکی‌از برنامه‌های سازمان تبلیغات اسلامی تهیه بانک اطلاعات در حوزه‌های مختلف به‌ویژه روحانیون تحت‌عنوان سامانه سجام و طوبی‌است. وی با اشاره به این‌که سامانه سجام جهت ثبت‌نام آقایان روحانی و مبلغات است، اظهار کرد: آقایان از پایه ششم به بالا و خانم‌ها از سطح ۲ حوزه […]"/>
  </head>
  <body>
    <article>
      <h1>ثبت‌نام ۱۹۰۰ مبلغ و مبلغه در سامانه سجام</h1>
      <address>
        <time datetime="2019-11-25T08:31:00+00:00">25 Nov 2019, 08:31</time>
      </address>
      <p>
        <i>حجت‌الاسلام احمدرضا غلامی در گفت‌وگو با ایسنا، بیان کرد: یکی‌از برنامه‌های سازمان تبلیغات اسلامی تهیه بانک اطلاعات در حوزه‌های مختلف به‌ویژه روحانیون تحت‌عنوان سامانه سجام و طوبی‌است. وی با اشاره به این‌که سامانه سجام جهت ثبت‌نام آقایان روحانی و مبلغات است، اظهار کرد: آقایان از پایه ششم به بالا و خانم‌ها از سطح ۲ حوزه […]</i>
      </p>
      <p>حجت‌الاسلام احمدرضا غلامی در گفت‌وگو با ایسنا، بیان کرد: یکی‌از برنامه‌های سازمان تبلیغات اسلامی تهیه بانک اطلاعات در حوزه‌های مختلف به‌ویژه روحانیون تحت‌عنوان سامانه سجام و طوبی‌است.</p>
      <p>وی با اشاره به این‌که سامانه سجام جهت ثبت‌نام آقایان روحانی و مبلغات است، اظهار کرد: آقایان از پایه ششم به بالا و خانم‌ها از سطح ۲ حوزه به بالا در دو گروه سنتی و حوزوی، می‌توانند در سامانه ثبت‌نام کنند.</p>
      <p>غلامی ادامه داد: یک کاربرد سامانه سجام در اعزام‌های روحانیون در ماه‌های محرم و رمضان و ایام فاطمیه، صادقیه و دهه ولایت است که کارهای آن از طریق سامانه انجام می‌شود و دیگر نیازی به حضور فیزیکی روحانی در اداره‌کل تبلیغات اسلامی نیست.</p>
      <p>معاون فرهنگی، پژوهشی و آموزشی اداره‌کل تبلیغات اسلامی لرستان، تصریح کرد: تمدید کارت بیمه و تأییدیه ادامه تحصیل برای روحانیون و مبلغات از طریق سامانه سجام انجام می‌شود.</p>
      <p>وی ادامه داد: روحانیونی که در قم فعالیت دارند می‌توانند جهت اسکان در شهرک‌های مهدیه و پردیس و شهرک‌های زیرمجموعه آیات عظام، ازطریق سامانه سجام معرفی‌نامه دریافت کنند.</p>
      <p>غلامی با اشاره به ثبت‌نام یک هزار و ۲۴۰ نفر از برادران مبلغ در جغرافیای استان در سامانه سجام لرستان، بیان کرد: از این تعداد حدود ۷۰۰ نفر از آن‌ها مؤمم بوده و در ادارات و نهادها به‌عنوان امام جماعت مشغول هستند و ۷۰۰ مبلغه در سامانه ثبت‌نام کرده‌اند.</p>
      <p>این مسئول با بیان این‌که ۳۳۰ نفر روحانی امام جماعت داریم که در ادارات سطح استان اقامه نماز دارند، تصریح کرد: برخی از این ائمه جماعات روحانی همان اداره بوده و برخی دیگر با نظارت سازمان تبلیغات از ارگان‌های دیگر مانند حوزه‌های علمیه اعزام می‌شوند.</p>
      <p>وی افزود: تمام ادارات و نهادها می‌توانند درخواست خود را جهت اعزام امام جماعت از طریق سازمان تبلیغات اسلامی اعلام کنند.</p>
      <p>غلامی با اشاره به این‌که روحانیونی که به مدارس می‌روند کمتر از ۵۰ هزار تومان در ماه دریافت می‌کنند، عنوان کرد: در این زمینه آموزش و پرورش در سطح استان هماهنگی خوبی با اداره‌کل تبلیغات داشته و در حوزه‌های مختلف به‌ویژه در گفتمان‌های دینی و حضور روحانیون در مدارس و برنامه‌ها و جشن‌های تکلیف در سطح شهرستان‌ها نیز همکاری خوبی را داریم.</p>
      <p>معاون فرهنگی، پژوهشی و آموزشی اداره‌کل تبلیغات اسلامی لرستان، با اشاره به راه‌اندازی سامانه طوبی برای هیئات مذهبی و کانون مداحان، عنوان کرد: همه رابطین فرهنگی هیئات مذهبی استان در کارگاه‌های آموزشی شرکت کردند.</p>
      <p>وی ادامه داد: مداحان براساس آزمونی که گرفته شده‌است و مصاحبه و مجوزی که صادر می‌شوند در سه سطح طبقه‌بندی شده‌اند.</p>
      <p>غلامی با اشاره به ثبت‌نام ۵۸۰۰ نفر در سامانه طوبی، تصریح کرد: مداحان می‌توانند در مدیریت برنامه‌های فرهنگی هیئات مذهبی و ارتقاء سطح علمی، مذهبی و دینی و سوق دادن عزادران به برنامه‌های دینی و مذهبی مؤثر باشند.</p>
      <p>انتهای پیام</p>
      <p>درج شده توسط :</p>
    </article>
  </body>
</html>