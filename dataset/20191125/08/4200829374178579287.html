<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/fenerbahce/fenerbahcede-ersun-yanaldan-sok-karar-malatya-macinin-ardindan"/>
    <meta property="og:site_name" content="FotoMaç"/>
    <meta property="article:published_time" content="2019-11-25T08:41:06+00:00"/>
    <meta property="og:title" content="Fenerbahçe'de Ersun Yanal'dan şok karar! Malatya maçının ardından"/>
    <meta property="og:description" content="Süper Lig'in 12. haftasında BtcTurk Yeni Malatyaspor deplasmanına konuk olan Fenerbahçe, rakibiyle 0-0 berabere kalarak zirve yarışında ağır yara aldı. Sezonun ilk yarısının sonuna yaklaşılırken ara transfer dönemi için çalışmalarını hızlandıran Fenerbahçe'de teknik direktör Ersun Yanal'ın 5 oyuncuyu kadroda düşünmediği ve bu oyuncularla ara transfer döneminde yolların ayrılacağı öğrenildi. İşte detaylar..."/>
  </head>
  <body>
    <article>
      <h1>Fenerbahçe'de Ersun Yanal'dan şok karar! Malatya maçının ardından</h1>
      <address>
        <time datetime="2019-11-25T08:41:06+00:00">25 Nov 2019, 08:41</time>
      </address>
      <p>
        <b>Süper Lig'in 12. haftasında BtcTurk Yeni Malatyaspor deplasmanına konuk olan Fenerbahçe, rakibiyle 0-0 berabere kalarak zirve yarışında ağır yara aldı. Sezonun ilk yarısının sonuna yaklaşılırken ara transfer dönemi için çalışmalarını hızlandıran Fenerbahçe'de teknik direktör Ersun Yanal'ın 5 oyuncuyu kadroda düşünmediği ve bu oyuncularla ara transfer döneminde yolların ayrılacağı öğrenildi. İşte detaylar...</b>
      </p>
      <figure>
        <img src="https://iaftm.tmgrup.com.tr/f34435/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668393648.jpg&amp;mw=1000&amp;l=1"/>
        <figcaption>Süper Lig'in 12. haftasında BtcTurk Yeni Malatyaspor ile Fenerbahçe, Yeni Malatya Stadyumu'nda kozlarını paylaştı.</figcaption>
      </figure>
      <figure>
        <img src="https://iaftm.tmgrup.com.tr/aa5a56/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668398554.jpg&amp;mw=1000&amp;l=1"/>
        <figcaption>Rakibi ile golsüz berabere kalan sarı-lacivertliler, zirve yarışında kritik bir puan kaybı yaşadı.</figcaption>
      </figure>
      <figure>
        <img src="https://iaftm.tmgrup.com.tr/9873bf/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668396150.jpg&amp;mw=1000&amp;l=1"/>
        <figcaption>Fenerbahçe'de Emre Belözoğlu'nun 45+9'da penaltı atışından yararlanamadığı mücadelede teknik direktör Ersun Yanal'ın Vedat Muriç ve Mevlüt Erdinç'in yokluğunda ileri uçta Alper Potuk'a görev vermesi tartışma konusu oldu.</figcaption>
      </figure>
      <figure>
        <img src="https://iaftm.tmgrup.com.tr/7998f0/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668399705.jpg&amp;mw=1000&amp;l=1"/>
        <figcaption>Maçın sonlarına doğru yaptığı Jailson ve Tolgay Arslan değişiklikleriyle sarı-lacivertli taraftarların tepkisini çeken tecrübeli teknik adam, mücadele sonrası açıklamalarda bulundu.</figcaption>
      </figure>
      <figure>
        <img src="https://iaftm.tmgrup.com.tr/ac268c/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668398558.jpg&amp;mw=1000&amp;l=1"/>
        <figcaption>Zor bir maç oynadıklarını söyleyen Yanal, "Her oyunun bir planı var. Bugünkü planda da istediğimiz, organize ettiğimiz plana uyduk. Rodrigues'in oyuna girdiği zaman doğruydu, pozisyona da girdi. Olsaydı, şimdi bunları konuşmuyor olurduk. Tabii sonuca göre konuşuyoruz ama ben performansından memnunum." ifadelerini kullandı.</figcaption>
      </figure>
      <figure>
        <img src="https://iaftm.tmgrup.com.tr/b10ec7/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668397866.jpg&amp;mw=1000&amp;l=1"/>
        <figcaption>Öte yandan sezonun ilk yarısının bitimine 5 hafta kala ara transfer dönemi çalışmalarını hızlandıran Fenerbahçe'de sıcak gelişmeler yaşanıyor.</figcaption>
      </figure>
      <figure>
        <img src="https://iaftm.tmgrup.com.tr/1548ad/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668400928.jpg&amp;mw=1000&amp;l=1"/>
        <figcaption>Teknik direktör Ersun Yanal'ın raporu doğrultusunda hareket eden sarı-lacivertliler, ocak ayında 5 oyuncusuyla yollarını ayırma kararı aldı. İşte detaylar...</figcaption>
      </figure>
      <figure>
        <img src="https://iaftm.tmgrup.com.tr/bcff26/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668403254.jpg&amp;mw=1000&amp;l=1"/>
        <figcaption><b>İLK YOLCU ALPER<br/></b>Fenerbahçe'de gösterdiği performansla uzun süredir eleştiri oklarının hedefinde olan Alper Potuk, takımdan gönderiliyor.</figcaption>
      </figure>
      <figure>
        <img src="https://iaftm.tmgrup.com.tr/31607c/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668395522.jpg&amp;mw=1000&amp;l=1"/>
        <figcaption>Teknik direktör Ersun Yanal'ın sezonun başlamasının ardından maaşında büyük bir indirime giderek sarı-lacivertlilerle yeni mukavele imzalayan 28 yaşındaki futbolcuyu kadroda düşünmediği öğrenildi.</figcaption>
      </figure>
      <figure>
        <img src="https://iaftm.tmgrup.com.tr/57f407/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668401706.jpg&amp;mw=1000&amp;l=1"/>
        <figcaption>Kanarya'nın, Göztepe ve Gençlerbirliği'nin ilgilendiği Alper'i ara transfer döneminde satıp transfer için kaynak yaratmaya çalışacağı öğrenildi.</figcaption>
      </figure>
      <figure>
        <img src="https://iaftm.tmgrup.com.tr/f90bf8/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668396340.jpg&amp;mw=1000&amp;l=1"/>
        <figcaption><b>MEHMET EKİCİ'YE 3 TALİP<br/></b>Fenerbahçe'de kadroda düşünülmeyen ve sezon başında TFF'ye bildirilen 28 kişilik oyuncu listesinde yer almayan Mehmet Ekici'ye Gaziantep FK, Kayserispor ve Denizlispor'un talip olduğu iddia edildi.</figcaption>
      </figure>
      <figure>
        <img src="https://iaftm.tmgrup.com.tr/a2f0bf/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668404389.jpg&amp;mw=1000&amp;l=1"/>
        <figcaption>Sezon başında adı İsrail Ligi ekiplerinden Maccabi Tel Aviv ile anılan tecrübeli ismin ayrılığına kesin gözüyle bakılıyor.</figcaption>
      </figure>
      <figure>
        <img src="https://iaftm.tmgrup.com.tr/72d931/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668397477.jpg&amp;mw=1000&amp;l=1"/>
        <figcaption>Sarı-lacivertli takımda forma şansı bulamayan Mehmet'in de ayrılığa sıcak baktığı öğrenildi.</figcaption>
      </figure>
      <figure>
        <img src="https://iaftm.tmgrup.com.tr/d1e9cd/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668399101.jpg&amp;mw=1000&amp;l=1"/>
        <figcaption><b>RAMI'NIN SÖZLEŞMESİ FESHEDİLİYOR<br/></b>Fenerbahçe'nin sezon başında 1+1 yıllık sözleşme imzaladığı ancak bekleneni veremeyen Adil Rami de takımdan gönderilecekler arasında...</figcaption>
      </figure>
      <figure>
        <img src="https://iaftm.tmgrup.com.tr/788df1/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668406191.jpg&amp;mw=1000&amp;l=1"/>
        <figcaption>Zanka, Serdar ve Sadık'ın arkasında forma şansı bulamayan tecrübeli futbolcunun da mutsuz olduğu ve sarı-lacivertli kulüple olan sözleşmesinin ocak ayında karşılıklı olarak feshedileceği iddia edildi.</figcaption>
      </figure>
      <figure>
        <img src="https://iaftm.tmgrup.com.tr/dc642a/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668407250.jpg&amp;mw=1000&amp;l=1"/>
        <figcaption><b>TOLGAY ARSLAN'IN TALİPLERİ ARTIYOR<br/></b>Geçen sezon devre arasında Beşiktaş'tan transfer edilen ancak bu sezon teknik direktör Ersun Yanal'ın forma şansı vermediği Tolgay Arslan'ın talipleri artıyor.</figcaption>
      </figure>
      <figure>
        <img src="https://iaftm.tmgrup.com.tr/2228fe/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668406532.jpg&amp;mw=1000&amp;l=1"/>
        <figcaption>Süper Lig ekiplerinden Çaykur Rizespor ve İttifak Holding Konyaspor'un Tolgay için nabız yokladığı ve yönetimin 27 yaşındaki orta saha oyuncusunun satışına sıcak baktığı belirtildi.</figcaption>
      </figure>
      <figure>
        <img src="https://iaftm.tmgrup.com.tr/c9f16d/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668401488.jpg&amp;mw=1000&amp;l=1"/>
        <figcaption>Sarı-lacivertliler, 2022 yılına kadar sözleşmesi bulunan Tolgay Arslan'ı ocak ayında elinden çıkaramadığı takdirde sezon sonunda gelen teklifleri değerlendireceği öğrenildi.</figcaption>
      </figure>
      <figure>
        <img src="https://iaftm.tmgrup.com.tr/acef3a/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668400929.jpg&amp;mw=1000&amp;l=1"/>
        <figcaption><b>ZAJC'A GELEN TEKLİFLER DEĞERLENDİRİLECEK<br/></b>Fenerbahçe'nin geçtiğimiz sezon ocak ayında Tolgay ile kadrosuna kattığı isimlerden birisi de Miha Zajc'tı...</figcaption>
      </figure>
      <figure>
        <img src="https://iaftm.tmgrup.com.tr/7cd843/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668408217.jpg&amp;mw=1000&amp;l=1"/>
        <figcaption>Büyük beklentilerle transfer edilen ancak performansıyla hayal kırıklığı yaratan Sloven futbolcunun adı sezon başında Krasnodar, Leicester City ve Genoa gibi kulüplerle anılıyordu.</figcaption>
      </figure>
      <figure>
        <img src="https://iaftm.tmgrup.com.tr/3c12d4/0/0/0/0/0/0?u=https://iaspr.tmgrup.com.tr/album/2019/11/25/fenerbahcede-ersun-yanaldan-sok-karar-5-ismin-biletini-kesti-1574668409089.jpg&amp;mw=1000&amp;l=1"/>
        <figcaption>Sarı-lacivertlilerin, Avrupa kulüplerinin radarında olan Zajc için gelen teklifleri değerlendireceği öğrenildi.</figcaption>
      </figure>
    </article>
  </body>
</html>