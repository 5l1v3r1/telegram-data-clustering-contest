<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yasam/kizilay/okullar-can-icin-kan-vermeyi-surdurecek/"/>
    <meta property="og:site_name" content="Denizli Haber"/>
    <meta property="article:published_time" content="2019-11-25T08:15:00+00:00"/>
    <meta property="og:title" content="Okullar can için kan vermeyi sürdürecek"/>
    <meta property="og:description" content="Kızılay ile Milli Eğitim Müdürlüğü arasında daha önce yapılan “Okullar can için kan veriyor” protokolü sürüyor. Kızılay Şube Başkanı Adem Salih Deniz, Milli Eğitim Müdürü Mahmut Oğuz ile bir araya geldi, protokolün devamı için fikir birliğine varıldı."/>
  </head>
  <body>
    <article>
      <h1>Okullar can için kan vermeyi sürdürecek</h1>
      <h2>Kızılay ile Milli Eğitim Müdürlüğü arasında daha önce yapılan “Okullar can için kan veriyor” protokolü sürüyor. Kızılay Şube Başkanı Adem Salih Deniz, Milli Eğitim Müdürü Mahmut Oğuz ile bir araya geldi, protokolün devamı için fikir birliğine varıldı.</h2>
      <address><time datetime="2019-11-25T08:15:00+00:00">25 Nov 2019, 08:15</time> by <a rel="author">Haber Merkezi</a></address>
      <p>Kızılay Denizli Şube Başkanı Adem Salih Deniz, Milli Eğitim Müdürü Mahmut Oğuz’u makamında ziyaret etti.</p>
      <p>Kızılay’ın çalışmalarına ilişkin bilgi veren Adem Salih Deniz, Milli Eğitim Müdürlüğü ile yaptıkları işbirliklerinin devam etmesini istedi.</p>
      <p>Daha önce imzalanan “Denizli’de okullar can için kan veriyor” protokolünü hatırlatan Deniz, bu protokol ile önemli kan bağışlarının gerçekleştirildiğini vurguladı, devamından yana olduklarını söyledi.</p>
      <p>Milli Eğitim Müdürü Mahmut Oğuz da Kızılay’ın çok önemli bir görevi üstlendiğini belirterek, eğitim camiası olarak Kızılay’a olan desteklerinin süreceğini söyledi.</p>
    </article>
  </body>
</html>