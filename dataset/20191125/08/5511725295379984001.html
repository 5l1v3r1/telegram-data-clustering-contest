<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/bizness/biznesa_vide/rostovskis-iekilajis-sev-piederosas-biznesa-augstskola-turiba-dalas.d?id=51664983"/>
    <meta property="og:site_name" content="DELFI"/>
    <meta property="article:published_time" content="2019-11-25T08:24:44+00:00"/>
    <meta property="og:title" content="Rostovskis ieķīlājis sev piederošās 'Biznesa augstskola Turība' daļas "/>
    <meta property="og:description" content="SIA &quot;Biznesa augstskola Turība&quot; vienīgais īpašnieks Aigars Rostovskis ieķīlājis sev piederošās augstskolas kapitāldaļas, ziņo &quot;Lursoft&quot; Klientu portfelis."/>
  </head>
  <body>
    <article>
      <h1>Rostovskis ieķīlājis sev piederošās 'Biznesa augstskola Turība' daļas </h1>
      <address><time datetime="2019-11-25T08:24:44+00:00">25 Nov 2019, 08:24</time> by <a rel="author">DELFI Bizness</a></address>
      <p>
        <b>SIA "Biznesa augstskola Turība" vienīgais īpašnieks <a href="https://www.delfi.lv/temas/aigars-rostovskis">Aigars Rostovskis</a> ieķīlājis sev piederošās augstskolas kapitāldaļas, ziņo "Lursoft" Klientu portfelis.</b>
      </p>
      <p>Komercķīlas ņēmējs ir AS "<a href="https://www.delfi.lv/temas/citadele">Citadele</a> banka", bet parādnieks – SIA "Biznesa augstskola Turība". Komercķīlas nodrošinātā prasījuma maksimālā summa ir 2,925 miljoni eiro.</p>
      <p>Komercķīla reģistrēta 22. novembrī.</p>
      <p>SIA "Biznesa augstskola Turība" dibināta 1993. gadā, un tās pamatdarbība ir augstākās izglītības pakalpojumu sniegšana.</p>
      <p>Finanšu gadā no 2017. gada 1. jūlija līdz 2018. gada 30. jūnijam SIA "Biznesa augstskola Turība" strādāja ar neto apgrozījumu 5,140 miljoni eiro un tās pārskata gada peļņa sasniedza 447 tūkstošus eiro. Uzņēmums nodarbināja 306 darbiniekus.</p>
      <related>
        <h4>Lasi vēl</h4>
        <a href="https://www.delfi.lv/bizness/biznesa_vide/par-turibas-vienigo-ipasnieku-klust-aigars-rostovskis.d?id=50342673"/>
        <a href="https://www.delfi.lv/bizness/biznesa_vide/kartelu-gadijumi-latvija-ilgstosi-tikusi-paslauciti-zem-tepika-pauz-eksperti.d?id=51513089"/>
      </related>
    </article>
  </body>
</html>