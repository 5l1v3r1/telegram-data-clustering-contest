<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/elet/20191125_A_Korda_hazasparnal_semmi_nem_kotelezo_de_egy_dolog_szigoruan_tilos"/>
    <meta property="og:site_name" content="HVG.hu"/>
    <meta property="article:published_time" content="2019-11-25T08:59:00+00:00"/>
    <meta property="og:title" content="A Korda házaspárnál semmi nem kötelező, de egy dolog szigorúan tilos"/>
    <meta property="og:description" content="A hosszú, boldog házasság titkáról beszéltek."/>
  </head>
  <body>
    <article>
      <h1>A Korda házaspárnál semmi nem kötelező, de egy dolog szigorúan tilos</h1>
      <address><time datetime="2019-11-25T08:59:00+00:00">25 Nov 2019, 08:59</time> by <a rel="author">hvg.hu</a></address>
      <p>
        <b>A hosszú, boldog házasság titkáról beszéltek.</b>
      </p>
      <p>Negyven éve, a nap 23 órájában együtt van Balázs Klári és Korda György, <a href="http://www.borsonline.hu/celeb/korda-gyorgy-nem-vagyunk-alompar/187262">most a Borsnak fejtették ki</a>, mitől is működik olyan jól a kapcsolatuk.</p>
      <p>Kiderült, hogy a házaspárnál semmi sem kötelező, csak egyvalami szigorúan tilos:</p>
      <blockquote>mással ágyba bújni.</blockquote>
      <p>"Ez egy ki sem mondott megállapodás köztünk, vagy inkább világnézeti azonosság. Hiába állapodnak meg ugyanis a szerelmesek a pap előtt, hogy jóban-rosszban kitartanak, minden attól függ, hogy betartják, be akarják-e tartani. Ilyen a megcsalás is" - mondta Korda György a lapnak, hozzátéve, hogy szerencsére a legtöbb dologban egyetértenek, azt azonban nem szeretik, ha álompárnak hívják őket, hiszen náluk is vannak viták.</p>
      <p>A házaspár úgy véli, azért ment náluk könnyebben az összeszokás, mert korábban mindketten voltak házasok.</p>
      <p>"A házasságaink után mindketten tudtunk már mérlegelni, hogy mi a fontos, és ki tudtuk szűrni egy kapcsolatból azokat a tényezőket, amiktől egy házasság nem fog működni. Tudatosság is ez, de leginkább szerencse: jó korban találkoztunk jó időben. A legfontosabb mégsem ez a sok blabla, hanem ahogy 1959-ben is megénekeltem: Szeretni kell, ennyi az egész. Szeretem Klárikát, az illatát, ahogy beszél, ahogy énekel, de még azt is, ahogy eszik, a hibáival együtt szeretem" - mondta Korda György.</p>
    </article>
  </body>
</html>