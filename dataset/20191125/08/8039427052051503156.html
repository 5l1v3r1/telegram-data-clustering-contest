<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964064"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T08:45:37+00:00"/>
    <meta property="og:title" content="భారీభద్రత మధ్య 4 అసెంబ్లీ స్థానాల్లో ఉపఎన్నికల పోలింగ్ ప్రారంభం"/>
    <meta property="og:description" content="ADVT"/>
  </head>
  <body>
    <article>
      <h1>భారీభద్రత మధ్య 4 అసెంబ్లీ స్థానాల్లో ఉపఎన్నికల పోలింగ్ ప్రారంభం</h1>
      <address>
        <time datetime="2019-11-25T08:45:37+00:00">25 Nov 2019, 08:45</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ : భారీ భద్రత నడుమ నాలుగు అసెంబ్లీ నియోజకవర్గాల్లో సోమవారం ఉప ఎన్నికల పోలింగ్ ప్రారంభమైంది.</b> పశ్చిమబెంగాల్ రాష్ట్రంలోని మూడు అసెంబ్లీ స్థానాలతోపాటు ఉత్తరాఖండ్ రాష్ట్రంలోని ఓ నియోజకవర్గంలో సోమవారం ఉదయం పోలింగ్ ప్రారంభమైంది. పశ్చిమబెంగాల్ రాష్ట్రంలోని కాలియాగంజ్, కరీంపూర్, ఖరగ్‌పూర్ సదర్, ఉత్తరాఖండ్ లోని పితోరాఘడ్ నియోజకవర్గాల్లో పోలింగ్ ఆరంభమైంది. పశ్చిమబెంగాల్ రాష్ట్రంలో 2019 లోక్ సభ ఎన్నికల అనంతరం సాగుతున్న మొదటి ఉప ఎన్నిక ఇదే కావడం విశేషం. గత లోక్ సభ ఎన్నికల్లో 42 నియోజకవర్గాలకు గాను 18 స్థానాలను బీజేపీ విజయం సాధించింది.ఉప ఎన్నికల పోలింగ్ సాగుతున్న మూడు అసెంబ్లీ స్థానాల్లో తృణమూల్ కాంగ్రెస్, బీజేపీ, లెఫ్ట్- కాంగ్రెస్ పార్టీ అభ్యర్థుల మధ్య త్రిముఖ పోరు సాగుతోంది. పలు పోలింగ్ కేంద్రాల వద్ద ఓటర్లు బారులు తీరారు. ఈ నాలుగు స్థానాల్లో ఉప ఎన్నికల ఫలితాలు ఈ నెల 28వ తేదీన వెలువడనున్నాయి.</p>
    </article>
  </body>
</html>