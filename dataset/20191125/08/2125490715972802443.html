<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://doctorsonly.co.il/2019/11/177690/"/>
    <meta property="og:site_name" content="Doctors Only"/>
    <meta property="article:published_time" content="2019-11-25T08:42:00+00:00"/>
    <meta property="og:title" content="מרכז הדרכה ופיתוח בינלאומי לניתוחי פנים יפעל בבית החולים לגליל בנהריה"/>
    <meta property="og:description" content="המרכז הרפואי לגליל בנהריה הוכר כמרכז הדרכה לניתוחי פנים, לסתות ורפואת הפה מטעם תאגיד ג'ונסון אנד ג'ונסון"/>
  </head>
  <body>
    <article>
      <h1>מרכז הדרכה ופיתוח בינלאומי לניתוחי פנים יפעל בבית החולים לגליל בנהריה</h1>
      <h2>המרכז הרפואי לגליל בנהריה הוכר כמרכז הדרכה לניתוחי פנים, לסתות ורפואת הפה מטעם תאגיד ג'ונסון אנד ג'ונסון</h2>
      <address><time datetime="2019-11-25T08:42:00+00:00">25 Nov 2019, 08:42</time> by <a rel="author">מערכת דוקטורס אונלי</a></address>
      <p>המרכז הרפואי לגליל בנהריה הוכר על ידי התאגיד העולמי "ג'ונסון אנד ג'ונסון" כמרכז לצורכי הדרכה של רופאים ופיתוח חידושים בתחום ניתוחי הפנים, הלסתות ורפואת הפה. בית החולים לגליל בנהריה הוא המרכז הרפואי החמישי באירופה שנבחר כמרכז הדרכה ופיתוח של החברה הבינלאומית בתחומים אלה. מרכזים דומים פועלים כבר בפריס, באזל ובערים אולם ודיסלדורף בגרמניה. ההסכם הרשמי בין הצדדים ייחתם במהלך שנת 2020.</p>
      <h3>עוד בעניין דומה</h3>
      <ul>
        <li>
          <a href="https://doctorsonly.co.il/2019/10/175236/">גבר צימח שדיים עקב נטילת תרופה אנטי פסיכוטית וחברת הפארמה נקנסה ב-8 מיליארד דולר</a>
        </li>
        <li>
          <a href="https://doctorsonly.co.il/2019/08/172273/">לראשונה: חברת תרופות הואשמה במשבר האופיואידים ונקנסה ב-572 מיליון דולר</a>
        </li>
        <li>
          <a href="https://doctorsonly.co.il/2018/03/136800/">מרכז לכירורגיית פנים ולסתות נחנך במרכז הרפואי לגליל בנהריה</a>
        </li>
      </ul>
      <p>את המרכז לניתוחי פנים, לסתות ורפואת הפה בבית החולים הממשלתי בנהריה מנהל פרופ' סאמר סרוג'י. החברה העולמית תשלח אליו רופאים מאירופה להשתלמויות במימונו ובחסותו של התאגיד.</p>
      <p>כיום מגיעים למרכז בנהריה רופאים ישראלים להשתלמויות בנושאים הללו וזאת מאחר שהוא מצויד במכשור מתקדם לשם כך וצוותו צבר ניסיון רב בניתוחים ייחודיים, בין השאר בטיפול שקיבלו בו עד לא מכבר פצועים שהגיעו ממלחמת האזרחים בסוריה - חלקם היה במצב קשה ביותר.</p>
      <p>הרופאים שיגיעו להשתלמויות מאירופה ישתתפו בין השאר בתכנון ניתוחים באמצעות מדפסת תלת מימד ובעריכת ניתוחי הדמיה במחשב.</p>
      <p>לקראת ההחלטה על הכרזת המרכז בבית החולים בנהריה כמוקד הדרכה ופיתוח עולמי, ביקר באחרונה בישראל האחראי על תחום הפה והלסת בתאגיד העולמי, קרל זדרפלד.</p>
      <p>פרופ' סרוג'י: "זה כבוד גדול למרכז שלנו ולמרכז הרפואי בכלל, על שהוכר כמרכז ההדרכה החמישי באירופה של התאגיד הענק. אין לי ספק שהדבר ימנף את המרכז הרפואי לגליל ויחשוף אותו בפני אנשים רבים שיגיעו לכאן מרחבי העולם ושלא שמעו עליו בעבר".</p>
      <p>מנהל המרכז הרפואי לגליל, ד"ר מסעד ברהום, בירך את פרופ' סרוג'י על השגת ההכרה.</p>
    </article>
  </body>
</html>