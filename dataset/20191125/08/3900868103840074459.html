<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/economy/1563151/genop-dei-48wres-apergies-kai-syllalitiria-se-megalopoli-ptolemaida"/>
    <meta property="og:site_name" content="NOOZ."/>
    <meta property="article:published_time" content="2019-11-25T08:21:00+00:00"/>
    <meta property="og:title" content="ΓΕΝΟΠ ΔΕΗ: 48ωρες απεργίες και συλλαλητήρια σε Μεγαλόπολη-Πτολεμαΐδα"/>
    <meta property="og:description" content="Σε 48ωρες επαναλαμβανόμενες απεργίες από αύριο τα μεσάνυχτα και 3ωρη στάση εργασίας σήμερα προχωρά η ΓΕΝΟΠ ΔΕΗ αντιδρώντας στο νομοσχέδιο της κυβέρνησης, το οποίο φέρνει δραστικές αλλαγές στη λειτουργία της ΔΕΗ, προβλέποντας μεταξύ άλλων άρση της μονιμότητας για τους νεοπροσλαμβανόμενους στην επιχείρηση."/>
  </head>
  <body>
    <article>
      <h1>ΓΕΝΟΠ ΔΕΗ: 48ωρες απεργίες και συλλαλητήρια σε Μεγαλόπολη-Πτολεμαΐδα</h1>
      <address>
        <time datetime="2019-11-25T08:21:00+00:00">25 Nov 2019, 08:21</time>
      </address>
      <p>
        <b>Σε 48ωρες επαναλαμβανόμενες απεργίες από αύριο τα μεσάνυχτα και 3ωρη στάση εργασίας σήμερα προχωρά η ΓΕΝΟΠ ΔΕΗ αντιδρώντας στο νομοσχέδιο της κυβέρνησης, το οποίο φέρνει δραστικές αλλαγές στη λειτουργία της ΔΕΗ, προβλέποντας μεταξύ άλλων άρση της μονιμότητας για τους νεοπροσλαμβανόμενους στην επιχείρηση.</b>
      </p>
      <p>Σύμφωνα με την ανακοίνωση της ΓΕΝΟΠ, ««αποφασίζουμε την έναρξη των 48ωρων επαναλαμβανόμενων απεργιακών κινητοποιήσεων από τα μεσάνυχτα της Τρίτης και ώρα 00:01 και τρίωρη στάση εργασίας σήμερα 25/11/2019 από τις 12:00 μέχρι τις 15:00 για την Λιγνιτική Μεγαλόπολης και από τις 15:00 μέχρι τις 18:00 για τα Ορυχεία και τους Σταθμούς της Δυτικής Μακεδονίας, προκειμένου οι εργαζόμενοι να συμμετάσχουν στα συλλαλητήρια που θα πραγματοποιηθούν σήμερα στις 12:00 στη Μεγαλόπολη και στις 17:00 στην Πτολεμαΐδα».</p>
      <p>Η απεργία στα Ορυχεία, προσθέτει η ΓΕΝΟΠ ΔΕΗ θα ξεκινήσει σήμερα Δευτέρα 11:00 το βράδυ κατά την έναρξη της νυχτερινής βάρδιας.</p>
    </article>
  </body>
</html>