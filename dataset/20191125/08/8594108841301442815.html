<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/wolfenstein-youngblood/265137"/>
    <meta property="og:site_name" content="touchIT"/>
    <meta property="article:published_time" content="2019-11-25T08:44:47+00:00"/>
    <meta property="og:title" content="Wolfenstein: Youngblood"/>
    <meta property="og:description" content="Sériu FPS strieľačiek s názvom Wolfenstein netreba hráčom predstavovať. Matka tohto žánru sa v posledných rokov dočkala oživenia a po niekoľkých plnohodnotných dieloch a doplnkoch prichádza titul"/>
  </head>
  <body>
    <article>
      <h1>Wolfenstein: Youngblood</h1>
      <address><time datetime="2019-11-25T08:44:47+00:00">25 Nov 2019, 08:44</time> by <a rel="author">Roman Kadlec</a></address>
      <p>
        <b>Sériu FPS strieľačiek s názvom Wolfenstein netreba hráčom predstavovať. Matka tohto žánru sa v posledných rokov dočkala oživenia a po niekoľkých plnohodnotných dieloch a doplnkoch prichádza titul Wolfenstein: Youngblood, ktorý je z úplne iného súdka.</b>
      </p>
      <p>Wolfenstein: Youngblood je kooperatívna FPS akcia s dôrazom na RPG prvky a s náznakom otvoreného sveta. Youngblood tak možno čiastočne prirovnať k titulom, ako je Borderlands či Destiny, avšak nečakajte ich kópiu vo svete Wolfenstein. Skôr podobne ladenú hrateľnosť.</p>
      <figure>
        <img src="https://touchit.sk/wp-content/uploads/2019/11/wolf-1_vyd7_8_2019_nowat-1024x576.jpg"/>
      </figure>
      <p>V Youngblood budete hrať za jednu z dvojice dcér B.J.-a Blazkowicza. Druhú postavu bude ovládať váš kamarát, náhodný hráč alebo umelá inteligencia. Hneď na úvod upozorňujeme, že najlepší herný zážitok vám Youngblood ponúkne iba v prípade, že máte kamaráta, ktorý vie hrať FPS strieľačky a príbehovú kampaň si s vami prejde celú. Pri hraní s náhodnými hráčmi vás bude nový Wolfenstein s najväčšou pravdepodobnosťou frustrovať a ideálny zážitok vás nečaká ani pri hraní s počítačovým spoluhráčom.</p>
      <p>Wolfenstein: Youngblood sa aktuálne predáva za 30 eur čo viac-menej zodpovedá ponúkanému hernému zážitku. Za necelých 40 eur si môžete kúpiť Deluxe edíciu, ktorá obsahuje aj takzvaný Buddy Pass – funkciu, pomocou ktorej môžete do hry pozvať kamaráta, ktorý hru nevlastní. Ak sa teda považujete za fanúšika série a chcete vyskúšať niečo nové, odporúčame si zaobstarať Deluxe edíciu alebo počkať na jej zlacnenie a zlanáriť kamaráta, ktorý sa hrou s vami prestrieľa.</p>
      <p>A pokiaľ ste na sérii Wolfenstein v minulosti oceňovali zážitok pre jedného hráča, túto novinku môžete ignorovať.</p>
      <p>Hodnotenie: 3/5, 60 %</p>
      <p>Cena: 29,99 €</p>
      <related>
        <h4>Súvisiace články</h4>
        <a href="https://touchit.sk/iphone-12-pro-pravdepodobne-dostane-6-gb-pamate-ram/265238"/>
        <a href="https://touchit.sk/ocakavany-half-life-alyx-si-nezahra-kazdy-specifikacia-uvadza-vysoke-minimalne-naroky-na-hardver/265236"/>
        <a href="https://touchit.sk/nove-pozadia-pre-windows-10-s-plazovou-tematikou/265225"/>
      </related>
    </article>
  </body>
</html>