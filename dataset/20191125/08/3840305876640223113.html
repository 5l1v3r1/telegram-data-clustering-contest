<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/invingator-absolut-ce-judet-castigat-klaus-iohannis-fiecare-localitate-307249.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T08:46:34+00:00"/>
    <meta property="og:title" content="Învingător absolut. În ce județ a câștigat Klaus Iohannis fiecare localitate"/>
    <meta property="og:description" content="Klaus Iohannis, care a obținut o victorie zdrobitoare în finala prezidențialelor, este câștigătorul absolut al scrutinului la nivelul județului Sibiu, unde a obținut majoritatea voturilor valabil exprimate din fi..."/>
  </head>
  <body>
    <article>
      <h1>Învingător absolut. În ce județ a câștigat Klaus Iohannis fiecare localitate</h1>
      <address><time datetime="2019-11-25T08:46:34+00:00">25 Nov 2019, 08:46</time> by <a rel="author">Vladimir Ionescu</a></address>
      <p><a href="https://www.b1.ro/tag/klaus-iohannis-73135.html">Klaus Iohannis</a>, care a obținut o victorie zdrobitoare în finala prezidențialelor, este câștigătorul absolut al scrutinului la nivelul județului Sibiu, unde a obținut majoritatea voturilor valabil exprimate din fiecare localitate, arată datele Autorității Electorale Permanente și furnizate de PNL Sibiu, potrivit <a href="https://www.agerpres.ro/politica/2019/11/25/prezidentiale2019-sibiu-iohannis-a-castigat-in-toate-localitatile-din-judet-si-in-99-9-din-sectii--408987">Agerpres</a>.<br/><br/>Un număr de 216.672 de voturi au fost exprimate în județul Sibiu, iar dintre acestea 184.809 au mers către <a href="https://www.b1.ro/tag/klaus-iohannis-73135.html">Klaus Iohannis</a>, în timp ce Viorica Dăncilă a fost preferată de doar 31.863 de alegători.<br/><br/>Concret, <a href="https://www.b1.ro/tag/klaus-iohannis-73135.html">Klaus Iohannis</a> a pierdut într-o singură secție din cele 376 organizate în Sibiu. Este vorba despre secția nr. 274 din localitatea Valchid, unde Dăncilă a obținut cu un singur vot în plus față de contracandidatul său, adică 174.</p>
    </article>
  </body>
</html>