<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/online/thuisbezorgd-gaat-misbruik-van-reviewsysteem-aanpakken"/>
    <meta property="og:site_name" content="DutchCowboys"/>
    <meta property="article:published_time" content="2019-11-25T08:15:00+00:00"/>
    <meta property="og:title" content="Thuisbezorgd gaat misbruik van reviewsysteem aanpakken"/>
    <meta property="og:description" content="Restauranthouders compenseren klanten die een negatieve review achter hebben gelaten door hen te compenseren in ruil voor het verwijderen van de beoordeling"/>
  </head>
  <body>
    <article>
      <h1>Thuisbezorgd gaat misbruik van reviewsysteem aanpakken</h1>
      <address><time datetime="2019-11-25T08:15:00+00:00">25 Nov 2019, 08:15</time> by <a rel="author">Irene Boskma</a></address>
      <p>Wie weleens eten bestelt via <a href="https://www.dutchcowboys.nl/marketing/thuisbezorgd-wordt-sponsor-van-euro-2020">Thuisbezorgd</a>, weet dat de recensies voor restaurants belangrijk zijn. Restaurants met goede beoordelingen scoren hoger in de ranking en dat helpt natuurlijk om meer bestellingen te krijgen. RTL Nieuws deed onderzoek om te kijken of er restauranthouders zijn die zich schuldig maken aan misbruik van het <a href="https://www.dutchcowboys.nl/online/de-onbetrouwbaarheid-van-online-reviews">online beoordelingssysteem</a>. Er zijn bij de nieuwssite namelijk meldingen binnengekomen van be√Ønvloeding door restauranthouders, die klanten onder druk zetten om slechte reviews van de site te halen.</p>
      <h3>Gratis maaltijden</h3>
      <p>Uit het onderzoek bleek dat sommige restauranteigenaren zo graag willen dat klanten negatieve recensies verwijderen, dat ze in ruil daarvoor geld van de bestelling teruggeven of gratis maaltijden aanbieden. Thuisbezorgd vertelt tegen Nu.nl dat er, naar aanleiding van de meldingen, onderzoek wordt gedaan. In de database wordt gekeken naar verdachte patronen. Klanten kunnen eerder geplaatste recensies ook zelf verwijderen, bijvoorbeeld omdat een klacht is opgelost.</p>
      <h3>Meeste recensies betrouwbaar</h3>
      <p>Thuisbezorgd denkt dat het online reviewsysteem desondanks betrouwbaar is en misbruik op kleine schaal voorkomt. Er zijn geen concrete gegevens over hoe vaak negatieve recensies worden verwijderd na tussenkomst van de restauranthouder. Bovendien hoeft het dan nog steeds niet om misbruik te gaan, want het kan ook zijn dat de specifieke klacht van de klant is opgelost.</p>
      <p><i>"We weten redelijk goed hoe vaak een recensie wordt verwijderd. Als het bij een restaurant heel vaak gebeurt, moeten we daar goed naar kijken"</i>, zegt een woordvoerder tegen Nu.nl.</p>
      <h3>Slimme manier om klacht op te pakken</h3>
      <p>Toch zegt de woordvoerder ook dat dit niet helemaal uit de lucht komt vallen, omdat ondernemers altijd weer slimme manieren bedenken om de regels op een eigen manier toe te passen. Het blijft natuurlijk lastig te controleren en het is goed dat restauranthouders serieuze klachten willen oplossen. Op Twitter lezen we dat er consumenten zijn die dit nieuws bevestigen en dat zij vermoeden dat dit bij meerdere <a href="https://www.dutchcowboys.nl/online/record-aan-omzet-bij-europese-webwinkels">webwinkels</a> gebeurt.</p>
      <related>
        <h4>Lees ook:</h4>
        <a href="https://www.dutchcowboys.nl/marketing/thuisbezorgd-wordt-sponsor-van-euro-2020"/>
        <a href="https://www.dutchcowboys.nl/marketing/jouw-bedrijf-heeft-negatieve-reviews-nodig-maar-waarom"/>
        <a href="https://www.dutchcowboys.nl/online/horeca-ondernemers-zijn-niet-bepaald-meer-blij-met-thuisbezorgd"/>
      </related>
    </article>
  </body>
</html>