<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/prysmian-il-collegamento-western-link-preso-in-consegna-dal-cliente"/>
    <meta property="og:site_name" content="FinanzaOnline"/>
    <meta property="article:published_time" content="2019-11-25T08:03:00+00:00"/>
    <meta property="og:title" content="Prysmian, il collegamento Western Link preso in consegna dal cliente"/>
    <meta property="og:description" content="Prysmian ha annunciato che il collegamento Western Link, al centro di alcune criticità nell'ultimo periodo, è stato preso in consegna dal cliente National Grid Electricity Transmission e ScottishPower Transmission. Il …"/>
  </head>
  <body>
    <article>
      <h1>Prysmian, il collegamento Western Link preso in consegna dal cliente</h1>
      <address><time datetime="2019-11-25T08:03:00+00:00">25 Nov 2019, 08:03</time> by <a rel="author">Valeria Panigada</a></address>
      <p>Prysmian ha annunciato che il collegamento Western Link, al centro di alcune criticità nell’ultimo periodo, è stato preso in consegna dal cliente National Grid Electricity Transmission e ScottishPower Transmission. Il Western Link è un progetto di collegamento ad alta tensione in corrente continua tra la Scozia, l’Inghilterra e il Galles e che raggiunge la tensione record di 600 kV, la classe più elevata, per un cavo isolato, mai messa in esercizio al mondo (ad oggi il massimo è 500 kV), permettendo uno scambio di energia fino a 2,250 MW. L’intero progetto “chiavi in mano” è stato eseguito in consorzio tra Prysmian, responsabile della progettazione, produzione, installazione e collaudo dei cavi, e Siemens, responsabile delle stazioni di conversione.</p>
    </article>
  </body>
</html>