<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/2019/11/25/news/lvmh_comprera_tiffany_per_16_2_miliardi_di_dollari_l_accordo_e_definitivo-241868590/"/>
    <meta property="og:site_name" content="Repubblica.it"/>
    <meta property="article:published_time" content="2019-11-25T08:42:00+00:00"/>
    <meta property="og:title" content="Lvmh comprerà Tiffany per 16,2 miliardi di dollari: l'accordo è definitivo"/>
    <meta property="og:description" content="ROMA - La società leader mondiale nel settore dei beni di lusso LVMH ha acquistato la gioielleria americana Tiffany. Dopo giorni di indiscrezioni che si rincorrevano, i due gruppi hanno reso noto ufficialmente in una nota congiunta l'accordo. Il prezzo stabilito è di 135 dollari per azione. &quot;La transazione vale per Tiffany circa 14,7 miliardi di euro, ovvero 16,2 miliardi di dollari&quot;, riferisce la nota. Questa è la più grande acquisizione nella storia del gruppo del miliardario Bernard Arnault. L'offerta iniziale presentata circa un mese fa era di 120 dollari per azione, da lì sono poi partite le trattative, arrivate al prezzo attuale. Con l'acquisto di Tiffany l'impero di Louis Vuitton potrà diversificarsi ulteriormente aumentando la sua esposizione nel comparto dei gioielli, uno dei settori a più forte crescita sul mercato del lusso. Con i suoi 300 punti vendita a livello globale, Tiffany è una delle maggiori gioiellerie del mondo insieme a Cartier e Bulgari, già acquistate dal gruppo di Arnault. Tiffany conta…"/>
  </head>
  <body>
    <article>
      <h1>Lvmh comprerà Tiffany per 16,2 miliardi di dollari: l'accordo è definitivo</h1>
      <address>
        <time datetime="2019-11-25T08:42:00+00:00">25 Nov 2019, 08:42</time>
      </address>
      <p><b>ROMA</b> - La società leader mondiale nel settore dei beni di lusso LVMH ha acquistato la gioielleria americana Tiffany. <a href="https://www.repubblica.it/economia/rubriche/fashion-e-finance/2019/11/24/news/lvmh_rilancia_per_tiffany_vicino_l_acquisto_della_gioielleria_di_audry_hepburne-241830642/?ref=search">Dopo giorni di indiscrezioni</a> che si rincorrevano, i due gruppi hanno reso noto ufficialmente in una nota congiunta l'accordo. Il prezzo stabilito è di 135 dollari per azione. "La transazione vale per Tiffany circa 14,7 miliardi di euro, ovvero 16,2 miliardi di dollari", riferisce la nota. Questa è la più grande acquisizione nella storia del gruppo del miliardario Bernard Arnault.<br/><br/>L'offerta iniziale presentata circa un mese fa era di 120 dollari per azione, da lì sono poi partite le trattative, arrivate al prezzo attuale. Con l'acquisto di Tiffany l'impero di Louis Vuitton potrà diversificarsi ulteriormente aumentando la sua esposizione nel comparto dei gioielli, uno dei settori a più forte crescita sul mercato del lusso. Con i suoi 300 punti vendita a livello globale, Tiffany è una delle maggiori gioiellerie del mondo insieme a Cartier e Bulgari, già acquistate dal gruppo di Arnault.<br/><br/>Tiffany conta 4 miliardi di ricavi l'anno, e viene da una crisi superata di recente, che aveva portato le azioni a crollare al prezzo di 60 dollari. La svolta nel 2017, con l'arrivo del numero uno italiano Alessandro Bogoglio, arrivato dopo una lunga esperienza in Bulgari e Diesel.</p>
    </article>
  </body>
</html>