<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jonavoszinios.lt/naujiena/neblaivus-vairuotojas-turintis-galimai-narkotiniu-medziagu-suzalojo-pareigunus/"/>
    <meta property="og:site_name" content="JONAVOS ŽINIOS"/>
    <meta property="article:published_time" content="2019-11-25T08:39:00+00:00"/>
    <meta property="og:title" content="Neblaivus vairuotojas, turintis galimai narkotinių medžiagų, sužalojo pareigūnus"/>
    <meta property="og:description" content="Kaip pranešė Policijos departamentas, lapkričio 24 d. pareigūnams įkliuvo įžūlus vairuotojas, kuris buvo ne tik neblaivus, turėjo galimai narkotinių medžiagų, apgadino policijos automobilį, bet ir priešindamasis pareigūnams juos sužalojo. "/>
  </head>
  <body>
    <article>
      <h1>Neblaivus vairuotojas, turintis galimai narkotinių medžiagų, sužalojo pareigūnus</h1>
      <address>
        <time datetime="2019-11-25T08:39:00+00:00">25 Nov 2019, 08:39</time>
      </address>
      <p><i>Kaip pranešė Policijos departamentas, lapkričio 24 d. pareigūnams įkliuvo įžūlus vairuotojas, kuris buvo ne tik neblaivus, turėjo galimai narkotinių medžiagų, apgadino policijos automobilį, bet ir priešindamasis pareigūnams juos sužalojo. </i>  </p>
      <p>Apie 4 val. Jonavoje, Chemikų g., sustabdytas automobilis „VW Passat“, kurį vairavo neblaivus (0,81 prom.) vyras. Sulaikytasis, sodinant į tarnybinį automobilį „VW Transporter“, pasipriešino Kauno apskr. VPK Jonavos r. PK pareigūnams bei nulaužė tarnybinio automobilio veidrodėlį.</p>
      <p>Vyras, atvesdintas į Kauno apskr. VPK patalpas, pasipriešino ir sužalojo Kauno apskr. VPK pareigūną. Du pareigūnai, suteikus med. pagalbą, gydomi ambulatoriškai.</p>
      <p>Įtariamasis, pas kurį apžiūros metu rastas ir paimtas vienas polietileninis maišelis su baltos spalvos milteliais (įtariama, kad tai - narkotinė medžiaga), uždarytas į areštinę.</p>
      <p>Pradėtas ikiteisminis tyrimas pagal LR BK 140 str. 2 d. ir 286 str. ir 259 str. 1 d.</p>
      <p>
        <i>Parengta pagal Policijos departamento inf. </i>
      </p>
    </article>
  </body>
</html>