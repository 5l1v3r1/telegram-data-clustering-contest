<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/25/u-naftogazi-zayavyvly-pro-sproby-frumana-ta-parnasa-kontrolyuvaty-kompaniyu/"/>
    <meta property="og:site_name" content="Рубрика"/>
    <meta property="article:published_time" content="2019-11-25T08:12:27+00:00"/>
    <meta property="og:title" content="У &quot;Нафтогазі&quot; заявивли про спроби Фрумана та Парнаса контролювати компанію"/>
    <meta property="og:description" content="Американські підприємці Лев Парнас та Ігор Фруман, які підтримували ділові зв’язки з Рудольфом Джуліані, що є особистим адвокатом президента США Дональда Трампа, намагалися встановити контроль над НАК “Нафтогаз Україна”. Про це повідомив директор з інтегрованого газового бізнесу “Нафтогазу” Андрій Фаворов в інтерв’ю The Wall Street Journal. Як він зазначив, Парнас і Фруман сказали, що хочуть […]"/>
  </head>
  <body>
    <article>
      <h1>У "Нафтогазі" заявивли про спроби Фрумана та Парнаса контролювати компанію</h1>
      <address><time datetime="2019-11-25T08:12:27+00:00">25 Nov 2019, 08:12</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/09/729_486_59cf9cf9e1c6f-860x580-c-1.jpg"/>
      </figure>
      <p>
        <b>
          <b>Американські підприємці Лев Парнас та Ігор Фруман, які підтримували ділові зв’язки з Рудольфом Джуліані, що є особистим адвокатом президента США Дональда Трампа, намагалися встановити контроль над НАК “Нафтогаз Україна”.</b>
        </b>
      </p>
      <p>Про це повідомив директор з інтегрованого газового бізнесу “Нафтогазу” Андрій Фаворов в інтерв’ю<a href="https://www.wsj.com/articles/ukraine-energy-official-says-giuliani-associates-tried-to-recruit-him-11574652499?mod=hp_lead_pos3"> The Wall Street Journal.</a></p>
      <p>Як він зазначив, Парнас і Фруман сказали, що хочуть зробити його “своєю людиною”. Фаворов розповів, що підприємці з США в березні поточного року пропонували організувати його призначення на посаду глави “Нафтогазу”. Цей пост займає Андрій Коболєв. За версією Фаворова, він повідомив про те, що сталося Коболєву і відповів на пропозицію Парнаса і Фрумана відмовою.</p>
      <p>В інтерв’ю він заявив, що зазначена зустріч з Парнасом та Фруманом відбулася в березні в американському штаті Техас. Його співрозмовники нібито підкреслювали, що підтримують зв’язки з Трампом і Джуліані.</p>
      <p>У свою чергу, адвокат Парнаса запевняє, що твердження Фаворова не відповідають дійсності. Адвокати Фрумана та Джуліані відмовилися від коментарів.</p>
      <p>Раніше повідомлялося, що федеральна прокуратура почала розслідування щодо Джуліані. Його бізнес-партнерів Парнаса і Фрумана звинувачують у незаконному лобіюванні та інших порушеннях. Крім того, повідомлялось, що Парнас і Фруман запропонували Фаворову партнерство в області експорту американського скрапленого газу в Україну.</p>
      <p>Нагадаємо: <a href="https://rubryka.com/2019/11/23/kobolyev-zayavyv-shho-gotovyj-svidchyty-u-spravi-dzhuliani/">Коболєв заявив, що готовий свідчити у справі Джуліані.</a></p>
    </article>
  </body>
</html>