<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/chpli-muharrem-inceden-yeni-aciklama-257805h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T08:32:00+00:00"/>
    <meta property="og:title" content="CHP’li Muharrem İnce’den yeni açıklama"/>
    <meta property="og:description" content="CHP’li Muharrem İnce, “Şimdi CHP yönetiminin yapması gereken partimizin içindeki o iftiracıyı bulup cezalandırmasıdır. O kişiyi bulmazlarsa aynı iftira ile kendileri karşılaştıklarında şaşırmasınlar” dedi."/>
  </head>
  <body>
    <article>
      <h1>CHP’li Muharrem İnce’den yeni açıklama</h1>
      <address><time datetime="2019-11-25T08:32:00+00:00">25 Nov 2019, 08:32</time> by <a rel="author">Yeni Çağ Gazetesi</a></address>
      <p>
        <b>CHP’li Muharrem İnce, “Şimdi CHP yönetiminin yapması gereken partimizin içindeki o iftiracıyı bulup cezalandırmasıdır. O kişiyi bulmazlarsa aynı iftira ile kendileri karşılaştıklarında şaşırmasınlar” dedi.</b>
      </p>
      <p>CHP’li Muahrrem İnce’den Saray’daki görüşme iddialarıyla ilgili yeni bir açıklama geldi. CHP yönetimine, söz konusu iddiaları sızdıran isimlerin cezalandırılması için çağrıda bulunan İnce, iktidara yakın medyanın görüşme iddialarından sonra kendisiyle ilgili haberlere ağırlık vermesine tepki gösterdi.</p>
      <p>CHP’li Muharrem İnce, Twitter hesabından yaptığı açıklamada şu ifadeleri kullandı:</p>
      <p>“Bu olay sonunda bana iftira atıldığı, kumpas kurulduğu bütün gerçekliğiyle ortadadır. Şimdi CHP yönetiminin yapması gereken partimizin içindeki o iftiracıyı bulup cezalandırmasıdır. O kişiyi bulmazlarsa aynı iftira ile kendileri karşılaştıklarında şaşırmasınlar.</p>
      <p>Cumhurbaşkanlığı kampanyasında 107 miting yaptım. Yandaş medyada tek satır haber olmadım. Bugün yandaş medya beni pek sever oldu. Geçmişte beni yazmayarak, bugünse yazarak bana zarar vermeye devam ediyor. Yandaş medya senden gelecek rahmet Allah’tan gelsin.”</p>
      <figure>
        <img src="https://www.yenicaggazetesi.com.tr/d/other/muarrem1.jpg"/>
      </figure>
      <figure>
        <img src="https://www.yenicaggazetesi.com.tr/d/other/muharrem2.jpg"/>
      </figure>
      <related>
        <a href="https://www.yenicaggazetesi.com.tr/muharrem-inceden-yeni-aciklamalar-257762h.htm"/>
        <a href="https://www.yenicaggazetesi.com.tr/ekrem-imamoglundan-saraydaki-gorusme-iddialarina-yanit-257716h.htm"/>
        <a href="https://www.yenicaggazetesi.com.tr/talat-atilladan-kemal-kilicdaorgluna-aciklama-yap-cagrisi-257693h.htm"/>
        <a href="https://www.yenicaggazetesi.com.tr/muharrem-inceden-flas-aciklamalar-257689h.htm"/>
      </related>
    </article>
  </body>
</html>