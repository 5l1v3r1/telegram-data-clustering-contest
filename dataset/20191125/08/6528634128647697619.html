<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/banco-bpm-standard-ethics-alza-outlook-da-stabile-a-positivo"/>
    <meta property="og:site_name" content="FinanzaOnline"/>
    <meta property="article:published_time" content="2019-11-25T08:04:00+00:00"/>
    <meta property="og:title" content="Banco Bpm: Standard Ethics alza outlook da stabile a positivo"/>
    <meta property="og:description" content="Standard Ethics ha confermato il rating di “EE-” su Banco Bpm, alzando l'outlook da &quot;stabile&quot; a &quot;positivo&quot;. La banca fa parte dello SE Italian Index, dello SE Italian Banks Index …"/>
  </head>
  <body>
    <article>
      <h1>Banco Bpm: Standard Ethics alza outlook da stabile a positivo</h1>
      <address><time datetime="2019-11-25T08:04:00+00:00">25 Nov 2019, 08:04</time> by <a rel="author">Daniela La Cava</a></address>
      <p>Standard Ethics ha confermato il rating di “EE-” su Banco Bpm, alzando l’outlook da “stabile” a “positivo”. La banca fa parte dello SE Italian Index, dello SE Italian Banks Index e dello SE European Banks Index. Standard Ethics sottolinea nel report odieno che “Banco Bpm sta mettendo a fattor comune, diverse esperienze nell’ambito ESG (Environmental, Social and Governance), risultanti dalla fusione tra Banco Popolare e Banca Popolare di Milano”. “È evidente che il modello di sostenibilità – e l’ottima rendicontazione ESG – si stia arricchendo grazie ad un approccio più sistemico – prosegue l’agenzia -. Questo porta la banca a tenere in maggior considerazione le indicazioni volontarie sulla sostenibilità provenienti dagli enti sovranazionali. Indicazioni che trovano spazio accanto alla tradizionale vicinanza che la banca mostra verso i propri stakeholder ed il proprio territorio”. “Il percorso in atto lascia presagire una fase di miglioramenti che estenderà i suoi effetti da oggi ai prossimi anni. La visione di breve e lungo periodo è positiva”, conclude Standard Ethics.</p>
    </article>
  </body>
</html>