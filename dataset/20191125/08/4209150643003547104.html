<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/gradovi/Prikupljeno-1030-KM-za-pomoc-Ivani-Bjelogrlic/570330?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T08:08:49+00:00"/>
    <meta property="og:title" content="Prikupljeno 1.030 KM za pomoć Ivani Bjelogrlić"/>
    <meta property="og:description" content="SOKOLAC - Na Sokocu je održana &quot;Humana sportska nedjelja&quot; za pomoć trogodišnjoj Ivani Bjelogrlić iz Istočnog Sarajeva za čije liječenje u inostranstvu je potrebno 250.000 evra."/>
  </head>
  <body>
    <article>
      <h1>Prikupljeno 1.030 KM za pomoć Ivani Bjelogrlić</h1>
      <address><time datetime="2019-11-25T08:08:49+00:00">25 Nov 2019, 08:08</time> by <a rel="author">Srna</a></address>
      <p>SOKOLAC - Na Sokocu je održana "Humana sportska nedjelja" za pomoć trogodišnjoj Ivani Bjelogrlić iz Istočnog Sarajeva za čije liječenje u inostranstvu je potrebno 250.000 evra.</p>
      <p>Predrag Dobrilović, jedan od organizatora akcije tokom koje su sportisti i posjetioci redovnih prvoligaških utakmica igranih do sinoć prikupili 1.030 KM, rekao je Srni da je ideja nastala spontano jer su tri sokolačka prvoligaška kluba igrala utakmice redovnih kola juče u Sportskoj dvorani na Sokocu.</p>
      <p>"Željeli smo da pomognemo i to je doprinos sportista i posjetilaca utakmica igranih za jedan dan u našoj opštini" istakao je Dobrilović.</p>
      <p>Igralo se pod sloganom "Naše utakmice su važne, ali Ivanina je najvažnija".</p>
      <p>Dobrilović je podsjetio da su sportski susreti počeli u 10.00 časova utakmicom u kojoj su pionirke "Glasinca" izgubile rezultatom 3:1 od Odbojkaškog kluba "Han Pijesak" u sedmom kolu Omladinske lige Republike Srpske.</p>
      <p>Seniroke "Glasinca" pobijedile su "Drinu" iz Zvornika rezultatom 3:0 u utakmici devetog kola Prve ženske odbojkaške lige Srpske.</p>
      <p>Futsal klub "Glasinac" pobijedio je ekipu "Broda" rezulatom 8:4 u trećem kolu Prve futsal lige Republike Srpske.</p>
      <p>Košarkaški klub "Sokolac" u susretu koji je igran sinoć od 20.30 pobijedio je "Budućnost" iz Bijeljine rezultatom 91:75 u utakmici sedmog kola Prve lige Srpske.</p>
      <p>Nina Bjelogrlić, majka trogodišnje Ivane iz Istočnog Sarajeva, ranije je izjavila novinarima da je u septembru prošle godine ovoj djevojčici dijagnostifikovan karcinom bubrega, nakon čega su u zdravstvenim ustanovama u Banjaluci i Beogradu uslijedile operacija, te hemoterapija zračenjem, ali su najnoviji pregledi pokazali da se bolest proširila i zahtijeva dalje liječenje.</p>
      <p>Za novčanu pomoć za liječenje Ivane Bjelogrlić, jedinice Nine i Jelenka, otvoren je namjenski žiro račun u Intesa Sanpaolo banci Sarajevo, broj 1541029988405703.</p>
    </article>
  </body>
</html>