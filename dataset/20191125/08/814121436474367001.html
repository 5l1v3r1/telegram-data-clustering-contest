<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10274386/mieli-wziac-slub-doszlo-do-morderstwa-wszystko-wyszlo-na-jaw-za-sprawa-rachunku-z-kfc.html"/>
    <meta property="og:site_name" content="Wprost"/>
    <meta property="article:published_time" content="2019-11-25T08:15:00+00:00"/>
    <meta property="og:title" content="Mieli wziąć ślub, doszło do morderstwa. Wszystko wyszło na jaw za sprawą rachunku z KFC"/>
    <meta property="og:description" content="30-letni William Chase Hargrove został uznany za winnego morderstwa Anny Repkiny – informuje New York Post. Kluczowy w sprawie okazał się rachunek z KFC."/>
  </head>
  <body>
    <article>
      <h1>Mieli wziąć ślub, doszło do morderstwa. Wszystko wyszło na jaw za sprawą rachunku z KFC</h1>
      <address>
        <time datetime="2019-11-25T08:15:00+00:00">25 Nov 2019, 08:15</time>
      </address>
      <p>
        <b>30-letni William Chase Hargrove został uznany za winnego morderstwa Anny Repkiny – informuje New York Post. Kluczowy w sprawie okazał się rachunek z KFC.</b>
      </p>
      <p>Chase Hargrove i Anna Repkina planowali wspólną przyszłość. 30-letni mężczyzna jakiś czas temu oświadczył się swojej 3 lata młodszej ukochanej. Nic nie zapowiadało tragedii, która się wydarzyła. Dwa lata temu Hargrove bestialsko zamordował narzeczoną.</p>
      <p>Śledczy twierdzą, że mężczyzna zastrzelił swoją partnerkę, a następnie wypłacił z jej konta 800 dolarów. Z ustaleń lokalnych gazet wynika, że mężczyzna prowadził podwójne życie. Nie był uczciwy w stosunku do swojej narzeczonej. Z Repkiną miał poznać się za pośrednictwem internetu i przekonał ją, by przeprowadziła się z Moskwy do Oregonu. W tym samym czasie mężczyzna miał być także związany z inną kobietą.</p>
      <h3>Śledztwo i rachunek z KFC</h3>
      <p>Ciało zamordowanej zostało znalezione bez żadnych dokumentów, które mogłyby ułatwić ustalenie jej tożsamości. W pobliżu zwłok znajdowała się torba z KFC, w której odnaleziono „paragon dla Kevina Thomasa” – podaje New York Post. Mężczyzna przekazał śledczym, że „podzielił się posiłkiem z Hargrove, który pożyczył jego broń i jej nie zwrócił”. Chase Hargrove został aresztowany trzy dni później. Nie przyznał się do zamordowania swojej narzeczonej. Za morderstwo grozi mu co najmniej 25 lat więzienia.</p>
      <related>
        <h4>Czytaj także:</h4>
        <a href="https://www.wprost.pl/swiat/10274317/pies-wykopal-dziure-w-ogrodzie-wlasciciel-odcial-mu-za-to-przednie-lapy.html"/>
      </related>
      <footer>Źródło: New York Post</footer>
    </article>
  </body>
</html>