<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/regiony/kolyshnii-narodnyi-mer-okupovanoi-horlivky-vyiavyvsia-ukrainskym-rozvidnykom-zmi-203405.html"/>
    <meta property="og:site_name" content="5 канал"/>
    <meta property="article:published_time" content="2019-11-25T08:27:00+00:00"/>
    <meta property="og:title" content="Колишній &quot;народний мер&quot; окупованої Горлівки виявився українським розвідником – ЗМІ"/>
    <meta property="og:description" content="Інформацію про роботу Матюхи на українську розвідку підтвердив представник Головного управління розвідки Міноборони України Вадим Скібіцький"/>
  </head>
  <body>
    <article>
      <h1>Колишній "народний мер" окупованої Горлівки виявився українським розвідником – ЗМІ</h1>
      <address>
        <time datetime="2019-11-25T08:27:00+00:00">25 Nov 2019, 08:27</time>
      </address>
      <p>Колишній "народний мер" Горлівки, підконтрольної так званій "ДНР", Едуард Матюха виявився українським розвідником, який працював п'ять років серед бойовиків. Про це йдеться в "<a href="https://tsn.ua/video/video-novini/narodniy-mer-okupovanoyi-gorlivki-buv-zakonspirovanim-rozvidnikom-gur-mo-ukrayini.html?utm_source=page&amp;utm_medium=popularvideo">ТСН.тиждень"</a>.</p>
      <p>Інформацію про роботу Матюхи на українську розвідку підтвердив представник Головного управління розвідки Міноборони України Вадим Скібіцький.</p>
      <p>"Дійсно, Едуард – це та людина, яка надавала необхідну інформацію про реальну ситуацію на окупованих територіях", – заявив Скібіцький.</p>
      <p>Матюха був "народним мером" Горлівки, але пішов із посади через суперечки, які він назвав своїм робочим завданням. Потім він займав посаду першого секретаря міського комітету Компартії в "ДНР".</p>
      <blockquote>Едуард Матюха збирав інформацію про дії Росії та "заводив контакти із російськими комуністами".</blockquote>
      <p>Розвідник розповів, зокрема, що проросійські невизнані республіки – Абхазія, Північна Осетія, Придністров'я, "ДНР" і "ЛНР" координуються Кремлем через КПРФ. У партії за це відповідає депутат Тайсан Казбек Кучуковіч. Саме ці люди керують "гуманітарною допомогою" для мешканців Донбасу.</p>
      <blockquote>Матюха розповів, що Москва має запасні плани щодо Донбасу, а саме проведення референдуму про включення "ДНР" і "ЛНР" до складу Росії, або створення так званої "Новоросії" із військовим захопленням Харкова та Одеси.</blockquote>
      <p>Нині Матюха повернувся на підконтрольну Україні територію. У сюжеті повідомляється, що дружина розвідника не знала про роботу чоловіка, і п'ять років думала, що він працює на бойовиків.</p>
      <p>Як повідомляв 5.UA, за даними розвідки, в ОРДЛО місцевих <a href="https://www.5.ua/regiony/v-ordlo-mistsevykh-zmushuiut-vstupaty-u-lavy-zs-rosii-zapliushchuiuchy-ochi-na-ikhni-problemy-zi-zdoroviam-202631.html">змушують вступати в лави ЗС Росії</a> попри проблеми зі здоров'ям. </p>
    </article>
  </body>
</html>