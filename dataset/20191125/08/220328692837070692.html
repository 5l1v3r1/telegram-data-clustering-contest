<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/uvolnen-e-ministrt-na-vms-na-sashch-richard-spensr-407554.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T08:26:28+00:00"/>
    <meta property="og:title" content="Уволнен е министърът на ВМС на САЩ Ричард Спенсър"/>
    <meta property="og:description" content="Новината беше съобщена и от президента Доналд Тръмп в Туитър"/>
  </head>
  <body>
    <article>
      <h1>Уволнен е министърът на ВМС на САЩ Ричард Спенсър</h1>
      <address>
        <time datetime="2019-11-25T08:26:28+00:00">25 Nov 2019, 08:26</time>
      </address>
      <p>Министърът на военноморските сили на САЩ Ричард Спенсър беше уволнен от военния министър Марк Еспър, защото е предложил тайно споразумение с Белия дом по случая с военноморския "тюлен" Еди Галахър, предаде CNN с позоваване на високопоставен служител на Пентагона.</p>
      <p>Новината беше съобщена и от президента Доналд Тръмп в Туитър.</p>
      <p>Галахър беше осъден за дискредитиране на въоръжените сили, след като позира до тялото на мъртъв боец ​​на ИДИЛ, което противоречи на приетите норми в американската армия. След това той беше понижен в ранг - решение, което президентът Доналд Тръмп отмени преди седмица и предизвика гнева на военните. Впоследствие те продължиха процеса на преразглеждане на статута на Галахър.</p>
      <p>Уточнява се, че Спенсър е предложил Белият дом да не се намесва в процеса, срещу което Галахър да се оттегли доброволно от военноморските сили, запазвайки ранга си на тюлен.</p>
      <p>Официалната информация по случая гласи, че министърът на отбраната Марк Еспър е изгубил доверие в Спенсър и е поискал оставката му заради поведението му по случая с Галахър.</p>
      <p>Еспър не е бил информиран за преговорите, водени от Спенсър с Белия дом.</p>
      <p>В профила си в Туитър президентът Тръмп съобщи, че на мястото на Спенсър ще бъде номиниран посланикът на САЩ Яв Норвегия адмирал Кен Брейтуейт.</p>
    </article>
  </body>
</html>