<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sport/2019/11/25/kiril-despodov-s-asistenciia-za-ravenstvo-na-shturm.430674"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T08:39:00+00:00"/>
    <meta property="og:title" content="Кирил Десподов с асистенция за равенство на Щурм"/>
    <meta property="og:description" content="Това стана при равенството 1:1 с Рапид | Dnes.bg"/>
  </head>
  <body>
    <article>
      <h1>Кирил Десподов с асистенция за равенство на Щурм</h1>
      <h2>Това стана при равенството 1:1 с Рапид</h2>
      <address><time datetime="2019-11-25T08:39:00+00:00">25 Nov 2019, 08:39</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <p>Футболист номер 1 на България за 2018 година Кирил Десподов игра 68 минути за Щурм (Грац), но изработи попадението за 1:1 при гостуването на Рапид (Виена).</p>
      <p>Кристофер Дибон откри резултата за Рапид Виена в 28-ата минута, а Филип Хуспек в 54-ата минута с десния крак от близо възстанови равенството, след като Кирил Десподов проби по фланга и му центрира. 14 минути по-късно българският национал беше заменен от Михаел Лема.</p>
      <p>Българинът беше активен от самото начало на второто полувреме и още в неговата 1-а минута опита късмета си от опасен свободен удар. Ударът му с десния крак обаче беше блокиран. Още една такава ситуация имаше за него преди почивката, когато пак стреля с десния крак, но неточно.</p>
      <p>След това равенство от 15-ия кръг на австрийското първенство Щурм е на 5-о място с 24 точки, докато Рапид е една стъпка над тях с 25. Начело в класирането е Ред Бул Залцбург с 39, следван от ЛАСК (Линц) с 38 и сензацията в Европа Волфсбергер с 30.</p>
      <p>
        <a href="https://www.gol.bg/footballbulgaria">
          <b>Още новини от родния футбол четете в Gol.bg</b>
        </a>
      </p>
    </article>
  </body>
</html>