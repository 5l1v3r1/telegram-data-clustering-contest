<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/11/25/olyan-csodapasszt-adott-alli-ami-feler-egy-puskas-dijas-szupergollal"/>
    <meta property="og:site_name" content="444"/>
    <meta property="article:published_time" content="2019-11-25T08:39:08+00:00"/>
    <meta property="og:title" content="Olyan csodapasszt adott Alli, ami felér egy Puskás-díjas szupergóllal"/>
    <meta property="og:description" content="Háton fetrengve sarkazott."/>
  </head>
  <body>
    <article>
      <h1>Olyan csodapasszt adott Alli, ami felér egy Puskás-díjas szupergóllal</h1>
      <address><time datetime="2019-11-25T08:39:08+00:00">25 Nov 2019, 08:39</time> by <a rel="author">Szily László</a></address>
      <p>José Mourinho edzői visszatérése nemcsak azért lett emlékezetes, mert a Tottenham idegenben 3-2-re megverte a West Hamet, hanem mert ezen a meccsen adta Dele Alli az idény talán legszenzációsabb gólpasszát, vagyis egész pontosan gólpasszal felérő álompasszát. A középpályás egy lendületes kontratámadás közben a balszélen kapott passzt, de rosszat, kicsit maga mögé, így, mivel mint említettem, a kontra lendületes volt, a labdáért visszanyúló Alli elesett. Ez sem akadályozta meg viszont abban, hogy a hátán fekve tökéletes ütempasszt sarkazzon a felfutó Szon elé. Íme:</p>
      <figure>
        <iframe src="https://www.youtube.com/embed/251rM5Dpf74" width="640" height="360" data-service="Youtube" scrolling="no"/>
      </figure>
      <p>Még közelebbről:</p>
      <figure>
        <iframe data-src="https://twitter.com/SpursOfficial/status/1198366866613227520" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ha ennyi lett volna, az is cikket ér, de Szon utána ráadásul tökéletesen adta be, Lucas Moura meg ügyesen bepöckölte, így gól is lett a dologból, ami az alanti videó 29-dik másodpercétől nézhető meg:</p>
      <figure>
        <iframe src="https://www.youtube.com/embed/216n2QlvxB0" width="640" height="360" data-service="Youtube" scrolling="no"/>
      </figure>
    </article>
  </body>
</html>