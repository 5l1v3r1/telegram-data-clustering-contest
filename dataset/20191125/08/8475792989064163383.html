<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/drottningen-staller-in-60-arsfest-for-prins-andrew"/>
    <meta property="og:site_name" content="SVT Nyheter"/>
    <meta property="article:published_time" content="2019-11-25T08:46:48+00:00"/>
    <meta property="og:title" content="Drottning Elizabeth ställer in 60-årsfest för Prins Andrew"/>
    <meta property="og:description" content="Brittiska medier rapporterar att Storbritanniens drottning ställer in en planerad fest för att fira prins Andrews 60-årsdag i februari. Beskedet är nästa motgång för prinsen efter förra helgens omtalade BBC-intervju om samröret med sexbrottsdömda Jeffrey Epstein."/>
  </head>
  <body>
    <article>
      <h1>Drottning Elizabeth ställer in 60-årsfest för Prins Andrew</h1>
      <address><time datetime="2019-11-25T08:46:48+00:00">25 Nov 2019, 08:46</time> by <a rel="author">Axel Allen</a></address>
      <p>
        <b>Brittiska medier rapporterar att Storbritanniens drottning ställer in en planerad fest för att fira prins Andrews 60-årsdag i februari. Beskedet är nästa motgång för prinsen efter förra helgens omtalade BBC-intervju om samröret med sexbrottsdömda Jeffrey Epstein.</b>
      </p>
      <p>I en lång artikel i brittiska <a href="https://www.thetimes.co.uk/article/prince-andrew-looks-to-eugenie-and-beatrice-to-take-over-his-royal-duties-t09d2kqsj">Sunday Time</a>s framgår det att prins Andrew tvingats avsäga sig alla offentliga uppdrag för det brittiska kungahuset och att drottning Elizabeth ställt in det planerade 60-årsfirandet i februari.</p>
      <p>Tillställningen var tidigare planerad för att hylla prinsen och hans välgörenhetsarbete. Nu kommer drottningen istället att bjuda in den närmaste familjen till en middag.</p>
      <h3>Förlorat förtroendeuppdrag efter intervju</h3>
      <p>Det var i en intervju i BBC förra helgen som prins Andrew intervjuades om sitt samröre med Jeffrey Epstein, där prinsen förnekade uppgifter gällande sexuellt umgänge med en då 17-årig flicka. Brittisk press har dömt ut intervjun som en PR-katastrof av stora proportioner.</p>
      <p>Enligt uppgifter från Sunday Times ska drottningen inte ha godkänt intervjun och det brittiska kungahuset anses ha skadats av affären.</p>
      <p><a href="https://www.svt.se/nyheter/utrikes/prins-andrew-blir-av-med-nytt-fortroendeuppdrag-dumpas-av-kunglig-orkester">I fredags avbröt</a> den kungliga filharmoniska orkestern, The English National Ballet, London Metropolitan University och flera välgörenhetsorganisationer samarbeten med prins Andrew.</p>
      <related>
        <h4>Relaterat</h4>
        <a href="https://www.svt.se/nyheter/utrikes/prins-andrew-blir-av-med-nytt-fortroendeuppdrag-dumpas-av-kunglig-orkester"/>
        <a href="https://www.svt.se/nyheter/utrikes/hovexperten-en-stor-skandal-som-solkar-ner-kungahuset"/>
        <a href="https://www.svt.se/nyheter/utrikes/storbritanniens-prins-andrew-trader-tillbaks"/>
        <a href="https://www.svt.se/nyheter/utrikes/prins-andrews-forsvar-det-ar-markligt-for-jag-svettas-inte"/>
      </related>
    </article>
  </body>
</html>