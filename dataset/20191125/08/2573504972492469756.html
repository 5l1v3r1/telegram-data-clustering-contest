<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/231270/uomini-e-donne-armando-incarnato-e-veronica-si-sono-innamorati-il-gossip/"/>
    <meta property="og:site_name" content="KontroKultura"/>
    <meta property="article:published_time" content="2019-11-25T08:30:40+00:00"/>
    <meta property="og:title" content="Uomini e Donne: Armando Incarnato e Veronica si sono innamorati? Il gossip"/>
    <meta property="og:description" content="Uomini e Donne: Armando Incarnato e Veronica Ursida innamorati? L’indizio social Nel corso delle ultime puntate del Trono Classico di Uomini e Donne il cavaliere Armando Incarnato ha generato parecchie discussioni. Difatti, l’uomo ha messo in difficoltà Ida e Riccardo con insinuazioni velenose. Non finisce qua, in quanto il cavaliere ha creato discussioni pure per aver […]"/>
  </head>
  <body>
    <article>
      <h1>Uomini e Donne: Armando Incarnato e Veronica si sono innamorati? Il gossip</h1>
      <address><time datetime="2019-11-25T08:30:40+00:00">25 Nov 2019, 08:30</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Uomini e Donne: Armando Incarnato e Veronica Ursida innamorati? L’indizio social</h3>
      <p>Nel corso delle ultime puntate del <i>Trono Classico di Uomini e Donne</i> il cavaliere <b>Armando Incarnato</b> ha generato parecchie discussioni. Difatti, l’uomo ha <b>messo in difficoltà Ida e Riccardo</b> con insinuazioni velenose. Non finisce qua, in quanto il cavaliere ha creato discussioni pure per aver <b>avviato di recente una frequentazione con Veronica Ursida</b>.</p>
      <p>Una frequentazione che, sebbene appena cominciata, ha già <b>dispensato diversi alti e bassi</b>.I due hanno ingaggiato un <b>focoso botta e risposta</b> nella puntata conclusiva del dating show. Ad accendere la miccia è stata Veronica, contrariata perché <b>Armando Incarnato</b> le riserverebbe scarse attenzioni. Ma cosa sarà capitato negli ultimi giorni tra loro? È impossibile stabilirlo, sebbene andrebbe sottolineato un <b>curioso scambio di battute</b>, che ha immediatamente riscaldato gli animi degli utenti.</p>
      <h3>Scambio di messaggi</h3>
      <p><b>L’indizio è abbastanza vago</b>, e può benissimo dipendere esclusivamente dalla vivacità molto accesa in chi legge. Qualche ora fa su <i>Instagram</i>, la Ursida ha scritto le seguenti parole:</p>
      <aside>“Se dici sempre la verità non devi ricordare nulla…”</aside>
      <p>Posta ripubblicato da <b>Armando incarnato</b> sulla relativa pagina Instagram, e nella didascalia ha riscritto la stessa cosa, ma in inglese. A questo punto, è lecito chiedersi se l’interazione sul popolare social fotografico equivalga a rivolgersi reciproche accuse, per quanto riguarda la <b>poca trasparenza sui sentimenti palesati</b> durante il percorso televisivo, oppure se segnali l’esatto contrario, ossia <b>romanticismo tra le parti.</b></p>
      <p>In molti propenderebbero a favore della seconda ipotesi e sarà interessante scoprire la loro risposta dopo questo messaggio in codice. Negli ultimi giorni <b>i follower di Armando e Veronica Ursida</b> li hanno beccati più e più volte pubblicare alcuni post sibillini nei propri canali che hanno lasciato immediatamente presupporre <b>alla nascita di qualcosa di più</b> di un semplice rapporto tra amici.</p>
      <p>Sarà effettivamente così? Il cavaliere finora è <b>sembrato unicamente orientato a corteggiare Ida Platano</b>, pertanto già il mostrare interesse verso un’altra donna costituirebbe di per sé una notizia.</p>
      <h3>Armando Incarnato e Veronica Ursida: l’amore non è bello se non è litigarello?</h3>
      <p>C’è un famoso detto secondo cui l’amore non è bello se non è litigarello. Magari fa al caso loro, lo lascerebbe credere <b>un pensiero lasciato sul web dalla Ursida</b> poco dopo lo scontro in studio con Armando.</p>
      <p>Anche qui evitando menzioni dirette, chiede <b>perché i bambini bisticcino e poi corrano a giocare insieme.</b> La risposta se la dà da sola:<b> perché la loro felicità conta più del loro orgoglio.</b> Quello stesso orgoglio che, messo da parte, farebbe nascere una bella love story.</p>
    </article>
  </body>
</html>