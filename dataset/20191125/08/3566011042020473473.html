<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549821.html/%D9%88%D8%B2%DB%8C%D8%B1-%D9%86%DB%8C%D8%B1%D9%88%DB%8C-%D8%AF%D8%B1%DB%8C%D8%A7%DB%8C%DB%8C-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%DA%A9%D9%86%D8%A7%D8%B1-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T08:41:00+00:00"/>
    <meta property="og:title" content="وزیر نیروی دریایی آمریکا برکنار شد"/>
    <meta property="og:description" content="یک فرمانده نیروی دریایی آمریکا به دلیل مخالفت با دستور توئیتری ترامپ از سوی وزیر دفاع این کشور از کار برکنار شد."/>
  </head>
  <body>
    <article>
      <h1>وزیر نیروی دریایی آمریکا برکنار شد</h1>
      <address>
        <time datetime="2019-11-25T08:41:00+00:00">25 Nov 2019, 08:41</time>
      </address>
      <p>یک فرمانده نیروی دریایی آمریکا به دلیل مخالفت با دستور توئیتری ترامپ از سوی وزیر دفاع این کشور از کار برکنار شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از آسوشیتدپرس، ریچارد اسپنسر وزیر نیروی دریایی آمریکا به دلیل مخالفت با دستور توئیتری دونالد ترامپ و با دستور مارک اسپر وزیر دفاع از کار برکنار شد. </p>
      <p>خبرگزاری فرانسه اما گزارش داده است که مارک اسپر از اسپنسر خواسته است که از سمت خود استعفا کند.    یک سخنگوی پنتاگون هم در واکنش به این خبر گفته که مارک اسپر بعد از مشاجره اسپنسر با کاخ سفید در ارتباط با یک پرونده قضایی نیروی دریایی، اعتمادش را به وی از دست داده است. وی اعلام کرد که اسپنسر به درخواست وزیر دفاع آمریکا استعفای خود را تقدیم پنتاگون کرده است.     اسپنسر پیش از این گفته بود علی‌رغم اقدام رئیس جمهور آمریکا جهت جلوگیری از اخراج  ناوبان دوم «ادوارد گالاگر» به‌دلیل ارتکاب جنایت جنگی، روال قانونی علیه این کماندوی آمریکایی اجرا می‌شود.   به نوشته روزنامه «نیویورک تایمز»، فرمان عفو این سرباز جنایتکار جنگی آمریکایی توسط ترامپ از طریق پیام توئیتری و درخواست برای  باقی ماندن او در واحد نظامی محل خدمتش، در تاریخ روابط رئیس‌جمهور و ارتش آمریکا بسیار کم‌سابقه است.   گالاگر که ترامپ را یکی از مهم‌ترین حامیان خود می‌داند، به شلیک به غیرنظامیان، کشتن یک اسیر داعشی با چاقوی شکار در عراق و تهدید به قتل هم‌رزمانش در یگان ویژه نیروی دریایی که تخلفاتش را گزارش کرده‌ بودند، متهم شد اما دادگاه نظامی او را تبرئه کرد.   با این حال نیروی دریایی گالاگر را به دلیل بی‌اعتبار کردن نیروهای مسلح از طریق انتشار عکس جسد اسیر نوجوان داعشی، مورد تنزل درجه قرار داد.   ساعاتی بعد از اعلام برکناری اسپنسر، ترامپ در حساب توئیتری خود اعلام کرد که «کن برایت ویت» سفیر واشنگتن در نروژ را به عنوان جایگزین اسپنسر معرفی خواهد کرد.  منبع: فارس   انتهای پیام/</p>
    </article>
  </body>
</html>