<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3363943/presadili-su-mu-jetru-a-on-bez-spricera-nije-mogao-fudbaler-kog-su-smatrali-bozanstvom-zavrsio-kao-propalica-video"/>
    <meta property="og:site_name" content="kurir.rs"/>
    <meta property="article:published_time" content="2019-11-25T08:38:00+00:00"/>
    <meta property="og:title" content="PRESADILI SU MU JETRU, A ON BEZ ŠPRICERA NIJE MOGAO... Fudbaler kog su smatrali BOŽANSTVOM završio kao PROPALICA (VIDEO)"/>
    <meta property="og:description" content="Na današnji dan 2005. godine preminuo je jedan od najboljih svetskih fudbalera Džordž Best. Na terenu su ga smatrali fudbalskim božanstvom, zbog velikog unosa alkohola presadili su mu jetru, ali je on nastavio da se druži sa špricerom."/>
  </head>
  <body>
    <article>
      <h6 class="kicker">NA DANAŠNJI DAN</h6>
      <h1>PRESADILI SU MU JETRU, A ON BEZ ŠPRICERA NIJE MOGAO... Fudbaler kog su smatrali BOŽANSTVOM završio kao PROPALICA (VIDEO)</h1>
      <address>
        <time datetime="2019-11-25T08:38:00+00:00">25 Nov 2019, 08:38</time>
      </address>
      <p>
        <b>Na današnji dan 2005. godine preminuo je jedan od najboljih svetskih fudbalera Džordž Best. Na terenu su ga smatrali fudbalskim božanstvom, zbog velikog unosa alkohola presadili su mu jetru, ali je on nastavio da se druži sa špricerom.</b>
      </p>
      <p>Džordž Best je rođen 22. maja 1946. godine, a bio je krilni napadač Mančester junajteda i reprezentacije Severne Irske.</p>
      <p>Bio je član čuvene generacije 'Bazbijevih beba' koja je 1968. godine Mančesteru donela prvi Кup Evropskih šampiona. Iste godine proglašen je za najboljeg fudbalera Evrope u tradicionalnoj anketi Frans fudbala.</p>
      <figure>
        <img src="https://www.kurir.rs/data/images/2019/11/25/08/2064221_profimedia0209943552_ff.jpg?ver=1574667369"/>
        <figcaption>
          <cite>foto: Profimedia</cite>
        </figcaption>
      </figure>
      <p>U brojnim anketama svrstavan je među najbolje igrače sveta svih vremena, a u rodnoj Severnoj Irskoj uzdignut je u status božanstva.</p>
      <p>Veliku smetnju karijeri od samog početka pričinjavao je njegov način života, tačnije ljubav prema alkoholu, koja ga je na kraju koštala i života. Iako mu je presađena jetra, preminuo je u Londonu 25. novembra 2005. nakon što su mu otkazali bubrezi.</p>
      <p>Na njegovoj sahrani u rodnom Belfastu okupilo se oko 100.000 ljudi, koji su i pored kiše koja je padala ceo dan, došli da odaju poštu najboljem fudbaleru Severne Irske i jednom od najboljih igrača svih vremena.</p>
      <figure>
        <img src="https://www.kurir.rs/data/images/2019/11/25/08/2064215_profimedia0017349294_ff.jpg?ver=1574667333"/>
        <figcaption>
          <cite>foto: Profimedia</cite>
        </figcaption>
      </figure>
      <p>Zemljaci su mu se odužili i tako što je po njemu nazvan međunarodni aerodrom u Belfastu, a Banka Alstera je na godišnjicu smrti izdala milion novčanica od po pet funti sterlinga sa njegovim likom.</p>
      <figure>
        <iframe src="https://www.youtube.com/embed/uJWWA-h_-5g" width="1280" height="720" data-service="Youtube" scrolling="no"/>
      </figure>
      <p>
        <b>Nije mogao protiv poroka</b>
      </p>
      <p>Džordž Best je bio stidljivi tinejdžer koji je slobodno vreme provodio u bilijar klubovima. Međutim, kasnije je postao prepoznatljiv po dugoj kosi, lepom izgledu i ekstravagantnom životnom stilu.</p>
      <p>Iako mu je njegovo znanje donelo slavu, nije umeo da se izbori sa izazovima koji su se pojavili. Alkohol, žurke do kasno u noć, žene. Uživao je u svemu tome i kao rezultat je napustio vrhunski fudbal 1972. sa samo 26 godina.</p>
      <figure>
        <img src="https://www.kurir.rs/data/images/2019/11/25/08/2064219_profimedia0267463595_ff.jpg?ver=1574667425"/>
        <figcaption>
          <cite>foto: Profimedia</cite>
        </figcaption>
      </figure>
      <p>Dotakao je dno 1984. kada je robijao dva meseca zatvora zbog vožnje pod uticajem alkohola i napada na policajce. Bestova borba sa flašom je bila duga... 2001. primljen u bolnicu zbog problema sa plućima. 2002. godine izvršena transplatacija jetre, koja je bila o trošku države, što je naišlo na osudu zbog njegovog problema sa alkoholizmom. Ta osuda je bila opravdana jer je 2003. viđen kako na očigled svih pije špricer!</p>
      <figure>
        <img src="https://www.kurir.rs/data/images/2019/11/25/08/2064213_profimedia0236366741_ff.jpg?ver=1574667393"/>
        <figcaption>
          <cite>foto: Profimedia</cite>
        </figcaption>
      </figure>
      <p>Best je 3. oktobra 2005. primljen na intezivnu negu, zbog infekcije bubrega, koju je dobio jer je pio lekove koji su trebali da ga spreče da nastavi da pije. Britanski tabloid je 20. novembra izdao sliku njega u bolničkom krevetu, gde je poslao poruku: “Nemojte da umrete kao ja“. Umro je 25. novembra 2005, u 59. godini.</p>
      <figure>
        <iframe src="https://www.youtube.com/embed/hJw7tnLHxA4" width="1280" height="720" data-service="Youtube" scrolling="no"/>
      </figure>
      <blockquote><b>Legendarne izjave Džordža Besta<br/></b>„Odrekao sam se žena i alkohola 1969. godine – to je bilo najgorih 20 minuta u životu“<br/>"Bio sam barem sa 2.000 žena. Bez potrebe da ih zavedem. Dovoljno je bilo samo reći ''Zdravo, ja sam Best iz Mančester junajteda.''<br/>"Da je Mat Bezbi kojim slučajem bio strožiji prema meni, možda bih bio i bolji. Uvek sam bežao, mislio sam da mogu da radim šta mi je volja. Pravila tima se nisu odnosila na mene."<br/>"Potrošio sam dosta novca na žene, alkohol i automobile. Ostalo sam proćerdao."<br/>"Rođen sam sa velikim darom, a sa njim ide i destruktivno ponašanje.<br/>"Kažu da sam spavao sa sedam misica sveta. Morao sam da ih razočaram. Bio sam samo sa četiri, dok sam sa tri izašao."<br/>"Živeo sam svoj život i pio na vreme."<br/>"Kada sam igrao u SAD živeo sam u kući na moru. Nikada se nisam okupao jer je u blizini bio bar."<br/>"Uvek sam želeo da budem najbolji u svemu. Na terenu najjači, u baru jači od onog što najviše popije."</blockquote>
      <figure>
        <img src="https://www.kurir.rs/data/images/2019/11/25/08/2064217_profimedia0221341497_ff.jpg?ver=1574667407"/>
        <figcaption>
          <cite>foto: Profimedia</cite>
        </figcaption>
      </figure>
      <figure>
        <iframe src="https://www.youtube.com/embed/qs6WTt7atic" width="961" height="721" data-service="Youtube" scrolling="no"/>
      </figure>
      <p>(Kurir sport)</p>
      <related>
        <h4>NE PROPUSTITE</h4>
        <a href="https://www.kurir.rs/sport/ostali-sportovi/3359035/najzesci-momak-bivse-juge-bio-je-strah-i-trepet-za-protivnike-a-samo-sa-njim-i-titom-niko-nije-smeo-da-se-kaci-muskarci-su-mu-se-divili-zene-su-uzdisale-za-njim-a-njegov-zivot-obelezila-je-velika-porodicna-tragedija-video"/>
        <a href="https://www.kurir.rs/sport/ostali-sportovi/3356513/komunisti-su-je-proganjali-i-naterali-na-pobacaj-a-svet-je-pamti-kao-cudo-od-deteta-jos-kao-devojcica-napravila-je-istorijski-uspeh-a-onda-joj-se-zivot-pretvorio-u-potpuni-pakao-video"/>
        <a href="https://www.kurir.rs/sport/kosarka/3354003/na-danasnji-dan-rodjen-je-otac-kosarke-zivotna-prica-dzejmsa-nejsmita-coveka-koji-nam-je-podario-jedan-od-najlepsih-i-najpopularnijih-sportova-na-svetu-foto"/>
        <a href="https://www.kurir.rs/sport/ostali-sportovi/3352515/druzio-se-sa-ljubom-zemuncem-tukao-je-sve-redom-i-odrekao-se-penzije-u-korist-drzave-nemci-su-ga-prozvali-divlji-jugosloven-a-on-je-tokom-bombardovanja-1999-godine-jednim-potezom-pokazao-koliki-je-patriota-foto"/>
      </related>
    </article>
  </body>
</html>