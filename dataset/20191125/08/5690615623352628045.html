<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837604-vodiy-zgoriv-razom-z-avtomobilem-u-dtp-na-poltavschini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T08:49:00+00:00"/>
    <meta property="og:title" content="Водій згорів разом з автомобілем у ДТП на Полтавщині"/>
    <meta property="og:description" content="КИЇВ. 25 листопада. УНН. Внаслідок дорожньо-транспортної пригоди на Полтавщині після зіткнення загорівся автомобіль, його водій загинув. Про це УНН …"/>
  </head>
  <body>
    <article>
      <h1>Водій згорів разом з автомобілем у ДТП на Полтавщині</h1>
      <address><time datetime="2019-11-25T08:49:00+00:00">25 Nov 2019, 08:49</time> by <a rel="author">Юлія Шрамко</a></address>
      <p><b>КИЇВ. 25 листопада. УНН.</b> Внаслідок дорожньо-транспортної пригоди на Полтавщині після зіткнення загорівся автомобіль, його водій загинув. Про це <b>УНН</b> повідомляє з посиланням на дані патрульної поліції Кременчука.</p>
      <p>"Жахлива ДТП сталася поблизу села Бутенко. Вчора, близько 20-ї години, водій автомобіля Toyota LiteAce не впорався з керуванням, виїхав на зустрічну смугу та допустив зіткнення з автомобілем Skoda Octavia, який рухався у зустрічному напрямку. У результаті дорожньо-транспортної пригоди сталось загорання автомобіля Toyota LiteAce. Водій загинув та згорів разом з автомобілем", - повідомили у патрульній поліції у Facebook.</p>
      <p>Інші учасники ДТП, як зазначається, доставлені до лікарні.</p>
      <p>Нагадаємо, у Києві Porsche вилетів на тротуар, перекинувся і <a href="https://www.unn.com.ua/uk/news/1837239-u-kiyevi-porsche-viletiv-na-trotuar-perekinuvsya-i-zagorivsya">загорівся</a>.</p>
    </article>
  </body>
</html>