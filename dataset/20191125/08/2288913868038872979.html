<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191125_04736318"/>
    <meta property="og:site_name" content="De Standaard"/>
    <meta property="article:published_time" content="2019-11-25T08:46:00+00:00"/>
    <meta property="og:title" content="Uitslaande brand verwoest winkel in Gent: vier huizen voorlopig onbewoonbaar"/>
    <meta property="og:description" content="In de Dampoortstraat in Gent is een winkel zondagavond verwoest door een uitslaande brand."/>
  </head>
  <body>
    <article>
      <h1>Uitslaande brand verwoest winkel in Gent: vier huizen voorlopig onbewoonbaar</h1>
      <address>
        <time datetime="2019-11-25T08:46:00+00:00">25 Nov 2019, 08:46</time>
      </address>
      <p>
        <b>In de Dampoortstraat in Gent is een winkel zondagavond verwoest door een uitslaande brand.</b>
      </p>
      <p>Na de zware brand in de nacht van zondag op maandag in een Afrikaanse winkel in de Dampoortstraat in Gent, zijn vier panden naast de winkel ook onbewoonbaar. Dat meldt de brandweerzone Centrum.</p>
      <p>Vier personen werden preventief naar het ziekenhuis gebracht na rookinhalatie.</p>
      <p>Kort voor middernacht brak de brand uit op het gelijkvloers van de winkel. De brand sloeg uit naar de andere verdiepingen en het pand is bijna volledig uitgebrand.</p>
      <p>De winkel was volledig omsloten door gebouwen waardoor een gevaar was voor overslag. Zowel het gebouw waar de brand ontstond als vier panden ernaast zijn voorlopig onbewoonbaar. De bewoners werden opgevangen voor de nacht. Vier personen werden preventief naar het ziekenhuis gebracht na rookinhalatie, maar ze liepen geen ernstige verwondingen op.</p>
      <p>De oorzaak van de brand wordt nog onderzocht.</p>
      <p>Â </p>
    </article>
  </body>
</html>