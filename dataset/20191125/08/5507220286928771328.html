<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188928/"/>
    <meta property="og:site_name" content="Janam TV"/>
    <meta property="article:published_time" content="2019-11-25T08:26:24+00:00"/>
    <meta property="og:title" content="നഗരത്തിലേക്ക് മുടങ്ങാതെ വെള്ളമെത്തിക്കുന്ന അരുവിക്കര രൂക്ഷമായ ജലക്ഷാമത്തില്‍"/>
    <meta property="og:description" content="തിരുവനന്തപുരം: തലസ്ഥാനനഗരിയിലേക്ക് വെള്ളമെത്തിക്കുന്ന അരുവിക്കര ഡാം പ്രദേശത്ത് രൂക്ഷമായ കുടിവെള്ളക്ഷാമമെന്ന് റിപ്പോര്‍ട്ട്. അരുവിക്കര ഗ്രാമപഞ്ചായത്തിലെ"/>
  </head>
  <body>
    <article>
      <h1>നഗരത്തിലേക്ക് മുടങ്ങാതെ വെള്ളമെത്തിക്കുന്ന അരുവിക്കര രൂക്ഷമായ ജലക്ഷാമത്തില്‍</h1>
      <address><time datetime="2019-11-25T08:26:24+00:00">25 Nov 2019, 08:26</time> by <a rel="author">Janam TV Web Desk</a></address>
      <p>തിരുവനന്തപുരം: തലസ്ഥാനനഗരിയിലേക്ക് വെള്ളമെത്തിക്കുന്ന അരുവിക്കര ഡാം പ്രദേശത്ത് രൂക്ഷമായ കുടിവെള്ളക്ഷാമമെന്ന് റിപ്പോര്‍ട്ട്. അരുവിക്കര ഗ്രാമപഞ്ചായത്തിലെ ഉയര്‍ന്ന പ്രദേശങ്ങളിലാണ് ജലക്ഷാമം രൂക്ഷമായിരിക്കുന്നത്. പലയിടത്തും പൈപ്പുകളിട്ടിട്ടുണ്ടെങ്കിലും ഒന്നില്‍പ്പോലും വെള്ളം കിട്ടുന്നില്ലെന്നാണ് പരാതി.</p>
      <p>തലസ്ഥാനത്തും മറ്റ് പ്രദേശങ്ങളിലും കുടിവെള്ളമെത്തിക്കാന്‍ വലിയ ഉത്സാഹം കാണിക്കുന്ന ജല അതോറിറ്റി ഡാമിരിക്കുന്ന പഞ്ചായത്തിലെ കുടിവെള്ള ലഭ്യത ഉറപ്പാക്കാന്‍ ശ്രമിക്കുന്നില്ലെന്നാണ് പ്രദേശവാസികള്‍ പരാതിയായി ചൂണ്ടിക്കാട്ടുന്നത്.</p>
      <p>പഞ്ചായത്തിലെ നിരവധി പിന്നാക്ക കോളനി പ്രദേശങ്ങള്‍, കര്‍ഷകരടക്കമുള്ള സാധാരണക്കാരുടെ മേഖലകള്‍ എന്നിവിടങ്ങളില്‍ കടുത്ത അവഗണനയാണെന്നും പ്രദേശവാസികള്‍ പറഞ്ഞു.</p>
    </article>
  </body>
</html>