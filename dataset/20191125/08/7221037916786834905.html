<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/justin-timberlakein-esi-jessica-bieli-aldattigi-iddia-edildi/927633"/>
    <meta property="og:site_name" content="medya faresi"/>
    <meta property="article:published_time" content="2019-11-25T08:33:00+00:00"/>
    <meta property="og:title" content="Justin Timberlake’in eşi Jessica Biel’i aldattığı iddia edildi"/>
    <meta property="og:description" content="Ünlü şarkıcı Justin Timberlake'in 7 yıllık eşi Jessica Biel'i, rol arkadaşı Alisha Wainwright ile aldattığı iddia edildi."/>
  </head>
  <body>
    <article>
      <h1>Justin Timberlake’in eşi Jessica Biel’i aldattığı iddia edildi</h1>
      <h2>Ünlü şarkıcı Justin Timberlake'in 7 yıllık eşi Jessica Biel'i, rol arkadaşı Alisha Wainwright ile aldattığı iddia edildi.</h2>
      <address>
        <time datetime="2019-11-25T08:33:00+00:00">25 Nov 2019, 08:33</time>
      </address>
      <p>Dünyaca ünlü şarkıcı Justin Timberlake’in, rol arkadaşı Alisha Wainwright ile el ele görüldüğü haberleri magazin gündemine bomba gibi düştü.</p>
      <p>ABD’nin New Orleans şehrinde bir barda eğlenen Justin Timberlake ve Alisha Wainwright’ın samimi görüntüleri hayranlarını şaşkınlığa uğrattı. Timberlake’in o gece parmağında alyansının bulunmaması ise aldattığı iddialarını güçlendirdi.</p>
      <p>The Sun’ın yayınladığı görüntülere göre Justin Timberlake’in gecenin sonunda tek başına ayağa kalkamayacak kadar sarhoş olduğu iddia edildi. Etrafındaki kişilerin yardımıyla kalkan Timberlake, mekanı tek başına terk etti.</p>
      <p>People dergisine konuşan bir kaynak ise ikilinin arasında duygusal bir yakınlaşmanın söz konusu olmadığını söyledi.</p>
      <p>Her fırsatta eşi Jessica Biel hakkında “O beni ve hayatımı değiştirdi” açıklaması yapan Timberlake’in bu hareketinden sonra eşi Biel’in tepkisi merak konusu oldu.</p>
      <p>2007 yılından beri birlikte olan çiftin üç yaşında Silas adında bir çocukları bulunuyor.</p>
    </article>
  </body>
</html>