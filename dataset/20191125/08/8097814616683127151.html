<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/vercauteren-grijpt-in-en-zet-kompany-volledig-buitenspel-bij-anderlecht"/>
    <meta property="og:site_name" content="Voetbal24"/>
    <meta property="article:published_time" content="2019-11-25T08:30:00+00:00"/>
    <meta property="og:title" content="'Vercauteren grijpt in en zet Kompany volledig buitenspel bij Anderlecht'"/>
    <meta property="og:description" content="RSC Anderlecht bleef zondagavond tegen KV Kortrijk op een 0-0-gelijkspel steken. Een teleurstellend resultaat dat gepaard ging met teleurstellend voetbal. Van het paars-wit van in het begin van het seizoen blijft ondertussen nog maar weinig over..."/>
  </head>
  <body>
    <article>
      <h1>'Vercauteren grijpt in en zet Kompany volledig buitenspel bij Anderlecht'</h1>
      <address><time datetime="2019-11-25T08:30:00+00:00">25 Nov 2019, 08:30</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>RSC Anderlecht bleef zondagavond tegen KV Kortrijk op een 0-0-gelijkspel steken. Een teleurstellend resultaat dat gepaard ging met teleurstellend voetbal. Van het paars-wit van in het begin van het seizoen blijft ondertussen nog maar weinig over...</b>
      </p>
      <p><i>Het Laatste Nieuws</i> merkt op dat sinds de komst van Frank Vercauteren de principes van Vincent Kompany één over één overboord werden gegooid. <i>"<a href="https://www.voetbal24.be/tag/Anderlecht">Anderlecht</a> pakte de voorbije weken 12 op 18. We weten wel: realisme, meer púnten - dat was de reden voor de komst van Vercauteren naar het Astridpark. De 6 op 27 van Vincent Kompany - excuseer: Simon Davies - rechtvaardigde dat. Maar er viel op z'n minst nog wat te beleven. <a href="https://www.voetbal24.be/tag/Anderlecht">Anderlecht</a> stond ergens voor."</i></p>
      <p><i>"Het idee was er één van dominant <a href="https://www.voetbal24.be/tag/voetbal">voetbal</a>. 'We are <a href="https://www.voetbal24.be/tag/Anderlecht">Anderlecht</a>', weet u wel. Natuurlijk is paars-wit het verplicht om bij de eerste zes te eindigen. Maar in de zoektocht naar punten dreigt <a href="https://www.voetbal24.be/tag/Anderlecht">Anderlecht</a> het kind met het badwater weg te gooien. Zelfs áls paars-wit er nog in slaagt play-off 1 te halen: op deze manier zit echt niemand daar te wachten op de recordkampioen"</i>, schrijft de krant.</p>
      <h3>"Het lijkt alsof de nieuwe Grote Leider nooit op <a href="https://www.voetbal24.be/tag/Anderlecht">Anderlecht</a> geweest is"</h3>
      <p>
        <i>"Hoe zou Vincent Kompany naar de evolutie van 'zijn' project kijken? Sieben Dewaele knijpt in balbezit vanop de linksachter naar het centrum van het veld. Dat is het enige restant van de ruïnes van Kompany's filosofie. Na anderhalve maand Vercauteren lijkt het stilaan alsof de nieuwe Grote Leider nooit op <a href="https://www.voetbal24.be/tag/Anderlecht">Anderlecht</a> geweest is. Begonnen met een dubbele rol als speler-trainer."</i>
      </p>
      <p>Volgens <i>HLN</i> is er zelfs geen sprake meer van het Project Kompany. <i>"De man die, zo communiceerde hij intern toch zelf aan de rest van de kleedkamer, "de sleutels van de club" had gekregen. Nu is Kompany zelfs maar zelden in een trainingspak op foto te zien. Laat staan dat zijn visie in het spel terug te vinden is. Weg is het balbezit. Verdwenen is het spelconcept waar voétbal centraal staat. In de plaats kwam de focus op de 'nul' en 'het resultaat'. In de zoektocht naar punten dreigt <a href="https://www.voetbal24.be/tag/Anderlecht">Anderlecht</a> opnieuw zijn identiteit te verliezen."</i></p>
    </article>
  </body>
</html>