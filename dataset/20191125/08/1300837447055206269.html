<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/europa/2019/11/25/medici-assange-rischia-di-morire_31415ba6-5cf6-4034-aca3-e15f159c4c1c.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T08:45:00+00:00"/>
    <meta property="og:title" content="Medici, Assange rischia di morire"/>
    <meta property="og:description" content="Julian Assange potrebbe morire in prigione senza cure &quot;urgenti&quot;: lo scrivono oltre 60 medici di diverse nazionalità in una lettera aperta al ministro dell'Interno britannico Priti Patel, denunciando che il fondatore di Wikileaks soffre di problemi fisici e... (ANSA)"/>
  </head>
  <body>
    <article>
      <h1>Medici, Assange rischia di morire</h1>
      <h2>Lettera aperta al governo britannico, 'va curato subito'</h2>
      <address><time datetime="2019-11-25T08:45:00+00:00">25 Nov 2019, 08:45</time> by <a rel="author">Redazione ANSA</a></address>
      <p>(ANSA) - ROMA, 25 NOV - Julian Assange potrebbe morire in prigione senza cure "urgenti": lo scrivono oltre 60 medici di diverse nazionalità in una lettera aperta al ministro dell'Interno britannico Priti Patel, denunciando che il fondatore di Wikileaks soffre di problemi fisici e psicologici, e deve essere curato in un ospedale "attrezzato e con personale esperto". Lo riferisce SkyNews. Assange, 48 anni, è detenuto in un carcere britannico dallo scorso maggio, dopo che l'Ecuador gli ha revocato il diritto di asilo. A febbraio inizieranno le udienze sulla richiesta di estradizione degli Usa.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>