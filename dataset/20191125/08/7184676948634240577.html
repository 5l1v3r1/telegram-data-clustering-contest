<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/25/udar-pryjnyav-na-sebe-syn-vin-u-komi-ozvucheno-vsi-podrobytsi-dtp-z-kuleboyu/"/>
    <meta property="og:site_name" content="Народна Правда"/>
    <meta property="article:published_time" content="2019-11-25T08:51:50+00:00"/>
    <meta property="og:title" content="Удар прийняв на себе син, він у комі: озвучено всі подробиці ДТП з Кулебою"/>
    <meta property="og:description" content="Уповноважений президента України з прав дитини Микола Кулеба, який напередодні разом з синами потрапив в ДТП, знаходиться в свідомості. Одночасно з цим його старший син Тимофій знаходиться в комі."/>
  </head>
  <body>
    <article>
      <h1>Удар прийняв на себе син, він у комі: озвучено всі подробиці ДТП з Кулебою</h1>
      <h2>Судячи з відео моменту ДТП, машина Кулеби почала рух на червоне світло</h2>
      <address>
        <time datetime="2019-11-25T08:51:50+00:00">25 Nov 2019, 08:51</time>
      </address>
      <p>Уповноважений президента України з прав дитини Микола <a href="https://narodna-pravda.ua/2019/11/24/top-chynovnyk-ukrayiny-razom-z-ditmy-potrapyv-u-strashnu-dtp/">Кулеба, який напередодні разом з синами потрапив в ДТП,</a> знаходиться у свідомості. Одночасно з цим його старший син Тимофій знаходиться в комі.</p>
      <p>Як передає НАРОДНА ПРАВДА, подробиці ДТП повідомляє <a href="https://apostrophe.ua/article/society/accidents/2019-11-25/poehal-na-krasnyiy---rebenok-v-kome-chto-izvestno-o-strashnom-dtp-s-kuleboy-pod-kievom/29403">Апостроф</a>.</p>
      <p>Loading...</p>
      <p>Журналісти з’ясували, що Микола Кулеба знаходиться в лікарні Феофанія. Він у свідомості, загрози його життю немає. У омбудсмена закрита черепно-мозкова травма, травма грудної клітки, травма живота, переломи ребер з обох боків, забій легенів і пневмоторакс (скупчення повітря, яке призводить до часткового або повного колапсу легенів).</p>
      <p>Лікарі стверджують, що Микола Кулеба в стабільному стані, загрози його життю немає.</p>
      <p>На його сторінці в Facebook напередодні навіть опублікували пост. Микола Кулеба подякував українцям за підтримку і пообіцяв повідомити всі деталі ДТП: “Спасибі всім, хто турбується про моє здоров’я і здоров’я моїх дітей. Зараз я перебуваю в лікарні разом з синами. Спасибі вам за підтримку. Зараз найкращою допомогою для мене і дітей буде ваша молитва”.</p>
      <p>Одночасно з цим ЗМІ повідомляють, що старший син Кулеби Тимофій у важкому стані. Він знаходиться в інтенсивному неврологічному відділенні. Лікарі кажуть, 19-річний юнак без свідомості. У нього закрита черепно-мозкова травма.</p>
      <p>Крім того, є інформація про те, що Тимофій в комі, і лікарі борються за його життя. У 10-річного Єлисея перелом тазу, щелепи, забої різного ступеня.</p>
      <p>Другий водій, який постраждав в ДТП, знаходиться в Києво-Святошинській лікарні. Його життю нічого не загрожує.</p>
      <h3>ДТП з Кулебою – подробиці</h3>
      <p>24 листопада в Чабанах Київської області Микола Кулеба разом з двома синами – старшим Тимофієм і молодшим Єлисеєм – потрапив у жахливу ДТП. Аварія сталася близько 14:00 на автодорозі “Київ-Одеса” в селі Чабани – легковик Toyota дитячого омбудсмена зіткнувся з мікроавтобусом Volkswagen на перехресті. Від удару іномарка відлетіла у відбійник.</p>
      <p>Перехрестя Чабани – Гатне називають “проклятим” через велику кількості ДТП з тяжкими наслідками.</p>
      <p>В мережі опублікували відео моменту ДТП. Машина Кулеби почала рух на червоне світло. На кадрах видно, що Toyota спочатку стояла в правому ряду, але потім замість того, щоб повернути направо (передбачено ПДД), почала рух на перехрестя. У цей момент горів червоний сигнал світлофора.</p>
      <figure>
        <iframe src="https://www.youtube.com/embed/Uo-6MQTMl8s" width="1040" height="585" data-service="Youtube" scrolling="no"/>
      </figure>
      <figure>
        <iframe src="https://www.facebook.com/plugins/video.php?href=%2F%2Fwww.facebook.com%2Fvideo.php%3Fv%3D806512523135711&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p>Цікаво, що заступник міністра внутрішніх справ Антон Геращенко спочатку представив винуватцем ДТП “безробітного жителя” селища Гатне (водій Volkswagen). Потім він не раз редагував свій пост в Facebook.</p>
      <p>Поліція почала кримінальне провадження за фактом дорожньо-транспортної пригоди за участю Кулеби за ст. 286 (Порушення правил безпеки дорожнього руху) Кримінального кодексу України. Зараз правоохоронці з’ясовують усі обставини аварії.</p>
      <figure>
        <img src="https://narodna-pravda.ua/wp-content/uploads/2019/11/0a8f5308b93889792d85b2787a54faa9-269381-PAGL4Uis.jpg"/>
      </figure>
      <figure>
        <img src="https://narodna-pravda.ua/wp-content/uploads/2019/11/0fda53b9661d564e5b6e4032f57b49a9-337755-pim8GktL.jpg"/>
      </figure>
      <figure>
        <img src="https://narodna-pravda.ua/wp-content/uploads/2019/11/abb15ce17511214609dde36ee707b237-690709-WxfdpPHC.jpg"/>
      </figure>
      <figure>
        <img src="https://narodna-pravda.ua/wp-content/uploads/2019/11/debccc122e50129cdc38b63f6273ce3d-902858-dQt6KTsG.jpg"/>
      </figure>
      <p>Нагадаємо, у Волинській області знайшли <a href="https://narodna-pravda.ua/2019/10/16/v-ukrayini-znajshly-mertvym-top-chynovnyka-tragichni-podrobytsi/">мертвим топ-чиновника</a>, який очолював департамент сім’ї, молоді та спорту Луцького міської Ради.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>