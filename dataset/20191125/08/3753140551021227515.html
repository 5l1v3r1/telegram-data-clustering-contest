<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/top_chynovnyk_naftogazu_rozpoviv_yak_povyazani_z_dzhuliani_biznesmeny_planuvaly_zminyty_kerivnyka_nak"/>
    <meta property="og:site_name" content="espreso.tv"/>
    <meta property="article:published_time" content="2019-11-25T08:30:00+00:00"/>
    <meta property="og:title" content="Топ-чиновник Нафтогазу розповів, що пов'язані з Джуліані бізнесмени планували змінити керівника НАК"/>
    <meta property="og:description" content="Арештовані в США бізнесмени Лев Парнас і Ігор Фруман, пов'язані з адвокатом президента США Дональда Трампа Рудольфом Джуліані, схиляли голову дивізіону &quot;Газ&quot; НАК &quot;Нафтогаз України&quot; Андрія Фаворова до сприяння у зміні керівництва компанії"/>
  </head>
  <body>
    <article>
      <h1>Топ-чиновник Нафтогазу розповів, що пов'язані з Джуліані бізнесмени планували змінити керівника НАК</h1>
      <address>
        <time datetime="2019-11-25T08:30:00+00:00">25 Nov 2019, 08:30</time>
      </address>
      <p>Арештовані в США бізнесмени Лев Парнас і Ігор Фруман, пов'язані з адвокатом президента США Дональда Трампа Рудольфом Джуліані, схиляли голову дивізіону "Газ" НАК "Нафтогаз України" Андрія Фаворова до сприяння у зміні керівництва компанії</p>
      <p>Про це Фаворов розповів у інтерв'ю <a href="https://edition.cnn.com/2019/11/24/politics/favorov-giuliani-associates-naftogaz/index.html">СNN</a>.</p>
      <p>За словами Фаворова, Парнас і Фруман намагалися залучити його задля заміни керівника Нафтогазу</p>
      <p>"Це абсолютне божевілля... Зрозуміло, я відхилив цю пропозицію одразу. Це вперше у моєму досвіді, коли два приватні діячі обговорювали питання, що належить до зовнішньої політики США", - сказав Фаворов CNN.</p>
      <p>Чиновник зазначив, що не знав, наскільки серйозно сприймати Парнаса і Фрумана, поки не дізнався про звільнення з посади посла США в Україні Марі Йованович.</p>
      <p>"Мені досі важко зрозуміти, як таке можливо", - додав Фаворов.</p>
      <p>Посадовець відмовився говорити про Джуліані, зазначивши, що ніколи не зустрічався і нічого не обговорював з адвокатом Трампа.</p>
      <ul>
        <li>Нагадаємо, раніше повідомлялося, що голова НАК "Нафтогаз" Андрій Коболєв <a href="https://espreso.tv/news/2019/11/23/kobolyev_pogodyvsya_svidchyty_u_spravi_dzhuliani_time">погодився свідчити</a> у справі Руді Джуліані, в якій ідеться про фінансування виборчих кампаній та незаконне лобіювання.</li>
      </ul>
      <p> </p>
    </article>
  </body>
</html>