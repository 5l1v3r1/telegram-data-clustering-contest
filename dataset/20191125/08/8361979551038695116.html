<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/impichment-trampa-v-kongresi-ssha-gotuyut-zvit-50055446.html"/>
    <meta property="og:site_name" content="НВ"/>
    <meta property="article:published_time" content="2019-11-25T08:08:00+00:00"/>
    <meta property="og:title" content="Імпічмент Трампа: в Конгресі США готують звіт з розслідування"/>
    <meta property="og:description" content="Комітет з розвідки Палати представників Конгресу США готує звіт за результатами розслідування в справі про імпічмент президента Дональда Трампа."/>
  </head>
  <body>
    <article>
      <h1>Імпічмент Трампа: в Конгресі США готують звіт з розслідування</h1>
      <h2>Комітет з розвідки Палати представників Конгресу США готує звіт за результатами розслідування в справі про імпічмент президента Дональда Трампа.</h2>
      <address>
        <time datetime="2019-11-25T08:08:00+00:00">25 Nov 2019, 08:08</time>
      </address>
      <p>У той же час, як заявив конгресмен-демократ Адам Шифф, комітет може отримати додаткові свідчення і провести нові слухання в рамках процедури імпічменту, повідомляє <a href="https://edition.cnn.com/2019/11/24/politics/adam-schiff-impeachment-jake-tapper-state-of-the-union/index.html">CNN.</a></p>
      <p>За словами конгресмена, законодавці весь час отримують нові документи, і робота по проведенню розслідування триває.</p>
      <p>«Чого ми не збираємося робити, так це чекати місяці і місяці, поки адміністрація веде гру, спрямовану на виснаження опонентів, в спробі затягнути процес. Йти таким шляхом ми не хочемо», — підкреслив Шифф.</p>
      <p>Нагадаємо, з 13 листопада <a href="https://nv.ua/ukr/world/countries/impichment-trampa-pochinayutsya-publichni-sluhannya-50053200.html">розслідування у справі про імпічмент президента США Дональда Трампа в Палаті представників переходить в режим публічних слухань.</a></p>
      <p>26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
      <p>31 жовтня Палата представників Конгресу США прийняла <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">резолюцію на підтримку процедури імпічменту президента Дональда Трампа</a>.</p>
    </article>
  </body>
</html>