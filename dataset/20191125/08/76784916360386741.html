<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/kultur/cinematrix/2019/11/25/brutalisan_nyitott_amerikaban_a_jegvarazs_2/"/>
    <meta property="og:site_name" content="Index.hu"/>
    <meta property="article:published_time" content="2019-11-25T08:17:00+00:00"/>
    <meta property="og:title" content="Brutálisan nyitott Amerikában a Jégvarázs 2"/>
    <meta property="og:description" content="Minden idők legjobb nyitóhétvégéjét produkálta."/>
  </head>
  <body>
    <article>
      <h1>Brutálisan nyitott Amerikában a Jégvarázs 2</h1>
      <address><time datetime="2019-11-25T08:17:00+00:00">25 Nov 2019, 08:17</time> by <a rel="author" href="https://index.hu/szerzo/sajo_david" target="_blank">Sajó Dávid</a></address>
      <p>Sikerült majdnem megdupláznia az első hétvégés bevételi eredményeit a Jégvarázs folyatásának az első filmhez képest. A <a href="https://www.nytimes.com/2019/11/24/movies/frozen-2-box-office.html">New York Times írja</a>, hogy amíg az első Jégvarázs hat éve 67,4 millió dollárt termelt Amerikában a bemutató hétvégéjén, addig a most megjelent folytatás már 127 millió dollárnál jár.</p>
      <p>Mondjuk ez úgy nem csoda, hogy az első film világszinten több mint egy milliárd dolláros bevételt hozott, de az még a szakértőket is meglepte, hogy a beleszámolva a globális piacon hozott 223,2 millió dollárt, a film egy nyitóhétvége alapján már 350 millió dolláros bevételnél jár. Ez azért is nagy szó, mert mostanában a gyerekeknek készülő folytatások rendre elvéreztek, és kevesebb pénzt termelt a Demóna, az Angry Birds és a Háziállítok titkos élete is.</p>
      <aside>Ezzel az eredménnyel a Jégvarázs 2 a minden idők legerősebb nyitóhétvégéjét produkáló animációs film az Egyesült Államokban.</aside>
      <p>A filmről készült kritikánkat <a href="https://index.hu/kultur/cinematrix/2019/11/25/jegvarazs_2_frozen_animacio_folytatas_kritika/">itt lehet elolvasni</a>.</p>
      <related>
        <h4>Kapcsolódó</h4>
        <a href="https://index.hu/kultur/cinematrix/2019/11/25/jegvarazs_2_frozen_animacio_folytatas_kritika/"/>
      </related>
    </article>
  </body>
</html>