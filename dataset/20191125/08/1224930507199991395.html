<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/pershij-pikap-tesla-stav-hitom-prodazhiv-shche-do-pochatku-virobnictva_n170042"/>
    <meta property="og:site_name" content="Радіо Максимум"/>
    <meta property="article:published_time" content="2019-11-25T08:53:00+00:00"/>
    <meta property="og:title" content="Перший пікап Tesla став хітом продажів ще до початку виробництва - Радіо Максимум"/>
    <meta property="og:description" content="Анонс першого пікапа Tesla вийшов неоднозначним – у мережі вже встигли пройтися по незвичайному дизайну електрокара і його куленепробивному склу, що б'ється. Втім, на популярності майбутньої новинки це, схоже, анітрохи не позначилося. Ілон Маск уже розповів про кількість попередніх замовлень."/>
  </head>
  <body>
    <article>
      <h1>Перший пікап Tesla став хітом продажів ще до початку виробництва - Радіо Максимум</h1>
      <address><time datetime="2019-11-25T08:53:00+00:00">25 Nov 2019, 08:53</time> by <a rel="author">Лазур Назарій</a></address>
      <p>
        <b>Анонс першого пікапа Tesla вийшов неоднозначним – у мережі вже встигли пройтися по незвичайному дизайну електрокара і його куленепробивному склу, що б'ється. Втім, на популярності майбутньої новинки це, схоже, анітрохи не позначилося. Ілон Маск уже розповів про кількість попередніх замовлень.</b>
      </p>
      <p>За даними засновника Tesla, всього за пару днів після презентації футуристичного "броньовика" компанія отримала 146 тисяч попередніх замовлень на покупку нового електрокара Cybertruck.</p>
      <related>
        <h4>До теми:</h4>
        <a href="https://maximum.fm/skilki-groshej-vtrativ-ilon-mask-pislya-prezentaciyi-elektropikapa_n170029"/>
      </related>
      <p>Причому найбільше заявок припало саме на просунуту модифікацію з трьома двигунами та двомоторну версію – 41% і 42% від загального числа відповідно. На найдоступнішій модифікації з одним електромотором зупинили свій вибір решта 17% автолюбителів.</p>
      <figure>
        <img src="https://maximum.fm/uploads/640w_DIR/media_news/2019/11/5ddb6eb3994bb235706923.png"/>
      </figure>
      <p>Варто зазначити, що мова йде не про повну передоплату – виробництво Cybertruck стартує лише у 2021 році, і для оформлення попереднього замовлення потрібно лише внести депозит у розмірі $ 100. Проте з урахуванням кількості заявок Tesla вже отримала майже $ 15 мільйонів для початку виробництва.</p>
      <figure>
        <img src="https://maximum.fm/uploads/640w_DIR/media_news/2019/11/5ddb6f16ca658137289055.jpg"/>
        <figcaption>Уже зроблено понад 146 тисяч попередніх замовлень на Cybertruck</figcaption>
      </figure>
      <p>Нагадаємо, що пікап Cybertruck з одним двигуном і заднім приводом коштуватиме $ 39 900 (запас ходу 400 кілометрів, тягова сила – 3400 кг), повнопривідна двомоторна версія Cybertruck коштуватиме $ 49 900 (тягова сила – 4500 кг, запас ходу близько 480 км), а старша модифікація з повним приводом, тяговою силою у 6350 кілограмів і дальністю ходу 800 кілометрів на одному заряді обійдеться покупцям у $ 69 900.</p>
      <related>
        <h4>Читайте також:</h4>
        <a href="https://maximum.fm/nazvano-najkrashchi-gibridni-avtomobili-2019-roku_n170033"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/stalo-vidomo-koli-zyavlyatsya-elektronni-vodijski-prava_n170044"/>
        <a href="https://maximum.fm/pogoda-v-ukrayini-25-listopada-moroz-i-neznachni-doshchi_n170028"/>
        <a href="https://maximum.fm/tanci-z-zirkami-2019-hto-peremig-u-superfinali-shou-24-11-2019_n170037"/>
      </related>
    </article>
  </body>
</html>