<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/igraci-ne-veruju-emeriju-bask-odlazi-iz-arsenala/"/>
    <meta property="og:site_name" content="Krstarica"/>
    <meta property="article:published_time" content="2019-11-25T08:13:00+00:00"/>
    <meta property="og:title" content="Igrači ne veruju Emeriju, Bask odlazi iz Arsenala?"/>
    <meta property="og:description" content="LONDON - Fudbaleri Arsenala izgubili su veru i strpljenje sa menadžerom Unaijem Emerijem posle novog razočaravajućeg remija sa Sautemptonom (2:2) u"/>
  </head>
  <body>
    <article>
      <h1>Igrači ne veruju Emeriju, Bask odlazi iz Arsenala?</h1>
      <address><time datetime="2019-11-25T08:13:00+00:00">25 Nov 2019, 08:13</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>LONDON – Fudbaleri Arsenala izgubili su veru i strpljenje sa menadžerom Unaijem Emerijem posle novog razočaravajućeg remija sa Sautemptonom (2:2) u Premijer ligi, piše britanski Telegraf.</p>
      <p>Arsenal je na Emirejtsu u samom finišu došao do boda i produžio lošu seriju na pet mečeva bez pobede u prvenstvu, pa je pritisak pojačan na baskijskog stručnjaka.</p>
      <p>Sada su se protiv njega, pišu mediji na Ostrvu, okrenuli i igrači dodatno otežali situaciju Emeriju da ostane na klupi londonskog tima.</p>
      <p>Naredne utakmice verovatno biće ključne za njega, kada se „tobdžije“ u roku od 12 dana sastaju sa Ajntrahtom iz Frankfurta u Ligi Evrope, a potom Noričem, Brajtonom i Vest Hemom u Premijer ligi.</p>
      <p>Emeri je menadžer Arsenala od leta prošle godine i do sada nije beležio značajnije rezultate, uz poraz u finalu Lige Evrope od Čelsija.</p>
      <p>(Tanjug)</p>
    </article>
  </body>
</html>