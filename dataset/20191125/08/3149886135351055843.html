<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/tendencies/epilepsiyata-premahvaneto-na-mozachno-polukalbo-i-vazmozhen-li-e-zhivotat-s-polovin-mozak.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-25T08:04:15+00:00"/>
    <meta property="og:title" content="Епилепсията. премахването на мозъчно полукълбо и възможен ли е животът с половин мозък"/>
    <meta property="og:description" content="И кога се налага"/>
  </head>
  <body>
    <article>
      <h1>Епилепсията. премахването на мозъчно полукълбо и възможен ли е животът с половин мозък</h1>
      <address><time datetime="2019-11-25T08:04:15+00:00">25 Nov 2019, 08:04</time> by <a rel="author" href="https://lifestyle.bg/author/rositsa-tashkova" target="_blank">Росица Ташкова</a></address>
      <p>При изключително тежки форми на епилепсия, за които няма лечение и всичко изглежда безнадеждно, има само едно драстично решение. Да се извърши така наречената хемисферектомия или оперативно премахване на едно от мозъчните полукълба.</p>
      <p>Това не изглежда като операция, след която може да се събудиш жив, но въпреки това има хора, които и в момента живеят почти пълноценен живот само с половин мозък.</p>
      <p>Същите по удивителен начин запазват когнитивните си способности, макар и да са изправени пред определени предизвикателства.</p>
      <figure>
        <img src="https://webnews.bg/uploads/images/22/4122/454122/640x.jpg?_=1574438430"/>
        <figcaption>
          <cite>Източник: iStock</cite>
        </figcaption>
      </figure>
      <p>Учените решили да сравнят мозъците на тези хора с такива, които са запазили своята цялост. Те установили, че в някои отношения мозъците и на двете групи функционират сходно, но при тези, претърпели хемисферектомия, се наблюдавали много повече връзки между мрежите, които по принцип включват и двете полукълба - като мрежите, които контролират вниманието, сетивата, емоциите, паметта.</p>
      <figure>
        <iframe src="https://www.youtube.com/embed/f2fCY_M7Vms" width="640" height="360" data-service="Youtube" scrolling="no"/>
      </figure>
      <p>Начините, по които отделните мрежи са свързани помежду си, не се различават от тези при целите мозъци, просто връзките между тях са много повече. Така останалото полукълбо се натоварва с дейността на загубеното и извършва нещо като "мултитаскинг" или много дейности едновременно.</p>
      <p>Учените казват, че все още не могат да направят изводи за връзката между променената мозъчна активност и специфично поведение или способности при пациентите с половин мозък, тъй като изследваната група е била много малка - само шест човека.</p>
      <related>
        <a href="https://lifestyle.bg/tendencies/mozakat-smartta-i-kak-ne-ni-pozvolyava-da-mislim-za-kraya-na-zhivota-ni.html"/>
      </related>
      <p>В същото време засягането на много по-малки области от мозъка - при инсулт, травматичен удар или мозъчен тумор, се оказва фатално. Така този орган остава най-сложното нещо във Вселената.</p>
      <related>
        <h4>Още по темата</h4>
        <a href="https://lifestyle.bg/health/strannite-reaktsii-na-mozaka-kogato-mislim-za-pari.html"/>
        <a href="https://lifestyle.bg/tendencies/speshno-zapazvane-i-reanimatsiya-metodat-chrez-koyto-tyaloto-ostava-na-pauza.html"/>
        <a href="https://lifestyle.bg/tendencies/strahat-bezpokoystvoto-i-kak-da-gi-preodoleem-za-sekundi-s-tehnikata-za-vnimatelnost.html"/>
        <a href="https://lifestyle.bg/food-and-diets/gabite-zabavyat-mozachnoto-stareene-i-dementsiyata.html"/>
        <a href="https://lifestyle.bg/tendencies/gladat-stomahat-i-zashto-hranata-e-po-vkusna-kogato-sme-gladni.html"/>
        <a href="https://lifestyle.bg/tendencies/humorat-mozakat-i-zashto-shegite-sa-polezni.html"/>
        <a href="https://lifestyle.bg/health/seksat-orgazmite-i-kakvo-se-sluchva-v-mozaka-ni.html"/>
        <a href="https://lifestyle.bg/health/kakvo-pravi-mozakat-ni-dokato-spim.html"/>
        <a href="https://lifestyle.bg/tendencies/mravkite-mozakat-im-i-kakvo-e-saotnoshenieto-spryamo-tyaloto-im.html"/>
      </related>
    </article>
  </body>
</html>