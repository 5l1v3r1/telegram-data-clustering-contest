<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/na-zakarpatti-cholovik-kynuvsya-z-nozhem-na-politsejskogo-yakyj-prybuv-na-vyklyk/"/>
    <meta property="og:site_name" content="VARTA1"/>
    <meta property="article:published_time" content="2019-11-25T08:56:58+00:00"/>
    <meta property="og:title" content="На Закарпатті чоловік кинувся з ножем на поліцейського, який прибув на виклик"/>
    <meta property="og:description" content="На Закарпатті чоловік кинувся з ножем на поліцейського, який прибув на виклик"/>
  </head>
  <body>
    <article>
      <h1>На Закарпатті чоловік кинувся з ножем на поліцейського, який прибув на виклик</h1>
      <address>
        <time datetime="2019-11-25T08:56:58+00:00">25 Nov 2019, 08:56</time>
      </address>
      <p>Post Views: 3</p>
      <p>
        <b>Під час опрацювання виклику про домашнє насильство в обласному центрі Закарпаття тілесні ушкодження отримав працівник поліції. Вирішується питання про затримання порушника. Про це повідомили у пресслужбі МВС.</b>
      </p>
      <p>Вчора, 24 листопада близько 23:30 на лінію «102» надійшло повідомлення від мешканки Ужгорода. Жінка заявила, що син ображає її та не реагує на зауваження. Для з’ясування обставин події за викликом виїхали працівники мобільної групи з протидії домашньому насильству.</p>
      <p>Поліцейські на місці  з’ясували, що образи  та приниження з боку власного сина,  30-річного ужгородця, зазнала жителька обласного центру.</p>
      <p>Під час спілкування з правоохоронцями чоловік поводився агресивно, на зауваження поліцейських не реагував та з ножем в руках погрожував вбивством. При його затриманні працівник поліції отримав ножове порання пальця. </p>
      <p>“30-річного порушника доставили до відділку поліції. Знаряддя злочину – ніж – вилучено.  За даним фактом відкрито кримінальне провадження. Слідчі Ужгородського  відділу поліції внесли відомості до Єдиного реєстру досудових розслідувань за частиною 2 статті 345 Кримінального кодексу України. Йдеться про умисне заподіяння працівникові правоохоронного органу побоїв, легких або середньої тяжкості тілесних ушкоджень у зв’язку з виконанням цим працівником службових обов’язків, що  карається-   обмеженням або позбавленням волі на строк до п’яти років. ” – йдеться у повідомленні правоохоронців.</p>
      <p>Наразі вирішується питання про затримання ужгородця  у порядку статті 208 Кримінального процесуального кодексу України та повідомлення йому про підозру у злочині. </p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>