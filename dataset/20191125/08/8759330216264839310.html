<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905110/kayembe-uitgefloten-door-fans-van-anderlecht-daartegen-moet-je-kunnen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T08:16:00+00:00"/>
    <meta property="og:title" content="Kayembe niet de lieveling van eigen fans, Anderlecht-supporters fluiten hem uit"/>
    <meta property="og:description" content="RSC Anderlecht is er niet in geslaagd om de drie punten te pakken tegen KV Kortrijk. Met 'Weilervoetbal' raakte het zondag niet verder dan een 0-0 gelijkspel. Bij de paars-witte zorgde dat voor veel frustratie, waarvan Edo Kayembe de dupe was."/>
  </head>
  <body>
    <article>
      <h1>Kayembe niet de lieveling van eigen fans, Anderlecht-supporters fluiten hem uit</h1>
      <address>
        <time datetime="2019-11-25T08:16:00+00:00">25 Nov 2019, 08:16</time>
      </address>
      <p>
        <b>RSC Anderlecht is er niet in geslaagd om de drie punten te pakken tegen KV Kortrijk. Met 'Weilervoetbal' raakte het zondag niet verder dan een 0-0 gelijkspel. Bij de paars-witte zorgde dat voor veel frustratie, waarvan Edo Kayembe de dupe was.</b>
      </p>
      <p>De middenvelder werd meermaals uitgefloten door zijn eigen fans. Dat zag men ook bij <i>Het Nieuwsblad</i>. De middenvelder werd uiteindelijk ook gewisseld door Frank Vercauteren. "Dat was niet om hem te beschermen. Daartegen moet je kunnen", gaf Vercauteren aan. "Edo had gewoon al geel gepakt en zat niet zo goed in de match."</p>
      <p>Volgens <i>Het Nieuwsblad</i> moet men bij Anderlecht alvast op zoek naar een vervanger voor Kayembe, een type-Fellaini. 'Bij elke uitschuiver stijgt de druk. Een ervaren, sterke beer zou voor meer ademruimte zorgen op het middenveld. Nu staat Edo Kayembe daar soms te zwemmen. De Congolees heeft wel loopvermogen, maar pakte ook uit met een elleboog', klinkt het.</p>
      <p>'Kayembe is niet de man die Anderlecht in balans zal brengen. Marc Coucke kickt op grote namen, maar voor Verschueren is het uiteraard niet zo simpel als op pakweg bol.com. Als het niet goed uitdraait, kun je zo'n type Fellaini ook niet weer in de doos steken en gratis terugsturen. Verschueren zal sowieso creatief moeten zijn', besluit het dagblad.</p>
    </article>
  </body>
</html>