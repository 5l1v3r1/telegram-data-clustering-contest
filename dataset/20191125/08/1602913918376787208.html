<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/saxo-bank-pretul-cafelei-a-crescut-cu-25-in-ultima-luna-la-burse-pe-fondul-rezervelor-limitate-pentru-2019-2020-18613759"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-25T08:11:37+00:00"/>
    <meta property="og:title" content="Saxo Bank: Preţul cafelei a crescut cu 25% în ultima lună la burse, pe fondul rezervelor limitate pentru 2019-2020"/>
    <meta property="og:description" content="Preţul cafelei Arabica a crescut cu 25% în ultima lună e bursele internaţionale, pe măsură ce perspectiva pentru un deficit al rezervelor pentru 2019-20 a început să intre în atenţie, potrivit unei analize Saxo Bank şi Bloomberg,"/>
  </head>
  <body>
    <article>
      <h1>Saxo Bank: Preţul cafelei a crescut cu 25% în ultima lună la burse, pe fondul rezervelor limitate pentru 2019-2020</h1>
      <address><time datetime="2019-11-25T08:11:37+00:00">25 Nov 2019, 08:11</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <p>Preţul cafelei Arabica a crescut cu 25% în ultima lună e bursele internaţionale, pe măsură ce perspectiva pentru un deficit al rezervelor pentru 2019-20 a început să intre în atenţie, potrivit unei analize Saxo Bank şi Bloomberg,</p>
      <p>”Fruntaşa săptămânii trecute a fost cafeaua Arabica, aceasta a avut parte de cea mai mare redresare, timp de două zile, din ultimii patru ani. În ultima lună, a crescut cu 25% pe măsură ce perspectiva pentru un deficit al rezervelor pentru 2019-20 a început să intre în atenţie”.</p>
      <p>Timp de mai multe luni, cafeaua a fost una dintre cele mai favorizate mărfuri pentru poziţiile short ale fondurilor de acoperire dat fiind randamentul pozitiv rezultat în urma deţinerii şi rulării o poziţie short pentru contracte futures.</p>
      <p>Cu toate acestea, randamentul rulat pe un an a scăzut acum la sub 10% de la un vârf de peste 16% la începutul anului. Evoluţia pozitivă viitoare depinde dacă fondurile abandonează strategia şi încep să acumuleze p poziţie long pentru prima dată de la începutul anului 2017.</p>
      <p>În acelaşi timp, aurul a adoptat o abordare „aşteptăm şi vedem” tranzacţionându-se într-un interval între 1450$/uncie şi 1480$/uncie. Aceasta în timp ce fluxul ştirilor e când rece, când cald cu privire la perspectiva unui acord comercial.</p>
      <p>Între timp, argintul, care beneficiază de posibilitatea unei perspective mai limitate, a reuşit să recupereze puţin terenul pierdut în raportul aur-argint, care măsoară valoarea unei uncii de aur în uncii de argint, ajungând la un minim pe două săptămâni, la 85,5.</p>
    </article>
  </body>
</html>