<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ps5-prezzo-data-capacita-ssd/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T08:51:00+00:00"/>
    <meta property="og:title" content="PS5: prezzo, data di lancio e capacità del disco SSD in un nuovo rumor | Game Division"/>
    <meta property="og:description" content="Un nuovo rumor su PS5 mette sotto i riflettori nuovi dettagli molto precisi su data di lancio, prezzo e capacità del deisco SSD."/>
  </head>
  <body>
    <article>
      <h1>PS5: prezzo, data di lancio e capacità del disco SSD in un nuovo rumor | Game Division</h1>
      <address>
        <time datetime="2019-11-25T08:51:00+00:00">25 Nov 2019, 08:51</time>
      </address>
      <p>Sembra ormai molto probabile che di<b> PlayStation 5</b> ne sentiremo parlare più nel dettaglio nel 2020, anno nel quale per quanto ne sappiamo oggi, vedrà il rilascio della nuova console Sony durante le vacanze natalizie. <b>Mancano ancora molte informazioni su PS5</b>, ma su Twitter è apparso un nuovo rumor che farebbe luce sul prezzo della console, sulla data precisa in cui verrà rilasciata e sulla capacità del disco SSD.</p>
      <p>L’utente PSErebus ha condiviso sul proprio profilo una sua considerazione riguardo a diverse informazioni che ancora non sono state rilasciate ufficialmente su PS5. La prima speculazione dell’utente riguarda la <b>data di lancio</b> della console, che lui colloca per il <b>20 novembre 2020</b>; una data molto simile a quella di PlayStation 4 che uscì in Europa il 29 novembre 2013.</p>
      <figure>
        <iframe data-src="https://twitter.com/PSErebus/status/1196654395070582784?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/10/playstation-5-ps5-ps4-playstation-4-55608.768x432.jpg"/>
        </figure>
        <figure>
          <img src="https://www.tomshw.it/images/images/2019/03/playstation-5-25687.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/cyberpunk-2077-concorrenza-half-life-alyx/">Cyberpunk 2077: CD Projekt RED non teme la concorrenza di Half-Life Alyx</a></p>
      <p>Per quanto riguarda il prezzo, PSErebus si sbilancia affermando che la console al lancio <b>verrà a costare 499 euro</b>. Anche questo dato sembra essere in linea con le aspettative del pubblico che non sembra puntare oltre il prezzo dato del rumor. Un ultima informazione che esce fuori dal tweet del ragazzo è la capacità che avrà il disco SSD della prossima console Sony, che sarà di ben 2 Terabyte.</p>
      <p>Al momento Sony non ha confermato nulla di tutto ciò, ma PSErebus ci tiene a lasciarci affermando che, secondo lui, la console verrà annunciata ufficialmente l’otto giugno 2020 al prossimo E3. <b>Cosa pensate di questi nuovi rumor su PS5?</b> Diteci la vostra nella sezione dedicata ai commenti.</p>
      <blockquote>PS5 è ancora lontana, ma PlayStation 4 Pro ha ancora moltissimo da offrire. Acquista la console Sony su Amazon a <a href="https://toms.it/rUnOZ">questo indirizzo</a>.</blockquote>
    </article>
  </body>
</html>