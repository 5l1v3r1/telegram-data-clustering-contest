<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549810.html/-%D8%B4%D8%B9%D8%B1-%D8%A7%D9%86%D9%82%D9%84%D8%A7%D8%A8%DB%8C--%D8%AF%D9%88%D8%B1%D9%87-%D8%AC%D8%AF%DB%8C%D8%AF%DB%8C-%D8%A7%D8%B2-%D9%81%D8%B1%D9%87%D9%86%DA%AF-%D9%85%D9%82%D8%A7%D9%88%D9%85%D8%AA-%D8%B1%D8%A7-%D8%B1%D9%82%D9%85-%D8%AE%D9%88%D8%A7%D9%87%D8%AF-%D8%B2%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T08:54:00+00:00"/>
    <meta property="og:title" content="«شعر انقلابی» دوره جدیدی از فرهنگ مقاومت را رقم خواهد زد"/>
    <meta property="og:description" content="معاون فرهنگی و تبلیغات دفاعی ستاد کل نیروهای مسلح در آیین اختتامیه جشنواره ملی شعر در امتداد فجر گفت: شعر مانع از تحریف فرهنگ عاشورا و باعث شد این فرهنگ نسل به نسل و سینه به سینه منتقل شود."/>
  </head>
  <body>
    <article>
      <h1>«شعر انقلابی» دوره جدیدی از فرهنگ مقاومت را رقم خواهد زد</h1>
      <h2>معاون فرهنگی ستاد کل نیروهای مسلح در یزد:</h2>
      <address>
        <time datetime="2019-11-25T08:54:00+00:00">25 Nov 2019, 08:54</time>
      </address>
      <p>معاون فرهنگی و تبلیغات دفاعی ستاد کل نیروهای مسلح در آیین اختتامیه جشنواره ملی شعر در امتداد فجر گفت: شعر مانع از تحریف فرهنگ عاشورا و باعث شد این فرهنگ نسل به نسل و سینه به سینه منتقل شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از یزدرسا، معاون فرهنگی و تبلیغات دفاعی ستاد کل نیروهای مسلح در آیین اختتامیه جشنواره ملی شعر در امتداد فجر که شب گذشته در استان یزد برگزار شد، با تبریک هفته بسیج اظهارداشت: خمینی کبیر(ره) نهال کوچکی را در ابتدای انقلاب کاشت که امروز به درختی تنومند و ریشه دار با شاخ برگ هایی به گسترده جهان اسلام تبدیل شده است.</p>
      <p>سردار ابوالفضل شکارچی افزود: امروز شما شاعران با هنر شعر خود نه به عنوان سرباز بلکه به عنوان افسران جنگ نرم، پس از دوره جنگ سخت دوره جدیدی را در ادبیات مقاومت کشور، منطقه و جهان بسترسازی و رقم می زنید.</p>
      <p>وی ادامه داد: شعرای عزیز علاوه بر آنکه استمرار حرکت عاشورا را در عصرهای گذشته مسئولیت پذیرفتند و به تکلیف خود به نحو احسنت پرداختند، پس از 1400 سال از تحریف فرهنگ عاشورا جلوگیری و این فرهنگ را نسل به نسل و سینه به سینه منتقل کردند تا امروز در بهترین دوره اسلام پس از 1400 سال به سر ببریم.</p>
      <p>یادگار هشت سال دفاع مقدس تصریح کرد: دوره ای که پرچم علی بن ابیطالب(ع) و ولایت بر قله های ستم برافراشته شده است و سنگر به سنگر دشمن را شکست داده و هزاران کیلومتر ورای کشور جمهوری اسلامی ایران، سربازان اسلام و رزمندگان جبهه حق سینه به سینه کفر در حال مبارزه هستند.</p>
      <p>وی تاکید کرد: نقش بسیار اساسی شما به عنوان شعاری انقلابی و ولایتمدار بر دو سکوی ایمان و بصیرت استوارهستند؛ و هر انسان انقلابی که بخواهد فرهنگ عاشورا و اسلام را تبلیغ کند باید از این دو بال باهم استفاده کند چراکه ایمان بدون بصیرت نمی تواند سنگرهای دشمنان را فتح و کند و جبهه اسلام را پیش ببرد و بصیرت بدون ایمان هم کارایی خاصی نخواهند داشت.</p>
      <p>سردار شکارچی ابراز داشت: ایمان از دل شما شعرای بسیجی نشئت می گیرد، در شما باور ایجاد می کند و بر ادراک عمومی غلبه می دهد و این کارکرد ایمان است و بصیرت سه کلید واژه چگونه حرکت کردن، تشخیص معیار و چگونگی طی مسیر به سمت هدف را در شاعر انقلابی احیا و تقویت می کند.</p>
      <p>وی گفت: درطول 4 دهه انقلاب اسلامی افرادی با بصیرت یعنی می فهمیدند چگونه حرکت کنند و ومعیارها را هم تشخیص می دادند اما ایمان از دل آن ها نمی جوشید و به انحراف رفتند؛ امروز کسانی را داریم که ایمان دارند اما موقعیت نظام اسلامی  و انقلاب اسلامی را تشخیص نمی دهند و به معنای دیگر بصیرت ندارند.</p>
      <p>انتهای پیام/م*</p>
    </article>
  </body>
</html>