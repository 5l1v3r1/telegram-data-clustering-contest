<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402277/%D8%AE%D8%AF%D9%85%D8%A7%D8%AA-%D8%B1%D8%B3%D8%A7%D9%86%DB%8C-%D8%B1%D8%A7%DB%8C%DA%AF%D8%A7%D9%86-%D9%85%D8%AA%D8%B1%D9%88-%D8%A8%D9%87-%D8%B4%D8%B1%DA%A9%D8%AA-%DA%A9%D9%86%D9%86%D8%AF%DA%AF%D8%A7%D9%86-%D8%AF%D8%B1-%D9%85%D8%B1%D8%A7%D8%B3%D9%85-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-25T08:52:01+00:00"/>
    <meta property="og:title" content="خدمات رسانی رایگان مترو به شرکت کنندگان در مراسم راهپیمایی"/>
    <meta property="og:description" content="شرکت بهره برداری متروی تهران و حومه از سرویس دهی رایگان مترو به شرکت کنندگان در مراسم راهپیمایی حمایت از اقتدار و امنیت ملی خبر داد."/>
  </head>
  <body>
    <article>
      <h1>خدمات رسانی رایگان مترو به شرکت کنندگان در مراسم راهپیمایی</h1>
      <address>
        <time datetime="2019-11-25T08:52:01+00:00">25 Nov 2019, 08:52</time>
      </address>
      <p>شرکت بهره برداری متروی تهران و حومه از سرویس دهی رایگان مترو به شرکت کنندگان در مراسم راهپیمایی حمایت از اقتدار و امنیت ملی خبر داد.</p>
      <p><b>به گزارش ایسنا،</b>  شرکت بهره برداری متروی تهران در اطلاعیه ای اعلام کرد: در پی  مراسم راهپیمایی حمایت از اقتدار و امنیت ملی اعلام می‌شود که این خدمت رسانی از ساعت 12:30 امروز دوشنبه 4 آذر ماه 98 تا پایان مراسم در تمامی خطوط متروی تهران و حومه به صورت رایگان خواهد بود و بعد از پایان مراسم نیز پذیرش مسافر در ایستگاه‌های توحید، میدان انقلاب اسلامی،تئاتر شهر، برای بازگشت راهپیمایان به مقاصد خود از این سه ایستگاه به صورت رایگان خواهد بود.</p>
      <p>با توجه به قرارگیری ایستگاه‌های توحید، میدان انقلاب اسلامی،تئاتر شهر در مسیر راهپیمایی استفاده از این ناوگان حمل و نقل ریلی درون شهری بهترین انتخاب برای شهروندان است.</p>
      <p>بنا براعلام روابط عمومی شرکت مترو،  با توجه به برگزاری مراسم راهپیمایی طی روز جاری در خیابان انقلاب اسلامی، خط مسیر تردد اتوبوس های خط یک از میدان فردوسی، خیابان فردوسی، خیابان جمهوری اسلامی، میدان جمهوری اسلامی، چهارراه شهید نواب، خیابان آزادی به سمت غرب و بالعکس تغییر مسیر موقتی خواهد داشت و پس از پایان مراسم به حالت عادی باز می‌گردد.</p>
      <p>انتهای پیام</p>
    </article>
  </body>
</html>