<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159388_1.html"/>
    <meta property="og:site_name" content="Novsport"/>
    <meta property="article:published_time" content="2019-11-25T08:16:00+00:00"/>
    <meta property="og:title" content="Ясна е програма на Лудогорец за гостуването на ЦСКА Москва"/>
    <meta property="og:description" content="Алекси Желязков и Марселиньо на пресконференцията преди мача"/>
  </head>
  <body>
    <article>
      <h1>Ясна е програма на Лудогорец за гостуването на ЦСКА Москва</h1>
      <address>
        <time datetime="2019-11-25T08:16:00+00:00">25 Nov 2019, 08:16</time>
      </address>
      <p>ПФК Лудогорец заминава за Москва в сряда (27 ноември) в 8,20 ч. сутринта с чартърен полет от Варна до летище „Внуково” в руската столица.<br/> <br/>Шампионите срещат московските армейци в четвъртък в 20,55 ч. местно време (19,55 ч. българско) в пети мач от група Н на Лига Европа. С сряда се очаква футболистите да бъдат на летището в морската ни столица около 7,10 ч.<br/> <br/>Същия ден старши треньорът Алекси Желязков ще даде пресконференция на стадион ЦСКА Арена в 19,00 ч. местно време. В брифинга ще участва и Марселиньо. Официалната тренировка на Лудогорец в Москва в сряда започва в 19,30 ч. <br/> <br/>Веднага след мача с ЦСКА в Москва шампионите се прибират в България с чартърен полет до София. Самолетът на тима ще кацне на летището в столицата около 3,00 ч. в петък (29 ноември). Лудогорец ще остане в София шест дни.<br/> <br/>В неделя (1 декември) шампионите гостуват на ЦСКА на стадион "Българска армия". В сряда, 4 декември на Лудогорец му предстои мач за Купата на България срещу Септември.</p>
      <p> </p>
    </article>
  </body>
</html>