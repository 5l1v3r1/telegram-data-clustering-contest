<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.takvim.com.tr/ekonomi/2019/11/25/65-yas-ayligi-basvurusu-nasil-alinir-yaslilik-maasi-ne-kadar-alim-sartlari-nedir"/>
    <meta property="og:site_name" content="Takvim"/>
    <meta property="article:published_time" content="2019-11-25T08:20:49+00:00"/>
    <meta property="og:title" content="Her ay 637 lira verilecek! İşte başvuru şartları"/>
    <meta property="og:description" content="Haberin devamı"/>
  </head>
  <body>
    <article>
      <h1>Her ay 637 lira verilecek! İşte başvuru şartları</h1>
      <h2><a href="https://www.takvim.com.tr/haberleri/65-yas-ayligi-basvurusu">65 yaş aylığı başvurusu</a> oldukça merak ediliyor. Türkiye’de 82 milyonluk nüfusun, 7 milyonu 65 yaş ve üzeri vatandaşlardan oluşuyor. Hiçbir sosyal güvencesi, kimsesi olmayan ve aylık geliri düşük olanlara, devlet tarafından ‘65 yaş aylığı’ adı altında maaş bağlanıyor. 650 bin vatandaş bu haktan yararlanıyor. Daha önce üç ayda bir yatırılan bu maaş, Eylül 2018 itibarıyla aylık ödenmeye başlamıştı. Aylık ödenen tutar da 1 Temmuz’dan bu yana 637 lira. Peki, yaşlılık aylığına kimler başvurabilir? 65 yaş aylığı başvurusu nasıl yapılır? İşte tüm bu soruların cevapları için hazırladığımız haberimizin ayrıntıları…</h2>
      <address>
        <time datetime="2019-11-25T08:20:49+00:00">25 Nov 2019, 08:20</time>
      </address>
      <p>Türkiye'de 82 milyonluk nüfusun, 7 milyonu 65 yaş ve üzeri vatandaşlardan oluşuyor. Halk arasında daha çok yaşlılık aylığı olarak bilinen 65 yaş aylığı adından da anlaşılacağı gibi 65 yaş ve üstünde bulunan yaşlılara yardım sağlamak için verilen bir aylıktır. Son günlerde konuyla ilgili çeşitli aramalar yapılırken vatandaşlar en sık başvurular hakkında bilgi edinmek istiyor. Peki, 65 yaş aylığı başvurusu nasıl yapılır? Konuyla ilgili daha detaylı bilgi sahibi olabilmek için, Türkiye Cumhuriyeti Aile, Çalışma ve Sosyal Hizmetler Bakanlığı'nın <a href="https://www.ailevecalisma.gov.tr/tr-tr/sss/sosyal-yardimlar-genel-mudurlugu/2022-ayliklari/">https://www.ailevecalisma.gov.tr/tr-tr/sss/sosyal-yardimlar-genel-mudurlugu/2022-ayliklari/</a> linkinde bulunan yaşlılık aylığı ile ilgili yazısını okuyabilirsiniz.</p>
      <p>
        <b>65 YAŞ AYLIĞI ŞARTLARI NEDİR?</b>
      </p>
      <p>2022 sayılı yasaya göre; 65 yaş aylıkları memur maaş katsayısına göre belirleniyor. 65 yaş aylığı alabilmek için 3 şart bulunuyor: 'Yaş', 'gelir' ve 'sosyal güvence'. İlk şart, 65 yaşını doldurmuş olmak. İkincisi hiçbir sosyal güvencenin bulunmaması. Yani emekli olan, SGK'dan dul veya yetim aylığı alan, bir işte çalışanlar 65 yaş aylığı alamıyor. Bunun yanında, nafaka alan kişiler de 65 yaş aylığından yararlanamıyor.</p>
      <p>
        <b>DETAYLAR İÇİN BİR SONRAKİ SAYFAYA TIKLAYINIZ</b>
      </p>
      <p>
        <b>65 YAŞ AYLIĞI BAŞVURU NASIL YAPILIR?</b>
      </p>
      <p>Aylık başvuruları kişinin ikametgahının bulunduğu ilçedeki Sosyal Yardımlaşma ve Dayanışma Vakfı'na veya Başbakanlık Vakıflar Genel Müdürlüğü'ne yapılır. Başvuru yapan vatandaşa Sosyal Yardımlaşma ve Dayanışma Vakfı tarafından 'başvuru alındı' belgesi verilir. Başvurular en geç bir ay içinde sonuçlandırılır. Aile, Çalışma ve Sosyal Hizmetler Bakanlığı'nın 'www. ailevecalisma.gov. tr/tr-tr/sss/sosyalyardimlar- genelmudurlugu/ 2022- ayliklari/ linkinde konu ile ilgili daha ayrıntılı bilgiye ulaşılabilir.</p>
      <p>
        <b>65 YAŞ AYLIĞI İÇİN GELİR DURUMU ÖNEMLİ</b>
      </p>
      <p>65 yaş aylığı bağlanacak kişinin, sadece kendisi ile eşinin geliri dikkate alınıyor. Kişi başına düşen aylık gelir şartı asgari ücretteki yüzde 26'lık artışla birlikte 484 liradan 607 liraya çıkmıştı. Yani 65 yaş ve üzeri vatandaşların kendisi ile varsa eşinin geliri 607 lirayı aşmıyor ve başka da geliri bulunmuyorsa, maaş bağlatıp her ay 637 lira ödeme alabilir.</p>
      <p>
        <b>65 YAŞ AYLIĞI NE ZAMAN ÖDENİYOR?</b>
      </p>
      <p>65 yaş aylığının ödeneceği tarih doğum tarihinin son rakamına göre belirleniyor. Buna göre; doğum tarihinin son rakamı 0 ve 5 olanlar ayın 5'inde, 1 ve 6 olanlar ayın 6'sında, 2 ve 7 olanlar ayın 7'sinde, 3 ve 8 olanlar ayın 8'inde, 4 ve 9 olanlar ise 9'unda 65 aylıklarını alabiliyor.</p>
      <p>
        <b>KİMLERİN 65 YAŞ AYLIĞI KESİLİR?</b>
      </p>
      <p>Sosyal Güvenlik Kurumu'ndan ölüm geliri veya aylık bağlananların aylıkları kesilir. Kişi başına geliri 607 liranın üzerinde olanların 65 yaş aylıkları da gelirin arttığı aydan itibaren kesilir. Örneğin 1000 lira geliri olan ailede, eşlerden biri öldüyse kişi başına gelir 607 liranın üzerine çıkacağı için, bu durumun yazıyla bildirilmesi gerekir. 65 yaş aylığı alırken nafaka bağlananların da aylıkları kesilir.</p>
      <p>
        <b>65 YAŞ AYLIĞINI KİMLER ALABİLİR?</b>
      </p>
      <p>Yaşlılık aylığı, 2022 sayılı 65 Yaşını Doldurmuş Muhtaç, Güçsüz ve Kimsesiz Türk Vatandaşlarına Aylık Bağlanması Hakkında Kanun kapsamında sağlanan bir maaştır. 65 yaş aylığı sosyal güvence anlamında hiçbir geliri bulunmayan, ekonomik durumu hayatını idame ettirebilmek için yetersiz olan ve adından da anlaşıldığı gibi 65 yaşını doldurmuş kadın ya da erkek tüm Türkiye Cumhuriyeti vatandaşlarının yararlanabileceği devlet tarafından bağlanan aylık için kimler başvuruda bulunabilir?</p>
      <p>-65 yaşın dolduran,<br/>-Türkiye Cumhuriyeti vatandaşı olan,<br/>-Hiçbir sosyal güvencesinin bulunmayan,<br/>-Nafaka almayan,<br/>-Hiçbir geliri olmayan,<br/>-Sağlık sigortası bulunmayan,<br/>-Sosyal Hizmetler kanununa göre harçlık olmayan ve<br/>-Hane halkının ortalama geliri, asgari ücretin net tutarının (2019 yılı için 673,63-TL) üçte birinde fazla olmayan her vatandaş başvuruda bulunabilir.</p>
    </article>
  </body>
</html>