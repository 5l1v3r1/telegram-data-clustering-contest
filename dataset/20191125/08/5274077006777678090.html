<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419138"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T08:07:00+00:00"/>
    <meta property="og:title" content="ההצעה שתוציא את ישראל מהפלונטר?"/>
    <meta property="og:description" content="ח&quot;כ קרעי מקדם הצעה לפיה יתקיימו בחירות ישירות לראשות הממשלה, והמנצח יקבל גם תוספת ח&quot;כים לגוש. לטענתו קיבל לכך את ברכת נתניהו."/>
  </head>
  <body>
    <article>
      <h1>ההצעה שתוציא את ישראל מהפלונטר?</h1>
      <address><time datetime="2019-11-25T08:07:00+00:00">25 Nov 2019, 08:07</time> by <a rel="author">חזקי ברוך</a></address>
      <p>ח"כ שלמה קרעי (הליכוד) הודיע הבוקר (שני) כי הוא מקדם הצעה שתמנע את הצורך לקיים מחדש בחירות כלליות לכנסת, וכי ההצעה אותה הוא מקדם קיבלה את ברכתו של ראש הממשלה נתניהו.</p>
      <p>על פי ההצעה, הבחירות תתקיימנה באותה מתכונת כיום, כלומר ללא בחירה ישירה לראשות הממשלה.</p>
      <p>אך אם איש מהמועמדים לא הצליח להרכיב ממשלה עד תום התקופה הקבועה בחוק כיום, ייצאו לבחירה ישירה בלבד, בה יוכלו להתמודד זה מול זה, ראשי המפלגות מהכנסת לעיל.</p>
      <p>המנצח בבחירות הישירות יקבל תוספת כוח פרלמנטרית בשיעור של 10%. כלומר עוד 12 חברי כנסת מיוחדים שיחולקו על ידו בין סיעות הקואליציה מתוך הרשימות שלהן. חברי הכנסת האלו יכהנו עד ליציאה לבחירות הבאות.</p>
      <p>חה"כ קרעי טוען כי התוספת תאפשר הרכבת ממשלה צרה בשני הצדדים. אם לא מצליחים לממש את האחדות על פי רצון הבוחר, חוזרים לבוחר לגבי איזו ממשלה צרה הוא מעדיף.</p>
      <p>"למעשה, ראש הממשלה מזמין את חה"כ בני גנץ לדו קרב שבסיומו העם יכריע מי יהיה ראש הממשלה ויקבל אפשרות מעשית להרכבת הממשלה", מציין קרעי.</p>
    </article>
  </body>
</html>