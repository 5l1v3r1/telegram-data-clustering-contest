<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/ten-files/epikerotita/779066/dimosio-ti-ischyi-metataxis-ke-proslipsis/"/>
    <meta property="og:site_name" content="to10.gr"/>
    <meta property="article:published_time" content="2019-11-25T08:57:23+00:00"/>
    <meta property="og:title" content="Δημόσιο: Τι ισχύει με μετατάξεις και προσλήψεις"/>
    <meta property="og:description" content="Όλο το κυβερνητικό σχέδιο για τις αλλαγές στο Δημόσιο."/>
  </head>
  <body>
    <article>
      <h1>Δημόσιο: Τι ισχύει με μετατάξεις και προσλήψεις</h1>
      <h2>Όλο το κυβερνητικό σχέδιο για τις αλλαγές στο Δημόσιο.</h2>
      <address><time datetime="2019-11-25T08:57:23+00:00">25 Nov 2019, 08:57</time> by <a rel="author">to10.gr</a></address>
      <p>Αριθμός ρεκόρ αναμένεται να αποτυπωθεί στον «χάρτη» με τις ανοιχτές θέσεις του Δημοσίου, ο οποίος θα αποκαλυφθεί μέσα στα επόμενα 24ωρα, όταν θα ανοίξει και επισήμως ο κύκλος των μετατάξεων και των αποσπάσεων. Το υπουργείο Εσωτερικών ακολουθεί την τακτική «πρώτα κινητικότητα, μετά προσλήψεις» και, σύμφωνα με πληροφορίες, οι δημόσιοι υπάλληλοι σύντομα θα πάρουν το «πράσινο φως» για τη διεκδίκηση περίπου 7.225 θέσεων (η συντριπτική πλειονότητα θα αφορά μετατάξεις).</p>
      <p>Τα υπουργεία, οι ΟΤΑ, οι αποκεντρωμένες διοικήσεις και άλλοι δημόσιοι φορείς ζητούν άμεση ενίσχυση σε ανθρώπινο δυναμικό – από εφοριακούς, νοσηλευτές και προσωπικό Η/Υ μέχρι χειριστές μηχανημάτων, διοικητικούς υπαλλήλους, οδηγούς κ.ά. -, όπως μαρτυρά η αποστολή συνολικά 8.009 αιτημάτων. Ολα δείχνουν πως θα είναι η μαζικότερη μέχρι στιγμής διαδικασία, δεδομένου ότι την τελευταία φορά (εντός του 2018 δηλαδή) είχαν εγκριθεί 5.440 θέσεις προς κάλυψη.</p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>Διαβάστε επίσης: Δείτε την όμορφη ξανθιά φύλακα – άγγελο του Μιχάλη Χρυσοχοΐδη<br/>Εγκυρες πηγές αναφέρουν ότι η Κεντρική Επιτροπή Κινητικότητας (με εκπροσώπους του ΑΣΕΠ, του ΝΣΚ, των ΟΤΑ, της ΑΔΕΔΥ κ.λπ.) ολοκλήρωσε την επεξεργασία των αιτημάτων από τουλάχιστον 350 φορείς σε δύο εντατικές συνεδριάσεις την προηγούμενη εβδομάδα και πλέον είναι έτοιμη για τις ανακοινώσεις – πιθανότατα την ερχόμενη Τετάρτη ή Πέμπτη. Αν και η αποστολή των αιτημάτων από τους δημόσιους οργανισμούς είχε ξεκινήσει τον περασμένο Απρίλιο, η διαδικασία της κινητικότητας είχε παγώσει λόγω των αυτοδιοικητικών και των εθνικών εκλογών, που απαγόρευσαν οποιεσδήποτε υπηρεσιακές μεταβολές ιδίως στην περίπτωση της Τοπικής Αυτοδιοίκησης. Μάλιστα, όπως προκύπτει από τις χιλιάδες αιτήσεις, είναι οι ΟΤΑ αυτοί που δηλώνουν τις περισσότερες κενές θέσεις και ακολουθούν, κατά τις πληροφορίες, τα υπουργεία Παιδείας, Αμυνας και Οικονομικών, καθώς και η Ανεξάρτητη Αρχή Δημοσίων Εσόδων.</p>
      <ul>
        <li>Με ποιο τρόπο θα αξιοποιηθεί «ο κατάλληλος άνθρωπος στην κατάλληλη θέση»</li>
        <li>Ποιες αλλαγές θα γίνουν στο σύστημα κινητικότητας στο Δημόσιο</li>
        <li>Για ποιο λόγο θα επιστρατεύονται και ιδιώτες μηχανικοί στην Τοπική Αυτοδιοίκηση</li>
      </ul>
      <p>
        <b>
          <a href="https://www.to10.gr/ten-files/epikerotita/779066/dimosio-ti-ischyi-metataxis-ke-proslipsis/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>