<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/nehoda-beethovenova-chomutov-20191125.html"/>
    <meta property="og:site_name" content="Deník.cz"/>
    <meta property="article:published_time" content="2019-11-25T08:00:00+00:00"/>
    <meta property="og:title" content="Tři lidé se zranili při ranní hromadné nehodě v Chomutově"/>
    <meta property="og:description" content="Tři osobní automobily se srazily v pondělí 25. listopadu ráno v Beethovenově ulici v Chomutově. "/>
  </head>
  <body>
    <article>
      <h1>Tři lidé se zranili při ranní hromadné nehodě v Chomutově</h1>
      <address><time datetime="2019-11-25T08:00:00+00:00">25 Nov 2019, 08:00</time> by <a rel="author">Kamila Minaříková</a></address>
      <p>„Podle prvotních informací řidička osobního vozidla vyjížděla z parkoviště a střetla se s dalším autem, které jelo zezadu,“ popisuje mluvčí policie Miroslava Glogovská. Nárazem se auto odmrštilo do protisměru, kde se mu nestačil vyhnout další vůz.</p>
      <p>Na místě museli záchranáři ošetřit tři zraněné, podle sdělení policie se jednalo o zranění lehká. Policie na místě provedla dechovou zkoušku všech řidičů, alkohol na místě vyloučila. Komunikace byla uzavřená asi hodinu. „Hasiči likvidovali únik provozních kapalin z havarovaných aut,“ doplnil mluvčí hasičů Lukáš Marvan.</p>
      <p>Vyšetřování nehody nadále pokračuje. „Prvotní škoda byla odhadnuta na 145 tisíc korun,“ dodává mluvčí chomutovské policie Glogovská.</p>
      <figure>
        <img src="https://g.denik.cz/31/d7/nehoda-chodec-denik-michal-bilek_denik-150-3x2.jpg"/>
      </figure>
      <aside>
        <a href="https://chomutovsky.denik.cz/nehody/nehoda-srazeny-chodec-chomutov-20191121.html">V Chomutově řidiči srazili tři chodce během jediného týdne Přečíst článek ›</a>
      </aside>
      <p>             </p>
    </article>
  </body>
</html>