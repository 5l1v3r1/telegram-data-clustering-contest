<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/25/natale-2019-canzoni-robbie-williams/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-25T08:08:57+00:00"/>
    <meta property="og:title" content="Canzoni di Natale 2019: il nuovo album di Robbie Williams"/>
    <meta property="og:description" content="Canzoni di Natale 2019: arriva il disco di Robbie Williams. Il Natale è ormai alle porte. Oggi, 25 novembre, manca precisamente un mese all’inizio delle festività e quindi è tempo di iniziare a pensare alle decorazioni natalizie e anche al giusto sound da ascoltare durante le cene con amici e parenti. Tanto per cominciare, tra …"/>
  </head>
  <body>
    <article>
      <h1>Canzoni di Natale 2019: il nuovo album di Robbie Williams</h1>
      <address><time datetime="2019-11-25T08:08:57+00:00">25 Nov 2019, 08:08</time> by <a rel="author">Selena Marvaldi</a></address>
      <p>
        <b>Canzoni di Natale 2019: arriva il disco di Robbie Williams.</b>
      </p>
      <figure>
        <img src="https://www.viagginews.com/wp-content/uploads/2019/11/COVER.jpg"/>
      </figure>
      <p>Il <b>Natale</b> è ormai alle porte. Oggi, 25 novembre, manca precisamente un mese all’inizio delle festività e quindi è tempo di iniziare a pensare alle <b>decorazioni natalizie</b> e anche al giusto <b>sound</b> da ascoltare durante le cene con amici e parenti. Tanto per cominciare, tra le solite <b>carole natalizie</b> e i soliti dischi un po’ triti e ritriti seppur mai desueti di Natale, arriva una bella novità. Si chiama <b>The Christmas Present</b> ed è il primo album di canzoni di Natale di un artista che non ci saremmo mai aspettati di vedere a cimentarsi in questo contesto: <b>Robbie Williams. </b></p>
      <h3>L’album natalizio di Robbie Williams</h3>
      <p><b>Robbie Williams</b> ha deciso di fare un vero e proprio regalo ai suoi fan con questo disco natalizio composto da 2Cd. Un album di Natale 2019 doppio con, una prima parte dedicata alle canzoni del passato e una dedicata al futuro. In entrambi i dischi ci sono comunque dei brani inediti e alcuni grandi classici che prendono nuova vita essendo realizzati con delle Guest Star molto speciali.</p>
      <h3>Le canzoni di Natale in Christmas Present</h3>
      <p>La tracklist vede infatti molte canzoni interessanti come Winter Wonderland, Santa Baby, cantata insieme a Helene Fischer o It’s A Wonderful Life brano speciale in cui Robbie duetta con suo padre Peter Conway. Gli inediti sono poi Time For Change, Home, Fairytales e Bad Sharon. Preparatevi poi al magico duetto sulla canzone Christmas (Baby Please Come Home) di Robbie e Bryan Adams. Il cantante, come riporta una nota del suo ufficio stampa, ha dichiarato: “Sono davvero entusiasta del mio primo album di Natale, realizzarlo è un sogno che si avvera e non vedo l’ora che tutti lo possano ascoltare”. Del resto questo disco è il tredicesimo nella carriera del cantante e va a confermare le sue spiccate attitudini di cantante poliedrico e sempre pronto a mettersi in gioco con tante novità.</p>
      <p>(Fonte Immagini Ufficio Stampa)</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/focus-on-africa-giornale/"/>
        <a href="https://www.viagginews.com/2019/11/22/suicidio-siena-ragazza-lancia-torre-mangia/"/>
        <a href="https://www.viagginews.com/2019/11/21/5-motivi-per-trascorrere-le-tue-vacanze-in-barca-a-vela-navigando/"/>
      </related>
    </article>
  </body>
</html>