<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549827.html/%D8%B3%D9%81%D8%B1%D9%87%D8%A7%DB%8C-%D8%B2%D9%85%DB%8C%D9%86%DB%8C-%D8%A8%D9%87-%D8%B9%D8%AA%D8%A8%D8%A7%D8%AA-%D8%A7%D8%B2----%D8%A2%D8%B0%D8%B1-%D8%A2%D8%BA%D8%A7%D8%B2-%D9%85%DB%8C-%D8%B4%D9%88%D8%AF--%D8%A7%D8%B9%D8%B2%D8%A7%D9%85-%D8%A7%D9%88%D9%84%DB%8C%D9%86-%DA%AF%D8%B1%D9%88%D9%87-%D8%A7%D8%B2---%D8%A7%D8%B3%D8%AA%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T08:54:00+00:00"/>
    <meta property="og:title" content="سفرهای زمینی به عتبات از ۱۰ آذر آغاز می‌شود/ اعزام اولین گروه از ۲ استان"/>
    <meta property="og:description" content="سازمان حج و زیارت پس از یک دوره توقف، اعزام زائران عتبات را به صورت زمینی از ۱۰ آذرماه از دو استان تهران و زنجان آغاز می‌کند."/>
  </head>
  <body>
    <article>
      <h1>سفرهای زمینی به عتبات از ۱۰ آذر آغاز می‌شود/ اعزام اولین گروه از ۲ استان</h1>
      <address>
        <time datetime="2019-11-25T08:54:00+00:00">25 Nov 2019, 08:54</time>
      </address>
      <p>سازمان حج و زیارت پس از یک دوره توقف، اعزام زائران عتبات را به صورت زمینی از ۱۰ آذرماه از دو استان تهران و زنجان آغاز می‌کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ اعزام کاروان‌های زمینی به عتبات که قبل از اربعین متوقف شده بود، از ۱۰ آذرماه آغاز می‌شود و زائران می‌توانند با مراجعه به دفاتر مجاز حج و زیارت در زمان‌های پیش‌بینی شده در کاروان‌های مجاز نام‌نویسی کنند.</p>
      <p>همچنین با بازگشایی مرزهای زمینی برای تشرف زائران به عتبات، سازمان حج و زیارت نیز پس از یک دوره توقف، به مرور زمان در حال باز کردن تعدادی کاروان زیارتی عتبات به صورت زمینی است. تا جایی که تاکنون تنها از دو استان تهران و زنجان نام‌نویسی از متقاضیان سفر زمینی به عتبات انجام می‌شود.   بر همین اساس، در استان تهران تا امروز ۵ کاروان و در استان زنجان یک کاروان پیش‌بینی شده، اما قرار است تا نیمه دوم آذرماه امکان نام‌نویسی و تشرف متقاضیان سفر زمینی به عتبات در بیش از ۶۰ درصد استان‌ها فراهم شود.   به گفته یک منبع مطلع در عراق، تاکنون تمام زائرانی که به عتبات مشرف شدند در امنیت و سلامت به سر می‌برند و هیچ مشکلی برای حضور زوار وجود ندارد.    سفرهای زیارتی به عتبات پس از وقفه یک ماهه به دلیل شرایط عراق متوقف و از اواخر آبان‌ماه نام‌نویسی از متقاضیان این سفر زیارتی مجدد برقرار شد.همچنین از ۳ آذرماه نیز اعزام‌های هوایی به عتبات از سر گرفته شد و زائران در قالب کاروان‌های هوایی از سوی سازمان حج و زیارت تا ۱۴ آذرماه به عتبات مشرف می‌شوند. در این دوره امکان تشرف زائران به عتبات از طریق مرزهای زمینی وجود ندارد و تمام اعزام‌ها به صورت محدود از طریق هوایی و توسط شرکت هواپیمایی ماهان صورت می‌گیرد. منبع: فارس   انتهای پیام/</p>
    </article>
  </body>
</html>