<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/politika/jovanovic-dss-srbija-vapi-za-normalnoscu/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-25T08:45:59+00:00"/>
    <meta property="og:title" content="Jovanović (DSS): Srbija vapi za normalnošću"/>
    <meta property="og:description" content="Lider Demokratske stranke Srbije (DSS) i profesor na Pravnom fakultetu u Beogradu Miloš Jovanović, odnedavno i čelnik političkog pokreta &quot;Metla 2020&quot;, izjavio je Srbija &quot;vapi za normalnošću i redom&quot; i ocenio da je predsednik države Aleksandar Vučić napravio &quot;politički bućkuriš, začinjen neprimerenim načinom vladavine&quot;."/>
  </head>
  <body>
    <article>
      <h1>Jovanović (DSS): Srbija vapi za normalnošću</h1>
      <address><time datetime="2019-11-25T08:45:59+00:00">25 Nov 2019, 08:45</time> by <a rel="author">FoNet</a></address>
      <p>
        <b>Lider Demokratske stranke Srbije (DSS) i profesor na Pravnom fakultetu u Beogradu Miloš Jovanović, odnedavno i čelnik političkog pokreta „Metla 2020“, izjavio je Srbija „vapi za normalnošću i redom“ i ocenio da je predsednik države Aleksandar Vučić napravio „politički bućkuriš, začinjen neprimerenim načinom vladavine“.</b>
      </p>
      <p>Jovanović, koji je odnedavno i na čelu novog političkog poreta „Metla 2020“, poručio je u intervjuu za portal Direktno.rs da se zalaže za uvođenje većinskog izbornog sistema, uveren da bi na taj način građanima bilo omogućeno da biraju svoje predstavnike po i menu i prezimenu, čime bi bila razbijena moć političkih stranaka.</p>
      <p>„Stranke na vlasti danas zapošljavaju, utiču na medije, na pravosuđe, na finansijske tokove. Postale su prave male okupacione vojske. Uvođenje većinskog izbornog sistema, kojim se razbija kompaktnost stranaka, je naš prioritet“, istakao je Jovanović.</p>
      <p>On je pozdravio odluku Etičkog odbora Beogradskog univerziteta o doktoratu Siniše Malog, naglasivši da je konačno u okviru akademske zajednice „urađena stvar od minimalnog integriteta jer je stvar nazvana pravim imenim: plagijat plagijatom“.</p>
      <p>„Trajaće demokratsko sazrevanje svih nas kao građana još dugo ali su ovakvi događaji izuzetno pozitivni koraci na tom dugom putu“, naglasio je Jovanović.</p>
      <h3>Povezani tekstovi:</h3>
    </article>
  </body>
</html>