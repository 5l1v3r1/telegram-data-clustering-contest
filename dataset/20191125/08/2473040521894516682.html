<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Finante-Banci/247182/transfer-instant-al-banilor-pe-card-netopia-payments-lanseaza-serviciul-impreuna-cu-o-banca-din-romania.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T08:42:29+00:00"/>
    <meta property="og:title" content="Transfer instant al banilor pe card: Netopia Payments lanseaza serviciul impreuna cu o banca din Romania"/>
    <meta property="og:description" content="Alpha Bank Romania lanseaza impreuna cu Netopia Payments un serviciu de transfer instant de bani si ii ofera IFN-ului Viva Credit posibilitatea de a trimite credite direct pe cardul bancar."/>
  </head>
  <body>
    <article>
      <h1>Transfer instant al banilor pe card: Netopia Payments lanseaza serviciul impreuna cu o banca din Romania</h1>
      <address><time datetime="2019-11-25T08:42:29+00:00">25 Nov 2019, 08:42</time> by <a rel="author">Armand Iliescu</a></address>
      <p>
        <b>Alpha Bank Romania lanseaza impreuna cu Netopia Payments un serviciu de transfer instant de bani si ii ofera IFN-ului Viva Credit posibilitatea de a trimite credite direct pe cardul bancar.</b>
      </p>
      <p>Viva Credit este primul comerciant care utilizeaza aceasta optiune de transfer de la Netopia Payments, pentru a oferi credite instant clientilor sai. Semnarea acordului pentru credit se desfasoara online, prin completarea unui formular de catre client, iar intregul proces de finantare este automatizat, conform unui comunicat de presa emis de catre companie.</p>
      <p>Serviciul de transfer de bani rapid al unei finantari in cardul indicat de client este dezvoltat de catre Netopia Payments, si implementat in parteneriat cu Alpha Bank Romania, utilizand solutiile Mastercard Send si Visa Direct. Potrivit Netopia, serviciul este functional pentru orice industrie si poate fi folosit inclusiv pentru restituirea automata a contravalorii produselor catre clientii magazinelor online, in cazul retururilor, direct pe cardul salvat in contul inregistrat pe site-ul comerciantului.</p>
      <p>„Posibilitatea de a transfera instant fondurile catre beneficiar incepe sa devina o asteptare standard a clientilor din Romania”, a declarat Cristian Dragos, Vice-Presedinte Executiv Retail in cadrul Alpha Bank Romania SA.</p>
      <p>„Ne propunem ca aceasta solutie sa fie adoptata de cati mai multi dintre partenerii nostri, prin care vor putea inclusiv sa restituie instant clientilor contravaloarea produselor in cazul retururilor”, declara Antonio Eram, CEO &amp; Founder Netopia Payments.</p>
      <p>Un astfel de serviciu de restituire instanta a banilor in cadrul tranzactiilor e-commerce a fost integrat si in cadrul eMAG, conform unui anunt facut la finalul lunii iunie a acestui an. Acesta se numeste Instant Money Back si foloseste tehnologia <b>Moneysend</b> dezvoltata impreuna cu <b>MasterCard</b> pentru a facilita transferul rapid de bani intre cardurile de credit sau debit <b>Mastercard</b> sau <b>Maestro</b> si tehnologia <b>Visa Direct</b> dezvoltata de<b> Visa</b> pentru a permite transferul rapid de bani pe cardurile <b>Visa debit</b> si <b>Visa Electron</b>.</p>
      <p>Serviciile sunt furnizate prin intermediul procesatorului de plati online PayU si a bancii certificate pentru acest tip de tranzactii, Alpha Bank Romania.</p>
      <p>
        <a href="https://www.wall-street.ro/articol/Finante-Banci/246314/un-sef-de-banca-raspunde-de-ce-revolut-si-alte-fitnech-uri-isi-permit-sa-aiba-servicii-mai-ieftine-decat-bancile.html">Citeste si:<br/>De ce Revolut isi permite servicii mai ieftine decat bancile</a>
      </p>
      <figure>
        <img src="https://img.wall-street.ro/image_thumbs/thumbs/037/0371db48b890702348101307beb0cdcc-400x250-00-65.jpg?v=1572530178"/>
      </figure>
      <footer>Sursa foto: Jirapong Manustrong / Shutterstock.com</footer>
    </article>
  </body>
</html>