<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348152.html"/>
    <meta property="og:site_name" content="סוכר מועמד לרעננה, שתיבי יאמן מול קריית מוצקין"/>
    <meta property="article:published_time" content="2019-11-25T08:43:00+00:00"/>
    <meta property="og:title" content="סוכר מועמד לרעננה, שתיבי יאמן מול קריית מוצקין"/>
    <meta property="og:description" content="פרסום ראשון: מאמן אשקלון בעונה שעברה עשוי להגיע במקומו של יאור שהתפטר, לאחר שגם שמוליק ברנר לא רצה לקבל את התפקיד. העוזר ינהל את המשחק הבא"/>
  </head>
  <body>
    <article>
      <h1>סוכר מועמד לרעננה, שתיבי יאמן מול קריית מוצקין</h1>
      <h2>פרסום ראשון: מאמן אשקלון בעונה שעברה עשוי להגיע במקומו של יאור שהתפטר, לאחר שגם שמוליק ברנר לא רצה לקבל את התפקיד. העוזר ינהל את המשחק הבא </h2>
      <address><time datetime="2019-11-25T08:43:00+00:00">25 Nov 2019, 08:43</time> by <a rel="author">מאת כפיר אדר</a></address>
      <figure>
        <img src="https://images.one.co.il/images/d/dmain/ms/gg1417389.jpg"/>
        <figcaption>אבי סוכר (באדיבות אליצור אשקלון)</figcaption>
      </figure>
      <p>ימים ספורים אחרי העזיבה המפתיעה של אבנר יאור שהתפטר בשל סיבות אישיות, מכבי רעננה עדיין מחפשת את המאמן הבא שלה ול-ONE נודע הבוקר (שני) שאבי סוכר מועמד לקבל את התפקיד.</p>
      <p>סוכר, מאמנה של אליצור אשקלון בעונה שעברה, שהוביל אותה לפלייאוף נגד כל הסיכויים, אך סיים את תפקידו שם הקיץ, נחשב למועמד מוביל לקבל את התפקיד ברעננה לאחר שגם שמוליק ברנר מאמנה של מכבי ראשון לציון לא רצה לקבל את התפקיד כפי שנודע ל-ONE.</p>
      <p>סוכר, אחד המאמנים המוערכים בליגה הלאומית שרשם עונת שיא בעונה שעברה עם אשקלון, מעניין את השרוניים שמחפשים מאמן שיוכל לחבר את הסגל הצעיר. “הציעו לנו לא מעט שמות, סוכר היה ביניהם, הוא מועמד ראוי, אבל יש עוד כמה, נחליט בימים הקרובים”, נמסר מצד גורם בקבוצה.</p>
      <p>במקביל, מי שינהל את משחק הליגה הקרוב במסגרת המחזור החמישי בליגה הלאומית הוא עוזר המאמן עדיאל שתיבי, שיעמוד על הקווים מול מכבי קריית מוצקין. שתיבי ינסה לעצור ביחד עם הקבוצה רצף של שלושה הפסדים.</p>
    </article>
  </body>
</html>