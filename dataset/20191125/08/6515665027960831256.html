<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3363955/jokic-bolji-u-srpsko-hrvatskom-obracunu-denver-pobedio-finiks-bogdan-vodio-kingse-do-trijumfa-video"/>
    <meta property="og:site_name" content="kurir.rs"/>
    <meta property="article:published_time" content="2019-11-25T08:54:00+00:00"/>
    <meta property="og:title" content="JOKIĆ BOLJI U SRPSKO-HRVATSKOM OKRŠAJU: Denver pobedio Finiks, Bogdan vodio Kingse do trijumfa (VIDEO)"/>
    <meta property="og:description" content="Košarkaši Denvera pobedili su ekipu Finiksa sa 116:104, a trijumf je upisao i Sakramento koji je bio bolji od Vašingtona sa 113:106."/>
  </head>
  <body>
    <article>
      <h6 class="kicker">NBA</h6>
      <h1>JOKIĆ BOLJI U SRPSKO-HRVATSKOM OKRŠAJU: Denver pobedio Finiks, Bogdan vodio Kingse do trijumfa (VIDEO)</h1>
      <address>
        <time datetime="2019-11-25T08:54:00+00:00">25 Nov 2019, 08:54</time>
      </address>
      <p>
        <b>Košarkaši Denvera pobedili su ekipu Finiksa sa 116:104, a trijumf je upisao i Sakramento koji je bio bolji od Vašingtona sa 113:106.</b>
      </p>
      <p>Nagetsi su zabeležili 12. pobedu od početka sezone, petu u nizu, a najzaslužniji za to bili su Pol Milsap sa 23 poena, odnosno Džamal Marej i Vil Barton koji su ubacili po 22.</p>
      <p><a href="https://www.kurir.rs/tag/255597/nikola-jokic">Nikola Jokić</a> je za 32 minuta na terenu postigao osam poena, uz 13 skokova i pet asistencija.</p>
      <p>U redovima Finiksa najefikasniji je bio Čejk Dialo sa 22 poena, dok je Dario Šarić dodao 18 poena i 17 skokova.</p>
      <figure>
        <iframe src="https://www.youtube.com/embed/hCQiX-O6De4" width="1280" height="720" data-service="Youtube" scrolling="no"/>
      </figure>
      <p>Kingsi su slavili u Vašingtonu predvodjeni Harisonom Barnsom koji je postigao 26 poena i Bogdanom Bogdanovićem koji je uz 21 poen upisao i po četiri skoka i asistencije. Nemanja Bjelica je postigao šest poena uz 12 skokova.</p>
      <p>Na drugoj strani, najbolji je bio Bredli Bil sa 20 poena.</p>
      <figure>
        <img src="https://www.kurir.rs/data/images/2019/11/25/08/2064235_77701-ap_ff.jpg?ver=1574668407"/>
        <figcaption>
          <cite>foto: AP</cite>
        </figcaption>
      </figure>
      <p>Košarkaši Dalasa pobedili su Hjuston u gostima sa 137:123 uz još jednu sjajnu partiju Luke Dončića koji je postigao 41 poen, uz šest skokova i deset asistencija.</p>
      <p>Njega su najbolje pratili Tim Hardavej sa 31 poenom i Kristaps Porzingis sa 23 poena i 13 skokova. Boban Marjanović nije igrao.</p>
      <p>U trećem uzastopnom porazu Hjustona najbolji je bio Džejms Harden sa 32 poena, dok je Rasel Vestbruk dodao 27.</p>
      <p>U preostala dva meča, košarkaši Bruklina pobedili su Njujork sa 103:101, dok su Los Andjeles Klipersi bili bolji od Nju Orleansa sa 134:109.</p>
      <p>(Beta)</p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3363923/jezivo-prva-slika-kalinica-sa-slomljenim-nosem-oglasio-se-srpski-kosarkas-i-zestoko-opleo-po-sudijama-foto"/>
        <a href="https://www.kurir.rs/sport/kosarka/3363859/kalinicu-slomljen-nos-kosarkas-fenerbahcea-dobio-jak-udarac-na-utakmici-a-evo-sta-o-tome-kaze-trener-obradovic-foto"/>
        <a href="https://www.kurir.rs/sport/kosarka/3363839/skandal-u-podgorici-digao-novu-buru-na-jadranu-dokle-ce-srpski-klubovi-trpeti-ovo-i-da-li-ce-napustiti-regionalnu-ligu"/>
        <a href="https://www.kurir.rs/sport/kosarka/3363819/neces-me-isprovocirati-evo-kako-je-andrea-trinkijeri-govorio-o-sudijskim-kradjama-posle-poraza-od-buducnosti-video"/>
      </related>
    </article>
  </body>
</html>