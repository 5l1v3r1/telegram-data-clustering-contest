<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/iiohanis-rymuniya-partiya-1618729.html"/>
    <meta property="og:site_name" content="Cross"/>
    <meta property="article:published_time" content="2019-11-25T08:45:00+00:00"/>
    <meta property="og:title" content="Клаус Йоханис е преизбран за президент на Румъния"/>
    <meta property="og:description" content="/КРОСС/ Клаус Йоханис спечели президентските избори в Румъния."/>
  </head>
  <body>
    <article>
      <h1>Клаус Йоханис е преизбран за президент на Румъния</h1>
      <address>
        <time datetime="2019-11-25T08:45:00+00:00">25 Nov 2019, 08:45</time>
      </address>
      <p>/КРОСС/ Клаус Йоханис спечели президентските избори в Румъния.</p>
      <p>Йоханис получава над 60% от гласовете на втория тур. Това сочат първите данни от екзитпола. Това е втори президентски мандат за Йоханис.</p>
      <figure>
        <img src="http://www.cross.bg/../../../photo_new_gallery/2019/11/25/81db39f4c5db50da1f0a817f58108542.jpg"/>
      </figure>
      <p>Бившият професор по физика, известен като „германецът“ заради своето потекло, е използвал ограничените правомощия на президентството, за да подкрепи антикорупционните протести и да засили връзките със САЩ.</p>
      <p>Критиците твърдят, че му липсва харизма, но благодарение на дълбокото негодувание на избирателите срещу Социалдемократическата партия, той смаза съперника си, бившия премиер Виорика Данчила.</p>
      <p>Първите пет години на поста на Йоханис – които той си осигури през 2014 г., когато победи друг кандидат на Социалдемократите, бяха белязани от постоянно несъгласие с лявата партия, която доминира политиката от края на комунистическата ера през 1989 година.</p>
      <p>60-годишният политик редовно отхвърля инициативите на Социалдемократическата партия, най-вече тези, целящи декриминализиране на няколко корупционни престъпления.</p>
      <p>Йоханис застана на страната на стотици хиляди протестиращи и Европейският съюз срещу тези реформи.</p>
      <p>Преди вота в неделя Йоханис обеща да освободи румънските институции от корупция – с помощта на ново правителство, оглавявано от партията, която някога той ръководеше, дясната Националнолиберална партия (ДНП). „Модерна, европейска, нормална Румъния спечели днес“, каза Йоханис пред репортери след победата си.</p>
      <p>Далеч от вътрешната политика, Йоханис е съюзник на президента на САЩ Доналд Тръмп, два пъти посещава Белия дом и печели похвали като човек, който „може да реши проблема с корупцията в Румъния“.</p>
      <p>Но дори и поддръжниците на Йоханис понякога се оплакват, че той не е бил достатъчно силен – отбелязвайки по-специално, че той е подложен на натиск и е позволил да бъде уволнен антикорупционен прокурор.</p>
      <p>Често критикуван за липса на харизма и че е лош публичен оратор, той отказваше да дава задълбочени интервюта през първия си мандат. Бившият дипломат Киприан Михали каза за АФП, че Йоханис е „студен човек, премерен, който измерва всяка своя стъпка“.</p>
      <p>Йоханис се изправи срещу куп критики в навечерието на изборите в неделя заради отказа си да участва в дебат с опонента си Данчила. „Не мога да приема дебат с човек, който представлява най-лошото в румънската политика от последните 30 години“, каза Йоханис.</p>
      <p>Йоханис е бил кмет в продължение на 14 години на Сибиу, неговия роден град в централна Румъния, някога дом на голямо немско малцинство.</p>
      <p>Въпреки това, с падането на комунизма и присъединяването към ЕС през 2007 г., много румънци с немски корени избраха да се преместят в Германия – родителите на Йоханис са също сред тях.</p>
    </article>
  </body>
</html>