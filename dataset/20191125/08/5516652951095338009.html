<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426433/o-dhmos-nisyroy-sthn-prwth-ekthesh-greek-panorama-gia-ton-enallaktiko-toyrismo"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-25T08:25:01+00:00"/>
    <meta property="og:title" content="Ο δήμος Νισύρου στην πρώτη έκθεση “Greek Panorama” για τον εναλλακτικό τουρισμό"/>
    <meta property="og:description" content="Ο Δήμος Νισύρου έλαβε μέρος στην πρώτη έκθεση εναλλακτικού τουρισμού με τον τίτλο “Greek Panorama” που έλαβε χώρα στο Ζάππειο Μέγαρο στην Αθήνα στις 15-16 του Νοέβρη. Εκπρόσωπος του Δήμου ήταν ο εντεταλμένος σύμβουλος για τον τουρισμό κ. Γιάννης Τριανταφύλλου. Τα τελευταία χρόνια ο Δήμος Νισύρου με μια πολιτική επιλεγμένων επιλογών συμμετοχής σε εκθέσεις τουρισμού έχει κατορθώσει να ανεβάσει το επίπεδο της Νισύρου ως τουριστικού προορισμού."/>
  </head>
  <body>
    <article>
      <h1>Ο δήμος Νισύρου στην πρώτη έκθεση “Greek Panorama” για τον εναλλακτικό τουρισμό</h1>
      <address>
        <time datetime="2019-11-25T08:25:01+00:00">25 Nov 2019, 08:25</time>
      </address>
      <p>
        <b>Ο Δήμος Νισύρου έλαβε μέρος στην πρώτη έκθεση εναλλακτικού τουρισμού με τον τίτλο “Greek Panorama” που έλαβε χώρα στο Ζάππειο Μέγαρο στην Αθήνα στις 15-16 του Νοέβρη. Εκπρόσωπος του Δήμου ήταν ο εντεταλμένος σύμβουλος για τον τουρισμό κ. Γιάννης Τριανταφύλλου. Τα τελευταία χρόνια ο Δήμος Νισύρου με μια πολιτική επιλεγμένων επιλογών συμμετοχής σε εκθέσεις τουρισμού έχει κατορθώσει να ανεβάσει το επίπεδο της Νισύρου ως τουριστικού προορισμού.</b>
      </p>
      <p>Στην έκθεση παρουσιάστηκε ένα ευρύ φάσμα τουριστικών υπηρεσιών αλλά και ιδιαίτερων προορισμών από όλη την Ελλάδα και προσέλκυσε το ενδιαφέρον 6.700 επισκεπτών.</p>
      <figure>
        <img src="https://www.rodiaki.gr/medias/2019/11/23/08f49ac57066ff4e9e134b60d4d23378.jpg"/>
      </figure>
      <p>Ειδικότερα, στην έκθεση πέραν της Νισύρου συμμετείχαν οι προορισμοί της Περιφέρειας Κεντρικής Μακεδονίας, της Περιφέρειας Θεσσαλίας, ο Δήμος Βόλου, ο Δήμος Καλύμνου, ο Δήμος Ανάφης, ο Δήμος Κάσου, ο Δήμος Λέσβου, ο Δήμος Μετεώρων, ο Δήμος Χίου, ο Δήμος Σερρών, το Επιμελητήριο Λάρισας, η Ένωση Επαγγελματιών και Βιοτεχνών Κέας, και η Ένωση Επαγγελματιών Μεθάνων.<br/>Σημαντική παρουσία είχαν επίσης με περίπτερο ο Σύνδεσμος Δήμων Ιαματικών Πηγών Ελλάδος για τον ιαματικό τουρισμό της χώρας μας που μέλος του είναι ο Δήμος Νισύρου.</p>
      <figure>
        <img src="https://www.rodiaki.gr/medias/2019/11/23/2d9398eb463a902263d42713cc450c0e.jpg"/>
      </figure>
      <p>Για τον αειφόρο τουρισμό αξίζει να σημειωθεί η συμμετοχή και παρουσία του Παγκόσμιου Συμβουλίου Αειφόρου Τουρισμού (GSTC), το οποίο ενημέρωσε κοινό και επαγγελματίες για τις ήπιες τουριστικές πρακτικές που σέβονται το περιβάλλον, τον άνθρωπο και τις τοπικές κοινωνίες.</p>
      <figure>
        <img src="https://www.rodiaki.gr/medias/2019/11/23/c0cf0aec27008bb124b3f9e7f841b810.jpg"/>
      </figure>
    </article>
  </body>
</html>