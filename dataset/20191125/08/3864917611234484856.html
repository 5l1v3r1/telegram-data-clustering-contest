<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2824683-bukmekeri-dali-prognoz-na-matc-mancester-siti-sahtar.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T08:58:00+00:00"/>
    <meta property="og:title" content="Букмекери дали прогноз на матч &quot;Манчестер Сіті&quot; - &quot;Шахтар&quot;"/>
    <meta property="og:description" content="26 листопада в Англії відбудеться футбольний матч 5-го туру групового етапу Ліги чемпіонів між &quot;Манчестер Сіті&quot; та донецьким &quot;Шахтером&quot;."/>
  </head>
  <body>
    <article>
      <h1>Букмекери дали прогноз на матч "Манчестер Сіті" - "Шахтар"</h1>
      <h2>26 листопада в Англії відбудеться футбольний матч 5-го туру групового етапу Ліги чемпіонів між "Манчестер Сіті" та донецьким "Шахтером".</h2>
      <address>
        <time datetime="2019-11-25T08:58:00+00:00">25 Nov 2019, 08:58</time>
      </address>
      <p>Букмекери вважають абсолютними фаворитами поєдинку підопічних Хосепа Гвардіоли, повідомляє Укрінформ.</p>
      <p>Лідер букмекерської справи - контора William Hill на перемогу "Манчестер Сіті" приймає ставки з коефіцієнтом 1,15. Нічия оцінюється в 7,50, успіх українського клубу - в 17,00. </p>
      <p>У першому турі нинішньої Ліги чемпіонів команди зустрічалися 18 вересня в Харкові. Гості упевнено перемогли - 3:0. Голи: Марез (24), Гюндоган (38), Габріель Жезус (76).</p>
      <p>Становище команд у групі С після 4-х турів "Манчестер Сіті" - 10 очок, "Шахтар" - 5, "Динамо" (Загреб, Хрватія) - 5, "Аталанта" (Італія) - 1.</p>
      <p>У своїх національний чемпіонатах "МС" йде на 3-у місці (28 очок). Попереду - "Ліверпуль" (37) та "Лестер" (29). "Шахтар" поза конкуренцією в українській Прем'єр-лізі - 43 очки. Це на 13 пунктів більше, ніж у київського "Динамо", яке йде другим.</p>
      <p>Поєдинок розсудить словенська бригада. Головний арбітр - 40-річний Слава Вінчич, лайнсмени - Томаж Кланчник та Андраж Ковачич, четвертий рефері - Раде Обренович.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2824584-futbolisti-sahtara-pribuli-do-mancestera-na-matc-ligi-cempioniv.html">Футболісти “Шахтаря” прибули до Манчестера на матч Ліги чемпіонів</a>
      </blockquote>
      <p>Зустріч "Манчестер Сіті" - "Шахтар" пройде у вівторок на стадіоні "Сіті оф Манчестер" (він же "Етіхад"), яка здатна вмістити 55 тисяч 97 глядачів.</p>
      <p>Матч розпочнеться о 22.00. У прямій трансляції його покаже телеканал "Футбол 1".</p>
    </article>
  </body>
</html>