<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://izaktv.pl/tudson-mistrzem-wielkiej-brytanii-razem-z-teamem-endpoint/"/>
    <meta property="og:site_name" content="IzakTV"/>
    <meta property="article:published_time" content="2019-11-25T08:49:49+00:00"/>
    <meta property="og:title" content="tudsoN mistrzem Wielkiej Brytanii razem z Teamem Endpoint!"/>
    <meta property="og:description" content="Filip &quot;tudsoN&quot; Tudev razem z Teamem Endpoint wygrał ESL Premiership Winter 2019. Ekipa Polaka została tym samym mistrzem Wielkiej Brytanii."/>
  </head>
  <body>
    <article>
      <h1>tudsoN mistrzem Wielkiej Brytanii razem z Teamem Endpoint!</h1>
      <address><time datetime="2019-11-25T08:49:49+00:00">25 Nov 2019, 08:49</time> by <a rel="author" href="https://izaktv.pl/author/aleksanderk/" target="_blank">Aleksander Kurcoń</a></address>
      <h4>
        <b>Filip “tudsoN” Tudev razem z Teamem Endpoint wygrał ESL Premiership Winter 2019. Ekipa Polaka została tym samym mistrzem Wielkiej Brytanii, zgarniając przy tym ponad 7 tysięcy dolarów.</b>
      </h4>
      <p>W niedzielę odbyły się play-offy <a href="https://liquipedia.net/counterstrike/ESL/Premiership/2019/Winter">ESL Premiership</a> czyli Mistrzostw Wielkiej Brytanii od ESLa. Na scenie pojawiły się cztery zespoły: <b>Fierce Esports, Vexed Gaming, Wind and Rain</b> oraz <a href="https://izaktv.pl/tag/endpoint/"><b>Team Endpoint</b></a>. W tej ostatniej drużynie pojawił się <b>tudsoN,</b> który grał razem z trzema Brytyjczykami – <b>MiGHTYMAXem, Puls3m, Russem</b> i Szwedem <b>Sayfem.</b> Pierwszy mecz Polaka to pojedynek w półfinale z Vexed. Była to ciężka, trzymapowa przeprawa, jednak <b>Team Endpoint</b> ostatecznie wygrało 2:1, tym samym awansując do finału. Na szczególną uwagę zasłużył tu Russel “Russ” Mendes, który z bilansem +26 oraz ratingiem 1.43 ewidentnie zaprowadził drużynę do zwycięstwa.</p>
      <p>W finale <b>Endpoint</b> zmierzyło się z <b>Fierce Esports</b>. Pojedynek rozpoczął się na <b>Trainie.</b> Mimo, że był to wybór Fierce, to Endpoint rozgrywało świetny mecz i ostatecznie pokonało rywali 16:8, a najlepiej fragującym na serwerze był <b>tudsoN.</b> Drugą mapą finału był <b>Mirage.</b> Tutaj <b>Fierce</b> początkowo całkiem nieźle się prezentowało i przez niemal całą pierwszą połowę prowadziło. Po zmianie stron zawodnicy <b>Endpoint</b> jednak rozgrywali genialne ataki jako terroryści i tym samym pokonali rywali 16:9. Tym razem świetny występ zaliczył <b>Sayf,</b> który z k/d +17 nie miał sobie równych na mapie.</p>
      <p><b>Team Endpoint</b> tym samym zgarnął tytuł Mistrza Wielkiej Brytanii. Organizacja obroniła tytuł wywalczony również w letniej edycji, wtedy jednak w składzie nie znajdował <b>tudsoN.</b></p>
      <figure>
        <iframe data-src="https://twitter.com/tudson2k/status/1198707808172158976?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>