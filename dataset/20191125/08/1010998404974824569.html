<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/ubeditelna-izborna-pobeda-na-prodemokratichnite-sili-v-honkong.html"/>
    <meta property="og:site_name" content="bTV Новините"/>
    <meta property="article:published_time" content="2019-11-25T08:23:00+00:00"/>
    <meta property="og:title" content="Убедителна изборна победа на продемократичните сили в Хонконг"/>
    <meta property="og:description" content="Според първите резултати опозицията получава 196 от 236 обявени места в съветите"/>
  </head>
  <body>
    <article>
      <h1>Убедителна изборна победа на продемократичните сили в Хонконг</h1>
      <h2>Според първите резултати опозицията получава 196 от 236 обявени места в съветите</h2>
      <address><time datetime="2019-11-25T08:23:00+00:00">25 Nov 2019, 08:23</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Продемократичните сили в Хонконг спечелиха убедително изборите от вчера.</p>
      <p>Резултатът от вота идва след петмесечни протести, разпалени заради спорен законопроект за екстрадицията.</p>
      <p>Според първите резултати опозицията получава 196 от 236 предварително обявени места в съветите, които разглеждат въпроси на областно ниво като транспорт и комунални услуги.</p>
      <p>Прокитайските партии получават едва 28. Избирателната активност е била 71%, в сравнение с 47 на сто при вота през 2015 г.</p>
      <p>Изборите са смятани за тест за доверието към управлението на главния администратор на автономната област Кари Лам.</p>
      <p>Продемократичните групи искат вотът да изпрати послание до властите в Китай на фона на антиправителствените протести.</p>
    </article>
  </body>
</html>