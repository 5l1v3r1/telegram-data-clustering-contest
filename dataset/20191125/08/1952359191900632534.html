<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191125_04736408"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-25T08:47:00+00:00"/>
    <meta property="og:title" content="Eerste trans-Atlantische narcoduikboot gepakt"/>
    <meta property="og:description" content="De Spaanse politie heeft voor de kust van de noordwestelijke regio Galicië een onderzeeër met cocaïne onderschept. Het is volgens plaatselijke media voor h..."/>
  </head>
  <body>
    <article>
      <h1>Eerste trans-Atlantische narcoduikboot gepakt</h1>
      <address>
        <time datetime="2019-11-25T08:47:00+00:00">25 Nov 2019, 08:47</time>
      </address>
      <p>
        <b>De Spaanse politie heeft voor de kust van de noordwestelijke regio Galicië een onderzeeër met cocaïne onderschept. Het is volgens plaatselijke media voor het eerst dat er in Europese wateren een ’trans-Atlantische’ onderzeeër is betrapt die met drugs rechtstreeks uit Latijns-Amerika kwam.</b>
      </p>
      <p>Twee bemanningsleden zijn gearresteerd. Naar een derde wordt nog gezocht langs de kust bij Praia de Foxos, 55 kilometer ten zuidwesten van regiohoofdstad Santiago de Compostella. De smokkelaars zouden kort voor ze aan land wilden gaan, hebben ontdekt dat politie en douane hen op het spoor waren. Daarop verdwenen ze snel weer onder water.</p>
      <p>Maar de achtervolgers slaagden erin de onderzeeër in het vizier te houden en aan te houden. Het is niet bekend of er veel smokkelwaar is gedumpt. De politie schat dat er nog minstens 3.000 kilo cocaïne in de duikboot zit.</p>
      <related>
        <a href="https://www.nieuwsblad.be/cnt/dmf20191122_04731106"/>
      </related>
    </article>
  </body>
</html>