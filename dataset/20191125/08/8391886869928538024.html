<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/gaziantep/bacayi-temizlerken-caddeye-dusup-oldu-h375362.html"/>
    <meta property="og:site_name" content="HABER 61"/>
    <meta property="article:published_time" content="2019-11-25T08:08:05+00:00"/>
    <meta property="og:title" content="Bacayı temizlerken caddeye düşüp öldü"/>
    <meta property="og:description" content="Gaziantep'te bir kişi bacayı temizlerken caddeye düşüp hayatını kaybetti."/>
  </head>
  <body>
    <article>
      <h1>Bacayı temizlerken caddeye düşüp öldü</h1>
      <h2>Gaziantep'te bir kişi bacayı temizlerken caddeye düşüp hayatını kaybetti.</h2>
      <address>
        <time datetime="2019-11-25T08:08:05+00:00">25 Nov 2019, 08:08</time>
      </address>
      <p><a href="https://www.haber61.net/haberleri/gaziantep">Gaziantep</a>’te evinin bacasını temizlemeye çalışırken ayağının altındaki briketin devrilmesi sonucu caddeye düşen kadın hayatını kaybetti.<br/><br/>Olay, İslahiye ilçesi Hürriyet Caddesi üzerindeki evde meydana geldi. Bacayı temizlemek için evinin damına çıkan 48 yaşındaki Nevin Kaya, üzerine bastığı briketin devrilmesi sonucu ikinci kattan caddeye düştü. Çevredekilerin yardımıyla olay yerine çağrılan 112 sağlık ekiplerinin ilk müdahalesinin ardından hastaneye kaldırılan Kaya, yapılan tüm müdahalelere rağmen hayatını kaybetti.</p>
      <p>Kaya’nın cenazesi Gaziantep Adli Tıp Kurumuna kaldırıldı. Cenaze otopsinin ardından yakınlarına teslim edilecek. Cenazenin İslahiye'nin İdilli Mahallesi'nde defnedileceği öğrenildi.</p>
    </article>
  </body>
</html>