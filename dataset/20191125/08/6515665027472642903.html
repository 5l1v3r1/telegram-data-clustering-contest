<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3363953/rezultati-lokalnih-izbora-u-hongkongu-demokratski-kandidati-osvojili-vecinu-glasanje-proslo-bez-problema-video"/>
    <meta property="og:site_name" content="kurir.rs"/>
    <meta property="article:published_time" content="2019-11-25T08:52:00+00:00"/>
    <meta property="og:title" content="REZULTATI LOKALNIH IZBORA U HONGKONGU: Demokratski kandidati osvojili većinu! Glasanje prošlo bez problema! (VIDEO)"/>
    <meta property="og:description" content="Demokratski kandidati iz Hongkonga osvojili su većinu na izborima za okružni savet u tom gradu, koji već šest meseci potresaju nemiri zbog antivladinih protesta."/>
  </head>
  <body>
    <article>
      <h6 class="kicker">PREBROJANI GLASOVI</h6>
      <h1>REZULTATI LOKALNIH IZBORA U HONGKONGU: Demokratski kandidati osvojili većinu! Glasanje prošlo bez problema! (VIDEO)</h1>
      <address>
        <time datetime="2019-11-25T08:52:00+00:00">25 Nov 2019, 08:52</time>
      </address>
      <p>
        <b>Demokratski kandidati iz Hongkonga osvojili su većinu na izborima za okružni savet u tom gradu, koji već šest meseci potresaju nemiri zbog antivladinih protesta.</b>
      </p>
      <p>Nedeljni izbori su zabeležili rekordnu izlaznost, a demokratski kandidati su osigurali skoro 90 odsto, odnosno 390 od 452 mesta.</p>
      <figure>
        <iframe src="https://www.youtube.com/embed/eBTsU6I6eQE" width="560" height="315" data-service="Youtube" scrolling="no"/>
      </figure>
      <p>
        <b>Liderka Hongkonga Keri Lam je rekla da vlada poštuje rezultate i da želi da se "dalje situacija odvija mirno, bezbedno i u skladu sa zakonom".</b>
      </p>
      <p>Kako je navela, rezultati "odražavaju nezadovoljstvo ljudi trenutnom situacijom i dubokim problemima u društvu" i vlada će razmotriti ozbiljno ovu poruku javnosti, prenosi Rojters.</p>
      <figure>
        <iframe src="https://www.youtube.com/embed/dnffnNyhT3c" width="560" height="315" data-service="Youtube" scrolling="no"/>
      </figure>
      <p>Neki pobednički kandidati rekli su da je rezultat na neki način podrška demonstranatima i da bi to mogao biti ozbiljan udarac Keri Lam.</p>
      <p>"Ovo je snaga demokratije. Ovo je demokratski cunami", rekao je Tomi Čeng, bivši studentski lider protesta koji je osvojio mesto u okrugu Juen Long, blizu kineske granice.</p>
      <p>
        <b>Glasanje je završilo bez većih problema, iako su se oko biračkih mesta stvorili veliki redovi.</b>
      </p>
      <figure>
        <iframe src="https://www.youtube.com/embed/5Rs3qEVEp54" width="560" height="315" data-service="Youtube" scrolling="no"/>
      </figure>
      <p>Na birališta je izašlo gotovo tri miliona ljudi, što je rekordna izlaznost od više od 71 odsto stanovnika.</p>
      <p>Okružni savet Hongkonga kontroliše potrošnju dela budžeta i odlučuje o nizu pitanja važnih za život građana, poput gradskog prevoza.</p>
      <p>"Okružni savet je samo jedan važan put borbe. U budućnosti moramo naći druge puteve da bismo nastavili da se borimo", poručili su demokratski kandidati.</p>
      <figure>
        <iframe src="https://www.youtube.com/embed/-2AvM1FG5SM" width="560" height="315" data-service="Youtube" scrolling="no"/>
      </figure>
      <p>Državne novine Čajna dejli rekle su u uvodniku da su izbori "prilika da se grad vrati u normalu, ako i da je relativni mir u kome je grad uživao nekoliko dana pokazao da su sve zainteresovane strane smatrale to šansom za izražavanje svojih stavova".</p>
      <figure>
        <iframe src="https://www.youtube.com/embed/uxKFeF6p4HI" width="560" height="315" data-service="Youtube" scrolling="no"/>
      </figure>
      <p>Kurir.rs/Tanjug</p>
      <p>Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3363455/izbori-u-hongkongu-posle-nekoliko-meseci-nasilnih-protesta-gradjani-izlaze-na-glasanje-rekordan-odziv-biraca-video"/>
        <a href="https://www.kurir.rs/planeta/3363347/jeziva-sudbina-kineza-koga-su-zapalili-demonstranti-u-hongkongu-probudio-se-iz-kome-u-zeni-odnam-uputio-jezivu-poruku"/>
        <a href="https://www.kurir.rs/planeta/3363007/protesti-bukte-vec-mesecima-a-sutra-se-izlazi-na-izbore-koga-ljudi-u-hongkongu-podrzavaju-i-da-li-su-umorni-od-nasilja"/>
        <a href="https://www.kurir.rs/planeta/3362673/tramp-sprecio-razbijanje-demonstracija-u-hongkongu-zvao-sam-mog-prijatelja-sija-i-zamolio-da-ne-salje-vojsku"/>
      </related>
    </article>
  </body>
</html>