<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/25/domenica-live-paola-caruso-moreno-registrava-usata/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-25T08:10:40+00:00"/>
    <meta property="og:title" content="Domenica Live | Paola Caruso | “Moreno mi registrava e mi ha usata”"/>
    <meta property="og:description" content="."/>
  </head>
  <body>
    <article>
      <h1>Domenica Live | Paola Caruso | “Moreno mi registrava e mi ha usata”</h1>
      <address><time datetime="2019-11-25T08:10:40+00:00">25 Nov 2019, 08:10</time> by <a rel="author">Salvatore Lavino</a></address>
      <figure>
        <img src="https://www.viagginews.com/wp-content/uploads/2019/11/Paola-Caruso.jpg"/>
        <figcaption>Un fiume in piena a Domenica Live Paola Caruso FOTO screenshot</figcaption>
      </figure>
      <p>
        <b>La showgirl Paola Caruso attacca duramente l’ex fidanzato Moreno Merlo: “Ha sfruttato mio figlio per carpire la mia fiducia e diventare famoso”.</b>
      </p>
      <p>In merito alla fine dell’amore con <b>Moreno Merlo</b>,<b> Paola Caruso</b> svuota il sacco e parla con evidente delusione di questa rottura. <a href="https://www.viagginews.com/2019/11/24/domenica-live-anticipazioni-ospiti-oggi-24-novembre/">A ‘Domenica Live’, ospite dell’amica Barbara D’Urso</a>, la 34enne di Catanzaro<a href="https://www.viagginews.com/2019/11/19/paola-caruso-e-moreno-lei-lascia-merlo-per-gravi-motivi-che-persona-orribile/"> accusa l’ex compagno di averla sfruttata</a> per ottenere notorietà. “Io cercavo un padre<a href="https://www.viagginews.com/2019/03/24/francesco-caserta-mercedes-regalo-paola-caruso/"> per mio figlio nato ad inizio 2019</a>. Ero fragile, lo sono ancora, Moreno si è avvicinato a me usando proprio il mio piccolo Michele. Con tutte le vallette, influencer e starlette, proprio me doveva sfruttare. Ho pensato che fossimo una famiglia. Dopo gli eventi ai quali abbiamo preso parte riceviamo ognuno un rimborso spese. <a href="https://www.viagginews.com/2019/09/09/moreno-merlo-paola-caruso-insieme/">Lui mi ha detto che il suo non gli bastava</a>, gli ho dato parte del mio. Alla fine di me e di Michele non gli importava nulla. Voleva andare a fare i reality e sfruttare la visibilità”.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Paola Caruso: “Moreno Merlo un approfittatore”</h3>
      <p>E non è tutto. “Abbiamo litigato diverse volte. Una volta in auto, durante una discussione, mi ha detto che se ne sarebbe andato. Gli ho risposto che avevano ragione tutti coloro che dicevano che sarebbe andato da te, Barbara. In tanti erano convinti che sarebbe diventato famoso e che poi mi avrebbe dato un calcio nel sedere. E lui replica dicendomi di stare attenta perché mi ha registrata. Lo ha fatto per quattro mesi, con mio figlio. Non so di che tipo. Ho chiamato la polizia e cercavo di riprendermi le chiavi di casa che lui non mi voleva dare. Mi ha colpita con una gomitata, non so se apposta o per caso. Ma io ho avuto paura”.</p>
      <figure>
        <embed-post data-src="https://www.instagram.com/p/B5QaR72iIsq" data-service="Instagram"/>
      </figure>
      <h4>Lui è stato visto con un’altra ragazza mentre stava con la Caruso</h4>
      <p>Alla domanda della D’Urso se ci fossero video privati, Paola Caruso dice di non saperlo. “Lo ignoro, ma il mio unico pensiero deve essere tutelare mio figlio. Io penso che Moreno Merlo abbia agito così solo per fare soldi”. La D’Urso poi mostra uno dei messaggi dell’ex della Caruso. La sua versione è un’altra. “Chiaro che lui dica che tutta la colpa è mia. Mi prende in giro, ha sfruttato mio figlio per avvicinarsi a me”. C’è anche un filmato di lui assieme ad un’altra. Paola Caruso qui replica con durezza. “Un’altra persona avrebbe detto che ci eravamo lasciati. Invece lui mi ha messo le corna. La cosa che più mi fa male è che quando mio figlio da grande vedrà le foto del battesimo mi chiederà chi sia l’uomo che lo tiene in braccio”.</p>
      <h4>“Nessun rispetto da parte sua”</h4>
      <p>La showgirl alla fine piange. “Non ero pronta a questo, non ho un altro uomo a differenza sua, che già sta con un’altra per mandare foto in giro. Pensavo di essere finalmente riuscita a trovare la persona giusta. Se ami una donna, resta il rispetto. Qui invece è stato un disgusto totale. Prima che uscisse il video di lui con un’altra, avevo chiesto a Moreno di incontrarci per chiudere tutto in maniera decente. Ma lui nemmeno si è degnato di rispondermi”.</p>
      <p> </p>
      <figure>
        <embed-post data-src="https://www.instagram.com/p/B4c1fcbCct_" data-service="Instagram"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/omicidio-luca-sacchi-anastasiya-princi-nascondono-qualcosa/"/>
        <a href="https://www.viagginews.com/2019/11/25/alena-seredova-rottura-buffon-responsabilita/"/>
        <a href="https://www.viagginews.com/2019/11/25/cecilia-rodriguez-contro-ignazio-moser/"/>
      </related>
    </article>
  </body>
</html>