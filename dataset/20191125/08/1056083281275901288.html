<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402285/%D9%BE%DB%8C%D8%A7%D9%85-%D8%AA%D8%B3%D9%84%DB%8C%D8%AA-%D8%B5%D8%A7%D9%84%D8%AD%DB%8C-%D8%A8%D9%87-%D8%B1%DB%8C%DB%8C%D8%B3-%D8%AC%D9%85%D9%87%D9%88%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-25T08:58:40+00:00"/>
    <meta property="og:title" content="پیام تسلیت صالحی به رییس جمهور"/>
    <meta property="og:description" content="علی اکبر صالحی، معاون رییس جمهور و رییس سازمان انرژی اتمی ایران درگذشت خواهر حسن روحانی، رییس جمهور را تسلیت گفت."/>
  </head>
  <body>
    <article>
      <h1>پیام تسلیت صالحی به رییس جمهور</h1>
      <address><time datetime="2019-11-25T08:58:40+00:00">25 Nov 2019, 08:58</time> by <a rel="author">زهرا اصغری</a></address>
      <p>علی اکبر صالحی، معاون رییس جمهور و رییس سازمان انرژی اتمی ایران درگذشت خواهر حسن روحانی، رییس جمهور را تسلیت گفت.</p>
      <p>به گزارش ایسنا، متن این پیام به شرح زیر است:</p>
      <p>“اِنّا لِلّـه و اِنّا اِلیـهِ راجعـون"</p>
      <p>“کُلُّ مَن عَلَیها فان وَ یَبقی وَجهُ رَبُّکَ ذُوالجَلالِ وَالاِکرامِ "</p>
      <p>حضرت حجت الاسلام والمسلمین جناب آقای دکتر روحـانـی</p>
      <p>رییس محترم جمهوری اسلامی ایران</p>
      <p>سلام علیکم بما صبرتم،</p>
      <p>با کمال تأثّر و تألّم، اطلاع یافتم خواهر بزرگوار حضرتعالی به حکم تقدیر الهی، جامه از این خاکدان برگرفته و به دیدار حضرت دوست شتافته است.</p>
      <p>بی‌گمان خدمات ماندگار خاندان جلیل القدر روحانی بویژه حضرتعالی در راستای اوج گیری نهضت اسلامی و استقرار و تثبیت نظام مقدّس جمهوری اسلامی ایران و همچنین تلاش‌های ارزندۀ آن سرور ارجمند طی دهه‌های متمادی در مسیر احقاق حقوق مسلّم ملّت بزرگ ایران در عرصه‌های بین‌المللی و مواجهۀ هوشمندانه با توطئه‌های بدخواهان و دشمنان ایران اسلامی خاصه در میادین و صحنه های جهانی بر حسنات کارنامۀ پُربار آن بانوی متّقی خواهد افزود.</p>
      <p>اینجانب به نمایندگی از سوی خانوادۀ بزرگ و افتخارآفرین صنعت هسته‌ای کشور این مصیبت را به پیشگاه حضرتعالی و کلیّـۀ عزیزان و وابستگان آن فقیدۀ سعیده تسلیت عرض نموده و از درگاه احدیت متعال برای آن مرحومۀ مغفوره، علوّ درجات و همنشینی با ابرار و برگزیدگان مسئلت می نمایم.</p>
      <p>انتهای پیام</p>
    </article>
  </body>
</html>