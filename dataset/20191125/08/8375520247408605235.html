<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/policeyskiy-v-uzhgorodi-prijihav-na-simeyni-rozborki-i-otrimav-nozhove-poranennya--642185.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T08:35:19+00:00"/>
    <meta property="og:title" content="Поліцейський в Ужгороді приїхав на сімейні «розборки» і отримав ножове поранення"/>
    <meta property="og:description" content="Під час затримання агресивного чоловіка співробітник поліції отримав ножове поранення пальця на правій руці"/>
  </head>
  <body>
    <article>
      <h1>Поліцейський в Ужгороді приїхав на сімейні «розборки» і отримав ножове поранення</h1>
      <address>
        <time datetime="2019-11-25T08:35:19+00:00">25 Nov 2019, 08:35</time>
      </address>
      <h4>Під час затримання агресивного чоловіка співробітник поліції отримав ножове поранення пальця на правій руці</h4>
      <p>В Ужгороді під час припинення побутового конфлікту правоохоронець приїхав на виклик і отримав ножове поранення, повідомляє в понеділок, 25 листопада, прес-служба Нацполіції в Закарпатській області.</p>
      <p>24 листопада близько 23:30 на лінію 102 надійшло повідомлення від жительки Ужгорода. Жінка заявила, що син ображає її і не реагує на зауваження. Для з'ясування обставин події за викликом виїхали співробітники мобільної групи з протидії домашньому насильству.</p>
      <p>Прибувши за вказаною адресою, поліцейські з'ясували, що образ і приниження з боку власного сина, 30-річного ужгородця, зазнала мешканка обласного центру.</p>
      <p>Під час спілкування з правоохоронцями чоловік поводився агресивно, на зауваження поліцейських не реагував і з ножем у руках погрожував вбивством. При його затриманні співробітник поліції отримав ножове поранення пальця на правій руці.</p>
      <p>30-річного порушника доставили до відділку поліції. Знаряддя злочину - ніж, вилучено.</p>
      <p>За даним фактом порушено кримінальне провадження. Слідчі Ужгородського відділу поліції внесли відомості до Єдиного реєстру досудових розслідувань за частиною 2 статті 345 Кримінального кодексу України. Йдеться про умисне заподіяння працівникові правоохоронного органу побоїв, легких або середньої тяжкості тілесних ушкоджень у зв'язку з виконанням цим співробітником службових обов'язків, карається - обмеженням або позбавленням волі на термін до п'яти років.</p>
      <p>Зараз вирішується питання про затримання ужгородця згідно зі статтею 208 Кримінально-процесуального кодексу України та повідомлення йому про підозру у злочині.</p>
      <related>
        <a href="https://glavcom.ua/odesa/news/v-odesi-postrazhdav-patrulniy-yakiy-namagavsya-vtihomiriti-vtikacha-psihlikarni-642078.html"/>
        <a href="https://glavcom.ua/news/aktivisti-z-dnipra-na-yakih-skojili-napad-rozpovili-z-chim-povyazuyut-incident-642017.html"/>
        <a href="https://glavcom.ua/news/u-centri-moskvi-dvirniki-vlashtuvali-pobojishche-lopatami-642140.html"/>
      </related>
    </article>
  </body>
</html>