<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/25/evdomadiaies-problepseis-nea-selini-se-toksoti-apo-26-11/"/>
    <meta property="og:site_name" content="neolaia.gr"/>
    <meta property="article:published_time" content="2019-11-25T08:57:48+00:00"/>
    <meta property="og:title" content="Εβδομαδιαίες προβλέψεις 2019: Η Νέα Σελήνη στον Τοξότη από τις 26 Νοεμβρίου "/>
    <meta property="og:description" content="Εβδομαδιαίες προβλέψεις 2019: Νέα Σελήνη στον Τοξότη – 26 Νοεμβρίου "/>
  </head>
  <body>
    <article>
      <h1>Εβδομαδιαίες προβλέψεις 2019: Η Νέα Σελήνη στον Τοξότη από τις 26 Νοεμβρίου </h1>
      <h2>Εβδομαδιαίες προβλέψεις 2019: Τι θα φέρει η νέα εβδομάδα στο ζώδιό σου!</h2>
      <address><time datetime="2019-11-25T08:57:48+00:00">25 Nov 2019, 08:57</time> by <a rel="author">neolaia.gr Team</a></address>
      <p>
        <b><a href="https://www.neolaia.gr/tag/%CE%B5%CE%B2%CE%B4%CE%BF%CE%BC%CE%B1%CE%B4%CE%B9%CE%B1%CE%AF%CE%B5%CF%82-%CF%80%CF%81%CE%BF%CE%B2%CE%BB%CE%AD%CF%88%CE%B5%CE%B9%CF%82-2019/">Εβδομαδιαίες προβλέψεις 2019</a>: Νέα Σελήνη στον Τοξότη – 26 Νοεμβρίου </b>
      </p>
      <p>
        <b>Φλογεροί νέοι ορίζοντες</b>
      </p>
      <p>
        <b>Από τη Λίλιαν Σίμου</b>
      </p>
      <p>Η εβδομάδα μας έχει δύο βασικά χαρακτηριστικά. Την Αφροδίτη που περνά στο ζώδιο του Αιγόκερου, όπως θα δούμε στην αυριανή πρόβλεψη της ημέρας και την ίδια μέρα, τον νέο κύκλο της Σελήνης στον Τοξότη.</p>
      <p>Στην ουσία, δίνει τη σκυτάλη της χαράς και της αισιοδοξίας σε μία νέα προοπτική, και προσβλέπουμε σε νέους ορίζοντες, διατηρώντας την σύνεση και τις αξίες μας.</p>
      <p><b>Ο Τοξότης είναι ένα αισιόδοξο ζώδιο.</b> Ο Ήλιος στον Τοξότη, συμβατός σε ζώδιο της φωτιάς, απλώνει την λάμψη του με περισσότερη άνεση προς κάθε κατεύθυνση. Η Σελήνη στον Τοξότη μας θυμίζει ένα ψυχισμό ευχάριστο, με θετική ενέργεια.</p>
      <p>Θεωρώ, όπως ήδη έχω αναφέρει στο παρελθόν, πως το φεγγάρι στον Τοξότη, προσδίδει ευεξία, χαρά και ψυχική ανάταση. Υπάρχει μία έκδηλη αισιοδοξία, ακόμη και σε δύσκολες στιγμές. Ως Νέα Σελήνη λοιπόν, είναι ιδιαίτερα θετική η πρώτη αίσθηση.</p>
      <p><b>Η Νέα Σελήνη σχηματίζεται στην 4η μοίρα 02΄του Τοξότη</b> και είναι απέναντι ακριβώς από τον ωροσκόπο του χάρτη της.</p>
      <p>Φέρνει νεανική δροσιά, αναζήτηση, ανάλαφρη διάθεση, περιέργεια και πολύπλευρες ασχολίες. Ο δρόμος της επικοινωνίας ανοίγει, με στόχο τη γνώση ή την απόκτηση πληροφοριών.</p>
      <p>Σύμφωνα με τις θέσεις των υπολοίπων πλανητών όμως, υπογραμμίζεται πως κάτι ολοκληρώνει τον κύκλο του, ενώ ταυτόχρονα ξεκινά ένας νέος κύκλος. Καθώς η Αφροδίτη θα βρεθεί σε ένα ζώδιο που περιορίζει την ελεύθερη έκφραση συναισθημάτων, προς χάρη των υποχρεώσεων και των δεσμεύσεων, ίσως αντιληφθούμε πως κάθε ελεύθερη κίνηση ιδεών, πληροφοριών, σχεδιασμών, επικοινωνίας, πρέπει να έχει αξίες, όρια, σεβασμό και εκτίμηση.</p>
      <p><b>Η Αφροδίτη θα μας διδάξει ήθος και όρια.</b> Κάτι που δυσκολεύει την καθημερινότητά μας, καθώς λόγω νοοτροπίας δεν μας αρέσουν οι περιορισμοί. Κι όμως για να έχει ουσία και νόημα ο νέος κύκλος προσπαθειών, διαχρονικές αξίες πρέπει να συμβαδίζουν… και να έχουμε την ευθύνη των επιλογών μας!</p>
      <p>Ένας κύκλος με αρκετή κίνηση και ενδιαφέρον, καθώς ο κυβερνήτης του ωροσκόπου, Ερμής, είναι πλέον ορθόδρομος μετά από μία μακρά ανάδρομη πορεία. Πλέον με σταθερά και συγκροτημένα βήματα, εξελίσσουμε τους στόχους μας.</p>
      <p><b>Η πρόσφατη αντίθεση του Άρη με τον Ουρανό,</b> όπως ενημερωθήκαμε στο μήνυμα του Σαββατοκύριακου, έφερε δονήσεις και κινητοποίησε την δράση και αντίδραση. Σίγουρα, τα λιμνάζοντα νερά της ζωής μας ταράχτηκαν. Ταυτόχρονα όμως, μέσω της αντίδρασης, έγιναν αποκαλύψεις. Μέσω αυτών, θα κατανοήσουμε το νόημα και θα διορθώσουμε κάποιες καταστάσεις που ενόχλησαν ή ακόμη ενοχλούν. Σκοτεινές σκέψεις, μυστικά, ύπουλες κινήσεις, βγήκαν στην επιφάνεια. Συνειδητοποιούμε ποιοι είναι πλάι μας, ποιοι αξίζουν και ταιριάζουν τελικά με μας. Αν και ήταν έντονη η δόνηση, μας έφερε σημαντικά αποτελέσματα.</p>
      <p><b>Η Νέα Σελήνη περιέχει το στοιχείο της έμπνευσης,</b> καθώς ο Ερμής ευνοείται από τον Ποσειδώνα. Μπορούμε να βρούμε τρόπους θεραπείας, αναδόμησης σε ό,τι έχει χαθεί, να αναπτύξουμε τα οράματά μας, να ασχοληθούμε με την Τέχνη, να γίνουμε περισσότερο ρομαντικοί και ευαίσθητοι, διαισθητικοί και διορατικοί.</p>
      <p>Η έμπνευση ας γίνει οδηγός μας λοιπόν, σ’ αυτή την αισιόδοξη προοπτική του μήνα.</p>
      <p><b>Ο Δίας, κυβερνήτης της Νέας Σελήνης είναι στο τέλος του ζωδίου,</b> του Τοξότη, και δίνει τον τόνο της ανάπτυξης για λίγες ακόμη ημέρες. Δίχως όμως υπερβολές, δίχως ανεμελιά και αβέβαια κέρδη. Η Αφροδίτη σε σύνοδο προς τον Δία, αλλά πλέον στον Αιγόκερω την ημέρα αυτή, θα μας κάνει να εστιάσουμε και στην πρακτική εφαρμογή κάθε στόχου. Μετρά πολύ στο εξής… η υλοποίηση!</p>
      <p>Τελικός στόχος του νέου φεγγαριού: η αλλαγή, η απελευθέρωση, η καινοτομία σε ιδέες, σχέσεις και όνειρα…</p>
      <p><b>Η μοίρα της Νέας Σελήνης, κατά τον Ντέην Ρουντγίαρ αναφέρει</b>: την αλληγορία ενός παιδιού που κάνει τα πρώτα του βήματα κάτω από την επίβλεψη των γονέων του. Η σημασία της ζωδιακής μοίρας είναι να αναπτύσσουμε το έργο μας με ασφαλείς προδιαγραφές, υπομονή, και προσοχή. Υπάρχουν ευκαιρίες εξέλιξης, αρκεί να είμαστε σε εγρήγορση και διαρκή παρατήρηση του βηματισμού.</p>
      <p><b>Οι συμβουλές για την Νέα Σελήνη του μήνα,</b> με τα θετικά και αρνητικά για κάθε ζώδιο και ωροσκόπο.</p>
      <h3>Εβδομαδιαίες προβλέψεις 2019:</h3>
      <p>
        <b>Κριός</b>
      </p>
      <p>+ Σχεδιάζετε με προγραμματισμό και μεθοδικότητα τους στόχους που αφορούν είτε σπουδές, είτε τα επαγγελματικά σας. Τα οικονομικά σας θα έρθουν σε ισορροπία, μέσα από προσεκτικές κινήσεις ή διαπραγματεύσεις. Στην αισθηματική σας ζωή, μπορείτε να βελτιώσετε τις σχέσεις, αφού δοθούν κάποιες εξηγήσεις στα σημεία που διαφωνείτε. Μετά από κάποιες συζητήσεις, θα αισθανθείτε πολύ καλύτερα, αναζωπυρώνοντας το πάθος, τον ρομαντισμό και δημιουργώντας καλές προοπτικές για το μέλλον. Μία νομική υπόθεση ευνοείται αυτή την εποχή. Το ίδιο και η διεύρυνση γνώσεων.</p>
      <p>– Ένα μυστικό μπορεί να σας ταλαιπωρήσει, αλλά θα υπάρξουν σύντομα αποκαλύψεις κι αλλαγή στην ροή της ζωής σας. Ανατροπές στα αποταμιεύματα, ωστόσο θα βρείτε κάποια διέξοδο. Αποφύγετε τις συναισθηματικές πιέσεις στην ερωτική σας ζωή. Και μην αμελείτε τις ανάγκες σας προς χάρη των κοινωνικών υποχρεώσεων.</p>
      <p>
        <b>Ταύρος</b>
      </p>
      <p>+ Ενδιαφέρον παρουσιάζει μία σχέση, αλλά θα εμπεριέχει εκπλήξεις. Καλό θα ήταν να είστε σε εγρήγορση, και να διατηρήσετε την χαρά και την θετική διάθεση. Χρειάζεστε την αισιοδοξία και το ταίρι σας είναι σε θέση να σας προσφέρει όμορφες στιγμές, ανέμελες. Για σας, είναι μια περίοδος που φέρνει ευθύνες στη σχέση. Αλλά η κτητικότητα ή η ζήλια, μπορεί να ταράξουν τα ήρεμα νερά της. Θα ήταν σημαντικό να αφήσετε κατά μέρος τις αγωνίες και να ζήσετε τα θετικά που σας προσφέρει αυτή η ένωση. Ζήστε το «σήμερα» και επιδιώξτε να προσφέρετε ο ένας στον άλλο στιγμές ευχάριστες . Μία ευαίσθητη και τρυφερή γνωριμία θα σας κάνει να οραματιστείτε ένα νέο ερωτικό δρόμο, αλλά μην επενδύετε πολλά αμέσως.</p>
      <p>-Προσοχή σε συνεργασίες και απρόβλεπτες αλλαγές στις σχέσεις. Η υγεία μπορεί να είναι ευάλωτη, από αμέλεια, άστατο πρόγραμμα.</p>
      <p>
        <b>Δίδυμοι</b>
      </p>
      <p>+Σκέψεις πολλές σας απασχολούν, σχετικά με μία συνεργασία. Θα θελήσετε να εισακουστεί η άποψή σας και είναι πολύ πιθανόν να φανείτε οραματιστές, αλλά θα εμπνέετε τους συνεργάτες με το δικό σας όνειρο. Αυτό ίσως προκύπτει ως αποτέλεσμα μίας περιόδου, κατά την οποία είχατε αναλάβει αρκετές δεσμεύσεις και τις φέρατε σε ένα καλό αποτέλεσμα. Η αισιοδοξία και η χαρά που εισπράττετε από το ταίρι σας, είναι βασικός παράγοντας για να αισθανθείτε μία ανακούφιση. Ξεκινήστε ένα νέο σχέδιο και τολμήστε να είστε πρωτοπόροι και καινοτόμοι. Μία έκπληξη δημιουργεί τριγμούς και θέλετε να υλοποιήσετε έναν ανεκπλήρωτο στόχο. Χρειάζεται λίγη υπομονή. Η έμπνευση και η διαίσθησή σας θα σας οδηγήσουν σωστά.</p>
      <p>-Αν πολλές υποχρεώσεις, αυτή την περίοδο πρέπει να είστε μεθοδικοί για να έρθει μία εξισορρόπηση. Μία ισορροπημένη και μεθοδική διαχείριση, είναι μονόδρομος στα επαγγελματικά σας. Θα ήταν καλό να ξεκουράζεστε σε τακτά χρονικά διαστήματα.</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486<br/></a><a href="https://neolaia.gr/2019/11/25/evdomadiaies-problepseis-nea-selini-se-toksoti-apo-26-11/2">Επόμενη Σελίδα (1/4) »</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/25/25-noemvriou-pagosmia-imera-gia-tis-eksalipsi-tis-vias-kata-ton-ginaikon/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/25/pote-klinoun-ta-sholia-gia-ta-hristougenna/"/>
        <a href="https://neolaia.gr/2019/11/25/metro-staseis-ergasias-auth-thn-ebdomada-sto-metro/"/>
        <a href="https://neolaia.gr/2019/11/25/black-friday-2019-teliki-eutheia-katastimata-alisides-pou-pernoun-meros/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/25/kaokeria-girionis-sarose-ti-hora-pos-tha-kinithei/"/>
      </related>
    </article>
  </body>
</html>