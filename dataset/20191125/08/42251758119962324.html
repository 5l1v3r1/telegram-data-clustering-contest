<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Tenis/Davis-Cup/a315608-Nadal-Savrsen-kraj-sezone.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T08:56:00+00:00"/>
    <meta property="og:title" content="Nadal: Savršen kraj sezone"/>
    <meta property="og:description" content="Najbolji teniser sveta Rafael Nadal istakao je da ne može biti srećniji što je reprezentacija Španije trijumfovala u Dejvis kupu."/>
  </head>
  <body>
    <article>
      <h1>Nadal: Savršen kraj sezone</h1>
      <h2>Najbolji teniser sveta Rafael Nadal istakao je da ne može biti srećniji što je reprezentacija Španije trijumfovala u Dejvis kupu.</h2>
      <address><time datetime="2019-11-25T08:56:00+00:00">25 Nov 2019, 08:56</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/170300/jpeg/Rafael-Nadal"/>
        <figcaption>
          <cite>Clive Brunskill Getty Images</cite>
        </figcaption>
      </figure>
      <p>Španci su u nedelju u velikom finalu savladali Kanadu sa 2:0 i tako osvojili šesti trofej u elitnom reprezentativnom takmičenju.</p>
      <p><i>"Ovo je savšren kraj sezone za sve nas. Znali smo da će da bude teško, ali isto tako smo bili svesni da moramo da iskoristimo ovu priliku. Ne mogu da budem srećniji. Proživeo sam neverovatne momente. Publika je bila izvanredna, a nas je timski duh odveo do pobede",</i> rekao je Nadal.</p>
      <related>
        <a href="http://sportklub.rs/Tenis/Davis-Cup/a315604-Toni-Rafa-moze-jos-koju-godinu-iako-nema-tu-snagu.html"/>
        <a href="http://sportklub.rs/Tenis/Davis-Cup/a315571-Cuvena-salatara-ostaje-u-Madridu-Spanci-osvojili-DK.html"/>
      </related>
      <p>Ipak, španski tim nije došao do titule bez ikakvih problema.</p>
      <p><i>"Robertov otac je preminuo tokom turnira, ali on je smogao snage da danas igra. On je bio ključni igrač. Ne znam kako bih opisao ono što je uradio, biće mi uzor do kraja života",</i> kazao je Nadal i dodao:</p>
      <p>
        <i>"Uz sve to imali smo još problema, Pablo se povredio, Marsel je osetio bol u leđima, a ova podloga je vrlo rizična i za mene. Ipak, sve je na kraju prošlo kako treba."</i>
      </p>
      <p>Rafa je tako sezonu završio sa dva osvojena Gren slema, dva Mastersa, Dejvis kupom i kao prvi na ATP listi.</p>
    </article>
  </body>
</html>