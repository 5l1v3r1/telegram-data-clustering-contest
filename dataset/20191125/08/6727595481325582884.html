<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/navaneet-sudhakaran-gives-reply-to-tg-mohandas-tweet782.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T08:13:00+00:00"/>
    <meta property="og:title" content="'തന്റെ തന്തയല്ല എന്റെ തന്ത'; ബി.ജെ.പി മന്ത്രിസഭയില്‍ ജി. സുധാകരനെന്ന് ടി.ജി മോഹന്‍ദാസ്; മറുപടിയുമായി മകന്‍"/>
    <meta property="og:description" content="AK Balan Bjp G SUDAKARAN Kadakampally Surendran KERALA NEWS Pinarayi Vijayan T.G Mohandas Kerala കോഴിക്കോട്: മഹാരാഷ്ട്രയിലെ രാഷ്ട്രീയനീക്കങ്ങള്‍ കേരളത്തിലുണ്ടാകാമെന്ന മുന"/>
  </head>
  <body>
    <article>
      <h1>'തന്റെ തന്തയല്ല എന്റെ തന്ത'; ബി.ജെ.പി മന്ത്രിസഭയില്‍ ജി. സുധാകരനെന്ന് ടി.ജി മോഹന്‍ദാസ്; മറുപടിയുമായി മകന്‍</h1>
      <address><time datetime="2019-11-25T08:13:00+00:00">25 Nov 2019, 08:13</time> by <a rel="author">ന്യൂസ് ഡെസ്‌ക്</a></address>
      <p>കോഴിക്കോട്: മഹാരാഷ്ട്രയിലെ രാഷ്ട്രീയനീക്കങ്ങള്‍ കേരളത്തിലുണ്ടാകാമെന്ന മുന്നറിയിപ്പുമായി വന്ന ബി.ജെ.പി നേതാവ് ടി.ജി മോഹന്‍ദാസിനെ പരിഹസിച്ച് മന്ത്രി ജി. സുധാകരന്റെ മകന്‍. മഹാരാഷ്ട്രയിലെ സംഭവവികാസങ്ങളോടുപമിച്ച്, മുഖ്യമന്ത്രി പിണറായി വിജയനും ഒരു പേടി തട്ടിയിട്ടുണ്ട് എന്ന മോഹന്‍ദാസിന്റെ ട്വീറ്റിനായിരുന്നു സുധാകരന്റെ മകന്‍ നവനീതിന്റെ ട്വിറ്ററിലുള്ള മറുപടി.</p>
      <p>ഒരുദിവസം നേരം വെളുക്കുമ്പോള്‍ എ.കെ ബാലന്‍ മുഖ്യമന്ത്രിയായി ബി.ജെ.പി മന്ത്രിസഭയുണ്ടാകുമെന്നും അതില്‍ ജി. സുധാകരന്‍ മന്ത്രിയായിരിക്കുമെന്നുമായിരുന്നു മോഹന്‍ദാസ് പറഞ്ഞത്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>പൃഥ്വിരാജിന്റെ സംവിധാനത്തില്‍ മോഹന്‍ലാല്‍ നായകനായ ലൂസിഫര്‍ എന്ന സിനിമയിലെ പ്രശസ്തമായ ഒരു ഡയലോഗായിരുന്നു നവനീത് മറുപടിക്കായി തെരഞ്ഞെടുത്തത്.</p>
      <p>
        <b>മോഹന്‍ദാസിന്റെ ട്വീറ്റ് ഇങ്ങനെ:</b>
      </p>
      <p>‘എന്തായാലും മുഖ്യമന്ത്രി പിണറായി വിജയനും ഒരു പേടി തട്ടിയിട്ടുണ്ട്. ഒരുദിവസം നേരം വെളുക്കുമ്പോള്‍ എ.കെ ബാലന്‍ മുഖ്യമന്ത്രിയായി ബി.ജെ.പി മന്ത്രിസഭ. മറ്റു മന്ത്രിമാര്‍- സുധാകരന്‍, കടകംപള്ളി, സി. ദിവാകരന്‍.. എന്തു ചെയ്യും..’</p>
      <p>
        <b>ഇതിനു നവനീതിന്റെ മറുപടി ഇങ്ങനെ-</b>
      </p>
      <p>‘ആഗ്രഹം കൊള്ളാം മോഹന്‍ദാസ് സാറേ. പക്ഷേ ചെറിയ ഒരു പ്രശ്‌നമുണ്ട്. തന്റെ തന്തയല്ല എന്റെ തന്ത.’</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe data-src="https://twitter.com/justmenavi/status/1198653023872016387?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>