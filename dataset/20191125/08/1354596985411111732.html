<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/verkoop-tmobile-nederland-weer-radar"/>
    <meta property="og:site_name" content="Emerce"/>
    <meta property="article:published_time" content="2019-11-25T08:56:00+00:00"/>
    <meta property="og:title" content="‘Verkoop T-Mobile Nederland weer op de radar’"/>
    <meta property="og:description" content="Deutsche Telekom overweegt opnieuw de verkoop van zijn Nederlandse dochter. Dat schrijft het Duitse zakenblad Manager Magazin. Enkele jaren terug waren er ook al hardnekkige geruchten over een verkoop van T-Mobile Nederland."/>
  </head>
  <body>
    <article>
      <h1>‘Verkoop T-Mobile Nederland weer op de radar’</h1>
      <address><time datetime="2019-11-25T08:56:00+00:00">25 Nov 2019, 08:56</time> by <a rel="author">Redactie Emerce</a></address>
      <p>
        <b>Deutsche Telekom overweegt opnieuw de verkoop van zijn Nederlandse dochter. Dat schrijft het Duitse zakenblad Manager Magazin. Enkele jaren terug waren er ook al hardnekkige geruchten over een verkoop van T-Mobile Nederland.</b>
      </p>
      <p>T-Mobile zou voor het Duitse moederbedrijf <a href="https://www.manager-magazin.de/premium/deutsche-telekom-lotet-verkauf-von-t-mobile-niederlande-aus-a-00000000-0002-0001-0000-000167041214">weinig relevant</a> meer zijn, onder meer omdat het weinig klanten voor vaste diensten heeft (zo’n 600.000) en DT vooral een vast-mobiel bedrijf wil worden.</p>
      <p>T-Mobile Nederland heeft overigens wel de ambitie om vaste diensten (Uit &amp; Thuis) op glasvezel uitrollen naar 2,2 miljoen huishoudens in 2021.</p>
      <p>De verkoopplannen werden in 2015 geschrapt om meerdere scenario’s te onderzoeken. Nu de schulden van Deutsche Telekom blijven oplopen, lijkt een verkoop weer opportuun. Naar verluidt wil het bedrijf ook zendmastenbedrijf Deutsche Funkturm van de hand doen voor minstens 9 miljard euro.</p>
      <p>Deutsche Telekom is voor 75 procent eigenaar van T-Mobile Nederland. De rest is in handen van het Zweedse Tele2.</p>
      <p>
        <i>Foto DT</i>
      </p>
      <related>
        <h4>Gerelateerde items</h4>
        <a href="https://www.emerce.nl/nieuws/groei-tmobile"/>
        <a href="https://www.emerce.nl/nieuws/tmobile-nederland-draait-routering-internetverkeer-terug"/>
        <a href="https://www.emerce.nl/nieuws/tmobile-tart-concurrentie-nieuw-abonnementen"/>
      </related>
    </article>
  </body>
</html>