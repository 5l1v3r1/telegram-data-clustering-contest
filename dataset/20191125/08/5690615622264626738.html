<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837603-ukrayintsiv-poperedili-pro-tuman-i-ozheled"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T08:38:00+00:00"/>
    <meta property="og:title" content="Українців попередили про туман і ожеледь"/>
    <meta property="og:description" content="КИЇВ. 25 листопада. УНН. В Україні сьогодні в більшості західних областей очікується ожеледь та густий туман. Про це УНН повідомляє з посиланням на …"/>
  </head>
  <body>
    <article>
      <h1>Українців попередили про туман і ожеледь</h1>
      <address><time datetime="2019-11-25T08:38:00+00:00">25 Nov 2019, 08:38</time> by <a rel="author">Юлія Шрамко</a></address>
      <p><b>КИЇВ. 25 листопада. УНН.</b> В Україні сьогодні в більшості західних областей очікується ожеледь та густий туман. Про це <b>УНН</b> повідомляє з посиланням на пресслужбу ДСНС.</p>
      <p>"За прогнозами Укргідрометцентру, вранці 25 листопада в більшості західних областей ожеледь, туман, видимість 200-500 м (I рівень небезпечності, жовтий)", - повідомили у відомстві.</p>
      <p>Фахівці рекомендують водіям під час керування автомобілем у тумані дотримуватися наступних порад:</p>
      <ul>
        <li>знизити швидкість руху;</li>
        <li>при наявності протитуманних фар увімкнути їх спільно з ближнім світлом;</li>
        <li>тримати безпечну дистанцію з іншими автомобілями;</li>
        <li>при зупинці увімкнути аварійну світлову сигналізацію;</li>
        <li>уникати різких маневрів на дорозі.</li>
      </ul>
      <p>Нагадаємо, 25 листопада в Україні очікується <a href="https://www.unn.com.ua/uk/news/1837601-sogodni-v-ukrayini-ochikuyetsya-sukha-pogoda-5">суха погода</a>.</p>
    </article>
  </body>
</html>