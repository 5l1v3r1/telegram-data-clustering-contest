<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204845-rosijska-mts-prodae-ukrayinsku-dochku-vodafone-ukrayina-za-734-mln"/>
    <meta property="og:site_name" content="Mind UA"/>
    <meta property="article:published_time" content="2019-11-25T08:50:00+00:00"/>
    <meta property="og:title" content="Російська «МТС» продає українську «дочку» «Vodafone Україна» за $734 млн"/>
    <meta property="og:description" content="Українська компанія перейде у власність азербайджанського оператора «Bakcell»"/>
  </head>
  <body>
    <article>
      <h1>Російська «МТС» продає українську «дочку» «Vodafone Україна» за $734 млн</h1>
      <h2>Українська компанія перейде у власність азербайджанського оператора «Bakcell»</h2>
      <address>
        <time datetime="2019-11-25T08:50:00+00:00">25 Nov 2019, 08:50</time>
      </address>
      <p>ПАТ «МТС» продає свій телекомунікаційний бізнес в Україні (працює під брендом Vodafone) азербайджанському оператору, акціонери російської компанії за підсумками угоди отримають спецдивіденди. Про це йдеться в повідомленні компанії NEQSOL Holding, передає Be-IT.</p>
      <p>«NEQSOL Holding оголошує про підписання компанією ТОВ Telco Solutions and Investments (є підконтрольною телекомунікаційній компанії ТОВ Bakcell, що входить до міжнародної групи компаній NEQSOL Holding) юридично зобов’язуючої угоди з ПАТ «МТС» (NYSE: MBT, MOEX: MTSS) про продаж її телекомунікаційного бізнесу в Україні.  В рамках угоди, МТС через свою 100% дочірню компанію Allegretto Holding S.a.r.l. (Люксембург) продає 100% частку в компанії Preludium BV (Нідерланди), що є єдиним акціонером ПрАТ «ВФ Україна», за $734 млн, в тому числі з урахуванням відтермінованого платежу на суму близько  $84 млн», – йдеться в повідомленні.  </p>
      <p>Компанія підписала c Telco Solutions and Investments, структурою азербайджанського оператора «Bakcell», юридично зобов'язуючу угоду про продаж українського телекомунікаційного бізнесу. В рамках угоди МТС через свою 100%-ву дочірню компанію Allegretto Holding S.a.r.l. (Люксембург) продає 100% -ву частку в компанії Preludium BV (Нідерланди), єдиному акціонера ПрАТ «ВФ Україна», за $ 734 млн, включаючи відкладений платіж на суму близько $84 млн. Передача акцій пройде найближчим часом, зазначає «МТС».</p>
      <p>На засіданні 23 листопада рада директорів «МТС» рекомендував затвердити спеціальні дивіденди в розмірі 26,48 млрд рублів за підсумками дев'яти місяців 2019 року з урахуванням угоди і фінрезультатів компанії. Компанія планує виплатити 13,25 рубля на акцію і 26,5 рубля на ADR.</p>
      <p>За словами керівника «МТС» Олексія Корні, угода відповідає оновленій стратегії компанії, «яка передбачає концентрацію зусиль на російському ринку». Росія генерує більше 90% виручки оператора.</p>
      <p>«З урахуванням незначної частки українського бізнесу в масштабі групи, «МТС» збереже привабливий рівень дивідендних виплат в межах прийнятої на початку року політики», – наводяться в повідомленні слова CEO компанії.</p>
      <p>Інформація про підготовку продажу «ВФ Україна» з'явилася влітку 2019 року, тоді CEO оператора повідомив про те, що «МТС» не потребує продажу своєї «дочки», оскільки вона показує гарні операційні та фінансові результати. У жовтні стало відомо, що азербайджанський телеком-оператор «Bakcell»подав клопотання на покупку активу. 24 жовтня <a href="https://mind.ua/news/20203641-amku-dozvoliv-azerbajdzhanskij-backcell-pridbati-akciyi-vodafone-ukrayina">клопотання було затверджено.</a></p>
      <p>У листопаді Корені повідомляв, що компанія веде переговори по угоді, але домовленостей поки не досягнуто.</p>
      <p>ПрАТ «ВФ Україна» надає в Україні послуги зв'язку під брендом Vodafone. За підсумками 2018 року компанія скоротила чистий прибуток на 18,1% в порівнянні з 2017 роком – до 1,8 млрд гривень. У компанії пояснюють це збільшенням витрат внаслідок активного розгортання мереж 4G і 3G.</p>
      <p>Географія бізнесу «МТС» істотно скоротилася за останні 3 роки. У 2016 році оператор пішов з Узбекистану, продавши свій бізнес там за символічний $1 через розгляди з американським регулятором, який запідозрив «МТС», VEON (раніше Vimpelcom Ltd.) в багатомільйонних хабарах для забезпечення можливості вийти на місцевий ринок зв'язку.</p>
      <p>У 2017 році МТС покинула Туркменію, оскільки національний оператор «Туркментелеком» не продовжив договір про співпрацю з оператором – це призвело до відключення послуг міжнародного та міжміського зонового зв'язку та послуг доступу в інтернет. Терміни виданих дозволів на частоти у «дочки» МТС до того моменту теж минули. За підсумками 2017 року «МТС» зафіксувала збиток від знецінення активів в Туркменії в 3,2 млрд рублів.</p>
      <p>В Україні «МТС», побоюючись санкцій, перейшла під бренд Vodafone.</p>
      <p>Після закриття угоди у «МТС» збережеться тільки два активи за кордоном – в Білорусі (належить 49%) і Вірменії (належить 100%).</p>
      <related>
        <h4>Також читайте</h4>
        <a href="https://mind.ua/news/20204870-prodazh-vodafone-ukrayina-ne-prizvede-rinok-mobilnogo-zvyazku-do-suttevih-zmin"/>
        <a href="https://mind.ua/news/20204859-hp-znovu-vidhilila-propoziciyu-xerox"/>
        <a href="https://mind.ua/news/20204850-lvmh-domovilas-pro-pokupku-tiffany-za-162-mlrd"/>
      </related>
    </article>
  </body>
</html>