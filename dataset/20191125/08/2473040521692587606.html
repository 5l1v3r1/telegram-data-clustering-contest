<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/special/retailarena/247180/tranzactie-in-piata-de-lux-lvmh-cumpara-tiffany-co-pentru-16-2-miliarde-dolari.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T08:16:15+00:00"/>
    <meta property="og:title" content="Tranzactie in piata de lux: LVMH cumpara Tiffany &amp; Co pentru 16,2 miliarde dolari"/>
    <meta property="og:description" content="LVMH Moet Hennessy Louis Vuitton, cel mai mare producator de bunuri de lux din lume, a ajuns la un acord cu brandul american de bijuterii Tiffany &amp; Co, in urma caruia il va prelua pentru suma de 16,2 miliarde dolari."/>
  </head>
  <body>
    <article>
      <h1>Tranzactie in piata de lux: LVMH cumpara Tiffany &amp; Co pentru 16,2 miliarde dolari</h1>
      <address><time datetime="2019-11-25T08:16:15+00:00">25 Nov 2019, 08:16</time> by <a rel="author">Andra Imbrea</a></address>
      <p>
        <b>LVMH Moet Hennessy Louis Vuitton, cel mai mare producator de bunuri de lux din lume, a ajuns la un acord cu brandul american de bijuterii Tiffany &amp; Co, in urma caruia il va prelua pentru suma de 16,2 miliarde dolari.</b>
      </p>
      <hr/>
      <p>Potrivit <a href="https://www.businessoffashion.com/articles/news-analysis/lvmh-buys-tiffany-in-16-2-billion-deal?utm_source=daily-digest-newsletter&amp;utm_campaign=1651157611888301&amp;utm_term=12&amp;utm_medium=email">Business of Fashion, </a>acordul incheie o luna de speculatii, dupa ce s-a aflat ca in octombrie gigantul LVMH a abordat Tiffany &amp; Co pentru o posibila achizitie. Initial, LVMH a oferit suma de 14,5 miliarde dolari, dar compania americana a declarat ca oferta este prea mica.</p>
      <p>LVMH este cel mai mare conglomerat din industria de lux, dar si a doua cea mai valoroasa companie din Europa, pe Bursa din Paris avand o valoare de piata de peste 200 miliarde de euro in luna noiembrie.</p>
      <p>LVMH detine un portofoliu case de moda de lux precum Louis Vuitton, Celine, Christian Dior, Fenty sau giganti retaileri de beauty precum Sephora, Givenchy, in total fiind 60 de branduri.</p>
      <p>Achizitia Tiffany &amp; Co, unul dintre cele mai mari si mai cunoscute marci de bijuterii de lume, va transforma divizia de lux si ii va creste pozitia pe piata americana. De asemenea, ii permite sa castige teren in fata conglomeratului Richemont, care detine Cartier, Van Cleef &amp; Arpeles si a dominat mult industria de lux.</p>
      <p>Bijuteriile au fost una dintre cele mai performante categori din piata de lux in 2018, potrivit Bain &amp; Co, care estimeaza ca la nivel global se va depasi valoarea de 20 de milarde dolari, iar piata va creste cu 7% in acest an.</p>
      <footer>Sursa foto: By graceliuphotos/Shutterstock</footer>
    </article>
  </body>
</html>