<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-25/niemcy-zdetonowali-miny-na-baltyku-zabili-18-morswinow/"/>
    <meta property="og:site_name" content="Polsat News"/>
    <meta property="article:published_time" content="2019-11-25T08:36:00+00:00"/>
    <meta property="og:title" content="Niemcy zdetonowali miny na Bałtyku. Zabili 18 morświnów"/>
    <meta property="og:description" content="Niemiecka marynarka wojenna podczas manewrów na Bałtyku zdetonowała miny z II wojny światowej, zabijając 18 morświnów. Obrońcy praw zwierząt uznali to za złamanie prawa, zwłaszcza, że do eksplozji doszło na terenie morskiego rezerwatu - podało Deutsche Welle."/>
  </head>
  <body>
    <article>
      <h1>Niemcy zdetonowali miny na Bałtyku. Zabili 18 morświnów</h1>
      <address>
        <time datetime="2019-11-25T08:36:00+00:00">25 Nov 2019, 08:36</time>
      </address>
      <p>
        <b>Niemiecka marynarka wojenna podczas manewrów na Bałtyku zdetonowała miny z II wojny światowej, zabijając 18 morświnów. Obrońcy praw zwierząt uznali to za złamanie prawa, zwłaszcza, że do eksplozji doszło na terenie morskiego rezerwatu - podało Deutsche Welle.</b>
      </p>
      <related>
        <a href="https://www.polsatnews.pl/wiadomosc/2019-04-25/wybuch-w-poblizu-stolicy-sri-lanki-policja-bada-zajscie/"/>
      </related>
      <p>Miny zostały zdetonowane w czasie ćwiczeń NATO w cieśninie Bełt Fehmarn między Danią i Niemcami. W komunikacie wydanym w sobotę organizacja Nature and Biodiversity Conservation Union (NABU) poinformowała, że Bundesmarine wysadziła 42 miny, z czego 39 na terenie rezerwatu.</p>
      <p>NABU podaje, że po eksplozji znaleziono 18 martwych morświnów, a marynarka wojenna złamała prawo, nie konsultując decyzji dotyczącej manewrów z władzami odpowiedzialnymi za ochronę środowiska.</p>
      <p>
        <a href="https://www.polsatnews.pl/wiadomosc/2019-07-14/w-swinoujsciu-trwa-akcja-wydobycia-miny-morskiej-z-kanalu-piastowskiego/">
          <b>ZOBACZ: Akcja wydobycia miny morskiej w Świnoujściu</b>
        </a>
      </p>
      <p>"Każda mina wyrwała krater szeroki na pięć metrów i głęboki na 1,5 metra. Wszystkie (zwierzęta) w promieniu 10 do 30 metrów zostały zabite" - napisał w oświadczeniu szef NABU Leif Mueller.</p>
      <p>
        <b>"Pozbycie się min małym kosztem"</b>
      </p>
      <p>Rząd tłumaczy swą decyzję koniecznością zdetonowanie starej broni podczas manewrów NATO, ponieważ wysadzanie min musiało być autoryzowane przez strukturę Sojuszu odpowiedzialną za takie działania.</p>
      <p>NABU nie jest przekonana do argumentów Bundesmarine - komentuje DW. W komunikacie organizacja przypomniała, że położenie min było znane od 2016 roku i oskarżyła armię o wykorzystanie ćwiczeń NATO jako okazji do pozbycia się min małym kosztem i bez konsultacji z rządowymi agencjami odpowiedzialnymi za ochronę środowiska. NABU przypomina też, że istnieją technologie pozwalające na neutralizowanie takich ładunków wybuchowych bez szkody dla środowiska.</p>
      <p>
        <a href="https://www.polsatnews.pl/wideo/na-ratunek-koali-kobieta-zdjela-koszule-i-ocalila-zwierze-przed-ogniem-wideo_6759996/">WIDEO - Na ratunek koali. Kobieta zdjęła koszulę i ocaliła zwierzę przed ogniem [WIDEO]</a>
      </p>
      <figure>
        <img src="https://r.dcs.redcdn.pl/http/o2/redefine/cp/dd/ddnykfarhpqsiokoiuck3aq5tmzwynx8.jpg"/>
      </figure>
    </article>
  </body>
</html>