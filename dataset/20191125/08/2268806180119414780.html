<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/tennis/simona-halep-vdiga-tezhka-svatba-sled-us-open-2020.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-25T08:59:29+00:00"/>
    <meta property="og:title" content="Симона Халеп вдига тежка сватба след US Open 2020"/>
    <meta property="og:description" content="Избраникът Тони Юруц също произхожда от Северна Македония и два пъти се е развеждал"/>
  </head>
  <body>
    <article>
      <h1>Симона Халеп вдига тежка сватба след US Open 2020</h1>
      <address>
        <time datetime="2019-11-25T08:59:29+00:00">25 Nov 2019, 08:59</time>
      </address>
      <p>Бившата световна №1 в тениса Симона Халеп ще сключи брак с 40-годишния бизнесмен Тони Юруц догодина, съобщава Wowbiz.ro. Сватбата ще се състои през септември 2020 година, след края на US Open.</p>
      <p>Халеп ще празнува в луксозен ресторант в родния град Констанца. Двамата са планирали тежка сватба и гостите може да са повече от хиляда.</p>
      <p>Сред тях ще има роднини на младоженците, много тенисисти и други известни спортисти. През октомври стана ясно, че Стере Халеп, баща на четвъртата ракета в света, е бил склонен да даде одобрението си за сватба, но е помолил да не се пришпорва събитието, за да не повлияе това негативно на кариерата на дъщеря му.</p>
      <p>"Всичко вече е обмислено до най-малките детайли. Симона е щастлива, че всичко вече е организирано. Разбира се, остават няколко въпроса - роклята на булката, костюмът на младоженеца, но всичко друго вече е готово ", споделя източникът на информацията.</p>
      <p>Избраникът на Халеп е с произход от Северна Македония. Тенисистката е също арумънка от тоза съседна нам страна. Юруц ръководи шест компании и има връзки с високите етажи на властта и е много състоятелен. За него това ще е трети брак, като първите два са продължили доста кратко.</p>
    </article>
  </body>
</html>