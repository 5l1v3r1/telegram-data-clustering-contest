<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/secretarul-apararii-din-sua-l-a-demis-pe-comandantul-marinei-_3059988.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T08:32:31+00:00"/>
    <meta property="og:title" content="Secretarul Apărării din SUA l-a demis pe comandantul Marinei"/>
    <meta property="og:description" content="Secretarul american al apărării, Mark Esper, i-a cerut demisia şefului Marinei SUA, Richard Spencer, după un dezacord legat de excluderea unui soldat de elită care fusese graţiat de preşedintele Donald Trump, a anunţat duminică Pentagonul, scrie AFP, cita"/>
  </head>
  <body>
    <article>
      <h1>Secretarul Apărării din SUA l-a demis pe comandantul Marinei</h1>
      <address><time datetime="2019-11-25T08:32:31+00:00">25 Nov 2019, 08:32</time> by <a rel="author">PUBLIKA.MD</a></address>
      <p>Secretarul american al apărării, Mark Esper, i-a cerut demisia şefului Marinei SUA, Richard Spencer, după un dezacord legat de excluderea unui soldat de elită care fusese graţiat de preşedintele Donald Trump, a anunţat duminică Pentagonul, scrie AFP, citată de Agerepres.<br/><br/>Mark Esper "a cerut demisia secretarului Marinei, Richard Spencer, după ce şi-a pierdut încrederea în el în urma lipsei de sinceritate în conversaţiile cu Casa Albă despre modul în care este tratat cazul Navy Seal Eddie Gallagher", a informat Pentagonul într-un comunicat.<br/><br/>"Navy Seal" fac parte dintr-o unitate de elită a Marinei SUA.<br/><br/>Donald Trump a graţiat recent doi militari judecaţi în cazuri de crime de război şi i-a redat gradul unui al treilea.<br/><br/>Decizia a venit în pofida unor obiecţii la Pentagon şi rândul armatei, dar a fost susţinută de conservatori, inclusiv de parlamentarii republicani.<br/><br/>Cele trei cazuri ale lui Clint Lorance, Mathew Golsteyn şi Edward Gallagher nu au legătură unul cu altul. Două au avut loc în Afganistan şi al treilea în Irak.<br/><br/>Edward Gallagher nu a fost găsit vinovat de crimă în acest an, dar a fost condamnat pentru o infracţiune mai puţin gravă şi a fost retrogradat. Prin decizia sa, preşedintele Trump i-a redat gradul pe care îl deţinea anterior.</p>
    </article>
  </body>
</html>