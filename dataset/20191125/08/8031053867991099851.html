<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%ce%b1%cf%84%ce%ad%cf%81%ce%b1%cf%82-%cf%84%ce%b9%ce%bc%cf%89%cf%81%ce%b5%ce%af-%cf%83%ce%ba%ce%bb%ce%b7%cf%81%ce%ac-%cf%84%ce%b7%ce%bd-%ce%ba%cf%8c%cf%81%ce%b7-%cf%84%ce%bf%cf%85-%cf%80%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T08:55:18+00:00"/>
    <meta property="og:title" content="Πατέρας τιμωρεί σκληρά την κόρη του που έκανε μπούλινγκ (βίντεο)"/>
    <meta property="og:description" content="Ένας πατέρας από το Οχάιο των ΗΠΑ αποφάσισε να τιμωρήσει την 10χρονη κόρη του, η οποία ήταν πρωταγωνίστρια σε αρκετά περιστατικά με μπούλινγκ εναντίον συμμαθητών της. "/>
  </head>
  <body>
    <article>
      <h1>Πατέρας τιμωρεί σκληρά την κόρη του που έκανε μπούλινγκ (βίντεο)</h1>
      <address>
        <time datetime="2019-11-25T08:55:18+00:00">25 Nov 2019, 08:55</time>
      </address>
      <p>
        <b>Ένας πατέρας από το Οχάιο των ΗΠΑ αποφάσισε να τιμωρήσει την 10χρονη κόρη του, η οποία ήταν πρωταγωνίστρια σε αρκετά περιστατικά με μπούλινγκ εναντίον συμμαθητών της. </b>
      </p>
      <p>Ο Ματ Κοξ την υποχρέωσε να περπατήσει περισσότερα από 8 χιλιόμετρα μέσα στο βαρύ κρύο προκειμένου να πάει στο σχολείο. Μάλιστα ο πατέρας βιντεσκόπησε την κόρη του και ανέβασε το βίντεο στα μέσα κοινωνικής δικτύωσης, όπου έγινε viral.</p>
      <p>«Το μπούλινγκ είναι απαράδεκτο. Αυτός είναι ο δικός μου μικρός τρόπος να προσπαθήσω να το σταματήσω στο σπίτι μου», ακούγεται να λέει στο βίντεο ο Ματ Κοξ.</p>
      <p>Το βίντεο είχε 15 εκατομμύρια θεάσεις και πυροδότησε έναν έντονο διάλογο στις ΗΠΑ για το πώς θα πρέπει να χειρίζονται οι γονείς τα περιστατικά σχολικής βίας. «Ξέρω ότι πολλοί από εσάς τους γονείς δεν πρόκειται να συμφωνήσετε με αυτό και δεν πειράζει. Κάνω αυτό που αισθάνομαι ότι είναι σωστό για να δώσω στην κόρη μου ένα μάθημα και να την σταματήσω από το να κάνει μπούλινγκ», είπε ο Ματ Κοξ.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fmatt.cox.735%2Fvideos%2F2191578667575986%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
    </article>
  </body>
</html>