<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.proiezionidiborsa.it/diventare-ricchi-in-borsa-e-possibile-una-strategia-da-applicare/"/>
    <meta property="og:site_name" content="Proiezioni di Borsa"/>
    <meta property="article:published_time" content="2019-11-25T08:55:53+00:00"/>
    <meta property="og:title" content="Diventare ricchi in Borsa è possibile? Una strategia da applicare"/>
    <meta property="og:description" content="Il sogno di tutti gli investitori è quello di diventare ricchi con il trade della vita. Puntare (o come dice qualcuno sbagliando, giocare) in Borsa per"/>
  </head>
  <body>
    <article>
      <h1>Diventare ricchi in Borsa è possibile? Una strategia da applicare</h1>
      <address><time datetime="2019-11-25T08:55:53+00:00">25 Nov 2019, 08:55</time> by <a rel="author">Redazione</a></address>
      <p>Il sogno di tutti gli investitori è quello di diventare ricchi con il trade della vita. Puntare (o come dice qualcuno sbagliando, giocare) in Borsa per vedere i propri soldi raddoppiati.</p>
      <p>Diciamo subito che avvicinarsi all’investimento finanziario con questa mentalità potrebbe essere devastante sia per le finanze personali che per la propria autostima.</p>
      <p>Per un investimento finanziario di successo è di fondamentale importanza conoscere lo strumento/la società sulla quale si vanno a puntare i propri risparmi. Mai limitarsi a un solo aspetto.</p>
      <p>Ad esempio, nel caso di Emak se si guardassero solo le raccomandazioni degli analisti troveremmo un titolo sottovalutato del 100% con indicazione BUY, comprare subito.</p>
      <p>Come si concilia questa indicazione con l’andamento di un titolo che nell’ultimo anno ha perso oltre il 30% e che ha una proiezione ribassista in corso?</p>
      <p>Nelle prossime sezioni affronteremo il discorso relativo alla situazione finanziaria di Emak, uno dei suoi punti deboli, e alla situazione grafica. Al momento aggiungiamo soltanto che il rendimento del titolo è molto buono con un rendimento superiore al 5% e un pay-out che si aggira intorno al 50%.</p>
      <p>Per la scheda completa del titolo Emak <a href="https://www.proiezionidiborsa.it/titoli-azionari/emak/">clicca qui</a>.</p>
      <h3>La situazione finanziaria di Emak</h3>
      <p>Il bilancio dei primi 9 mesi del 2019 mostra che Emak aveva debiti per 157,4 milioni di euro con scadenza entro i 12 mesi e debiti per 155,7 milioni di euro con scadenza successiva. A compensazione di tali impegni, la società disponeva di liquidità per 50,1 milioni di euro e di crediti per 110,1 milioni di euro con scadenza entro i 12 mesi. Le passività sono quindi superiori di 152,9 milioni di Euro alla somma delle disponibilità liquide e dei crediti (a breve termine).</p>
      <p>Dato che questo deficit è in realtà superiore alla capitalizzazione di mercato dell’azienda, pari a 140,6 milioni di euro, pensiamo che gli azionisti dovrebbero davvero guardare i livelli di indebitamento di Emak con particolare attenzione.</p>
      <p>Prima di pensare di diventare ricchi in Borsa con Emak attratti dalle raccomandazioni degli analisti, bisognerebbe, quindi, approfondire meglio e monitorare con attenzione la situazione finanziaria dell’azienda.</p>
      <h3>Analisi grafica e previsionale</h3>
      <p>Emak (<a href="https://it.tradingview.com/symbols/MIL-EM/">EM</a>) ha chiuso la sedute del 21 novembre in caso dello 0,24% rispetto alla seduta precedente a quota 0,849€.</p>
      <p>Sul titolo è in corso una proiezione ribassista, time frame settimanale, che ha già raggiunto il suo II° obiettivo di prezzo in area 0,8768€. Tale traguardo ha fatto allentare la spinta ribassista e sono diversi giorni che le quotazioni cercano di rompere al rialzo area 0,8768€. Se tale rottura dovesse essere confermata in chiusura di settimana aumenterebbero le probabilità di vedere la tendenza in corso invertire al rialzo. In caso contrario la discese continuerebbe fino in area 0,6214€ (III° obiettivo di prezzo) dove la tendenza dovrebbe invertire al rialzo.</p>
      <p>Conclusione: pensare di diventare ricchi in Borsa con Emak in questo momento potrebbe essere molto rischioso.</p>
      <figure>
        <img src="https://i1.wp.com/www.proiezionidiborsa.it/site/wp-content/uploads/2019/11/EMAK-Settimanale.png"/>
        <figcaption>Emak: proiezione ribassista in corso sul time frame settimanale. La linea blu rappresenta i livelli di Running Bisector; la linea rossa i livelli de La Nuova Legge della Vibrazione</figcaption>
      </figure>
      <p> </p>
      <related>
        <h4>Ti potrebbero interessare anche</h4>
        <a href="https://www.proiezionidiborsa.it/tesla-e-il-momento-di-puntare-sul-titolo/"/>
        <a href="https://www.proiezionidiborsa.it/astm-e-sias-in-crollo-ma-sono-titoli-sottovalutati/"/>
        <a href="https://www.proiezionidiborsa.it/guadagnare-sui-mercati-americani-ecco-cosa-fare/"/>
      </related>
    </article>
  </body>
</html>