<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780428/%D8%A7%D9%81%D8%B2%D8%A7%DB%8C%D8%B4-%D8%B3%D9%87%D9%85-%D8%B3%D8%A7%D9%85%D8%B3%D9%88%D9%86%DA%AF-%D9%88-%D8%B4%DB%8C%D8%A7%D8%A6%D9%88%D9%85%DB%8C-%D8%A7%D8%B2-%D8%A8%D8%A7%D8%B2%D8%A7%D8%B1-%D9%85%D9%88%D8%A8%D8%A7%DB%8C%D9%84-%D8%A7%D8%B1%D9%88%D9%BE%D8%A7"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T08:55:18+00:00"/>
    <meta property="og:title" content="در سایه کاهش سهم اپل صورت گرفت؛ افزایش سهم سامسونگ و شیائومی از بازار موبایل اروپا"/>
    <meta property="og:description" content="در سه ماهه سوم ۲۰۱۹ میلادی سامسونگ بیشترین سهم از بازار موبایل اروپا را در اختیار داشته است. مقایسه آمار سالانه نشان می دهد سهم اپل از بازار اروپا کم و سهم سامسونگ و شیائومی بیشتر شده است."/>
  </head>
  <body>
    <article>
      <h1>در سایه کاهش سهم اپل صورت گرفت؛ افزایش سهم سامسونگ و شیائومی از بازار موبایل اروپا</h1>
      <address><time datetime="2019-11-25T08:55:18+00:00">25 Nov 2019, 08:55</time> by <a rel="author" href="https://www.mehrnews.com/archive?jr=585" target="_blank">شیوا سعیدی قوی اندام</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از گیزموچاینا، شرکت تحقیقات بازاری Canalys اطلاعات جدیدی درباره سهم تولید کنندگان موبایل از بازار اروپا را منتشر کرده است. </p>
      <p>طبق اطلاعات مذکور شرکت کره ای سامسونگ ۳۵.۷ درصد از بازار موبایل اروپا را در اختیار دارد. پس از سامسونگ، ۲۲.۲ درصد از سهم بازار در اختیار هواوی است. در مقام سوم اپل با ۱۸.۶ درصد از سهم بازار این منطقه قرار دارد. در مقام چهارم نیز شرکت چینی شیائومی قرار دارد و ۱۰.۵ درصد از بازار موبایل اروپا به آن اختصاص دارد.</p>
      <figure>
        <img src="https://media.mehrnews.com/d/2019/11/25/4/3302700.jpg"/>
      </figure>
      <p>این آمار نشان می دهد سهم سامسونگ از بازار موبایل اروپا در سه ماهه سوم ۲۰۱۹ میلادی نسبت به سال گذشته بیشتر شده  و از ۳۰.۴ درصد در سه ماهه سوم ۲۰۱۸ به ۳۵.۷ درصد در سال جاری رسیده است.  اما در مقایسه سالانه سهم هواوی و اپل از بازار این منطقه کاهش یافته است. سهم هواوی از بازار موبایل اروپا در سه ماهه سوم ۲۰۱۸ میلادی ۲۳.۹ درصد بوده که اکنون به ۲۲.۲ درصد رسیده است. سهم اپل نیز در بازه مذکور در ۲۰۱۸ میلادی ۲۰.۸ درصد بوده که اکنون به ۱۸.۶ درصد رسیده است. </p>
      <p>از سوی دیگر سهم شرکت چینی شیائومی نیز  از ۶.۵ درصد از بازار موبایل اروپا در سه ماهه سوم ۲۰۱۸ به ۱۰.۵ درصد در سه ماهه سوم ۲۰۱۹ رسیده است.</p>
      <p>درهمین راستا لو ویبینگ یکی از مدیران ارشد شیائومی اعلام کرد این شرکت تصمیم دارد فعالیت های خود را در اروپا گسترش دهد و سهم خود از بازار این منطقه را گسترش دهد.  </p>
      <p>طبق آمار منتشر شده در سه ماهه سوم سال شرکت شیائومی ۱۰.۵ درصد از بازار موبایل اروپا را در اختیار داشته  که این رقم نشان دهنده ۷۳ درصد و بارگیری ۵.۵ میلیون دستگاه موبایل است. </p>
      <p>این درحالی است که درهمین بازه زمانی سامسونگ ۱۸.۷ میلیون دستگاه، هواوی ۱۱.۶ و اپل ۹.۸ میلیون دستگاه برای اروپا بارگیری کرده اند. شرکت HMD Global ( تولید کننده برند نوکیا) نیز ۱.۸ درصد از سهم بازار موبایل اروپا را در اختیار داشته و ۹۰۰ هزار دستگاه به این منطقه بارگیری کرده است.</p>
      <p>البته باید در نظر داشت نفوذ شیائومی به سرعت در بازارهای مختلف به خصوص هند گسترده شده است. طبق آمار شرکت Counterpoint Research، نفوذ شیائومی در بازار هند گسترده و ۳۸ درصد است. </p>
    </article>
  </body>
</html>