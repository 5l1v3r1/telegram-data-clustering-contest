<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-ez-aztan-a-fej-reg-lattuk-ilyen-mergesnek-kim-rasmussent/"/>
    <meta property="og:site_name" content="lokál"/>
    <meta property="article:published_time" content="2019-11-25T08:55:03+00:00"/>
    <meta property="og:title" content="Ez aztán a fej! Rég láttuk ilyen mérgesnek Kim Rasmussent"/>
    <meta property="og:description" content="A Magyar női kézilabda válogatott a Japán Vb előtti utolsó felkészülési mérkőzést játszotta Szerbia ellen. A félidőben ellenfelünk vezetett és Kim Rasmussen kifejezetten elégedetlen volt csapatával. Végül két góllal kaptunk ki a Szöul Kupa zárómeccsén,"/>
  </head>
  <body>
    <article>
      <h1>Ez aztán a fej! Rég láttuk ilyen mérgesnek Kim Rasmussent</h1>
      <address><time datetime="2019-11-25T08:55:03+00:00">25 Nov 2019, 08:55</time> by <a rel="author">Gálosi Emese</a></address>
      <p>
        <b>A magyar női kézilabda-válogatott a japán vb előtti utolsó felkészülési mérkőzését játssza Szerbia ellen. A félidőben ellenfelünk vezetett és Kim Rasmussen kifejezetten elégedetlen volt csapatával. </b>
      </p>
      <figure>
        <img src="https://www.lokal.hu/wp-content/uploads/2019/11/szerb-magyar-grab5.jpg"/>
        <figcaption>Kim Rasmussen idegesen kért kétszer is időt, 6:5-nél és 10:5-nél, miután a lányok valahogy nem követték a megbeszélteket</figcaption>
      </figure>
      <p>A mérkőzés jól kezdődött a magyar csapat számára. Első gólunkat Tóth Gabi lőtte, majd második támadásunkat az ő belemenése miatt fújták le. A 6. percben ismét Tóth Gabi volt eredményes, ekkor 3:2-re vezettünk. A 10. percben már 5:4-re a szerbek kerekedtek felül, ekkor Kim Rasmussen behozta az alapsort, Kovacsics Anikó és Háfra Noémi is pályára lépett. A 14. percben kiegyenlítettünk, majd Cvijic góljával ismét a szerb válogatottnál volt az előny. Kicsit döcögött a támadó játékunk. A 18. percben először vezettek két góllal a szerbek (7:5). Valahogy az irányító pozícióból nem tudtuk a szélsőinket jól megjátszani és hátul meg Cvijicet nem tudtuk tartani, így a 20. percben az ő góljával már hárommal mentek fehér mezes déli szomszédaink.</p>
      <figure>
        <img src="https://www.lokal.hu/wp-content/uploads/2019/11/szerb-magyar-grab1.jpg"/>
        <figcaption>Tomasevics kivédte a szemünket</figcaption>
      </figure>
      <p>A 24. percben már 12:7 volt az eredmény, és Kim Rasmussen kétszer is kikérte idejét, de nem sikerült változtatni a játék képén. Tomasevics kivédett majdnem mindent, miközben mi elöl továbbra sem tudtunk megújulni. Tomori Zsuzsa a 27. percben nem talált be az üres kapuba, miután Tomasevics parádésan védte Lukács ziccerét. A szerbek elkezdték eladogatni a labdát, így Kovacsics ismét helyzetbe került, de neki sikerült betalálnia. A félidőt végül 13:10-re nyerték a szerbek.</p>
      <figure>
        <img src="https://www.lokal.hu/wp-content/uploads/2019/11/szerb-magyar-grab4.jpg"/>
        <figcaption>Az időkérések sem segítettek az első félidőben</figcaption>
      </figure>
      <figure>
        <img src="https://www.lokal.hu/wp-content/uploads/2019/11/10-13-Szerbia-vezetett-a-f%C3%A9lid%C5%91ben-Magyarorsz%C3%A1g-ellen.jpg"/>
        <figcaption>November 25., hétfő (magyar idő szerint): 8:10 MAGYARORSZÁG–Szerbia félidő: 10:13 Fotó: MKSZ</figcaption>
      </figure>
      <p>A második félidő sem kezdődött túl jól. Tóvizi ziccert hibázott, majd a következő támadásból Cvijic ismét betalált. Az eredményt Schatzl Nadine módosította 11:14-re, de Lavkó még ugyanebben a percben gólt szerzett. A kapusok percei következtek, Tomasevics és Bíró Blanka is nagyot védett. Támadásban eladott labdánkat megszerezve az üres kapura lőhettek a szerbek, de szerencsénkre a kapufát találták el. Bíró Blani ismét nagyot védett, ekkor feljöttünk 13:15-re. a 6. percben.</p>
      <figure>
        <img src="https://www.lokal.hu/wp-content/uploads/2019/11/szerb-magyar-grab7.jpg"/>
        <figcaption>Triffa jól szállt be a meccsbe</figcaption>
      </figure>
      <p>Elöl bután eladogattuk sorra a labdákat és a lövéseink sem sikerültek. A 12. percben hetesből lőtt góllal néggyel vezetett a szerb válogatott, mikor Kljuber Katrin szép gólt lőtt.(15:18).  de azután kétszer is betaláltak a fehér mezesek, így futhattunk az eredmény után. Öt gólos vezetésnél Klujber lövését védte Tomasevics, ezután Triffa is megmutatta mit tud. Időkérés következett 6 gólos szerb vezetésnél. a 17. percben 22:15 állt már az eredményjelzőn.</p>
      <p>Az utolsó tíz percre fordultunk, (17:23) mikor hétmétereshez jutottak a szerbek, amit Kiss Éva a padról beállva védett. Klujber Katrin góljával feljöttünk mínusz 5-re, amikor Triffa ismét bemutatott egy védést. Vámos ekkor hetest harcolt ki, már a másodikat, amit Klujber értékesített, így hat perccel a vége előtt 19:23 volt az eredmény. Elkezdtünk jól játszani, Triffa ismét védett, Márton Gréti pedig szép szélső gólt lőtt, feljöttünk 3 gólra, de Kovacsics támadásban eladta a labdát. Cvijic ismét beborította a védőinket és gólt lőtt. Három perccel a vége előtt ismét négy góllal vezetett az ellenfél (25:21).</p>
      <figure>
        <img src="https://www.lokal.hu/wp-content/uploads/2019/11/szerb-magyar-grab8-Kiss-%C3%89va.jpg"/>
        <figcaption>Kiss Éva az utolsó percben is hétméterest fogott</figcaption>
      </figure>
      <p>Az utolsó percben Vámos lövését védte Tomasevics, a kipattanóból Márton Gréta már nem hibázott. Egy perccel a vége előtt a szerb kapitány kikérte utolsó idejét 23:25-ös állásnál. Majd hetest lőhettek fél perccel a befejezés előtt, amit ismét Kiss Éva megfogott. Bár Lukács az utolsó másodpercben gólt lőtt, de a dudaszó már előbb jelezte a mérkőzés végét. Végeredmény 23:25, kikaptunk Szerbiától a Szöul Kupa zárómeccsén. Reméljük Japánban jobban teljesítünk és kijavítjuk a hibákat, hiszen erre szolgált ez a felkészülési torna Koreában.</p>
      <figure>
        <img src="https://www.lokal.hu/wp-content/uploads/2019/11/K%C3%A9t-g%C3%B3llal-ugyan-kikaptunk-de-az-utols%C3%B3-10-percben-kifejezetten-j%C3%B3l-j%C3%A9tszott-a-Magyar-v%C3%A1logatott.jpg"/>
        <figcaption>Két góllal ugyan kikaptunk, de az utolsó tíz percben kifejezetten jól játszott a magyar válogatott. Fotó:MKSZ</figcaption>
      </figure>
      <hr/>
      <h3>Magyarország – Szerbia 23:25 (10:13)</h3>
      <p><b>HUN:</b> Triffa (4/12), Bíró (4/13), E. Kiss (2/10) – Tóvizi 1, Schatzl 2, Kovacsics 2, Klujber 8, Márton 3, N. Kiss, Vámos, Háfra, Faluvégi 2, Pásztor, Lukács 1. Szabó, Tomori, Tóth 2.</p>
      <p><b>SRB:</b> Risovic (0/1), Tomasevic (11:32), Graovac (0/0) – Radosavljevic, Trisunovic 5, Stevin, Lavko 7, Nikolic 1, Janjusevic, Kojic, Pop-Lazoc, Radojevic 2, Obradovic 3, Vukajlovic, Jovovic, Stoiljkovic, Liscevic 2, Cvijic 5. <b>Kiállítások:</b> 8 perc ill. 14 percHetesek: 5/5 ill. 3/6</p>
      <h3>A Szöul Kupa mérkőzéseinek eredményei:</h3>
      <p>
        <b>Oroszország-MAGYARORSZÁG 29-25 (15-12) Dél-Korea-Szerbia 27-28 (15:13)           </b>
      </p>
      <p>
        <b>Dél-Korea-MAGYARORSZÁG 25-31 (13-14)                                                                                 </b>
      </p>
      <p>
        <b>Szerbia-Oroszország 24–43 (11–21)                                                                                               </b>
      </p>
      <p>
        <b>A Dél-Korea – Oroszország mérkőzés lesz az utolsó összecsapás a Szöul Kupán.</b>
      </p>
    </article>
  </body>
</html>