<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/shiv-sena-congress-ncp-mlas-have-signed-affidavits-to-the-apex-court837.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T08:39:00+00:00"/>
    <meta property="og:title" content="ശിവസേന-എന്‍.സി.പി-കോണ്‍ഗ്രസ് സഖ്യം കേവല ഭൂരിപക്ഷം നേടി? ആവശ്യത്തിന് എം.എല്‍.എമാരുടെ ഒപ്പുകളുമായി സഖ്യം ഇന്ന് സുപ്രീം കോടതിയില്‍"/>
    <meta property="og:description" content="Ajit Pawar Congress Maharashtra NCP Shivsena Supreme Court India മുംബൈ: ശിവസേന-എന്‍.സി.പി-കോണ്‍ഗ്രസ് സഖ്യം സര്‍ക്കാര്‍ രൂപീകരണത്തിനുള്ള കേവല ഭൂരിപക്ഷം നേടിയെന്ന് സൂചന. 15"/>
  </head>
  <body>
    <article>
      <h1>ശിവസേന-എന്‍.സി.പി-കോണ്‍ഗ്രസ് സഖ്യം കേവല ഭൂരിപക്ഷം നേടി? ആവശ്യത്തിന് എം.എല്‍.എമാരുടെ ഒപ്പുകളുമായി സഖ്യം ഇന്ന് സുപ്രീം കോടതിയില്‍</h1>
      <address><time datetime="2019-11-25T08:39:00+00:00">25 Nov 2019, 08:39</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: ശിവസേന-എന്‍.സി.പി-കോണ്‍ഗ്രസ് സഖ്യം സര്‍ക്കാര്‍ രൂപീകരണത്തിനുള്ള കേവല ഭൂരിപക്ഷം നേടിയെന്ന് സൂചന. 150 എം.എല്‍.എമാരുടെ പിന്തുണയുണ്ടെന്നു വ്യക്തമാക്കുന്ന സത്യവാങ്മൂലങ്ങളുമായി ഇവര്‍ തിങ്കളാഴ്ച സുപ്രീം കോടതിയെ സമീപിക്കുമെന്ന് സി.എന്‍.എന്‍ ന്യൂസ് 18 റിപ്പോര്‍ട്ട് ചെയ്തു.</p>
      <p>ശിവസേനയുടെ 56, കോണ്‍ഗ്രസിന്റെ 44, എന്‍.സി.പിയുടെ 50 എം.എല്‍.എമാര്‍ ഒപ്പിട്ട സത്യവാങ്മൂലങ്ങളാണ് ഇവരിന്നു കോടതിയില്‍ സമര്‍പ്പിക്കുക. ഇതില്‍ ശിവസേനയുടെയും കോണ്‍ഗ്രസിന്റെയും എല്ലാ എം.എല്‍.എമാരുടെയും ഒപ്പുകള്‍ ലഭിച്ചിട്ടുണ്ട്.</p>
      <p>സര്‍ക്കാര്‍ രൂപീകരിക്കുന്നതിനു ശിവസേന-എന്‍.സി.പി-കോണ്‍ഗ്രസ് സഖ്യത്തിനൊപ്പമാണു തങ്ങളെന്നു വ്യക്തമാക്കുന്നതാണ് എം.എല്‍.എമാര്‍ ഒപ്പിട്ട സത്യവാങ്മൂലങ്ങള്‍.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>എന്നാല്‍ അജിത് പവാറിന്റെയും ഒപ്പം പോയവരുടെയും ഒഴിവാക്കിയാണ് എന്‍.സി.പി സത്യവാങ്മൂലം തയ്യാറാക്കിയിരിക്കുന്നത്. പാര്‍ട്ടിയിലെ നാല് എം.എല്‍.എമാരാണ് സത്യവാങ്മൂലത്തില്‍ ഒപ്പിടാതെയുള്ളത്.</p>
      <related>
        <a href="https://www.doolnews.com/how-did-ajit-pawar-get-letter-of-support-that-led-to-midnight-coup-the-mystery-deepens354.html?utm_source=doolnews&amp;utm_medium=related"/>
      </related>
      <p>എന്നാല്‍ 145 പേരുടെ പിന്തുണ മാത്രമാണ് സര്‍ക്കാരുണ്ടാക്കാന്‍ ആവശ്യമായിട്ടുള്ളത്. ഇപ്പോള്‍ത്തന്നെ സേന-എന്‍.സി.പി-കോണ്‍ഗ്രസ് സഖ്യത്തിന്റെ അവകാശവാദ പ്രകാരം 150 എം.എല്‍.എമാരുണ്ട്.</p>
      <p>തങ്ങള്‍ക്കൊപ്പം 165 എം.എല്‍.എമാരുണ്ടെന്നു വ്യക്തമാക്കി ഞായറാഴ്ച ശിവസേനാ നേതാവ് സഞ്ജയ് റാവത്ത് രംഗത്തെത്തിയിരുന്നു. അജിത് പവാറിനൊപ്പം പോയവരില്‍ 51 എം.എല്‍.എമാര്‍ തിരിച്ചെത്തിയെന്ന് എന്‍.സി.പി നേതാവ് ജയന്ത് പാട്ടീലും ഞായറാഴ്ച വ്യക്തമാക്കിയിരുന്നു.</p>
      <p>മഹാരാഷ്ട്രാ സര്‍ക്കാര്‍ രൂപീകരണം ചട്ടവിരുദ്ധമാണെന്ന ഹരജിയില്‍ തിങ്കളാഴ്ചയാണു കോടതി വിധി പറയുക.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ഭൂരിപക്ഷമുണ്ടെന്നു കാണിച്ച് എന്‍.സി.പി നേതാവ് അജിത് പവാറും ബി.ജെ.പി നേതാവും മുഖ്യമന്ത്രിയുമായ ദേവേന്ദ്ര ഫഡ്‌നാവിസും സമര്‍പ്പിച്ച കത്തുകള്‍ പരിശോധിച്ച ശേഷമാണു കോടതി തീരുമാനമെടുക്കുക.</p>
      <figure>
        <iframe src="https://www.youtube.com/embed/-lcaQSaTRQI" width="500" height="281" data-service="Youtube" scrolling="no"/>
      </figure>
    </article>
  </body>
</html>