<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/belepett-a-lottonyertes-a-100-leggazdagabb-koze/187274"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-25T08:30:00+00:00"/>
    <meta property="og:title" content="Belépett a lottónyertes a 100 leggazdagabb közé"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Belépett a lottónyertes a 100 leggazdagabb közé</mark>
      </h1>
      <address><time datetime="2019-11-25T08:30:00+00:00">25 Nov 2019, 08:30</time> by <a rel="author">H. N. Zs.</a></address>
      <p>
        <b>Minden hazai lottórekord megdőlt: egy magyar játékos több mint 10 milliárd forintot nyert az Eurojackpoton. A rejtélyes nyertesnek három hónapja van a pénzért jelentkezni. </b>
        <b>Minden hazai lottórekord megdőlt: egy magyar játékos több mint 10 milliárd forintot nyert az Eurojackpoton. A rejtélyes nyertesnek három hónapja van a pénzért jelentkezni.</b>
      </p>
      <p>Egy a 95 millióhoz annak az esélye, hogy valaki megüsse az Eurojackpot főnyereményét – nos, ez egy magyarnak most sikerült! A 3, 12, 24, 37, 38, valamint a 3 és 7 számokkal bruttó 30 millió eurót, azaz átszámítva több mint bruttó 10 milliárd forintot nyert a játékon. Ezzel megdöntött minden korábbi hazai lottórekordot. A magyar játékos mellett még két ember volt egyébként, aki szintén ezzel a számsorral nyert.</p>
      <figure>
        <img src="http://media.borsonline.hu/cikk/20/192891/big-lead/650x360/2033435_shutterstock-794131117.jpg"/>
        <figcaption>10 milliárd forintot nyert egy magyar hét számmal © Shutterstock</figcaption>
      </figure>
      <p>Honfitársunk egyébként ezzel az összeggel belépett a 100 leggazdagabb magyar közé is. Néhány éve azonnal a 60. hely környékén nyitott volna, ám tavaly óta már 9,1 milliárd a vagyonos elitklubba a bejutási küszöb. A lista hátsó felében tanyázhat.</p>
      <p>A friss milliárdos, ha nem figyel oda, le is csúszhat a nyereményről: 2020. február 21-éig kell jelentkeznie a Szerencsejáték Zrt.-nél, az úgynevezett nagynyertes-vonalon, ahol a lottótársaság meggyőződik arról, valóban a nyertessel beszél, a kifizetési eljárás ezután kezdődik.</p>
      <p>A legközelebbi Eurojackpoton kevesebbet, bruttó 3,3 milliárd forintot lehet nyerni.</p>
      <blockquote><b>Elfelejtette átvenni a pénzt </b><br/>Legutóbb 2017-ben volt ekkora nyeremény az európai szuperlottón, csaknem 7 milliárd forintot nyert egy nyugdíjas magyar férfi, aki az újságokból tudta meg a jó hírt. A kisebb nyereményekről gyakran megfeledkeznek a játékosok, évi több milliárd forintot hagyva a rendszerben. Az ötös lottón néhány éve 430 millióért nem jelentkezett a szerencsés.</blockquote>
      <p>Kapcsolódó jegyzetünk itt olvasható.</p>
    </article>
  </body>
</html>