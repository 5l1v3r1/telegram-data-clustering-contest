<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419141"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T08:52:00+00:00"/>
    <meta property="og:title" content="ח&quot;כ זוהר: הגוש תלוי בנתניהו"/>
    <meta property="og:description" content="יו&quot;ר סיעת הליכוד מבהיר כי פוליטית אין תחליף לנתניהו, &quot;לא יודע מי מבין ראשי הגוש היה מוכן לשבת בממשלה שנתניהו לא עומד בראשה&quot;."/>
  </head>
  <body>
    <article>
      <h1>ח"כ זוהר: הגוש תלוי בנתניהו</h1>
      <address><time datetime="2019-11-25T08:52:00+00:00">25 Nov 2019, 08:52</time> by <a rel="author">ערוץ 7</a></address>
      <p>ח"כ מיקי זוהר טען הבוקר (שני) כי התייצבות גוש הימין מאחורי מועמד הליכוד לראשות הממשלה מתונית בכך שהמועמד הוא נתניהו, ולכן לא ניתן להחליף את נתניהו בראשות הליכוד.</p>
      <p>בראיון לרשת ב' אמר ח"כ זוהר, "לא יודע מי מבין ראשי הגוש היה מוכן לשבת בממשלה שנתניהו לא עומד בראשה".</p>
      <p>"שמעתי מהם שהם לא בדיוק מסכימים שנתניהו לא יהיה יו"ר התנועה", הוסיף זוהר וציין, "הם מוכנים להיות מחויבים לבלוק 55 המנדטים ובלבד שנתניהו עומד בראשות הליכוד ולא מישהו אחר".</p>
      <p>זוהר דחה את הטענות נגד הפגנת התמיכה בראש הממשלה נתניהו המתארגנת בימים אלו, וטען שמדובר במחאה לגיטימית נגד העוול שנעשה לראש הממשלה.</p>
      <p>"אנחנו לא עושים הפגנות נגד מישהו אלא בעיקר מחאה נגד מה שקרה לראש הממשלה. הוא קורבן של מערכת שהחליטה לסמן קודם כל את המטרה ואחר כך להגיע אליה", ציין.</p>
      <p>בתגובה לטענותיו של ח"כ גדעון סער על הסתה והכפשות מצד נתניהו וסביבתו אמר ח"כ זוהר, "סער יודע לאיזו מערכת ציבורית הוא משתייך במדינת ישראל".</p>
      <p>"כולנו יודעים את זה, כולנו חווינו על בשרינו גם הכפשות וגם תקיפות, אבל מתמודדים", ציין זוהר, "אפשר לסמוך על גדעון שהוא יודע להתמודד".</p>
    </article>
  </body>
</html>