<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3363951/dolaze-nam-ledeni-dani-stigla-je-prognoza-za-decembar-evo-kakvo-nas-vreme-ceka-i-da-li-ce-biti-snega-za-novu-godinu"/>
    <meta property="og:site_name" content="kurir.rs"/>
    <meta property="article:published_time" content="2019-11-25T08:48:00+00:00"/>
    <meta property="og:title" content="DOLAZE NAM LEDENI DANI: Stigla je prognoza za decembar, evo kakvo nas vreme čeka i da li će biti snega za Novu godinu"/>
    <meta property="og:description" content="U Srbiji će od 1. decembra temperatura biti u padu, a očekuje se četiri-pet hladnih zimskih dana sa snegom, izjavio je meteorolog Nedeljko Todorović.On je rekao da se na planinama očekuje stvaranje snežnog pokrivača, u Beogradu i Vojvodini susnežica.U planinama ..."/>
  </head>
  <body>
    <article>
      <h6 class="kicker">spremite se</h6>
      <h1>DOLAZE NAM LEDENI DANI: Stigla je prognoza za decembar, evo kakvo nas vreme čeka i da li će biti snega za Novu godinu</h1>
      <address>
        <time datetime="2019-11-25T08:48:00+00:00">25 Nov 2019, 08:48</time>
      </address>
      <p>U Srbiji će od 1. decembra temperatura biti u padu, a očekuje se četiri-pet hladnih zimskih dana sa snegom, izjavio je meteorolog Nedeljko Todorović.</p>
      <p>On je rekao da se na planinama očekuje stvaranje snežnog pokrivača, u Beogradu i Vojvodini susnežica.</p>
      <p>"U planinama će biti snega, pre svega na Kopaoniku. Moguće je stvaranje snežnog pokrivača od oko 15 centimetara. U Vojvodini i Beogradu je manja verovatnoća zbog tog prelaza sa kiše na sneg, pa će se otopiti, a i zemljište je toplo", rekao je Todorović.</p>
      <figure>
        <img src="https://www.kurir.rs/data/images/2019/11/23/12/2061051_branislav-bozic-beta_ff.jpg?ver=1574668087"/>
        <figcaption>
          <cite>foto: Beta/Branislav Božić</cite>
        </figcaption>
      </figure>
      <p>On je dodao da se nakon nekoliko hladnih dana početkom decembra ponovo se očekuje otopljavanje.</p>
      <p>"U proseku, sneg padne poslednje sedmice novembra. Priroda ove godine malo kasni, ali je sve u okviru već viđenog", istakao je Todorović.</p>
      <p>On je rekao da se u decembru očekuje dosta padavina, pre svega kiše, a ređe sneg i dodao da je velika verovatnoća da će sneg padati nekoliko dana pre kraja godine i nekoliko dana početkom januara.</p>
      <p>
        <b>(Kurir.rs/Tanjug/RTS)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/drustvo/3363913/vozacima-upozorenje-zbog-kise-i-vetra-na-granicama-pakao-za-teretnjake-cekanje-na-batrovcima-8-sati-na-horgosu-6"/>
        <a href="https://www.kurir.rs/vesti/drustvo/3363909/danas-oblacno-i-suvo-ovim-delovima-srbije-prete-olujni-udari-vetra-do-14-stepeni"/>
        <a href="https://www.kurir.rs/vesti/drustvo/3363599/kosava-nemilosrdna-rhmz-izdao-upozorenje-olujni-vetar-naredna-2-dana-a-od-petka-nam-stize-jos-veci-haos"/>
        <a href="https://www.kurir.rs/vesti/drustvo/3363197/poslednje-cetiri-godine-najtoplije-u-istoriji-srbiji-prete-poplave-suse-i-epidemije"/>
      </related>
    </article>
  </body>
</html>