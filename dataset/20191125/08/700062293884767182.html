<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/715083-poioi-dromoi-einai-kleistoi-logo-ths-kakokairias.html"/>
    <meta property="og:site_name" content="madata.gr"/>
    <meta property="article:published_time" content="2019-11-25T08:08:00+00:00"/>
    <meta property="og:title" content="Ποιοι δρόμοι είναι κλειστοί λόγω της κακοκαιρίας"/>
    <meta property="og:description" content="Πολλά είναι τα προβλήματα που έχει προκαλέσει η κακοκαιρία “Γηρυόνης” που σαρώνει τη χώρα.  Εξαιτίας της ισχυρής βροχόπτωσης προβληματική είναι η κυκλοφορία των οχημάτων σε αρκετούς από τους"/>
  </head>
  <body>
    <article>
      <h1>Ποιοι δρόμοι είναι κλειστοί λόγω της κακοκαιρίας</h1>
      <address>
        <time datetime="2019-11-25T08:08:00+00:00">25 Nov 2019, 08:08</time>
      </address>
      <p>Πολλά είναι τα προβλήματα που έχει προκαλέσει η κακοκαιρία “Γηρυόνης” που σαρώνει τη χώρα.</p>
      <p> Εξαιτίας της ισχυρής βροχόπτωσης προβληματική είναι η κυκλοφορία των οχημάτων σε αρκετούς από τους κεντρικούς άξονες του Λεκανοπεδίου.<br/>Λόγω της συσσώρευσης υδάτων και φερτών υλικών έχει διακοπεί η κυκλοφορία τόσο στη νέα Εθνική Οδό Αθηνών-Κορίνθου, την Ολυμπία Οδό από τον σταθμό διοδίων της Ελευσίνας έως στα διόδια Καλαμακίου και στα δύο ρεύματα κυκλοφορίας καθώς και στην παλαιά Εθνική Οδό.<br/>Κλειστή για την κυκλοφορία των οχημάτων είναι σύμφωνα με την Ελληνική Αστυνομία η Οδός Πειραιώς από το ύψος της οδού Χαμοστέρνας έως την Ηρακλειδών.<br/>Παράλληλα στην Ακτή Βασιλειάδη στο λιμάνι του Πειραιά από την πύλη Ε-3 στο ρεύμα προς Κερατσίνι ο δρόμος είναι επίσης κλειστός, όπως και στη Λεωφόρο Σαλαμίνος από την Ζωοδόχο Πηγή έως την Λεωφόρο Φανερωμένης.</p>
    </article>
  </body>
</html>