<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/il-messaggero/florenzi-gli-applausi-che-regalano-il-sorriso/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T08:06:28+00:00"/>
    <meta property="og:title" content="Florenzi, gli applausi che regalano il sorriso"/>
    <meta property="og:description" content="Il capitano è tornato titolare dopo sei partite nelle quali è stato mandato da Fonseca in panchina"/>
  </head>
  <body>
    <article>
      <h1>Florenzi, gli applausi che regalano il sorriso</h1>
      <h2>Il capitano è tornato titolare dopo sei partite nelle quali è stato mandato da Fonseca in panchina</h2>
      <address><time datetime="2019-11-25T08:06:28+00:00">25 Nov 2019, 08:06</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Gli <b>applausi</b> dell’Olimpico, la <b>fascia da capitano al braccio</b> e la gioia di tornare titolare. Si potrebbe riassumere così il 24 novembre di Florenzi rientrato finalmente nelle grazie di Fonseca («Può giocare in diverse posizioni, come ala o come terzino», ha detto il tecnico) che lo ha schierato dall’inizio in Roma-Brescia 3-0 nella posizione di esterno basso, come riporta Gianluca Lengua su <i>Il Messaggero.</i></p>
      <p>Erano <b>sei partite</b> che Alessandro accettava la panchina senza fare polemica. Sereno e spensierato come al solito, è entrato in campo accompagnando <b>la piccola Michela</b> a cui ha coperto la testa dalla pioggia con il gagliardetto della Roma durante l’inno della Serie A. <b>Un gesto semplice</b> (le regalerà anche la maglia), ma che lascia intendere la sua premura e la bontà d’animo. Ora la fascia è tornata sul braccio e Florenzi non ha intenzione di toglierla anche se la concorrenza in quella parte del campo potrebbe farsi agguerrita se Santon dovesse tornare a convincere l’allenatore e quando Spinazzola (oggi nuovo controllo) rientrerà.</p>
    </article>
  </body>
</html>