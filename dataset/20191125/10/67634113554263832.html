<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151925/"/>
    <meta property="og:site_name" content="AgroNews"/>
    <meta property="article:published_time" content="2019-11-25T10:16:00+00:00"/>
    <meta property="og:title" content="Українські аграрії все більше цікавляться вирощуванням хурми"/>
    <meta property="og:description" content="У Київській та Львівській областях спостерігається найбільша зацікавленість вирощуванням хурми. Зокрема, йдеться про хурму вірджинську, для якої найбільше підходить український помірний клімат. Про це повідомив дендролог Євген Ткачук, пише AgroPortal.ua . Він вирощує хурму з 2005 року в..."/>
  </head>
  <body>
    <article>
      <h1>Українські аграрії все більше цікавляться вирощуванням хурми</h1>
      <address><time datetime="2019-11-25T10:16:00+00:00">25 Nov 2019, 10:16</time> by <a rel="author">agronews.uaode/author</a></address>
      <p>
        <b>У Київській та Львівській областях спостерігається найбільша зацікавленість вирощуванням хурми. Зокрема, йдеться про хурму вірджинську, для якої найбільше підходить український помірний клімат. Про це повідомив дендролог Євген Ткачук, пише <a href="http://agroportal.ua/">AgroPortal.ua</a> .</b>
      </p>
      <p>Він вирощує хурму з 2005 року в Кропивницькому. Щороку з семи дерев збирає по 30 кг плодів.</p>
      <p>«Багато у чому успіх залежить від правильного вибору сорту. Також перші три роки потрібно захищати кору молодих дерев від намокання снігом», — каже він.</p>
      <p>За його словами, фрукт містить до 45% цукрів, пектини, органічні кислоти. Його застосовують в кулінарії: для приготування пудингів, пирогів, джемів.</p>
      <p>При цьому Ткачук зазначає, що з кожним роком кількість людей, які цікавляться хурмою, збільшується.</p>
      <p>«Часто вони отримують недостовірну інформацію про хурму. Вони бажають мати крупні фрукти — такі, які продають на ринках. Деякі продавці подають інформацію таким чином, щоб покупці обирали сорти з крупними плодами хурми східної та гібридної. Але вони неморозостійкі та не можуть плодоносити на півночі країни. От і виходить дезінформація», — говорить він.</p>
      <p>Ткачук додає, що загалом ця культура невимоглива, підходить навіть для садівників-аматорів, але в українських реаліях не є промисловою.</p>
    </article>
  </body>
</html>