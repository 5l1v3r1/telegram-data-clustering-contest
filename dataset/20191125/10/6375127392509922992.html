<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/entertainment/showbiz/parents-ni-arjo-masaya-para-sa-kanila-ni-maine"/>
    <meta property="og:site_name" content="Journal Online"/>
    <meta property="article:published_time" content="2019-11-25T10:56:41+00:00"/>
    <meta property="og:title" content="Parents ni Arjo masaya para sa kanila ni Maine"/>
    <meta property="og:description" content="MASAYA ang actress-entreprenur na si Sylvia Sanchez para sa kanyang anak na si Arjo Atayde dahil nakikita niyang masaya ito sa girlfriend nitong si Maine Mendoza."/>
  </head>
  <body>
    <article>
      <h1>Parents ni Arjo masaya para sa kanila ni Maine</h1>
      <address><time datetime="2019-11-25T10:56:41+00:00">25 Nov 2019, 10:56</time> by <a rel="author" href="https://journal.com.ph/authors/aster-amoyo" target="_blank">Aster Amoyo</a></address>
      <h3>MASAYA ang actress-entreprenur na si Sylvia Sanchez para sa kanyang anak na si Arjo Atayde dahil nakikita niyang masaya ito sa girlfriend nitong si Maine Mendoza.</h3>
      <p>“Kahit naman siguro sinong magulang ay magiging masaya kapag nakikita niyang masaya ang kanyang anak,” pahayag ni Sylvia na siyang itinuturing na The Face of Beautederm.</p>
      <p>Ang mag-asawang Sylvia at Art Atayde at mga anak na sina Arjo, Ria, Gela at Xavi ay magkakasamang dumalo sa engrandeng birthday celebration ng president-CEO ng Beautederm, Inc. na si Rhea Anicoche-Tan sa Royce Hotel &amp; Casino in Clark, Angeles, Pampanga nung nakaraang Sabado ng gabi, November 23.</p>
      <p>Ang “Pamilya Ko” star na si Sylvia ay meron nang dalawang branch ng Beautederm stores, isa sa hometown ni Sylvia sa Butuan City in Mindanao at isa sa may Roces Avenues in Quezon City na kamakailan lang  pinasinayanan. Bubuksan naman early next year ang ikatlong branch ng Beautederm shop ni Sylvia sa SM-Butuan kung saan siya may business partner.</p>
      <p>Ang ilang brand ambassadors na meron na ring sariling Beautederm shops tulad nina Syvlia at Alma Concepcion ay ang mag-asawang Jimwell Stevens at Rochelle Barrameda, Maricel Morales at iba pa.</p>
    </article>
  </body>
</html>