<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/ryatuyuchy_susidsku_hatu_cholovik_otruivsya_chadnym_gazom_331582.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T10:27:00+00:00"/>
    <meta property="og:title" content="Рятуючи сусідську хату чоловік отруївся чадним газом"/>
    <meta property="og:description" content="24 листопада о 19:56 до Служби порятунку &quot;101&quot; надійшло повідомлення про пожежу в с. Кизлів, Буського району. Пожежа виникла в дерев’яній господарській будівлі, розміром 4×7 м. Про це Гал-інфо повідомили у прес-службі ДСНС Львівської області."/>
  </head>
  <body>
    <article>
      <h1>Рятуючи сусідську хату чоловік отруївся чадним газом</h1>
      <h2>24 листопада о 19:56 до Служби порятунку "101" надійшло повідомлення про пожежу в с. Кизлів, Буського району. Пожежа виникла в дерев’яній господарській будівлі, розміром 4×7 м. Про це Гал-інфо повідомили у прес-службі ДСНС Львівської області.</h2>
      <address>
        <time datetime="2019-11-25T10:27:00+00:00">25 Nov 2019, 10:27</time>
      </address>
      <figure>
        <img src="https://galinfo.com.ua/media/gallery/intxt/p/o/pozezaotruivsiasusud.jpg"/>
        <figcaption>Фото: ДСНС</figcaption>
      </figure>
      <p>До місця виклику негайно виїхали рятувальники 14-ої державної пожежно-рятувальної частини м. Буськ.</p>
      <p>Як з’ясувалось на місці, до прибуття пожежно-рятувального підрозділу власник та його сусід намагались самотужки ліквідувати пожежу. Внаслідок чого, надихавшись продуктами горіння, отримав отруєння чоловік 1981 року народження – сусід власника. Потерпілого в стані середнього ступеня важкості госпіталізовано в Буську центральну районну лікарню.</p>
      <p>О 20:10 вогнеборці локалізували пожежу, та о 20:18 ліквідували. Внаслідок пожежі вогнем знищено солому на площі 20 кв.м.</p>
      <p>Обставини події та причини виникнення займання встановлюються.</p>
      <p>Нагадаємо, як писало Гал-інфо, у Львові жінка <a href="https://galinfo.com.ua/news/u_lvovi_zhinka_otruilas_chadnym_gazom_331577.html">отруїлась чадним газом</a>.</p>
    </article>
  </body>
</html>