<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/ti_einai_h_black_fridau-589459/"/>
    <meta property="og:site_name" content="Real.gr"/>
    <meta property="article:published_time" content="2019-11-25T10:38:00+00:00"/>
    <meta property="og:title" content="Η κακοκαιρία χτύπησε και την Αργολίδα: Έκλεισαν δρόμοι, πλημμύρισαν σπίτια"/>
    <meta property="og:description" content="Η Μαύρη Παρασκευή, πιο γνωστή ως BlackFriday, αποτελεί για τους περισσότερους τη…γιορτή του εμπορίου και τίποτα λιγότερο. Την ημέρα αυτή, οι εκπτώσεις και οι προσφορές &quot;παίρνουν φωτιά&quot; κυριολεκτικά, επιτρέποντας στους καταναλωτές να πραγματοποιήσουν τις αγορές που πάντα επιθυμούσαν. Τι είναι όμως αυτή η ημέρα, όπου ουρές εκατοντάδων, ακόμα και χιλιάδων ανθρώπων σχηματίζονται έξω από τα καταστήματα προς αναζήτηση θεαματικών προσφορών;"/>
  </head>
  <body>
    <article>
      <h1>
        <a href="https://www.real.gr/koinonia/arthro/h_kakokairia_xtypise_kai_tin_argolida_ekleisan_dromoi_plimmyrisan_spitia-589446/">Η κακοκαιρία χτύπησε και την Αργολίδα: Έκλεισαν δρόμοι, πλημμύρισαν σπίτια</a>
      </h1>
      <address><time datetime="2019-11-25T10:38:00+00:00">25 Nov 2019, 10:38</time> by <a rel="author">Real.gr</a></address>
      <p>Η Μαύρη Παρασκευή, πιο γνωστή ως <a href="https://www.public.gr/cat/black-friday/"><u>Black</u><u>Friday</u></a>, αποτελεί για τους περισσότερους τη…γιορτή του εμπορίου και τίποτα λιγότερο. Την ημέρα αυτή, οι εκπτώσεις και οι προσφορές "παίρνουν φωτιά" κυριολεκτικά, επιτρέποντας στους καταναλωτές να πραγματοποιήσουν τις αγορές που πάντα επιθυμούσαν. Τι είναι όμως αυτή η ημέρα, όπου ουρές εκατοντάδων, ακόμα και χιλιάδων ανθρώπων σχηματίζονται έξω από τα καταστήματα προς αναζήτηση θεαματικών προσφορών;</p>
      <figure>
        <img src="https://media.real.gr/filesystem/images/20191125/low/img-8703_252863_180552.JPG"/>
      </figure>
      <p>Όλα λοιπόν ξεκίνησαν κάποια στιγμή στις αρχές της δεκαετίες του 1960. Εκείνη την εποχή, τα λογιστικά φύλλα και οι αποδείξεις που εξέδιδαν τα καταστήματα ήταν χειρόγραφα, με τα αναγραφόμενα σε αυτά στοιχεία να έχουν δύο χρώματα μελανιού: κόκκινο και μαύρο. Το μεν κόκκινο αντιστοιχούσε στις ημερομηνίες με αρνητικό ισολογισμό στις πωλήσεις, ενώ το δε μαύρο σε εκείνες με θετικό.</p>
      <p>Η ημέρα αυτή ακολουθεί παραδοσιακά την ημέρα των Ευχαριστιών στις Ηνωμένες Πολιτείες και δεδομένου πως είναι η τελευταία (τέταρτη) Παρασκευή του Νοεμβρίου και η πρώτη ημέρα των πωλήσεων τις περιόδου των Χριστουγέννων, τα καταστήματα παρουσίαζαν σημαντικά αυξημένο τζίρο. Δηλαδή, είχαν θετικό ισολογισμό στις πωλήσεις, οπότε επικράτησε και η ονομασία <a href="https://www.public.gr/cat/black-friday/"><u>Black</u><u>Friday</u></a>.</p>
      <p>Βέβαια, ο όρος δεν είχε πάντα θετική σημασία, μιας και κατά τον 19<sup>ο</sup> αιώνα (συγκεκριμένα το 1869), χρησιμοποιήθηκε για να περιγράψει ένα οικονομικό κραχ, οπότε οι επενδυτές του χρηματιστηρίου της Νέας Υόρκης έχασαν σημαντικά ποσά. Επιπλέον, κατά τη δεκαετία του 1960 οι αστυνομία της Φιλαδέλφειας των ΗΠΑ χρησιμοποιούσε τον όρο για να περιγράψει την κυκλοφοριακή συμφόρηση από αυτοκίνητα και πεζούς.</p>
      <p>Όλα αυτά όμως ανήκουν στο παρελθόν, καθότι ήδη από το 1980 οι πωλητές της λιανικής προσέδωσαν θετικό πρόσημο στον όρο Black Friday. Από εκεί και πέρα, η ημέρα αυτή που ακολουθεί την Ημέρα των Ευχαριστιών, αναδείχθηκε ως εκείνη όπου τα καταστήματα στην Αμερική παρουσιάζουν σημαντικές πωλήσεις και τα μεγαλύτερα κέρδη της χρονιάς. Όλα τα άλλα είναι ιστορία, όπως λένε…</p>
      <p>Στη συνέχεια, ο θεσμός της Μαύρης Παρασκευής άρχισε να εξαπλώνεται από ήπειρο σε ήπειρο και, φυσικά, στις ευρωπαϊκές χώρες, όπου χρόνο με τον χρόνο συμμετέχουν ολοένα και περισσότερα καταστήματα. Φέτος, να θυμίσουμε πως η Black Friday έχει οριστεί την Παρασκευή 29 Νοεμβρίου.</p>
      <p>Στην Ελλάδα, τα καταστήματα <u><a href="https://www.public.gr/cat/black-friday/">Public</a></u> είναι εκείνα που έφεραν την Black Friday στη χώρα τα τελευταία χρόνια, με τεράστια επιτυχία, καθώς το κοινό έχει αγκαλιάσει την πρωτοβουλία αυτή. Αν θέλετε να ενημερωθείτε πρώτοι για τις προσφορές αλλά και να τις διαμορφώσετε εσείς, μπείτε <u><a href="https://www.public.gr/cat/black-friday/">εδώ</a></u> και ζητήστε τα προϊόντα που θέλετε σε BF τιμές.</p>
    </article>
  </body>
</html>