<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/synechizetai-o-polemos-imamogloy-erntogan-o-dimarchos-poylaei-eyroomologa-gia-tin-chrimatodotisi-ergon/"/>
    <meta property="og:site_name" content="economico.gr"/>
    <meta property="article:published_time" content="2019-11-25T10:27:06+00:00"/>
    <meta property="og:title" content="Συνεχίζεται ο πόλεμος Ιμάμογλου - Ερντογάν: Ο Δήμαρχος πουλάει ευρωομόλογα για την χρηματοδότηση έργων"/>
    <meta property="og:description" content="Σχέδιο πώλησης ευρωομολόγων ετοιμάζει ο δήμαρχος Κωνσταντινούπολης Εκρέμ Ιμάμογλου, για την χρηματοδότηση έργων στην πόλη."/>
  </head>
  <body>
    <article>
      <h1>Συνεχίζεται ο πόλεμος Ιμάμογλου - Ερντογάν: Ο Δήμαρχος πουλάει ευρωομόλογα για την χρηματοδότηση έργων</h1>
      <address><time datetime="2019-11-25T10:27:06+00:00">25 Nov 2019, 10:27</time> by <a rel="author">Μαίρη Φωτάκη</a></address>
      <p><b>Σχέδιο πώλησης ευρωομολόγων</b> ετοιμάζει ο δήμαρχος Κωνσταντινούπολης<b> Εκρέμ Ιμάμογλου,</b> για την χρηματοδότηση έργων στην πόλη.</p>
      <p><b>Ο Εκρέμ Ιμάμογλου στρέφεται εναντίον των κρατικών τραπεζών της Τουρκίας για την απροθυμία τους να δανείσουν τον δήμο</b>, τονίζοντας ότι: «Είναι λυπηρό το γεγονός ότι τα κρατικά πιστωτικά ιδρύματα κρατούν σε απόσταση το δήμο, από τότε που η δημοτική μου Αρχή ανέλαβε τα καθήκοντά της», δήλωσε ο Ιμάμογλου την Κυριακή. «Δεν ξέρω ποια είναι τα κίνητρά τους. Ωστόσο, δεν έχω καμία αμφιβολία ότι θα βρούμε χρηματοδότηση από την Ευρωπαϊκή Ένωση», πρόσθεσε.</p>
      <p>Ο δήμος της Κωνσταντινούπολης χρησιμοποιεί τις κρατικές τράπεζες για την καταβολή των μισθών στους υπαλλήλους του, αλλά και για άλλες τραπεζικές εργασίες, ωστόσο: «δεν μας έχουν αφήσει ούτε καν να χρησιμοποιήσουμε δάνεια ρουτίνας.</p>
      <p>Οι κρατικές τράπεζες φαίνεται να έχουν κλείσει τις πόρτες σε μας», ανέφερε ο Ιμαμόγλου. «Υπήρξα υπομονετικός για πέντε μήνες, αλλά καταδικάζω αυτή τη στάση των αξιωματούχων».</p>
      <p>Ο Ιμάμογλου ανέλαβε τα καθήκοντά του τον Ιούνιο <b>μετά από εκλογές οι οποίες αμφισβητήθηκαν</b>, και οι οποίες τερμάτισαν 25 χρόνια διακυβέρνησης της Πόλης από συντηρητικούς ισλαμιστές. <b>Πρέπει να αντιμετωπίσει τα χρέη του δήμου</b>, που έχουν τριπλασιαστεί από το 2014. Σε περίπτωση που το δημοτικό συμβούλιο υποστηρίξει το σχέδιο των ευρωομολόγων, στη συνέχεια αυτό θα πρέπει να εγκριθεί από το υπουργείο Οικονομικών,<b> με επικεφαλής τον γαμπρό του προέδρου</b> <b>Ερντογάν</b>.</p>
      <p>Πηγή: Bloomberg</p>
      <h4>Περισσότερα νέα, ρεπορτάζ και αναλύσεις:<a href="https://economico.gr/">ΠΑΤΗΣΤΕ ΕΔΩ</a></h4>
    </article>
  </body>
</html>