<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/serie-a/article/1418400/napoli-prostima-stoys-paiktes-gia-tin-epanastasi-200000-eyro-o-alan"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T10:49:36+00:00"/>
    <meta property="og:title" content="Νάπολι: Πρόστιμα στους παίκτες για την «επανάσταση», 200.000 ευρώ ο Άλαν!"/>
    <meta property="og:description" content="Ο Αουρέλιο ντε Λαουρέντις ενημέρωσε τους συνεργάτες του να στείλουν τις επιστολές με τα πρόστιμα σε συγκεκριμένους ποδοσφαιριστές που... πρωτοστάτησαν στην πρόσφατη «επανάσταση» στο εσωτερικό της Νάπολι, με τον Άλαν να πληρώνει 200.000 ευρώ!"/>
  </head>
  <body>
    <article>
      <h1>Νάπολι: Πρόστιμα στους παίκτες για την «επανάσταση», 200.000 ευρώ ο Άλαν!</h1>
      <h2>Ο Αουρέλιο ντε Λαουρέντις ενημέρωσε τους συνεργάτες του να στείλουν τις επιστολές με τα πρόστιμα σε συγκεκριμένους ποδοσφαιριστές που... πρωτοστάτησαν στην πρόσφατη «επανάσταση» στο εσωτερικό της Νάπολι, με τον Άλαν να πληρώνει 200.000 ευρώ!</h2>
      <address><time datetime="2019-11-25T10:49:36+00:00">25 Nov 2019, 10:49</time> by <a rel="author" href="http://www.gazzetta.gr/dimosiografos/kostas-zaliaris" target="_blank">Κώστας Ζάλιαρης</a></address>
      <p>Οι «παρτενοπέι» πέρασαν ημέρες μεγάλης έντασης, όταν λόγω της προβληματικής εικόνας και των κακών αποτελεσμάτων, το μεγάλο αφεντικό είχε δώσει εντολή να κλειστούν άπαντες στο προπονητικό κέντρο για λίγες μέρες και δεν τηρήθηκε ούτε από τους παίκτες αλλά ούτε και από τον Αντσελότι.</p>
      <p>Συγκεκριμένοι ποδοσφαιριστές που πρωτοστάτησαν σε αυτή την απόφαση και μάλιστα ήρθαν σε κόντρα και με τον γιο του ντε Λαουρέντις, Έντο, θα πληρώσουν πρόστιμο ίσο με το 25% του μηνιαίου μισθού τους, ενώ, ο Άλαν θα καταβάλει το 50%!</p>
      <p>Ο λόγος, είναι πως ο χαφ της Νάπολι είχε πιαστεί στα χέρια με τον γιο του ιδιοκτήτη πάνω στην ένταση μετά το ματς του Champions League με την Ζάλτσμπουργκ κι έτσι καλείται να καταβάλει ποσό ίσο με 200.000 ευρώ!</p>
      <p>Φωτογραφίες: Getty Images / Ideal Image.</p>
    </article>
  </body>
</html>