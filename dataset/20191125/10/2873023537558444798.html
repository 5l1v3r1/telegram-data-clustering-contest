<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/kosmos/eyropi/220380_i-arhi-metaforon-toy-londinoy-afairei-tin-adeia-tis-uber"/>
    <meta property="og:site_name" content="Efsyn.gr"/>
    <meta property="article:published_time" content="2019-11-25T10:44:00+00:00"/>
    <meta property="og:title" content="Η Αρχή Μεταφορών του Λονδίνου αφαιρεί την άδεια της Uber"/>
    <meta property="og:description" content="Η Αρχή Μεταφορών του Λονδίνου αποφάσισε να μην ανανεώσει την άδεια της Uber, εξαιτίας ζητημάτων ασφάλειας της εταιρείας μίσθωσης ιδιωτικών οχημάτων, μετά την παρέλευση μιας δίμηνης προθεσμίας που είχε λάβει για την αντιμετώπισή τους."/>
  </head>
  <body>
    <article>
      <h1>Η Αρχή Μεταφορών του Λονδίνου αφαιρεί την άδεια της Uber</h1>
      <address><time datetime="2019-11-25T10:44:00+00:00">25 Nov 2019, 10:44</time> by <a rel="author">efsyn.gr</a></address>
      <p>Η Αρχή Μεταφορών του Λονδίνου αποφάσισε να μην ανανεώσει την άδεια της Uber, εξαιτίας ζητημάτων ασφάλειας της εταιρείας μίσθωσης ιδιωτικών οχημάτων, μετά την παρέλευση μιας δίμηνης προθεσμίας που είχε λάβει για την αντιμετώπισή τους. Η εταιρεία ανακοίνωσε ότι θα ασκήσει έφεση κατά της απόφασης, ενώ μέχρι τότε θα μπορεί να συνεχίσει τη λειτουργία της.</p>
      <p>Η Αρχή διεξήγαγε δίμηνη έρευνα, κατά τη διάρκεια της οποίας διαπίστωσε ότι υπήρξε βελτίωση σε κάποια σημεία, αλλά αποφάσισε ότι αυτές δεν είναι αρκετές για να διατηρήσει η εταιρεία την άδειά της. Τα προβλήματα εντοπίζονται σε διάφορα σημεία, όπως για παράδειγμα ότι η Uber έκανε περισσότερα από 14.000 δρομολόγια με ανασφάλιστους οδηγούς, αλλά και χωρίς να πληροί και άλλους όρους ασφαλείας.</p>
      <p>Στην ανακοίνωσή της η Αρχή Μεταφορών του Λονδίνου σημειώνει πως δεν έχει εμπιστοσύνη πως η εταιρεία δεν θα υποπέσει σε παρόμοια σφάλματα στο μέλλον, κάτι που δεν την καθιστά αξιόπιστη επί του παρόντος. Η Uber έχει περιθώριο 21 ημερών για να ασκήσει έφεση στην απόφαση, την οποία σε ανακοίνωσή της χαρακτηρίζει «λανθασμένη». Αντίθετα, ο Στιβ Μακναμάρα, γενικός γραμματέας της Ένωσης Αδειοδοτημένων Οδηγών μαύρων Ταξί, δήλωσε ότι το θέμα αφορά τη δημόσια ασφάλεια και ως εκ τούτου η απόφαση είναι σωστή.</p>
      <p>Πηγή: A.P. - Guardian</p>
      <related>
        <h4>Σχετικά Άρθρα</h4>
        <a href="https://www.efsyn.gr/kosmos/eyropi/79656_kataftanei-night-tube-sto-londino"/>
        <a href="https://www.efsyn.gr/kosmos/eyropi/220073_alli-mia-syllipsi-gia-foniko-psygeio-toy-esex-entalmata-gia-treis"/>
        <a href="https://www.efsyn.gr/node/219349"/>
        <a href="https://www.efsyn.gr/kosmos/eyropi/217912_traymaties-apo-katarreysi-orofis-se-theatro-sto-londino"/>
        <a href="https://www.efsyn.gr/node/216531"/>
        <a href="https://www.efsyn.gr/kosmos/eyropi/216444_gia-anthropoktonia-katigoreitai-o-odigos-toy-fortigoy-sto-esex"/>
      </related>
    </article>
  </body>
</html>