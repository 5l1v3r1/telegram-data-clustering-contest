<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/layfstayl/svetski/eto-kak-silikonovata-mis-blgariya-2019-otgovori-na-kritikite-che-e-mnogo-grozna_news711283.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T10:23:00+00:00"/>
    <meta property="og:title" content="Ето как силиконовата ''Мис България'' 2019 отговори на критиките, че е много грозна"/>
    <meta property="og:description" content="Хората не знаят колко много критерии има, за да спечелиш този конкурс, каза Радинела Чушева"/>
  </head>
  <body>
    <article>
      <h1>Ето как силиконовата ''Мис България'' 2019 отговори на критиките, че е много грозна</h1>
      <h2>Хората не знаят колко много критерии има, за да спечелиш този конкурс, каза Радинела Чушева</h2>
      <address>
        <time datetime="2019-11-25T10:23:00+00:00">25 Nov 2019, 10:23</time>
      </address>
      <p>https://blitz.bg/layfstayl/svetski/eto-kak-silikonovata-mis-blgariya-2019-otgovori-na-kritikite-che-e-mnogo-grozna_news711283.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574668644-zhddddd.jpg"/>
      </figure>
      <p>
        <b>23-годишната софиянка Радинела Чушева е ''Мис България'' за 2019 година. След избора ѝ обаче се надигна вълна от негативни коментари, най-вече заради пластичните корекции, които тя има по лицето и тялото.</b>
      </p>
      <p>"Емоциите тепърва започват. Очакват ни много позитивни и негативни емоции. Старая се да не чета, журито е критерият, по който трябва да се водя. Хората не знаят колко много критерии има, за да станеш "Мис България" - репетиции, дисциплина, походка, как се изразяваш... Хората не знаят, че имаше тур с въпроси", сподели Радинела Чушева пред Bulgaria ON AIR.</p>
      <p>Новата ''Мис България'' подчерта, че в регламента на този конкурс не е забранено да имаш корекции, татуировки, белези... И призна, че ако е имало подобни забрани в конкурса, нямаше да се включи в кастинга. <br/><br/>"Младите постоянно гледаме от тези социални мрежи нови тенденции. Не знам дали е трябвало да го правя, може би съм сбъркала", призна тя, запитана за корекциите за разкрасяване по себе си.</p>
      <p>Но отбеляза, че всеки трябва да реши как се чувства добре в собствената си кожа. Според Радинела Чушева критиките към нея може да накарат младите момичета да не прибягват към пластичните корекции.</p>
      <p>"Конкурсът имаше една кауза, която е свързана с екология. Ще се насочим към това. Стъпка по стъпка, ако всеки човек направи по нещо мъничко, всичко ще бъде по-различно. Трябва да се направят много пречиствателни станции", каза още красавицата в студиото на "България сутрин".</p>
      <p>Радинела е бакалавър по журналистика, в момента учи магистратура и не крие голямото си желание да се занимава с именно с медии.</p>
      <p>"Бих искала да бъда успял журналист, да създам прекрасно семейство. Обичам кариерата, но искам да имам време за близките - баланс в живота", сподели тя. </p>
      <p>"Авантюрист съм, много обичам да пътувам. Обожавам да откривам нови места. Много харесвам екзотиката и топлите места. Обичам с приятели или с майка ми да пътуваме - някъде по бански, с мокра коса, без дрехи, без грим...", откровена е Радинела.</p>
    </article>
  </body>
</html>