<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/mecz-lecce-cagliari-odwolany-z-powodu-ulewnego-deszczu-serie-a-2019-20,988035.html"/>
    <meta property="og:site_name" content="TVN24"/>
    <meta property="article:published_time" content="2019-11-25T10:09:00+00:00"/>
    <meta property="og:title" content="Awaria prądu, połamane drzewa, zatopiona murawa. Piłka przegrała z pogodą"/>
    <meta property="og:description" content="Najpierw opóźnienie, później decyzja, że grania w piłkę nie będzie. Niedzielny mecz Serie A między Lecce a Cagliari został odwołany z powodu nawałnicy, która przeszła przez region Salento. Kolejna ..."/>
  </head>
  <body>
    <article>
      <h1>Awaria prądu, połamane drzewa, zatopiona murawa. Piłka przegrała z pogodą</h1>
      <address>
        <time datetime="2019-11-25T10:09:00+00:00">25 Nov 2019, 10:09</time>
      </address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/7ca57a9f85a19a6e4b9a248c1daca185/fda0fa9b-2967-4561-85db-652061a4130b.jpg?type=1&amp;srcmode=0&amp;srcx=1/1&amp;srcy=67/100&amp;srcw=1/1&amp;srch=39/50&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7ca57a9f85a19a6e4b9a248c1daca185/59f26296-a463-458d-8da5-8c264a62f321-480p.mp4"/>
          <figcaption>Mecz Lecce z Cagliari nie doszedł do skutku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/0581edb8-89f0-467b-9014-d6ee16a9f6bc-480p.mp4"/>
          <figcaption>Napoli - Atalanta 2:2. Gol Milika</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/4b4353ea-f8e0-11e9-bbc6-0050569b018a-480p.mp4"/>
          <figcaption>Gol Milika przeciwko Spal</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/34d19037-eed7-44fd-9e6b-07222867600e-480p.mp4"/>
          <figcaption>Napoli - Hellas. Dwa gole Milika</figcaption>
        </figure>
        <figcaption>Mecz Lecce z Cagliari nie doszedł do skutku Foto: PAP/EPA/MARCO LEZZI | Video: PAP/EPA, getty images</figcaption>
      </slideshow>
      <h3>Najpierw opóźnienie, później decyzja, że grania w piłkę nie będzie. Niedzielny mecz Serie A między Lecce a Cagliari został odwołany z powodu nawałnicy, która przeszła przez region Salento. Kolejna próba rozegrania spotkania ma zostać podjęta w poniedziałek, ale prognozy wciąż nie są sprzyjające.</h3>
      <p>
        <b>
          <a href="https://eurosport.tvn24.pl/pilka-nozna,105/player.pl">Mecze ligi włoskiej można oglądać na kanałach ELEVEN SPORTS w player.pl</a>
        </b>
      </p>
      <related>
        <a href="https://eurosport.tvn24.pl/pilka-nozna,105/wazne-zwyciestwo-sampdorii-uciekla-ze-strefy-spadkowej,987974.html"/>
      </related>
      <p>Cała 13. kolejka włoskiej ekstraklasy torpedowana była przez potężne opady. Z rzęsiście padającym deszczem zmagali się piłkarze w Turynie (Torino - Inter) i Genui (Sampdoria - Udinese), a podobnie miało być w Lecce. Miało, bo zaplanowany na niedzielny wieczór mecz beniaminka z Cagliari w ogóle nie doszedł do skutku.</p>
      <h3>Sędzia kilkukrotnie rzucał piłkę</h3>
      <p>Kilka godzin przed spotkaniem w regionie Salento rozpętała się prawdziwa nawałnica. Ulewa nie zelżała nawet na moment, a do tego pojawił się porywisty wiatr. Efekt był taki, że na Stadio Via del Mare nastąpiła awaria prądu, na klubowy parking runęły połamane drzewa, a murawa zamieniła się w bagno.</p>
      <p>Mecz i tak próbowano rozegrać. Z 25 minutowym opóźnieniem na boisku pojawił się arbiter Maurizio Mariani w towarzystwie kapitanów - Fabio Lucioniego z Lecce oraz Radji Nainggolana z Cagliari. Reszta piłkarzy czekała na rozwój wypadków w tunelu. Zaczęły się testy. Sędzia kilkukrotnie rzucał piłkę, by sprawdzić, czy ta w ogóle będzie się od trawy odbijać i po niej toczyć. Na to nie było szans. - Chłopcy nie chcieli grać w takich warunkach - mówił Mariani już po podjęciu decyzji, że mecz się nie odbędzie.</p>
      <p>Spotkanie 17. z piątą drużyną Serie A przełożono na poniedziałek na godzinę 15. Tyle, że prognozy dla Salento wciąż nie napawają optymizmem.</p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/i/7ca57a9f85a19a6e4b9a248c1daca185/fda0fa9b-2967-4561-85db-652061a4130b.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Sędzia Maurizio Mariani sprawdza stan murawy w Lecce<cite>Źródło: PAP/EPA/MARCO LEZZI</cite></figcaption>
      </figure>
      <p>Autor: pqv / Źródło: eurosport.pl, football-italia.net</p>
    </article>
  </body>
</html>