<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/swiat/rada-ue-zatwierdzila-oficjalnie-liste-komisarzy-bez-brytyjczyka/yc6591b"/>
    <meta property="og:site_name" content="Onet Wiadomości"/>
    <meta property="article:published_time" content="2019-11-25T10:10:06+00:00"/>
    <meta property="og:title" content="Rada UE zatwierdziła oficjalnie listę komisarzy bez Brytyjczyka"/>
    <meta property="og:description" content="Lista kandydatów zatwierdzona przez Radę UE nie zawiera przedstawiciela Wielkiej Brytanii, co stanowi duży problem prawny dla UE. Decyzja Rady otwiera jednak to drogę do tego, by w tym tygodniu w Parlamencie Europejskim odbyło się głosowanie nad kolegium pod przewodnictwem Ursuli von der Leyen."/>
  </head>
  <body>
    <article>
      <h1>Rada UE zatwierdziła oficjalnie listę komisarzy bez Brytyjczyka</h1>
      <h2>Lista kandydatów zatwierdzona przez Radę UE nie zawiera przedstawiciela Wielkiej Brytanii, co stanowi duży problem prawny dla UE. Decyzja Rady otwiera jednak to drogę do tego, by w tym tygodniu w Parlamencie Europejskim odbyło się głosowanie nad kolegium pod przewodnictwem Ursuli von der Leyen.</h2>
      <address><time datetime="2019-11-25T10:10:06+00:00">25 Nov 2019, 10:10</time> by <a rel="author">PAP</a></address>
      <p>Zgodnie z art. 17 Traktatu o UE lista kandydatów na komisarzy jest przyjmowana przez Radę w porozumieniu z wybranym przewodniczącym Komisji. Von der Leyen wyraziła zgodę na propozycję listy 21 listopada.</p>
      <p>Mimo uzgodnień z UE i formalnego obowiązku swojego kandydata nie przedstawiła Wielka Brytania. Ustępująca KE wszczęła wobec tego procedurę o naruszenie prawa UE wobec Londynu, ale i to nie zmobilizowało rządu premiera Borisa Johnsona do podporządkowania się woli Brukseli.</p>
      <p><b>POLECAMY:</b> <a href="https://wiadomosci.onet.pl/kraj/wyrok-tsue-w-sprawie-krs/3wnjg29">Wyrok TSUE w sprawie Krajowej Rady Sądownictwa ostrożny i powściągliwy</a></p>
      <p>Cała sprawa wywołuje pytania prawne, bo zgodnie z decyzją Rady Europejskiej liczba komisarzy wraz z przewodniczącym ma odpowiadać liczbie państw członkowskich. Tymczasem nowa <a href="https://wiadomosci.onet.pl/ke">KE</a> będzie liczyć 27 osób.</p>
      <p>Przedstawiciele instytucji unijnych podkreślają jednak, że z wewnętrznych opinii prawnych wynika, że nowa Komisja może zacząć działać bez Brytyjczyka w składzie. Głosowanie nad poparciem dla kolegium pod przewodnictwem Niemki zaplanowano na środę w Strasburgu.</p>
      <p>
        <b>POLECAMY: </b>
        <a href="https://wiadomosci.onet.pl/swiat/sklad-komisji-europejskiej-orban-wyznaczyl-nowego-kandydata/esfwcvv">Orban wyznaczył nowego kandydata na komisarza KE</a>
      </p>
      <p>
        <a href="http://onet.tv/k/komercja/cerstve-zarty-odc-7-pracovn-k-m-s-ce-czyli-o-czasie-wolnym/3qfyv1">Cerstve Żarty odc. 7 Pracovník měsíce ...czyli o czasie wolnym</a>
      </p>
    </article>
  </body>
</html>