<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159398_1.html"/>
    <meta property="og:site_name" content="Novsport"/>
    <meta property="article:published_time" content="2019-11-25T10:51:00+00:00"/>
    <meta property="og:title" content="Вили Вуцов за националите: Нужно ли е да ходим на Европейско? Видяхме разликата в мачовете с Англия..."/>
    <meta property="og:description" content="Ето какво заяви безработният треньор"/>
  </head>
  <body>
    <article>
      <h1>Вили Вуцов за националите: Нужно ли е да ходим на Европейско? Видяхме разликата в мачовете с Англия...</h1>
      <address><time datetime="2019-11-25T10:51:00+00:00">25 Nov 2019, 10:51</time> by <a rel="author">Христо Иванов</a></address>
      <p>Безработният футболен треньор Вили Вуцов е на мнение, че кризата в националния отбор на България е изключително сериозна. Според него, с подобна форма, не е толкова необходимо да се мечтае за класиране на Евро 2020, където нашите можели да получат тежък урок от големите сили.<br/><br/>"Жребият за баражите ни отреди по-леки съперници, но трябва ли наистина да ходим на Европейско? Видяхме каква е разликата в мачовете с Англия. Всички ще се радваме, ако отидем на голям форум, но кризата при нас е много голяма и сериозна."<br/><br/>"Ако се самозалъжем с нещо такова като класиране, може да получим още по-голям шамар и урок. Червената лампа не свети от вчера или онзи ден, а от 10-15 години", каза Вуцов пред БНТ.<br/><br/>"При Хубчев поне се стараехме да играем дефанзивен футбол и се получаваше. Бяхме доста по-концентрирани и стабилни. А сега хем играем дефанзивен футбол, хем не. Те така играят Люксембург и Лихтенщайн - нареждат се 10 човека отзад, ритат кой където се обърне, джаскат, борят се... Ние след всеки мач казваме: "Момчетата се раздадоха". Да, ама не сме се раздали щом допускаме голове, губим и не вкарваме. Далеч сме от истината", заяви Вуцов.</p>
    </article>
  </body>
</html>