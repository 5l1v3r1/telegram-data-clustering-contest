<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/caraunione/2019/11/25/donne-anche-discriminare-sul-lavoro-e-violenza-127-956333.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T10:24:39+00:00"/>
    <meta property="og:title" content="&quot;Donne, anche discriminare sul lavoro è violenza&quot;"/>
    <meta property="og:description" content="#CaraUnione - Approfondisci su L'Unione Sarda.it"/>
  </head>
  <body>
    <article>
      <h6 class="kicker">La lettera del giorno</h6>
      <h1>"Donne, anche discriminare sul lavoro è violenza"</h1>
      <h2>"Le nostre donne sono ancora troppo spesso costrette a dover scegliere se avere il proprio posto nella società o fare le mamme"</h2>
      <address>
        <time datetime="2019-11-25T10:24:39+00:00">25 Nov 2019, 10:24</time>
      </address>
      <p>"Cara Unione,</p>
      <p>oggi, 25 novembre, è la giornata internazionale per l'eliminazione delle violenze sulla donne.</p>
      <p>Un problema devastante, 'protetto dall'omertà sociale nei confronti di crimini che vengono considerati cultura corrente, spesso dalle donne stesse, inconsapevolmente condizionate dal contesto in cui vivono'.</p>
      <p>L'uomo spesso tra le mura domestiche afferma la propria predominanza attraverso la forza bruta o la parola devastante, segno chiaro di un decadimento progressivo.</p>
      <p>Ma la violenza non è solo questo: c'è da riflettere anche sulle discriminazioni a cui spesso sono soggette le donne, costrette a dover scegliere se avere il proprio posto nella società o fare le mamme. Essere donna in Italia nel 2019 è ancora difficile: se sei giovane e non hai un lavoro, alcuni ti vedono come un pericolo perché potresti avere figli, se sei già madre e vuoi veder crescere e assistere i tuoi bimbi, puoi rinunciare a qualsiasi aspirazione. Si badi bene non è la regola, ma questa è la prima violenza da contrastare soprattutto da parte di chi ha ruoli di responsabilità.</p>
      <p>Forse prima ancora di parlare di quote rosa in politica o nelle realtà aziendali, è necessario che ciascuno di noi capisca che il rispetto per il prossimo non può avere né colore né sesso".</p>
      <p>
        <b>Andrea </b>
        <b>Zirilli</b>
      </p>
      <p>***</p>
      <p>Potete inviare le vostre lettere, segnalazioni e contenuti multimediali a redazioneweb@unionesarda.it specificando il vostro nome e cognome e un riferimento telefonico. Nell'oggetto dell'email chiediamo di inserire la dicitura #CaraUnione.</p>
      <p>(La redazione si limita a dar voce ai cittadini che esprimono opinioni, denunciano disservizi o anomalie e non necessariamente ne condivide il contenuto)</p>
    </article>
  </body>
</html>