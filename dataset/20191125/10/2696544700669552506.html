<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191125_huawei_ragalmazas_per_kemkedes_kinai_kormany"/>
    <meta property="og:site_name" content="HVG.hu"/>
    <meta property="article:published_time" content="2019-11-25T10:33:00+00:00"/>
    <meta property="og:title" content="Támad a Huawei: rágalmazással vádolnak három franciát"/>
    <meta property="og:description" content="A Huawei szerint nem mond igazat az, aki azt állítja, a cég a kínai kormányhoz van bekötve és nekik kémkedik."/>
  </head>
  <body>
    <article>
      <h1>Támad a Huawei: rágalmazással vádolnak három franciát</h1>
      <address><time datetime="2019-11-25T10:33:00+00:00">25 Nov 2019, 10:33</time> by <a rel="author">hvg.hu</a></address>
      <p>
        <b>A Huawei szerint nem mond igazat az, aki azt állítja, a cég a kínai kormányhoz van bekötve és nekik kémkedik.</b>
      </p>
      <table bordered="">
        <tr>
          <th>
            <a href="https://hvg.hu/cs/Huawei-botrany">Össztűz alatt a Huawei</a>
          </th>
        </tr>
        <tr>
          <td>A Trump-adminisztráció előbb főellenséggé nevezte ki a Huaweit, majd a vállalat magabiztossága és felhasználói lelkesedés megtépázása után, úgy tűnik, kihátrál az amerikai vállalatok számára elrendelt embargóból. Kérdés, hogy a Huawei megbízik-e ezután az amerikai beszállítókban, vagy inkább saját lábakra próbál állni.</td>
        </tr>
        <tr>
          <th align="right">
            <a href="https://hvg.hu/cs/Huawei-botrany">Még több hír</a>
          </th>
        </tr>
      </table>
      <p>A jelek szerint elfogyott a Huawei türelme azokkal szemben, akik azt mondják, a vállalat a kínai kormányhoz kötődik. A <i><a href="https://www.bloomberg.com/news/articles/2019-11-22/huawei-sues-critics-in-france-over-remarks-on-china-state-ties">Bloomberg</a></i> és a francia oknyomozó lap, a <i><a href="https://www.lalettrea.fr/action-publique_lobbying/2019/11/19/huawei-attaque-plusieurs-experts-francais-qui-ont-pointe-ses-liens-avec-pekin,108382332-evl">La Lettre A</a></i> szerint a cég három rágalmazási pert indított Franciaországban egy kutató, egy újságíró és egy szakértő ellen, aki a vezeték nélküli hálózatokkal foglalkozik. A Huawei megerősítette a lapok információit, állításuk szerint a kereseteket még márciusban nyújtották be.</p>
      <p>A kínai vállalat szerint a pereket azon kijelentések miatt indították, amely szerint a cég a kínai kormányhoz van bekötve, és tevékenységével a rezsim vezetésének kémkedik. Szerintük ezek az állítások nem igazak.</p>
      <p>Franciaországban nemrég fogadták el azt a jogszabályt, amit csak Huawei-törvéknykét emlegetnek. Ennek értelmében bármelyik cég indulhat az 5G-s infrastruktúra kiépítését célzó pályázaton, ám a kormányzat bármikor bárkit kiszórhat nemzetbiztonsági érdekekre hivatkozva.</p>
      <p>Az Egyesült Államok korábban már szorgalmazta a szövetségesket, hogy szorítsák vissza a Huawei térhódítását. A franciák ezt a fenti módon tették meg, Németország viszont október közepén bejelentette, <a href="https://hvg.hu/tudomany/20191014_huawei_5g_halozat_fejlesztes">nem zárja ki a kínai vállalatot az 5G-s fejlesztésekből</a>. Az Egyesült Államok erre válaszol korlátozhatja a hírszerzés által begyűjtött információkhoz való hozzáférést.</p>
      <p>
        <i>Ha kíváncsi a fejleményekre, lájkolja <a href="https://www.facebook.com/hvg.tech">a HVG Tech rovatának Facebook-oldalát</a>.</i>
      </p>
    </article>
  </body>
</html>