<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/bangladesh/article/1626195/%E0%A6%B9%E0%A6%AC%E0%A6%BF%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%9C%E0%A7%87%E0%A6%B2%E0%A6%BE-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%A6%E0%A6%B2-%E0%A6%B8%E0%A6%AD%E0%A6%BE%E0%A6%AA%E0%A6%A4%E0%A6%BF-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0"/>
    <meta property="og:site_name" content="প্রথম আলো"/>
    <meta property="article:published_time" content="2019-11-25T10:18:00+00:00"/>
    <meta property="og:title" content="হবিগঞ্জে জেলা ছাত্রদল সভাপতি গ্রেপ্তার"/>
    <meta property="og:description" content="হবিগঞ্জ জেলা ছাত্রদলের সভাপতি এমদাদুল হককে গ্রেপ্তার করেছে পুলিশ। হবিগঞ্জ সদর উপজেলার গোপায়া গ্রাম থেকে গতকাল রোববার দিবাগত রাত তিনটার দিকে তাঁকে গ্রেপ্তার করা হয়।"/>
  </head>
  <body>
    <article>
      <h1>হবিগঞ্জে জেলা ছাত্রদল সভাপতি গ্রেপ্তার</h1>
      <address><time datetime="2019-11-25T10:18:00+00:00">25 Nov 2019, 10:18</time> by <a rel="author">প্রতিনিধি, হবিগঞ্জ</a></address>
      <p>হবিগঞ্জ জেলা ছাত্রদলের সভাপতি এমদাদুল হককে গ্রেপ্তার করেছে পুলিশ। হবিগঞ্জ সদর উপজেলার গোপায়া গ্রাম থেকে গতকাল রোববার দিবাগত রাত তিনটার দিকে তাঁকে গ্রেপ্তার করা হয়।</p>
      <p>পুলিশ ও এলাকার কয়েকজন বাসিন্দার সঙ্গে কথা বলে জানা গেছে, হবিগঞ্জ সদর থানা-পুলিশের একটি দল গতকাল দিবাগত রাত তিনটার দিকে শহরতলির গোপায়া গ্রাম থেকে এমদাদুল হককে গ্রেপ্তার করে। আজ সোমবার আদালতের মাধ্যমে তাঁকে হবিগঞ্জ জেলা কারাগারে পাঠানো হয়।<br/><br/>আদালত প্রাঙ্গণে এমদাদুল হক জানান, রাজনৈতিক কারণে তাঁকে গ্রেপ্তার করা হয়েছে। যে মামলায় তাঁকে গ্রেপ্তার দেখানো হয়, তা ভুয়া মামলা।</p>
      <p>এ ব্যাপারে হবিগঞ্জ সদর মডেল থানার ভারপ্রাপ্ত কর্মকর্তা (ওসি) মো. মাসুক আলী প্রথম আলোকে জানান, এমদাদুল হকের বিরুদ্ধে পুলিশের ওপর হামলা বিষয়ে একটি মামলা রয়েছে। এ মামলায় তাঁর বিরুদ্ধে গ্রেপ্তারি পরোয়ানা ছিল। ওই মামলায় তাঁকে গ্রেপ্তার করে কারাগারে পাঠানো হয়েছে।</p>
    </article>
  </body>
</html>