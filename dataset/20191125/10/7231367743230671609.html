<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/fisco/carta-bimbi-400-euro-al-mese-per-ogni-nato-da-quando/"/>
    <meta property="og:site_name" content="InvestireOggi"/>
    <meta property="article:published_time" content="2019-11-25T10:34:17+00:00"/>
    <meta property="og:title" content="Carta bimbi 400 euro al mese per ogni nato: da quando?"/>
    <meta property="og:description" content="In arrivo la Carta Bimbi a sostegno della natalità. Vale fino a 400 euro al mese, ma solo per le famiglie meno abbienti."/>
  </head>
  <body>
    <article>
      <h1>Carta bimbi 400 euro al mese per ogni nato: da quando?</h1>
      <h2>In arrivo la Carta Bimbi a sostegno della natalità. Vale fino a 400 euro al mese, ma solo per le famiglie meno abbienti.</h2>
      <address><time datetime="2019-11-25T10:34:17+00:00">25 Nov 2019, 10:34</time> by <a rel="author" href="https://www.investireoggi.it/fisco/author/qquebec/" target="_blank">Mirco Galbusera</a></address>
      <p>In arrivo la <b>Carta Bimbi</b>, fino a <b>400 euro al mese</b> per ogni nato fino al terzo anno di vita. E’ questa la novità contenuta nella manovra di bilancio 2020 introdotta dal ministro per la famiglia <b>Elena Bonetti</b> per incentivare le nascite e tutelare maggiormente le famiglie meno abbienti.</p>
      <p>La misura, però, scatterà a partire dal 2021.</p>
      <p>La Carta Bimbi, nelle intenzioni di Bonetti, dovrebbe essere una <b>carta servizi</b> di natalità attraverso la quale le famiglie possono pagare tutte quelle spese che riguardano la vita del bambini fino ai primi tre anni di vita del bambino e principalmente le quote dell’asilo nido, la baby sitter e l’acquisto di pannolini ed omogeneizzati.</p>
      <h3>Risorse disponibili a partire dal 2021</h3>
      <p>Non è ancora chiaro come saranno distribuiti i <b>500 milioni di euro</b> che verranno messi a disposizione per la natalità a partire dal 2021, ma è chiaro sin d’ora che si farà riferimento al ISEE, strumento sempre più indispensabile per individuare le famiglie a basso reddito e a maggiore tutela economica. La Carta Bimbi assorbirà quindi tutti quei sussidi che attualmente vengono riconosciuti e che sono in scadenza, come il bonus bebé, il bonus mamma e i voucher per gli asili nido. Per richiederla sarà semplice e basterà inoltrare domanda all’Inps che poi, una volta verificati i requisiti necessari, potrà erogare le somme necessarie in base al numero dei figli e al coefficiente ISEE.</p>
      <h3>Carta Bimbi, come funziona</h3>
      <p>Nella manovra 2020 ci sono prime misure importanti a sostegno della natalità e soprattutto della prima infanzia. Ci sono tre misure principali. La prima è un assegno mensile, universale, per tutti i nuovi nati già nel 2020, che va da 80 a 160 euro a seconda del reddito. Le famiglie meno abbienti avranno 160 euro al mese, le famiglie più ricche 80. Tre le fasce: 80, 120 e 160 euro”. Bonetti ha anche annunciato la misura sugli asili nido: “Significa che le famiglie avranno un contributo per iscrivere e portare all’asilo nido i bambini, fino ad arrivare a 250 euro mensili, che significa 3000 euro annui. Questo non solo per i nuovi nati, ma per la fascia da 0 a 3 anni.</p>
      <p>La terza misura è il congedo di paternità esteso a 7 giorni”</p>
      <h3>Le risorse a sostegno della natalità</h3>
      <p>“<i>Nella manovra 2020</i> – ha spiegato <b>Bonetti</b> alla trasmisione Rai Agorà – <i>ci sono prime misure importanti a sostegno della natalità e soprattutto della prima infanzia. Ci sono tre misure principali. La prima è un assegno mensile, universale, per tutti i nuovi nati già nel 2020, che va da 80 a 160 euro a seconda del reddito. Le famiglie meno abbienti avranno 160 euro al mese, le famiglie più ricche 80. Tre le fasce: 80, 120 e 160 euro</i>. <i>Poi ci sarà una misura sugli asili nido. Il che significa che le famiglie avranno un contributo per iscrivere e portare all’asilo nido i bambini, fino ad arrivare a 250 euro mensili, che significa 3.000 euro annui. Questo non solo per i nuovi nati, ma per la fascia da 0 a 3 anni. La terza misura è il congedo di paternità esteso a 7 giorni”.</i></p>
    </article>
  </body>
</html>