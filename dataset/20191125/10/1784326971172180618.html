<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/25/vilmos-herceg-teljesen-kiakadt-erzsebet-kiralyno-fiara/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-25T10:11:00+00:00"/>
    <meta property="og:title" content="Vilmos herceg teljesen kiakadt Erzsébet királynő fiára"/>
    <meta property="og:description" content="Tovább durvul a royal család botránya…"/>
  </head>
  <body>
    <article>
      <h1>Vilmos herceg teljesen kiakadt Erzsébet királynő fiára</h1>
      <h2>Tovább durvul a royal család botránya…</h2>
      <address><time datetime="2019-11-25T10:11:00+00:00">25 Nov 2019, 10:11</time> by <a rel="author">Cosmopolitan.hu</a></address>
      <p>Hetek óta arról olvashatsz mindenhol, hogy<b> András yorki herceget azzal vádolták meg, hogy szexuális kapcsolatra kényszerített egy fiatalkorú lányt.</b> Erzsébet királynő fia tulajdonképpen az egyik régi barátja, <a href="https://cosmopolitan.hu/te_te_te/2019/11/19/hatalmas-a-botrany-ii-erzsebet-kiralyno-fia-korul/">Jeffrey Epstein botrányába keveredett bele</a>, aki halála előtt <b>többször is börtönbe került</b> szexuális bántalmazások miatt – legutóbb <b>Virginia Roberts-Giuffre jelentette fel őt</b> (és Andrást) a floridai bíróságán.</p>
      <p>A herceg mindent megpróbált letagadni, és még <b>egy interjút is adott a BBC-nek</b>, amiben tisztázni szerette volna magát. Ezek a megnyilvánulásai azonban úgy tűnik, hogy csak tovább rontanak a helyzetén a nyilvánosság előtt – na meg a royal családban is! A The Telegraph értesülése szerint például <a href="https://cosmopolitan.hu/sztarhirek/2019/11/23/meghan-hercegne-haragszik-erzsebet-kiralyno-fiara/">Meghan hercegné is teljesen elszörnyedt amiatt</a>, milyen stílusban tagadta le, hogy egy tinivel szexelt volna…</p>
      <p>De nem Meg az egyetlen, aki kiborult András viselkedésétől! A bennfentesek azt mesélik, hogy jelenleg <b>Vilmos herceg sincs most túlságosan oda a bácsikájáért,</b> és totál kiakadt, mert a yorki herceg becsapta Erzsébetet a BBC interjúval kapcsolatban. Az informátorok szerint András ugyan elmondta a királynőnek, hogy nyilatkozni fog Jeffrey Epstein szexbotrányáról, arra viszont <b>nem figyelmeztette édesanyját, hogy milyen részletekbe menően fog beszélni az ügyről. </b>Az eset után Vilmos azt javasolta a királynőnek és apjának, Károlynak, hogy <b>Andrást egyszerűen távolítsák el a közéletből</b> – ami végül meg is történt, hiszen a yorki herceg bejelentette visszavonulását.</p>
      <h3>Kíváncsian várjuk, mi lesz az ügy folytatása…</h3>
    </article>
  </body>
</html>