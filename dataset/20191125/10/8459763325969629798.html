<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/170004/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-11-25T10:18:06+00:00"/>
    <meta property="og:title" content="هنری کویل بی خیال نقش «سوپرمن» نمی‌شود"/>
    <meta property="og:description" content="هنری کویل که با لباس «سوپرمن» در چندین فیلم نقش‌آفرینی کرده، معتقد است هنوز می‌تواند این نقش را بازی کند."/>
  </head>
  <body>
    <article>
      <h1>هنری کویل بی خیال نقش «سوپرمن» نمی‌شود</h1>
      <h2>هنری کویل که با لباس «سوپرمن» در چندین فیلم نقش‌آفرینی کرده، معتقد است هنوز می‌تواند این نقش را بازی کند.</h2>
      <address>
        <time datetime="2019-11-25T10:18:06+00:00">25 Nov 2019, 10:18</time>
      </address>
      <p>به گزارش<b> ستارها</b> و به نقل از باشگاه خبرنگاران، هنری کویل که نقش ابرقهرمانی سوپرمن را برای نخستین بار در فیلم سینمایی «مرد پولادین» و همچنین اخیراً در فیلم شکست خورده «لیگ عدالت» بازی کرده است، اصرار دارد زمان او برای  بازی در این نقش هنوز به پایان نرسیده است.<br/>او می‌گوید: شنل بتمن هنوز در کمد است. این نقش هنوز برای من است و من دوست دارم در حالی که فیلم بعدی سوپرمن ساخته می‌شود، یک گوشه تاریک بنشینم و ساکت باشم. بی خیال این نقش نشده ام و هنوز چیز‌های زیادی هستند که باید به این نقش اضافه کنم. داستان‌ها و ماجراجویی‌های زیادی هستند و هنوز عدالت‌هایی هست که باید توسط سوپرمن اجرا شود.<br/>این صحبت‌های کویل در حالی مطرح شده که کمپانی برادران وارنر بعد از شکست خوردن برنامه اش برای ترکیب شخصیت‌های دی سی در فیلم سینمایی «لیگ عدالت» (که شخصیت بتمن و سوپرمن دشمن هستند) از معرفی فیلمی جدید با نقش آفرینی این بازیگر انگلیسی خودداری کرده است.<br/>فیلم سینمایی «بتمن در برابر سوپرمن» با ۲۵۰ میلیون دلار بودجه، ۸۷۳ میلیون دلار فروش داشت و نتوانست شگفتی ساز شود. قسمت بعدی آن نیز که با عنوان «لیگ عدالت» منتشر شده بود، با ۳۰۰ میلیون دلار بودجه تنها ۶۵۷ میلیون دلار فروش کرد و شکست فیلم قبلی خود را تکرار کرد.<br/>آخرین فیلم سینمایی که به طور مستقیم به شخصیت‌های دی سی مربوط می‌شود، به سال ۲۰۱۸ و فیلم «آکوامن» سودآور‌ترین فیلم سال که یک میلیارد دلار فروخت و همچنین فیلم «شزم!» باز می‌گردد.<br/>اخیراً کویل در فیلم سینمایی «ماموریت:غیرممکن- فالوت» به همراه تام کروز و همچنین سریال جدید نتفلیکس به نام «جادوگر» که از ۲۰ دسامبر منتشر می‌شود، نقش آفرینی کرده است.<br/> </p>
    </article>
  </body>
</html>