<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1053437956_Tsonev_za_Byudjet_2020_Mnogo_harchene_s_malka_efektivnost"/>
    <meta property="og:site_name" content="webcafé"/>
    <meta property="article:published_time" content="2019-11-25T10:32:00+00:00"/>
    <meta property="og:title" content="Цонев за Бюджет 2020: Много харчене с малка ефективност"/>
    <meta property="og:description" content="Много харчене с малка ефективност - така определи Бюджет 2020 замeстник-председателят на ДПС Йордан Цонев."/>
  </head>
  <body>
    <article>
      <h1>Цонев за Бюджет 2020: Много харчене с малка ефективност</h1>
      <address><time datetime="2019-11-25T10:32:00+00:00">25 Nov 2019, 10:32</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/11/25/jordanconev/1170x657.jpg"/>
        <figcaption>Основната критика на ДПС за последните три бюджета е, че се увеличават както приходите, така и харчовете, коментира замeстник-председателят на ДПС Йордан Цонев<cite>Снимка: © БГНЕС</cite></figcaption>
      </figure>
      <p>Много харчене с малка ефективност - така определи Бюджет 2020 замeстник-председателят на ДПС Йордан Цонев.</p>
      <p>Основната критика на движението за последните три бюджета е, че се увеличават както приходите, така и харчовете, коментира той пред NOVA.</p>
      <p>„Онова, с което се хвали всяка година ГЕРБ за бюджета - че са осигурили повече приходи, че правят повече разходи за образование, за здравеопазване, е основен порок на бюджета, защото се наливат пари в нереформирани системи и ефективността от вашите и нашите пари е никаква", каза Цонев.</p>
      <p>„За да има реформи, трябва да има политическа воля и съгласие между политическите сили. Искаме съгласие по няколко приоритета - демографска криза, здравеопазване, образование, икономически растеж", посочи още Цонев.</p>
      <p>ДПС от три години предлага проект за изработване на програма за реформи за ускорено догонващо развитие на европейските стандарти, припомни зам.-председателят на движението: „Не че всяка партия няма такава прогрма и не че такъв проект ще заличи и размие границите между политическите партии, но поне да има съгласие по няколко приоритета".</p>
      <p>Според него това би изглеждало така: „Да кажем, който ше направи реформата, която да изглежда по следния начин, ние ще го подкрепяме и който и да управлява, ще прави тази реформа и няма да се бои от сто човека, протестиращи под прозорците на Министерски съвет".</p>
      <p>Стъпка, която Цонев адмирира, е увеличаването на заплатите на учителите. Въпреки налетите пари обаче според него образованието продължава да изкарва неграмотни хора на пазара на труда.</p>
      <related>
        <h4>Още по темата:</h4>
        <a href="https://www.webcafe.bg/newscafe/politika/id_599217452"/>
        <a href="https://www.webcafe.bg/newscafe/politika/id_1773729804"/>
        <a href="https://www.webcafe.bg/newscafe/bulgaria/id_703131326"/>
      </related>
    </article>
  </body>
</html>