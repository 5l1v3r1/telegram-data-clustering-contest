<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/engin-ozkoctan-muharrem-inceye-kanitin-varsa-konus-yoksa-sus-257819h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T10:03:00+00:00"/>
    <meta property="og:title" content="Engin Özkoç’tan Muharrem İnce’ye: “Kanıtın varsa konuş, yoksa sus!”"/>
    <meta property="og:description" content="CHP Grup Başkanvekili Engin Özkoç, Muharrem İnce’nin açıklamalarına sert tepki göstererek, “İnce, dedikodun tamamen yalandır. Bu iddiayı kanıtlamazsan namertsin!” dedi."/>
  </head>
  <body>
    <article>
      <h1>Engin Özkoç’tan Muharrem İnce’ye: “Kanıtın varsa konuş, yoksa sus!”</h1>
      <address><time datetime="2019-11-25T10:03:00+00:00">25 Nov 2019, 10:03</time> by <a rel="author">Yeni Çağ Gazetesi</a></address>
      <p>
        <b>CHP Grup Başkanvekili Engin Özkoç, Muharrem İnce’nin açıklamalarına sert tepki göstererek, “İnce, dedikodun tamamen yalandır. Bu iddiayı kanıtlamazsan namertsin!” dedi.</b>
      </p>
      <p>CHP’li Muharrem İnce’nin Saray’daki görüşme iddiaları ile ilgili yaptığı açıklamalara parti yönetiminden sert tepki geldi. CHP Grup Başkanvekili Engin Özkoç, Muharrem İnce’ye gösterdiği tepkide “Kanıtın varsa konuş, yoksa sus!” ifadelerini kullandı.</p>
      <p>CHP Grup Başkanvekili ve Sakarya Milletvekili Engin Özkoç, Twitter hesabından yaptığı paylaşımda şu ifadeleri kullandı:</p>
      <p>“Muharrem İnce, 7/24 TV programlarından ayrılmamakta, ortaya çeşitli dedikodular atarak yandaş medyaya adımızı, partimizi malzeme yapmakta, yaralamaktadır. Kanıtın varsa konuş, yoksa sus!</p>
      <p>İnce, dedikodun tamamen yalandır. Bu iddiayı kanıtlamazsan namertsin!”</p>
      <figure>
        <img src="https://www.yenicaggazetesi.com.tr/d/other/ozkoc.jpg"/>
      </figure>
      <p>CHP’li Muharrem İnce memleketi Yalova’da düzenlediği basın toplantısında Saray’daki görüşme iddialarını yalanlayarak söz konusu iddiaların CHP yönetiminden çıktığını öne sürmüştü.</p>
      <p>İnce, aynı gün Habertürk’te katıldığı yayında ise "Sayın Kılıçdaroğlu Fox TV'ye çıktığında 'Asla partili bir arkadaşımız bunu yapmaz' deseydi, kapanırdı bu konu" demişti.</p>
      <related>
        <a href="https://www.yenicaggazetesi.com.tr/chpli-muharrem-inceden-yeni-aciklama-257805h.htm"/>
        <a href="https://www.yenicaggazetesi.com.tr/rahmi-turan-chpli-kaynak-yanlis-bilgi-vermis-olabilir-257786h.htm"/>
        <a href="https://www.yenicaggazetesi.com.tr/muharrem-inceden-yeni-aciklamalar-257762h.htm"/>
        <a href="https://www.yenicaggazetesi.com.tr/ugur-dundardan-kemal-kilicdarogluna-tepki-257605h.htm"/>
      </related>
    </article>
  </body>
</html>