<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Rukomet/a315612-Srbija-pobedila-Madjarsku-u-poslednjem-kolu-Seul-kupa.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T10:19:00+00:00"/>
    <meta property="og:title" content="Srbija pobedila Mađarsku u poslednjem kolu &quot;Seul kupa&quot;"/>
    <meta property="og:description" content="Pobedom nad selekcijom Mađarske, rezultatom 25:23 (13:10), rukometašice Srbije završile su učešće na „Seul kupu”, i to na drugom mestu."/>
  </head>
  <body>
    <article>
      <h1>Srbija pobedila Mađarsku u poslednjem kolu "Seul kupa"</h1>
      <h2>Pobedom nad selekcijom Mađarske, rezultatom 25:23 (13:10), rukometašice Srbije završile su učešće na „Seul kupu”, i to na drugom mestu.</h2>
      <address><time datetime="2019-11-25T10:19:00+00:00">25 Nov 2019, 10:19</time> by <a rel="author">Igor Jagličić</a></address>
      <figure>
        <img src="https://sportklub.rs/Picture/170428/jpeg/Rukometasice-Srbije"/>
        <figcaption>
          <cite>Rukometni savez Srbije</cite>
        </figcaption>
      </figure>
      <p>Bez obzira na to što se još uvek nisu u potpunosti aklimatizovale, utisak je da su rukometašice Srbije spremne za Svetsko prvenstvo, koje 30. novembra počinje u Japanu.</p>
      <p>Posle pobede nad Korejom (28:27) i teškog poraza od Rusije (25:43), pulenke Ljube Obradovića savladale su jakog rivala, i to posle žestoke borbe tokom svih 60 minuta. Na poluvremenu, Srbija je imala tri gola prednosti (13:10), ali je u nastavku meča pojačala ritam i u jednom trenutku vodila sa 23:15. Favorizovane rivalke su do kraja meča samo uspele da ublaže poraz.</p>
      <p>U selekciji Srbije najbolji strelac bila je Jelena Lavko sa sedam golova (jedan iz sedmerca), a sledile su je Dragana Cvijić i Jelena Trifunović sa pet golova. U strelce su se upisale i Marija Obradović (3), Kristina Liščević, Dijana Radojević (po 2) i Željka Nikolić (1).</p>
      <p>Kod Mađarica, Katrin Klujber je pogodila osam puta, dok je Greta Marton postigla tri gola.</p>
      <p>Rukometašice Srbije će već sutra krenuti put japanskog grada Kumamotoa, gde će igrati mečeve u A grupi, prvi protiv Angole u subotu, od 7 časova po našem vremenu.</p>
      <p>U poslednjem meču na Turniru, Rusija je savladala Koreju rezultatom 29:22 i overila prvo mesto, ispred Srbije i Mađarske.</p>
    </article>
  </body>
</html>