<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/magazin/lekari-zkouseji-podchladit-pacienty-nova-metoda-ma-dat-sanci-tezce-zranenym-1364505"/>
    <meta property="og:site_name" content="E15.cz"/>
    <meta property="article:published_time" content="2019-11-25T10:50:00+00:00"/>
    <meta property="og:title" content="Lékaři zkoušejí podchladit pacienty, nová metoda má dát šanci těžce zraněným"/>
    <meta property="og:description" content="Experti z University of Maryland School of Medicine v Baltimoru poprvé zkusili na lidech pozastavenou animaci. Nastává, pokud se krev rychle nahradí podchlazeným solným roztokem, čímž tělesná teplota klesne až na deset stupňů Celsia. Utlumené biologické procesy poskytnou chirurgům i několik hodin na operaci zranění, která ohrožují život pacienta."/>
  </head>
  <body>
    <article>
      <h1>Lékaři zkoušejí podchladit pacienty, nová metoda má dát šanci těžce zraněným</h1>
      <address><time datetime="2019-11-25T10:50:00+00:00">25 Nov 2019, 10:50</time> by <a rel="author">Marek Schwarzmann</a></address>
      <p>
        <b>Experti z University of Maryland School of Medicine v Baltimoru poprvé zkusili na lidech pozastavenou animaci. Nastává, pokud se krev rychle nahradí podchlazeným solným roztokem, čímž tělesná teplota klesne až na deset stupňů Celsia. Utlumené biologické procesy poskytnou chirurgům i několik hodin na operaci zranění, která ohrožují život pacienta.</b>
      </p>
      <p>Pozastavená animace je však krajně riskantní postup, při kterém se mimo jiné utlumí mozkové funkce a srdeční činnost. <a href="https://www.newscientist.com/article/2224004-exclusive-humans-placed-in-suspended-animation-for-the-first-time/">Baltimorský tým získal povolení</a> k ověření metody na lidech od tamního Úřadu pro kontrolu potravin a léčiv. Metodu podstoupili pacienti, kteří při úrazu ztratili vědomí a neexistoval alternativní postup, který by jim mohl zachránit život.</p>
      <p>Závěry klinických testů nejsou známé. „První výsledky bychom mohli mít někdy koncem roku 2020,“ uvedl vedoucí výzkumu Samuel Tisherman. „Jakmile prokážeme, že naše metoda funguje, můžeme ji rozšířit i na jiná traumatologická oddělení, kde pomohou přežít pacientům, kteří by jinak neměli šanci,“ dodal.</p>
      <related>
        <a href="https://www.e15.cz/magazin/vedci-zjistili-ze-stav-beztize-ohrozuje-krevni-obeh-1364364"/>
      </related>
      <related>
        <a href="https://www.e15.cz/magazin/vedci-vyviji-super-rostliny-jako-ucinne-zbrane-v-boji-proti-zmenam-klimatu-1363863"/>
      </related>
      <related>
        <a href="https://www.e15.cz/magazin/vedci-zjistili-ze-prasky-na-tlak-je-nejlepsi-brat-vecer-1363743"/>
      </related>
      <related>
        <h4>Související články</h4>
        <a href="https://www.e15.cz/zahranicni/vedci-loni-vydali-rekordni-pocet-odbornych-studii-na-usa-se-dotahuje-cina-1354999"/>
        <a href="https://www.e15.cz/domaci/vlada-prida-na-vedu-malo-vzkazuje-opozice-1363724"/>
        <a href="https://www.e15.cz/magazin/vedci-vyviji-super-rostliny-jako-ucinne-zbrane-v-boji-proti-zmenam-klimatu-1363863"/>
        <a href="https://www.e15.cz/magazin/vedci-zjistili-ze-prasky-na-tlak-je-nejlepsi-brat-vecer-1363743"/>
        <a href="https://www.e15.cz/magazin/vedci-zjistili-ze-exoslacha-zvysuje-ucinnost-behu-1363337"/>
      </related>
    </article>
  </body>
</html>