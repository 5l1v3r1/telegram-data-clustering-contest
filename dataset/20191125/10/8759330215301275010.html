<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905141/mignolet-neemt-vliegtuig-naar-turkije-zov-lste-wedstrijd-van-het-jaar-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T10:53:00+00:00"/>
    <meta property="og:title" content="Mignolet neemt vliegtuig naar Turkije: &quot;Zovéélste wedstrijd van het jaar&quot;"/>
    <meta property="og:description" content="De Champions League-koorts stijgt bij Club Brugge. Als het dinsdag wint op het veld van Galatasaray, is het dan al zeker van Europese overwintering. Simon Mignolet kan echter om met die druk."/>
  </head>
  <body>
    <article>
      <h1>Mignolet neemt vliegtuig naar Turkije: "Zovéélste wedstrijd van het jaar"</h1>
      <address>
        <time datetime="2019-11-25T10:53:00+00:00">25 Nov 2019, 10:53</time>
      </address>
      <p>
        <b>De Champions League-koorts stijgt bij Club Brugge. Als het dinsdag wint op het veld van Galatasaray, is het dan al zeker van Europese overwintering. Simon Mignolet kan echter om met die druk.</b>
      </p>
      <p>"Dit is dé zoveelste wedstrijd van het jaar", lacht Mignolet bij <i><a href="https://sporza.be/nl/2019/11/25/simon-mignolet-voor-de-wedstrijd-op-galatasaray/">Sporza</a>.</i> "We hebben er al enkele gespeeld, bijvoorbeeld in Kiev en Linz om ons te plaatsen voor de Champions League. Dit is natuurlijk een belangrijke wedstrijd tegen onze grote concurrent voor de derde plaats in de poule."</p>
      <p>Galatasaray zal met het mes tussen de tanden spelen. "De doelstelling is een punt en idealiter drie punten te pakken. Zij spelen thuis en zijn favoriet met de fans achter hen, maar wij hebben thuis getoond dat we minstens de evenknie van Galatasaray zijn. We mogen niet bang zijn. Op Real en PSG hebben we het goed gedaan, nu is er - met die derde plaats als inzet - wat extra druk op de ketel."</p>
      <p>Mignolet wil eindelijk eens oogsten bij Club. "We willen het resultaat halen dat we verdienen, want we verdienden in onze matchen in Madrid en Parijs én thuis tegen Galatasaray meer."</p>
      <aside>Lees meer<br/><a href="https://www.voetbalprimeur.be/nieuws/905137/club-brugge-tovert-ook-vormer-uit-de-hoed-look-who-s-joining-us-.html?itm_source=www.voetbalprimeur.be&amp;itm_medium=highlighted-content">Club Brugge tovert ook Vormer uit de hoed: 'Look who's joining us'</a></aside>
    </article>
  </body>
</html>