<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/galaxy-s11-nuovo-design-e-cinque-fotocamere-629617"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T10:50:51+00:00"/>
    <meta property="og:title" content="Galaxy S11: nuovo design, cinque fotocamere e tante novità per Samsung"/>
    <meta property="og:description" content="Alcuni render circolanti sul web mostrano un Samsung Galaxy S11 distante da S10 e più vicino al cugino Note 10, mentre sono 5 le fotocamere messe in campo."/>
  </head>
  <body>
    <article>
      <h1>Galaxy S11: nuovo design, cinque fotocamere e tante novità per Samsung</h1>
      <h2>Alcuni render circolanti sul web mostrano un Samsung Galaxy S11 distante da S10 e più vicino al cugino Note 10, mentre sono 5 le fotocamere messe in campo.</h2>
      <address><time datetime="2019-11-25T10:50:51+00:00">25 Nov 2019, 10:50</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/galaxy-s11-fotocamere-rendering-700x400.jpg"/>
      </figure>
      <p>Ormai le indiscrezioni sulla nuova serie di <b>Samsung Galaxy S11</b> si susseguono senza sosta, e un sito web ha appena pubblicato alcuni render che evidenziano alcune differenze rispetto agli attuali Galaxy S10.</p>
      <p><b>Il design dovrebbe ricalcare la serie Note 10</b><b>sulla parte frontale</b>, il cui schermo avrà sempre la tecnologia AMOLED Infinity-O ma il foro sarà sposato al centro. Si parla anche di cornici dallo spessore ulteriormente ridotto, mentre <b>la curvatura laterale del vetro potrebbe essere meno vertiginosa</b>. Il display dovrebbe attestarsi sui 6,7 pollici, ma si parla anche di una scocca che che <b>perderà l’ingresso per il jack audio da 3,5 millimetri</b>.</p>
      <h3>Samsung Galaxy S11: nuovo design e cinque fotocamere</h3>
      <p>Un’altra importante caratteristica inedita potrebbe essere racchiusa nel <b>modulo fotografico posteriore di cui si è tanto chiacchierato in queste settimane</b>, ma di cui si sa effettivamente ancora poco. I rumor puntano tutti a sostenere che Galaxy S11 avrà <b>ben cinque fotocamere sul posteriore disposte a formare una L</b>, come già visto nei Galaxy A71 e A51.</p>
      <p>La fotocamera principale potrebbe ospitare un <b>sensore ISOCELL HMX Bright da 108 Megapixel</b> in aperto contrasto con i flagship cinesi. Ma se la prima camera mostra i muscoli, per gli altri due sensori si prevede un <b>ultra grandangolare e un teleobiettivo dotato di uno zoom ottico 5x</b> (ottico, sì). Nella L potrebbe trovare posto anche un sensore ToF (Time-of-Flight), mentre non si assolutamente nulla sulla quinta fotocamera.</p>
      <p>Per quanto riguarda invece la dotazione hardware di Galaxy S11 si parla dei<b> processori Exynos 990 e Snapdragon 865</b>, supportati da non meno di 8 GB di RAM e uno storage da 128/256 GB. Lo smartphone coreano <b>sarà disponibile in versioni 4G LTE e 5G</b>, <a href="https://www.tecnoandroid.it/2019/11/24/samsung-galaxy-s11e-ecco-le-nuove-informazioni-sul-device-629525">mentre si aspettano modelli S11e da 6,3” e S11+ da 6,9”</a> (quest’ultimo solo con modem 5G).</p>
    </article>
  </body>
</html>