<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710025"/>
    <meta property="og:site_name" content="ישראל היום"/>
    <meta property="article:published_time" content="2019-11-25T10:13:14+00:00"/>
    <meta property="og:title" content="מקסיקו: נזק מוחי לגור כלבים עקב זיקוקים"/>
    <meta property="og:description" content="הגור הושפע מהרעש בפסטיבל ואיבד את היכולת להזיז את ראשו • הכלב הקודם של הבעלים לקה בליבו ומת לאחר קונצרטבעלי חיים"/>
  </head>
  <body>
    <article>
      <h1>מקסיקו: נזק מוחי לגור כלבים עקב זיקוקים</h1>
      <h2>הגור הושפע מהרעש בפסטיבל קתולי ואיבד את היכולת להזיז את ראשו • זו טרגדיה שנייה לבעלים – הכלב הקודם שלה לקה בליבו ומת בעקבות רעשי הפסטיבל</h2>
      <address><time datetime="2019-11-25T10:13:14+00:00">25 Nov 2019, 10:13</time> by <a rel="author" href="https://www.israelhayom.co.il/writer_articles?tid=1" target="_blank">מערכת ישראל היום</a></address>
      <p>מריה פרננדה קרנצה כבר איבדה פעם גור כלבים אחד בצורה טרגית, כשעמדה יחד איתו ליד מצעד קתולי במחוז חאליסקו במקסיקו, וצפתה בצער כיצד כלבה האהוב  לוקה בהתקף לב מרעשי פיצוצי הזיקוקים ששוגרו במצעד. </p>
      <p>אולם אם בפעם ההיא היא הבליגה על מות חיית המחמד שלה, הפעם היא החליטה לפרסם פוסט קורע לב, בו סיפרה על גור הכלבים שהיא אימצה ושעבר נזק מוחי בעקבות רעש הפיצוצים האדיר שהתחולל לפני כשבוע במחוז שלה וגרם לו לבהלה. </p>
      <p>"היום וטרינר אבחן את הגור שלי", פתחה קרנצה, "והתברר שיש לו נזק מוחי בגלל הזיקוקים. הפסטיבלים פה יימשכו עד ה-22 לחודש הזה, אבל לגור שלי זה כבר לא ישנה. הוא פגוע במוחו, לא יכול לפתוח את הפה ולא יכול בכלל להרים את הראש שלו. היו לו התקפי בהלה עצומה שגרמו לכך. נכון, אף קתולי כאן בעיירה לא אשם בזה אישית, אבל אתם מאמינים, אתם רוצים להשפיע טוב על העולם הזה אז כדאי שגם תחשבו על בעלי החיים. תעשו גם להם טוב כי הם סובלים מאד מהזיקוקים האלו". </p>
      <p>הפוסט שהועלה בחשבון הפייסבוק של בתה של מריה, קרנצה, זכה עד כה ל-30,000 אלף שיתופים 39 אלף לייקים ול-11 אלף תגובות, כשרבים במקסיקו וברחבי העולם מביעים את הזעזוע שהם חשים למראה הצער והנזק שנגרם לגור. הזעם הציבורי של מריה הפך בינלאומי, ובריטית בשם ג'ולי דורן כבר העלתה לרשת עצומה שדורשת להנמיך את רעשי הזיקוקים בפסטיבלים.  </p>
      <p>על העצומה של ג'ולי חתמו עד כה למעלה מ-600 אלף איש, ונראה כי מדובר בצורך בוער שזוכה לתמיכה רבה מאד בעולם. בכל מקרה, ביחס לעצומה של ג'ולי הגיבה ממשלת בריטניה וציינה כי "יש מגבלת דציבלים של 120 על פיצוצי זיקוקים, עם זאת אנו מבינים שזה מבהיל בעלי חיים ופרסמנו עצות להגנה עליהם בעת אירועים כאלו". ממשלת מקסיקו לא הגיבה להתפתחויות. </p>
    </article>
  </body>
</html>