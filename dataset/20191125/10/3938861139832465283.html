<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_policejskogo-poranili-pid-chas-vikliku/939723"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T10:45:00+00:00"/>
    <meta property="og:title" content="Поліцейського поранили під час виклику"/>
    <meta property="og:description" content="В Ужгороді на Закарпатті ножем поранили поліцейського на виклику про домашнє насильство. Поліцію викликала жінка, яка сказала, що син ображає її та не реагує на зауваження, повідомили в прес-службі МВС. &quot;Прибувши за вказаною адресою, поліцейські з'ясували, що образи та приниження з ..."/>
  </head>
  <body>
    <article>
      <h1>Поліцейського поранили під час виклику</h1>
      <address><time datetime="2019-11-25T10:45:00+00:00">25 Nov 2019, 10:45</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939723_w_300.jpg?v=0"/>
        <figcaption>В Ужгороді поліцейського поранили ножем. Фото:images.unian.net</figcaption>
      </figure>
      <p>В Ужгороді на Закарпатті ножем поранили поліцейського на виклику про домашнє насильство.</p>
      <p>Поліцію викликала жінка, яка сказала, що син ображає її та не реагує на зауваження, повідомили в прес-службі МВС.</p>
      <p>"Прибувши за вказаною адресою, поліцейські з'ясували, що образи та приниження з боку власного сина, 30-річного ужгородця, зазнала жителька обласного центру. Під час спілкування з правоохоронцями чоловік поводився агресивно, на зауваження поліцейських не реагував та з ножем в руках погрожував вбивством. При його затриманні працівник поліції отримав ножове порання", - написали в повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_grabizhnik-pid-chas-zatrimannya-poraniv-policejskogo/929800"/>
      </related>
      <p>Поліція затримала злочинця. Відкрили кримінальну справу про умисне заподіяння працівникові правоохоронного органу побоїв, легких або середньої тяжкості тілесних ушкоджень у зв'язку з виконанням цим працівником службових обов'язків. Зловмисника можуть позбавити волі на строк до п'яти років.</p>
      <blockquote>Троє чоловіків напали на <a href="https://gazeta.ua/articles/np/_kompaniya-pobila-policejskogo-cherez-zauvazhennya/927893">поліцейського </a>у Дарницькому районі Києва. Службовець повертався додому близько 1:00. Помітив компанію, яка галасувала. Підійшов і попросив поводитись тихіше.</blockquote>
    </article>
  </body>
</html>