<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/463108/%E2%80%98%E0%A6%AB%E0%A7%8D%E0%A6%B0%E0%A6%BE%E0%A6%A8%E0%A7%8D%E0%A6%B8%E0%A7%87%E0%A6%B0-%E0%A6%B2%E0%A6%9C%E0%A7%8D%E0%A6%9C%E0%A6%BE%E2%80%99-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B0%E0%A7%8B%E0%A6%A7%E0%A7%87-%E0%A6%B0%E0%A6%BE%E0%A6%9C%E0%A6%AA%E0%A6%A5%E0%A7%87-%E0%A6%B2%E0%A6%BE%E0%A6%96-%E0%A6%B2%E0%A6%BE%E0%A6%96-%E0%A6%AE%E0%A6%BE%E0%A6%A8%E0%A7%81%E0%A6%B7"/>
    <meta property="og:site_name" content="Daily Janakantha"/>
    <meta property="article:published_time" content="2019-11-25T10:41:00+00:00"/>
    <meta property="og:title" content="‘ফ্রান্সের লজ্জা’ প্রতিরোধে রাজপথে লাখ লাখ মানুষ"/>
    <meta property="og:description" content="অনলাইন ডেস্ক ॥ ১০ হাজার বিক্ষোভকারী পারিবারিক সহিংসতা রোধে কঠোর পদক্ষেপ নেওয়ার দাবিতে ফান্সের রাস্তায় নেমে এসেছেন। দেশটির নারীরা ইউরোপের সবচেয়ে বেশি পারিবারিক সহিংসতার শিকার হয়। যাকে প্রেসিডেন্ট ইমানুয়্যেল ম্যাক্রো ‘ফ্রান্সের লজ্জা’ হিসেবে অভিহিত করেছেন। গত শনিবার রাজধানী প্যারিসসহ দেশের বহু শহরে বিক্ষোভ দেখান তারা। রাজপথে ..."/>
  </head>
  <body>
    <article>
      <h1>‘ফ্রান্সের লজ্জা’ প্রতিরোধে রাজপথে লাখ লাখ মানুষ</h1>
      <address>
        <time datetime="2019-11-25T10:41:00+00:00">25 Nov 2019, 10:41</time>
      </address>
      <figure>
        <img src="http://www.dailyjanakantha.com/files/201911/1574682071_04.jpg"/>
      </figure>
      <p>অনলাইন ডেস্ক ॥ ১০ হাজার বিক্ষোভকারী পারিবারিক সহিংসতা রোধে কঠোর পদক্ষেপ নেওয়ার দাবিতে ফান্সের রাস্তায় নেমে এসেছেন। দেশটির নারীরা ইউরোপের সবচেয়ে বেশি পারিবারিক সহিংসতার শিকার হয়। যাকে প্রেসিডেন্ট ইমানুয়্যেল ম্যাক্রো ‘ফ্রান্সের লজ্জা’ হিসেবে অভিহিত করেছেন।</p>
      <p>গত শনিবার রাজধানী প্যারিসসহ দেশের বহু শহরে বিক্ষোভ দেখান তারা। রাজপথে নারীদের উপস্থিতি ছিল সবচেয়ে বেশি। ফ্রান্সের প্রেসিডেন্ট এমানুয়েল ম্যাক্রোঁ এর প্রতি একাত্মতা ঘোষণা করেছেন। প্যারিস পদযাত্রায় সারা ফ্রান্সের ৭০টিরও বেশি সংস্থা অংশগ্রহণ করেছে, যাদের অধিকাংশই ছিল নারী সদস্য।</p>
      <p>নারীবাদী সংস্থা ‘অল অব আস’র দাবি, শুধু প্যারিসের বিক্ষোভ র‌্যালিতে ১ লাখ এবং সারা দেশে দেড় লাখ মানুষ যোগ দিয়েছেন। একে ফ্রান্সের ইতিহাসে সবচেয়ে বড় লিঙ্গবৈষম্যবিরোধী র‌্যালি বলেও দাবি তাদের। এ বিষয়ে সরকার এবং গোটা জাতির একসঙ্গে কাজ করার প্রক্রিয়া অব্যাহত।</p>
    </article>
  </body>
</html>