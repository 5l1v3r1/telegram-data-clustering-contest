<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/aisthiti-i-kakokairia-sta-dodekanisa-apagoreysi-apoploy-kathilosi-aeroskafon"/>
    <meta property="og:site_name" content="The Pressroom"/>
    <meta property="article:published_time" content="2019-11-25T10:50:19+00:00"/>
    <meta property="og:title" content="Αισθητή η κακοκαιρία στα Δωδεκάνησα - Απαγόρευση απόπλου, καθήλωση αεροσκαφών"/>
    <meta property="og:description" content="Ιδιαιτέρως αισθητή έχει γίνει η κακοκαιρία στη Δωδεκάνησο, προκαλώντας τεράστια προβλήματα στις συγκοινωνίες και τις μετακινήσεις προς και από τα νησιά. Στα Δωδεκάνησα από νωρίς το πρωί, η ένταση των ανέμων ξεπερνά τα 8 και σε ορισμένες περιοχές ακόμα και τα 9 μποφόρ, γεγονός που έχει προκαλέσει απαγόρευση απόπλου όλων των σκαφών. Καθηλωμένα παραμένουν επίσης εξαιτίας της κακοκαιρίας αυτής και τα αεροσκάφη που επρόκειτο να πραγματοποιήσουν πτήσεις."/>
  </head>
  <body>
    <article>
      <h1>Αισθητή η κακοκαιρία στα Δωδεκάνησα - Απαγόρευση απόπλου, καθήλωση αεροσκαφών</h1>
      <address>
        <time datetime="2019-11-25T10:50:19+00:00">25 Nov 2019, 10:50</time>
      </address>
      <p>
        <b>Ιδιαιτέρως αισθητή έχει γίνει η κακοκαιρία στη <a href="https://www.thepressroom.gr/tags/dodekanisa">Δωδεκάνησο</a>, προκαλώντας τεράστια προβλήματα στις συγκοινωνίες και τις μετακινήσεις προς και από τα νησιά.</b>
      </p>
      <p>Στα Δωδεκάνησα από νωρίς το πρωί<b>, η ένταση των ανέμων ξεπερνά τα 8 και σε ορισμένες περιοχές ακόμα και τα 9 μποφόρ,</b> γεγονός που έχει προκαλέσει <b>απαγόρευση απόπλου όλων των σκαφών. Καθηλωμένα παραμένουν επίσης εξαιτίας της κακοκαιρίας αυτής και τα αεροσκάφη </b>που επρόκειτο να πραγματοποιήσουν πτήσεις.</p>
      <p>Στην περιοχή του Ζέφυρου, στην πόλη της Ρόδου, και συγκεκριμένα κοντά στην Δημόσια Εφορία της Ρόδου,<b> ένα τεράστιο δέντρο έσπασε από τον δυνατό αέρα και έπεσε σε σταθμευμένο αυτοκίνητο προκαλώντας σοβαρές υλικές ζημιές.</b></p>
      <p>
        <b>Πολλά από τα σχολεία με ευθύνη των διευθυντών και των συλλόγων καθηγητών και γονέων, ανέστειλαν τη λειτουργία τους για κάποιες ώρες.</b>
      </p>
      <p>Οι αρμόδιες υπηρεσίες, βρίσκονται πάντως σε πλήρη ετοιμότητα -τόσο η Πυροσβεστική Υπηρεσία όσο και ο Δήμοε Ρόδου και η Περιφέρεια Νοτίου Αιγαίου- παρεμβαίνοντας έτσι όπου χρειάζεται. Σε πλήρη ετοιμότητα βρίσκονται επίσης και οι λιμενικές αρχές σε ολόκληρο το νομό.</p>
    </article>
  </body>
</html>