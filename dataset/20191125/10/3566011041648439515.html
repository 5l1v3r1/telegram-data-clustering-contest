<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549817.html/%D8%A8%D8%B3%DB%8C%D8%AC-%D8%AF%D8%B1-%D8%AE%D9%81%D9%87-%DA%A9%D8%B1%D8%AF%D9%86-%D9%81%D8%AA%D9%86%D9%87-%D9%87%D8%A7%DB%8C-%D8%AF%D8%B4%D9%85%D9%86%D8%A7%D9%86-%D9%86%D9%82%D8%B4-%D8%A8%D8%B3%DB%8C%D8%A7%D8%B1-%D8%A8%D8%A7%D9%84%D8%A7%DB%8C%DB%8C-%D8%AF%D8%A7%D8%B1%D8%AF--%DA%AF%D8%B4%D8%AA-%D9%87%D8%A7%DB%8C-%D9%85%D8%AD%D9%84%D9%87-%D9%85%D8%AD%D9%88%D8%B1-%D8%A8%D8%B3%DB%8C%D8%AC-%D8%A7%D9%85%D9%86%DB%8C%D8%AA-%D8%B1%D8%A7-%D8%AA%D8%B6%D9%85%DB%8C%D9%86-%D9%85%DB%8C-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T10:13:00+00:00"/>
    <meta property="og:title" content="بسیج در خفه کردن فتنه های دشمنان نقش بسیار بالایی دارد/ گشت های محله محور بسیج امنیت را تضمین می کند"/>
    <meta property="og:description" content="فرمانده سپاه امام صادق(ع) استان بوشهر گفت: بسیج امروز در کنار سایر نهادها دارای کارنامه ای درخشان است که برای ارائه خدمات از همه اقشار مختلف طی چهل سال انقلاب اسلامی استفاده شده است و امنیت بسیار خوبی در مقیاس جهانی به ارمغان آورده اند."/>
  </head>
  <body>
    <article>
      <h1>بسیج در خفه کردن فتنه های دشمنان نقش بسیار بالایی دارد/ گشت های محله محور بسیج امنیت را تضمین می کند</h1>
      <h2>فرمانده سپاه امام صادق(ع) استان بوشهر؛</h2>
      <address>
        <time datetime="2019-11-25T10:13:00+00:00">25 Nov 2019, 10:13</time>
      </address>
      <p>فرمانده سپاه امام صادق(ع) استان بوشهر گفت: بسیج امروز در کنار سایر نهادها دارای کارنامه ای درخشان است که برای ارائه خدمات از همه اقشار مختلف طی چهل سال انقلاب اسلامی استفاده شده است و امنیت بسیار خوبی در مقیاس جهانی به ارمغان آورده اند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سردار علی رزمجو فرمانده سپاه امام صادق(ع) استان بوشهر در گفت و گو با <a href="https://sepas.ir/1398/09/04/%d8%a8%d8%b3%db%8c%d8%ac-%d8%af%d8%b1-%d8%ae%d9%81%d9%87-%da%a9%d8%b1%d8%af%d9%86-%d9%81%d8%aa%d9%86%d9%87-%d9%87%d8%a7%db%8c-%d8%af%d8%b4%d9%85%d9%86%d8%a7%d9%86-%d9%86%d9%82%d8%b4-%d8%a8%d8%b3%db%8c/">سپاس</a> با اشاره به فعالیت های بسیج در سال جاری، اظهار کرد: همه پیشرفت های جامعه زیر سایه و چتر امنیت ایجاد خواهد شد که یکی از مهمترین الویت های بسیج ایجاد امنیت برای مردم است.</p>
      <p>فرمانده سپاه امام صادق(ع) استان بوشهر گفت: براساس عملکردی که همه مردم نسبت به آن اذعان دارند بسیج و سپاه در ایجاد امینت کنار دستگاه دیگری مانند نیروی انتظامی و سربازان گمنام نقش بسیار مهمی دارند و تلاش می شود فضایی برای مردم ایجاد شود که آرامش و امنیت ثابت بماند.</p>
      <p>رزمجو عنوان کرد: بسیج امروز در کنار سایر نهادها دارای کارنامه ای درخشان است که برای ارائه خدمات از همه اقشار مختلف طی چهل سال انقلاب اسلامی استفاده شده است و امنیت بسیار خوبی در مقیاس جهانی به ارمغان آورده اند.</p>
      <p>وی با بیان اینکه بسیج یک مدل سازمان یافته است، خاطرنشان کرد: بسیج یک نهاد مردمی و سازمان یافته است که با انگیزه و ارزش های الهی و ویژگی شهادت، فداکاری، ایثار و ولایتمداری در صحنه های مختلف انقلاب نقش آفرینی کرده است.</p>
      <p>فرمانده سپاه استان بوشهر با اشاره به فعالیت بسیج در مقابل آشوبگران، تاکید کرد: انقلاب اسلامی طی ۴۰ سال استقامت آشوب های بسیاری را تجربه کرده است که درحوادث اخیر نیروها مردمی بسیج در کنار سایر نهادها حضور داشت و توانستیم فتنه را در نطفه خفه کنیم که از برکات این نهاد مردمی است.</p>
      <p>رزمجو با بیان اینکه آشوب اخیر یک فتنه جهانی بود، عنوان کرد: با همدلی مردم و مسئولین فتنه ها سرنگون می شود و افتخار دیگری در تاریخ جمهوری اسلامی ایران ثبت شد در حالی که دشمن خیلی به این سناریو امید وار بود اما برای چندمین بار شکست خورد و با رهنمودهای مقام معظم رهبری صف مردم از آشوبگران و فتنه گران جدا شد.</p>
      <p>وی خاطرنشان کرد: گشت محله محور بسیج رضویون در کنار همه دستگاه ها و ارگان های نظامی، امنیتی و قضائی در سطح استان بوشهر انجام می شود که در برقراری نظم و امنیت عمومی دارای اثر بخشی بسیار بالایی است.</p>
      <p>فرمانده سپاه امام صادق(ع) استان بوشهر ابراز کرد: مجموع اقشار بسیج در حوزه های عمرانی، فرهنگی، اجتماعی، بهداشت و درمان، هنرمندان، رسانه، علمی و پژوهشی نیز دارای رتبه های بسیار بالایی در است که در کنار سایر دستگاه ها قرار می گیرد.</p>
      <p> </p>
      <p>انتهای پیام//</p>
    </article>
  </body>
</html>