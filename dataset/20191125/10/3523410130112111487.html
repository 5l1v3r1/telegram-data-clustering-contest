<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641956/%DB%8C%DA%A9%D8%B4%D9%86%D8%A8%D9%87%E2%80%8C-%D8%A2%D8%BA%D8%A7%D8%B2-%D8%AB%D8%A8%D8%AA%E2%80%8C%D9%86%D8%A7%D9%85-%D8%A7%D8%B2-%D8%AF%D8%A7%D9%88%D8%B7%D9%84%D8%A8%D8%A7%D9%86-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%AC%D9%84%D8%B3-%D8%AC%D8%B2%D8%A6%DB%8C%D8%A7%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T10:43:00+00:00"/>
    <meta property="og:title" content="یکشنبه‌؛ آغاز ثبت‌نام از داوطلبان انتخابات مجلس +جزئیات"/>
    <meta property="og:description" content="جزئیات ثبت نام داوطلبان انتخابات یازدهمین دوره مجلس شورای اسلامی اعلام شد."/>
  </head>
  <body>
    <article>
      <h1>
        <a href="https://www.bultannews.com/fa/news/641956/%DB%8C%DA%A9%D8%B4%D9%86%D8%A8%D9%87%E2%80%8C-%D8%A2%D8%BA%D8%A7%D8%B2-%D8%AB%D8%A8%D8%AA%E2%80%8C%D9%86%D8%A7%D9%85-%D8%A7%D8%B2-%D8%AF%D8%A7%D9%88%D8%B7%D9%84%D8%A8%D8%A7%D9%86-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%AC%D9%84%D8%B3-%D8%AC%D8%B2%D8%A6%DB%8C%D8%A7%D8%AA">یکشنبه‌؛ آغاز ثبت‌نام از داوطلبان انتخابات مجلس +جزئیات</a>
      </h1>
      <h2>جزئیات ثبت نام داوطلبان انتخابات یازدهمین دوره مجلس شورای اسلامی اعلام شد.</h2>
      <address><time datetime="2019-11-25T10:43:00+00:00">25 Nov 2019, 10:43</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، ستاد <b>انتخابات کشور</b> با صدور اطلاعیه شماره 4 خود، جزئیات ثبت نام داوطلبان انتخابات یازدهمین دوره مجلس را اعلام کرد.</p>
      <p>بر این اساس ثبت نام داوطلبان از روز یکشنبه مورخ 10-9- 98 آغاز و تا روز شنبه مورخ 16- 9- 98 ادامه خواهد داشت. مدت زمان ثبت نام در هر روز از ساعت 8 صبح لغایت 18 عصر و به مدت 10 ساعت است.</p>
      <p>متن کامل اطلاعیه شماره 4 ستاد انتخابات <b>کشور</b> بدین شرح است:<br/>« پیرو اطلاعیه شماره (2) ستاد انتخابات کشور در خصوص ثبت نام از داوطلبان انتخابات یازدهمین دوره مجلس شورای اسلامی به آگاهی مردم شریف ایران اسلامی می رساند؛</p>
      <p>ثبت نام داوطلبان از روز یکشنبه مورخ 10-9- 98 آغاز و تا روز شنبه مورخ 16- 9- 98 ادامه خواهد داشت. مدت زمان ثبت نام در هر روز از ساعت 8 صبح لغایت 18 عصر و به مدت 10 ساعت می‌باشد.</p>
      <p>هر دوره نمایندگی، (دوره کامل) جهت اعمال تبصره (3) ماده (28) قانون انتخابات مجلس شورای اسلامی، یک مقطع تحصیلی مورد قبول واقع می‌گردد.</p>
      <p>طبق قانون کلیه جانبازان، آزادگان، فرزندان شهدا و رزمندگانی که حداقل (6) ماه سابقه حضور در جبهه دارند از یک مقطع تحصیلی بالاتر برخوردار می‌گردند.</p>
      <p>با موافقت مقام معظم رهبری در سال 1382، متولدین سال 1352 و قبل از آن (به شرطی که دارای مدرک تحصیلی کارشناسی ارشد یا بالاتر باشند) معاف هستند ولی می‌بایست در هنگام ثبت نام کارت معافیت یا مدرکی دال بر معافیت ارائه نمایند.</p>
      <p>در پایان مجدداً یادآور می‌گردد؛ مدارک معتبر تحصیلی مدارکی هستند که به تایید وزارت علوم، تحقیقات و فناوری، وزارت بهداشت درمان و آموزش پزشکی و دانشگاه آزاد اسلامی و مدارک حوزوی به تایید مرکز مدیریت حوزه علمیه قم رسیده باشد.»</p>
    </article>
  </body>
</html>