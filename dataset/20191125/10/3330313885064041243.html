<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905133/van-hanegem-ziet-man-van-de-week-bleef-ondanks-alle-aanvragen-uit-beeld-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T10:11:00+00:00"/>
    <meta property="og:title" content="Van Hanegem ziet 'man van de week': 'Bleef ondanks alle aanvragen uit beeld'"/>
    <meta property="og:description" content="Henk Fraser was voor Willem van Hanegem 'de man van afgelopen week'. De Kromme waardeert het dat de Sparta-trainer zich niet mengde in het racismedebat na de gebeurtenissen bij FC Den Bosch - Excelsior. 'Het heeft niets te maken met het feit dat ik Henk Fraser al jaren ken en dat ik hem graag mag, maar voor mij was hij de man van afgelopen week', aldus Van Hanegem in zijn column voor het Algemeen Dagblad. 'Waar al die mensen zo gretig over elkaar duikelden om ook iets over racisme in de voetballerij te roepen, bleef Fraser ondanks alle aanvragen uit beeld.'"/>
  </head>
  <body>
    <article>
      <h1>Van Hanegem ziet 'man van de week': 'Bleef ondanks alle aanvragen uit beeld'</h1>
      <address>
        <time datetime="2019-11-25T10:11:00+00:00">25 Nov 2019, 10:11</time>
      </address>
      <p>
        <b>Henk Fraser was voor Willem van Hanegem 'de man van afgelopen week'. De Kromme waardeert het dat de Sparta-trainer zich niet mengde in het racismedebat na de gebeurtenissen bij FC Den Bosch - Excelsior.</b>
      </p>
      <p>'Het heeft niets te maken met het feit dat ik Henk Fraser al jaren ken en dat ik hem graag mag, maar voor mij was hij de man van afgelopen week', aldus Van Hanegem in zijn column voor het <i>Algemeen Dagblad</i>. 'Waar al die mensen zo gretig over elkaar duikelden om ook iets over racisme in de voetballerij te roepen, bleef Fraser ondanks alle aanvragen uit beeld.'</p>
      <p>'Pas vrijdag vertelde hij dat hij wel eens wil zien hoe de zaak er over zes weken voor staat. Want in Nederland zijn we goed in het snel aanschuiven bij praatprogramma's om iets te roepen. Maar nu graag actie in plaats van woorden.'</p>
      <p>Van Hanegem vindt dat Den Bosch-trainer Erik van der Ven na zijn 'zielig mannetje'-uitspraak tegen Ahmad Mendes Moreira met rust gelaten moet worden. 'Niet slim, maar de mensen die hem vervolgens bedreigden zijn natuurlijk de echte idioten. Mendes Moreira aanvaardde de excuses op maandag. En hij zat niet aan tafel bij al die talkshows die wilden scoren. Dat vond ik mooi. Want alleen zo kom je een beetje nader tot elkaar.'</p>
    </article>
  </body>
</html>