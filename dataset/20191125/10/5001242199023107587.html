<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/oas-aitoloakarnanias-kalesma-se-maziki-symmetochi-stis-kinitopoiiseis-to-asfalistiko-stis-30-noemvrioy/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T10:13:24+00:00"/>
    <meta property="og:title" content="ΟΑΣ Αιτωλοακαρνανίας: Κάλεσμα σε μαζική συμμετοχή στις κινητοποιήσεις για το Ασφαλιστικό στις 30 Νοεμβρίου"/>
    <meta property="og:description" content="Εκτιμάμε ότι η εναλλαγή στην κυβερνητική εξουσία δεν επέφερε καμιά ουσιαστική αλλαγή στη θέση των αγροτών, μια ακόμη κυβέρνηση στέκεται εχθρικά απέναντί μας"/>
  </head>
  <body>
    <article>
      <h1>ΟΑΣ Αιτωλοακαρνανίας: Κάλεσμα σε μαζική συμμετοχή στις κινητοποιήσεις για το Ασφαλιστικό στις 30 Νοεμβρίου</h1>
      <address><time datetime="2019-11-25T10:13:24+00:00">25 Nov 2019, 10:13</time> by <a rel="author">ΣΥΝΕΙΔΗΣΗ</a></address>
      <p>Εκτιμάμε ότι η εναλλαγή στην κυβερνητική εξουσία δεν επέφερε καμιά ουσιαστική αλλαγή στη θέση των αγροτών, μια ακόμη κυβέρνηση στέκεται εχθρικά απέναντί μας όπως δείχνουν τα πρώτα δείγματα γραφής.  Η <b>κυβέρνηση</b> της ΝΔ, συνεχίζοντας την πολιτική του <b>ΣΥΡΙΖΑ</b> και στο <b>Ασφαλιστικό</b> σχεδιάζει να αυξήσει τις ασφαλιστικές εισφορές της συντριπτικής πλειοψηφίας των μικρομεσαίων  αγροτών με το νέο ασφαλιστικό νομοσχέδιο που θα  φέρει στη <b>Βουλή</b>. Η αντίδραση του οργανωμένου αγροτικού κινήματος είναι άμεση, τους προειδοποιούμε ότι αυτά τα σχέδια θα μείνουν στα χαρτιά. Να επισημάνουμε εδώ  ότι ήδη το 55% από τους αγρότες και κτηνοτρόφους  χρωστάνε στον <b>πρώην ΟΓΑ</b> ακόμη.</p>
      <p>Συνεχίζεται το αίσχος με τον <b>ΕΛΓΑ</b> που και στο νομό οι σοβαρές ελλείψεις προσωπικού οδηγούν στο να μην έχουν βγει οι εκτιμήσεις ζημιάς στην παραγωγή από τις χαλαζοπτώσεις του περασμένου Σεπτέμβρη, οι αποζημιώσεις θα έρθουν καθυστερημένα και θα είναι ψίχουλα.</p>
      <p>Παραμένει το αίσχος των ανοιχτών και εξευτελιστικών τιμών σε όλα τα προϊόντα. Ιδιαίτερα στη κτηνοτροφία. Το κόστος παραγωγής είναι δυσβάσταχτο, πανάκριβα μέσα και εφόδια.  Ιδιαίτερα στο θέμα του πετρελαίου η κυβέρνηση το παρέχει αφορολόγητο σε εφοπλιστές και βιομηχάνους, ενώ έχουν επιστροφή ξενοδόχοι, κλινικές, αεροπορικές εταιρείες την ίδια στιγμή που η τιμή για τους αγρότες παραμένει στο 1,36 ευρώ/λίτρο.</p>
      <p><b>Μπροστά σε αυτή την εκρηκτική κατάσταση συνεδρίασε το ΔΣ της ΟΑΣ Αιτωλοακαρνανίας την Πέμπτη 21 Νοέμβρη και καλεί τους αγρότες και κτηνοτρόφους να πάρουν την υπόθεση στα χέρια τους. Να πάρουν μαζικά μέρος στο συλλαλητήριο για τον Ασφαλιστικό που θα πραγματοποιηθεί το Σάββατο 30 Νοεμβρίου στις 10.30 το πρωί στην κεντρική πλατεία του Αγρινίου, που οργανώνει από κοινού η ΟΑΣ Αιτωλοακαρνανίας, με το Εργατικό Κέντρο Αγρινίου και τις Συνταξιουχικές Οργανώσεις. </b>Ενώνουμε τη φωνή μας και τις δυνάμεις μας με τους εργαζόμενους, τους αυτοαπασχολούμενους, τους συνταξιούχους, απαιτώντας να μείνουν στα χαρτιά οι εξαγγελίες της κυβέρνησης για το Ασφαλιστικό, να υπάρχει ουσιαστική ασφαλιστική κάλυψη, μείωση των εισφορών και αύξηση των συντάξεων.</p>
      <p>
        <b>Ταυτόχρονα  καλούμε τους  μικρομεσαίους  αγρότες και κτηνοτρόφους του νομού να πάρουν μέρος στη σύσκεψη που θα πραγματοποιηθεί την Κυριακή 8  Δεκέμβρη και ώρα 10:30 στη καφετέρια Αγραφιώτη στη Κυψέλη, για να αναδείξουμε τα οξυμένα προβλήματα μας καθώς και την λήψη αγωνιστικών αποφάσεων καλώντας</b>
        <b> τους αγρότες και κτηνοτρόφους να πάρουν την υπόθεση στα χέρια τους, να πιστέψουν στη δύναμη του οργανωμένου μαζικού αγώνα και να επιβάλουν το δίκαιο των αιτημάτων τους</b>
      </p>
      <p><b>Επίσης προαναγγέλλουμε την μαζική συμμέτοχη μας στις</b> <b>15 Δεκέμβρη στην ευρεία συνεδρίαση της Πανελλαδικής Επιτροπής των Μπλόκων στη Νίκαια της Λάρισας για τον συντονισμό της οργάνωσης του Αγώνα μας το επόμενο χρονικό διάστημα.</b></p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/kostas-spiliopoylos-i-perifereiaki-mas-parataxi-edo-synantisi-toys-ypopsifioys/"/>
        <a href="http://sinidisi.gr/ayrio-ta-mesanychta-oi-apergies-tis-genop/"/>
        <a href="http://sinidisi.gr/nea-paseges-exasfalisi-chrimatodotisis-programma-proothisis/"/>
        <a href="http://sinidisi.gr/enosi-agrinioy-ypodomes-eggeion-veltioseon-poia-erga-oristikopoiithikan-tin-aitoloakarnania/"/>
        <a href="http://sinidisi.gr/thema-igesias-ethese-o-geroylanos-synedrio-pasok/"/>
        <a href="http://sinidisi.gr/karagkoynis-se-theodorikako-stefani-na-min-metatrapei-to-stratiotiko-aerodromio-agrinioy-se-kentro-metanastes/"/>
      </related>
    </article>
  </body>
</html>