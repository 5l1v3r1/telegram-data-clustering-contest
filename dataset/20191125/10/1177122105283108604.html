<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/pas-ii-acuza-pe-partenerii-de-tradare-in-caueni---doi-consilieri-raionali-ppda-au-facut-coaliie-cu-pd-148912.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T10:56:00+00:00"/>
    <meta property="og:title" content="PAS îi acuză pe partenerii de „TRĂDARE” în Căușeni / Doi consilieri raionali PPDA au făcut coaliție cu PD"/>
    <meta property="og:description" content="Potrivit deputatului PAS Sergiu Litvinenco „doi consilieri raionali PPDA din Căușeni – Nicolae Ermurache și Rodica Popa – au refuzat să voteze candidatul PAS la funcția de..."/>
  </head>
  <body>
    <article>
      <h1>PAS îi acuză pe partenerii de „TRĂDARE” în Căușeni / Doi consilieri raionali PPDA au făcut coaliție cu PD</h1>
      <address>
        <time datetime="2019-11-25T10:56:00+00:00">25 Nov 2019, 10:56</time>
      </address>
      <p>Potrivit deputatului PAS Sergiu Litvinenco „doi consilieri raionali PPDA din Căușeni – Nicolae Ermurache și Rodica Popa – au refuzat să voteze candidatul PAS la funcția de Președinte al raionului Căușeni. În schimb au votat candidatul PD-ului”.</p>
      <p>Ermurache s-a ales, în schimbul acestui vot, cu funcția de vicepreședinte al raionului.</p>
      <p>Vicepreședintele Platformei DA, Alexandru Slusari, a anunțat că miercuri cei doi urmează a fi excluși din partid.</p>
      <p>„Doi consilieri de la Platforma DA au fost corupți și amenințați în Căușeni. Azi ei au refuzat semnarea unui acord de coaliție între ACUM, PLDM și PCRM, convenit public ieri seara, și au votat pentru președinte de la PD. Dureros pentru noi că unii oameni din echipa noastră nu rezistă. Îmi asum acest păcat”, a comentat Slusari, cerându-și scuze de la alegători.</p>
      <p>
        <b>Este al doilea caz de acest fel din ultimele zile, după ce săptămâna trecută, la Strășeni, patru consilieri din Platforma DA au coalizat cu PD și PSRM, deși se stabilise inițial o coaliție proeuropeană. În schimb, Pavel Tamaciuc de la Platforma DA a fost ales președinte al raionului.</b>
      </p>
      <p>
        <a href="https://cotidianul.md/2019/11/25/pas-acuza-platforma-da-de-tradare-la-causeni-slusari-au-fost-corupti/">https://cotidianul.md</a>
      </p>
    </article>
  </body>
</html>