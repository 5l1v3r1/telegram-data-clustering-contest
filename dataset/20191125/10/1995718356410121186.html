<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152911-na-rozrobku-strategii-rozvytku-lucka-treba-100-tysiach-dolariv"/>
    <meta property="og:site_name" content="ВолиньPost"/>
    <meta property="article:published_time" content="2019-11-25T10:15:00+00:00"/>
    <meta property="og:title" content="На розробку стратегії розвитку Луцька треба 100 тисяч доларів"/>
    <meta property="og:description" content="На розробку стратегії розвитку Луцька потрібні чималі кошти"/>
  </head>
  <body>
    <article>
      <h1>На розробку стратегії розвитку Луцька треба 100 тисяч доларів</h1>
      <address>
        <time datetime="2019-11-25T10:15:00+00:00">25 Nov 2019, 10:15</time>
      </address>
      <p>На розробку стратегії розвитку Луцька найближчим часом необхідно 100 тисяч доларів.<br/><br/>Про це йшлося у понеділок, 25 листопада, під час засідання «бюджетної» комісії Луцькради.<br/><br/>Директор департаменту економічної політики <b>Борис Смаль</b> нагадав, що на волонтерських засадах фахівці за декілька місяців зібрали інформацію щодо аспектів розвитку міста. Зокрема, вони вказали на прогалини та переваги.<br/><br/>Далі ж на продовження цієї роботи необхідно 100 тисяч доларів на рік.<br/><br/>«Поки що готовності бюджету до сплати цієї суми я не бачу. Департамент економіки займатися написанням реферату не буде. Якщо буде база наукових досліджень, то її можна буде доповнити епітетами», - зауважив Смаль.<br/><br/>Він додав, що у грудні місто прийматиме участь у гранті. У разі виграшу ці кошти й прямують на написання стратегії.</p>
    </article>
  </body>
</html>