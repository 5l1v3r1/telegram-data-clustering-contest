<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/dalnice-d1-2019-rekonstrukce-jde-letos-do-finale"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-25T10:00:00+00:00"/>
    <meta property="og:title" content="Oprava D1 jde letos do finále. Příští rok bude nejhorší v historii rekonstrukce"/>
    <meta property="og:description" content="Pokud jste si dosud stěžovali na neustálá omezení na opravované dálnici D1, na příští rok si připravte ještě silnější nervy."/>
  </head>
  <body>
    <article>
      <h1>Oprava D1 jde letos do finále. Příští rok bude nejhorší v historii rekonstrukce</h1>
      <h2>Pokud jste si dosud stěžovali na neustálá omezení na opravované dálnici D1, na příští rok si připravte ještě silnější nervy.</h2>
      <address><time datetime="2019-11-25T10:00:00+00:00">25 Nov 2019, 10:00</time> by <a rel="author">Daniel Fuglevič</a></address>
      <p>Přestože na letošní zimu už pomalu mizí velká část omezení na dálnici D1 a probíhající modernizace míří do finále, práce na řadě úseků budou pokračovat i příštím rokem. A podle vedení Ředitelství silnic a dálnic (ŘSD) se máme připravit na ještě rozsáhlejší omezení, která překonají všechna dosavadní. V roce 2020 bude totiž rekonstrukce probíhat až na 71 kilometrech dálnice.</p>
      <related>
        <a href="https://www.autorevue.cz/kolaps-na-d1-kremlik-ma-plan-jak-predejit-problemum-z-lonske-zimy"/>
      </related>
      <p><i>„Měla by to být asi nejhorší stavební sezóna v rámci celé modernizace. Jsme ve finále,“ </i>uvedl generální ředitel ŘSD Radek Mátl. Modernizace D1 je rozdělena do 20 úseků a dokončeno je zatím 13. Letos stavební firmy zvládly dokončit celkem 61 kilometrů. Informace přinesla ČTK.</p>
      <p>Příští rok se dělníci vhrnou také na desetikilometrový úsek u Ostrovačic na Brněnsku, takže počet opravovaných kilometrů ještě stoupne. Ani příští rok ale nebude pro rekonstrukci D1 konečným. Závěrečné práce budou pokračovat i v roce 2021, kdy už mají být omezeny jen tři úseky dálnice.</p>
      <related>
        <a href="https://www.autorevue.cz/dalnice-d1-historie-galerie-80-let"/>
      </related>
      <p>Podle Mátla se pak letošní práce zpozdily jen v řádů dnů či nanejvýš týdnů. <i>„Dá se říci, že všechny práce, které jsme si naplánovali na letošní rok, byly splněny,“</i> dodal. Poslední dopravní omezení na opravovaných částech dálnice D1 na Vysočině letos skončilo a D1 je od dnešního dne opět průjezdná téměř bez omezení.</p>
      <p>Plně průjezdné jsou už také úseky u Větrného Jeníkova a Velkého Meziříčí. Opravy u Brna mají skočit ve středu a příští víkend bude odstraněno poslední omezení dané opravami mostu na 27. kilometru D1 u Hvězdonic na Benešovsku. Dálnice mezi Prahou a Brnem pak bude plně průjezdná až do zahájení nové stavební sezóny, což je důležité i pro její zimní údržbu.</p>
      <related>
        <h4>Určitě si přečtěte</h4>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.auto.cz/mercedes-benz-slavi-35-let-modelu-marco-polo-pro-cestovatele-132138"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.auto.cz/tohle-muze-byt-nejdrazsi-zetko-na-svete-vydrazit-se-ma-za-vic-nez-15-milionu-132200"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
      </related>
    </article>
  </body>
</html>