<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-ezt-fontos-tudni-ha-online-vasarolunk/"/>
    <meta property="og:site_name" content="lokál"/>
    <meta property="article:published_time" content="2019-11-25T10:09:08+00:00"/>
    <meta property="og:title" content="Ezt fontos tudni ha online vásárolunk"/>
    <meta property="og:description" content="Abban az esetben is el lehet állni egy online vásárlástól, ha nem tetszik a termék - mondta Böröcz Helga közjegyző hétfő reggel az M1 aktuális csatornán."/>
  </head>
  <body>
    <article>
      <h1>Ezt fontos tudni ha online vásárolunk</h1>
      <address><time datetime="2019-11-25T10:09:08+00:00">25 Nov 2019, 10:09</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2018/05/35933760125_ecef823c7f_b-1280x826.jpg"/>
      </figure>
      <p>
        <b>Abban az esetben is el lehet állni egy online vásárlástól, ha nem tetszik a termék – mondta Böröcz Helga közjegyző hétfő reggel az M1 aktuális csatornán.</b>
      </p>
      <p>Ismertetése szerint a webes vásárlás úgynevezett távollévők közötti szerződés, melynek szabályai eltérnek az áruházi vásárlástól.</p>
      <p>Mivel online boltban a vevőnek nincs lehetősége megvizsgálni a terméket, a jogszabály úgy rendelkezik, tizennégy napon belül el lehet állni a vásárlástól – hívta fel a figyelmet.</p>
      <p>A közjegyző elmondta, ha a vevőnek problémája van a vásárlással, esetleg nem kapta vissza a pénzét, az egyik leggyorsabb és leghatékonyabb megoldás az úgynevezett fizetési meghagyásos eljárás lehet, amely az Európai Unió bármely tagállamában székhellyel rendelkező céggel szemben érvényesíthető.</p>
      <p>Az eljárás érvényesítéséhez közjegyzőhöz kell fordulni – tette hozzá.</p>
    </article>
  </body>
</html>