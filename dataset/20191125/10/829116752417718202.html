<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/gazdasag/20191125-itt-a-valasz-a-sokakat-erinto-kerdesre-online-vasarlas.html"/>
    <meta property="og:site_name" content="Origo"/>
    <meta property="article:published_time" content="2019-11-25T10:53:00+00:00"/>
    <meta property="og:title" content="Visszaküldhető az online vásárolt termék, ha az nem tetszik?"/>
    <meta property="og:description" content="Mutatjuk a választ a sokakat érintő kérdésre."/>
  </head>
  <body>
    <article>
      <h1>Visszaküldhető az online vásárolt termék, ha az nem tetszik?</h1>
      <address><time datetime="2019-11-25T10:53:00+00:00">25 Nov 2019, 10:53</time> by <a rel="author">Origo</a></address>
      <p>
        <b>Abban az esetben is el lehet állni egy online vásárlástól, ha nem tetszik a termék - mondta Böröcz Helga közjegyző egy hírműsorban.</b>
      </p>
      <p>A közjegyző szerint a webes vásárlás úgynevezett távollévők közötti szerződés, amelynek szabályai eltérnek az áruházi vásárlástól.</p>
      <p><mark>Mivel online boltban a vevőnek nincs lehetősége megvizsgálni a terméket, a jogszabály úgy rendelkezik, tizennégy napon belül el lehet állni a vásárlástól<br/></mark>- hívta fel a figyelmet.</p>
      <figure>
        <img src="https://cdn.nwmgroups.hu/s/img/i/1605/20160506online-shopping-bevasarlas-vasarlasekereskedelem-vasarlo2.jpg?w=644&amp;h=429"/>
        <figcaption>Illusztráció<cite>Forrás: Dreamstime</cite></figcaption>
      </figure>
      <p>A közjegyző elmondta, ha a vevőnek problémája van a vásárlással, esetleg nem kapta vissza a pénzét, az egyik leggyorsabb és leghatékonyabb megoldás az úgynevezett fizetési meghagyásos eljárás lehet,</p>
      <aside>amely az Európai Unió bármely tagállamában székhellyel rendelkező céggel szemben érvényesíthető.</aside>
      <p>Az eljárás érvényesítéséhez közjegyzőhöz kell fordulni - tette hozzá.</p>
    </article>
  </body>
</html>