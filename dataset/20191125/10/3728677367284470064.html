<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216036/Stadjer-die-beelden-van-graven-Selwerderhof-stal-moet-half-jaar-de-cel-in"/>
    <meta property="og:site_name" content="RTV Noord"/>
    <meta property="article:published_time" content="2019-11-25T10:28:00+00:00"/>
    <meta property="og:title" content="Stadjer die beelden van graven Selwerderhof stal moet half jaar de cel in"/>
    <meta property="og:description" content="De 39-jarige Stadjer die afgelopen mei en juni diverse koperen ornamenten van graven stal op het Selwerderhof in Stad, moet zes maanden zitten. Ook moet hij ongeveer 8000 euro terugbetalen aan de nabestaanden."/>
  </head>
  <body>
    <article>
      <h1>Stadjer die beelden van graven Selwerderhof stal moet half jaar de cel in</h1>
      <address><time datetime="2019-11-25T10:28:00+00:00">25 Nov 2019, 10:28</time> by <a rel="author">Noor Vloeimans</a></address>
      <p>Dat bepaalde de politierechter. De man, die verslavingsproblemen heeft, heeft de diefstallen bekend. Hij had geld nodig voor drugs. De man wordt meteen vastgezet: hij was in een andere zaak geschorst, wat betekent dat hij op vrije voeten was. De rechter heeft de schorsing opgeheven. De man wordt meteen weer aangehouden.</p>
      <h3>Geen gestolen pakje boter</h3>
      <p>De beelden leverden hem bij een handelaar zo'n drie euro per kilo op. Dat bedrag is een habbekrats in vergelijking met de kosten. De graven zijn vernield en moeten hersteld worden.</p>
      <blockquote>Wij hebben de tiende sterfdag van onze zoon herdacht met een kapot monument<cite>Nabestaande</cite></blockquote>
      <p>In totaal moet de man ongeveer 8000 euro terugbetalen aan de gedupeerden. 'Het gaat hier niet om een gestolen pakje boter uit de supermarkt', vindt de rechter.</p>
      <h3>Kapot monument</h3>
      <p>De nabestaanden in de zaal zijn geÃ«motioneerd. 'Wij hebben de tiende sterfdag van onze zoon herdacht met een kapot monument', zegt een moeder. Het graf repareren gaat niet zomaar: dat kost bijna 5000 euro. Het gaat om een bronzen pot, die gemaakt is door het destijds zesjarige zusje van de overleden jongen.</p>
      <p>De politie kwam de man op het spoor nadat een ijzerhandelaar onraad rook. Die herkende de beelden als grafornamenten en had twijfels bij het legitimatiebewijs. De man heeft bij de politie negen zaken bekend.</p>
      <p>Hij gaat in hoger beroep tegen zijn straf.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/210588/Opluchting-over-aanhouding-grafrover-Ik-kon-die-politieman-wel-om-de-nek-vliegen"/>
        <a href="https://www.rtvnoord.nl/nieuws/210078/Weer-bronzen-beeld-gestolen-van-graf-Wat-moet-je-dan-doen'%20targetframe='_self"/>
      </related>
    </article>
  </body>
</html>