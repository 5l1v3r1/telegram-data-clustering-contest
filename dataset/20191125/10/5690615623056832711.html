<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837622-poroshenko-rozpoviv-scho-ne-obgovoryuvav-burismu-z-advokatom-trampa"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T10:31:00+00:00"/>
    <meta property="og:title" content="Порошенко розповів, що не обговорював &quot;Бурісму&quot; з адвокатом Трампа"/>
    <meta property="og:description" content="КИЇВ. 25 листопада. УНН. П’ятий президент України Петро Порошенко розповів, що не обговорював з особистим адвокатом президента Дональда Трампа Руді …"/>
  </head>
  <body>
    <article>
      <h1>Порошенко розповів, що не обговорював "Бурісму" з адвокатом Трампа</h1>
      <address><time datetime="2019-11-25T10:31:00+00:00">25 Nov 2019, 10:31</time> by <a rel="author">Антоніна Карташева</a></address>
      <p><b>КИЇВ. 25 листопада. УНН.</b> П’ятий президент України Петро Порошенко розповів, що не обговорював з особистим адвокатом президента Дональда Трампа Руді Джуліані компанію з видобутку газу "Бурісма" та Байденів. Про це повідомляє <b>УНН</b> із посиланням на <a href="https://ukrainian.voanews.com/">Голос Америки</a>.</p>
      <p>"Колишній президент України Петро Порошенко заявив, що двічі зустрічався з Руді Джуліані, який обіцяв йому, що допоможе підняти рівень співпраці між США та Україною", - йдеться в повідомленні.</p>
      <p>На уточнюючі запитання, чи просив щось Джуліані за такі послуги, Порошенко заявив: "…я не можу уявити такого типу розмов зі мною як з президентом України". Порошенко також додав, що Джуліані не піднімав питання "Бурісми" чи Байденів.</p>
      <p>"Хто зацікавлений у тому, щоб Україну не бачили як обєкт російської агресії, що стало причиною введення санкцій проти Росії, поки та не залишить українську територію? Тепер ми переключаємо нашу увагу на так званий "Україна-ґейт". Хто в цьому зацікавлений? Україна? Точно ні. Сполучені Штати? Точно ні. Одна особа – та, яка сидить в Росії", - зазначив Порошенко.</p>
      <p>За його словами, Україна сьогодні як ніколи прагне стати членом європейської спільноти.</p>
      <p>"Українській народ не має ніяких ілюзій. Кількість людей, які прагнуть членства України в Європейському союзі майже 70 відсотків. Ми сьогодні є однією з найбільш європейсько-оптимістичних націй зі всіх країн Європи. Тому так важно, щоб двері Європейського Союзу залишались для нас відкритими. Тому що це є мотивуючим фактором" - сказав експрезидент.</p>
      <p>За словами Порошенка, Європа не може бути в безпеці, якщо Україна не є членом НАТО.</p>
      <p>Нагадаємо, комітет з розвідки Палати представників Конгресу США отримав <a href="https://www.unn.com.ua/uk/news/1837598-parnas-nadav-kongresmenam-ssha-zapisi-povyazani-z-trampom-dzhuliani-ta-ukrayinoyu?fbclid=IwAR3WbnaiUZ3q_9O564-V8Mo9hzsK8fzsFqgDKesMNOTrO5j2recHki33VEA">аудіо- та відеозаписи, та фотографії</a>, надані комітету Львом Парнасом, помічником особистого адвоката президента Дональда Трампа Руді Джуліані, який, ймовірно, зіграв ключову роль в його зусиллях по розслідуванню справ колишнього віце-президента Джо Байдена в Україні.</p>
    </article>
  </body>
</html>