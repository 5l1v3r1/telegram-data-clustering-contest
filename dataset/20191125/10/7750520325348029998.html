<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/v-ukrayini-suttyevo-zris-indeks-budivelnoyi-produktsiyi.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T10:06:01+00:00"/>
    <meta property="og:title" content="В Україні суттєво зріс індекс будівельної продукції"/>
    <meta property="og:description" content="В Україні суттєво зріс індекс будівельної продукції"/>
  </head>
  <body>
    <article>
      <h1>В Україні суттєво зріс індекс будівельної продукції</h1>
      <address>
        <time datetime="2019-11-25T10:06:01+00:00">25 Nov 2019, 10:06</time>
      </address>
      <p>
        <b>Виробництво будівельної продукції протягом жовтня поточного року до жовтня минулого зросло майже на 15%, інформує <a href="https://1news.com.ua/">1NEWS</a> з посиланням на дані Державної служби статистики.</b>
      </p>
      <figure>
        <img src="https://1news.com.ua/wp-content/uploads/2019/11/strojka.jpg"/>
      </figure>
      <p>У жовтні поточного року проти жовтня 2018 р. індекс будівельної продукції, скоригований на ефект календарних днів, становив 114,9%.</p>
      <p>У січні–жовтні 2019 р. порівняно із січнем–жовтнем 2018 р. індекс будівельної продукції склав 120,8%.</p>
      <p>Нагадаємо, найбільший столичний забудовник “Київміськбуд” повідомив, що наразі на стадії будівництва перебувають близько 70 будинків.</p>
      <p>“Пусковою програмою на цей рік плануємо введення в експлуатацію в Києві близько 500 тис. кв. метрів. Це 23 будинки на 6 тис. квартир. А також 60 тис. квадратних метрів нежитлових приміщень. Загальний будівельний заділ компанії становить 70 проектів — 1,9 млн кв. м нерухомості на різних стадіях готовності”, – зазначив голова правління — президент Ігор Кушнір.</p>
      <p>Він також нагадав, що завдяки зростанню активів компанії розпочато будівництво нових масштабних проектів. Це ЖК “Урлівський-1”, ЖК “Урлівський-2”, ЖК “Італійський квартал”, ЖК “Медовий-1” та “Медовий-2”.</p>
    </article>
  </body>
</html>