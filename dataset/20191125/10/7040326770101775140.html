<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/7-ilde-sicaklik-gece-sifirin-altina-dustu-1393919"/>
    <meta property="og:site_name" content="Karar.com"/>
    <meta property="article:published_time" content="2019-11-25T10:12:00+00:00"/>
    <meta property="og:title" content="7 ilde sıcaklık gece sıfırın altına düştü"/>
    <meta property="og:description" content="Doğu Anadolu Bölgesi'nde bulunan 7 ilde hava sıcaklığı gece sıfırın altına düştü. Bölge genelinde en düşük sıcaklık sıfırın altında 8 derece ile Kars'ta ölçüldü. Sarıkamış'taki sarıçam ormanlarında oluşan kırağı ise kartpostallık görüntüler ortaya çıkardı."/>
  </head>
  <body>
    <article>
      <h1>7 ilde sıcaklık gece sıfırın altına düştü</h1>
      <address>
        <time datetime="2019-11-25T10:12:00+00:00">25 Nov 2019, 10:12</time>
      </address>
      <p>
        <b>Doğu Anadolu Bölgesi'nde bulunan 7 ilde hava sıcaklığı gece sıfırın altına düştü. Bölge genelinde en düşük sıcaklık sıfırın altında 8 derece ile Kars'ta ölçüldü. Sarıkamış'taki sarıçam ormanlarında oluşan kırağı ise kartpostallık görüntüler ortaya çıkardı.</b>
      </p>
      <p>7 ilde gece hava sıcaklığı sıfırın altına düştü.</p>
      <p>Meteoroloji 12. Bölge Müdürlüğü'nden yapılan açıklamaya göre, bölge genelinde hava az bulutlu, zamanla parçalı bulutlu olması öngörülüyor.</p>
      <p>Bölgede gece ve sabah buzlanma, don ile yer yer pus bekleniyor.</p>
      <p>
        <b>BÖLGEDE SICAKLIKLAR</b>
      </p>
      <p>Sıcaklıkların mevsim normalleri civarında seyredeceği bölgede, rüzgar güneyden hafif, zaman zaman orta kuvvette esecek.</p>
      <p>Gece en düşük hava sıcaklıkları, sıfırın altında olmak üzere Kars'ta 8, Ardahan ve Ağrı'da 6, Erzurum, Tunceli ve Iğdır'da 4, Erzincan'da 3 derece kaydedildi.</p>
      <p>Gün içinde en yüksek sıcaklıkların Tunceli'de 13, Erzincan'da 11, Iğdır'da 8, Ağrı ve Erzurum'da 7, Kars'ta 3, Ardahan'da 2 derece olması bekleniyor.</p>
      <p>
        <b>SARIKAMIŞ'TA KIRAĞI ŞÖLENİ</b>
      </p>
      <p>Öte yandan bölgede özellikle gece etkili olan soğuk hava nedeniyle Türkiye'nin en yüksek yerleşim birimlerinden Kars'ın Sarıkamış ilçesindeki sarıçam ormanlarında kırağı oluştu.</p>
      <p>İlçedeki 2 bin 634 rakımlı Cıbıltepe Kayak Merkezi'ni çevreleyen sarıçam ormanlarında kırağı dolayısıyla oluşan kartpostallık görüntüler, drone ile havadan görüntülendi.</p>
      <p>Kent merkezinde de soğuk hava nedeniyle dereler buz tuttu, ağaçlarda, bitkilerde kırağı oluştu.</p>
      <p>Bazı vatandaşlar, araçlarını donmaması için battaniye ve brandayla örterek, soğuktan korumaya çalıştı.</p>
      <p>
        <b>KARS/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>