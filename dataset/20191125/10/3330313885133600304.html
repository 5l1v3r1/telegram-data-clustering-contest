<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/812288/rechter-veroordeelt-ex-willem-ii-er-misidjan-24-maandenlange-celstraf.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T10:38:00+00:00"/>
    <meta property="og:title" content="Update: Misidjan bezorgt 68-jarige man gebroken been en hoeft toch niet cel in"/>
    <meta property="og:description" content="Virgil Misidjan moet de gevangenis in. De 24-jarige aanvaller van het Bulgaarse Ludogorets, in het verleden actief bij Willem II, kreeg dinsdag zes maanden celstraf opgelegd voor zware mishandeling. Omroep Brabant meldt dat. Van de zes maanden straf zijn er twee voorwaardelijk. De rechter hanteert een proeftijd van twee jaar. De vleugelaanvaller was zelf niet aanwezig tijdens de rechtszaak, die in Noord-Brabant diende. Daar had hij geen toestemming voor gekregen van zijn Bulgaarse werkgever."/>
  </head>
  <body>
    <article>
      <h1>Update: Misidjan bezorgt 68-jarige man gebroken been en hoeft toch niet cel in</h1>
      <address>
        <time datetime="2019-11-25T10:38:00+00:00">25 Nov 2019, 10:38</time>
      </address>
      <p>
        <b>Virgil Misidjan moet de gevangenis in. De 24-jarige aanvaller van het Bulgaarse Ludogorets, in het verleden actief bij Willem II, kreeg dinsdag zes maanden celstraf opgelegd voor zware mishandeling.</b>
      </p>
      <p><i><a href="http://www.omroepbrabant.nl/?news/2776351063/Oud-Willem+II-voetballer+Virgil+Misidjan+krijgt+6+maanden+celstraf+voor+zware+mishandeling.aspx">Omroep Brabant</a> </i>meldt dat. Van de zes maanden straf zijn er twee voorwaardelijk. De rechter hanteert een proeftijd van twee jaar. De vleugelaanvaller was zelf niet aanwezig tijdens de rechtszaak, die in Noord-Brabant diende. Daar had hij geen toestemming voor gekregen van zijn Bulgaarse werkgever.</p>
      <p>Afgelopen januari kreeg Misidjan ruzie met een 68-jarige automobilist. De oprit van de man werd door de Audi van de voetballer geblokkeerd. Er ontstond een woordenwisseling, waarbij het slachtoffer door Misidjan werd getrapt. Daarbij liep hij een dubbele enkelbreuk en een verbrijzelde elleboog op.</p>
      <p>Misidjan debuteerde in 2012 in het profvoetbal namens Willem II. Een jaar later werd de pijlsnelle buitenspeler, die met zijn bijnaam 'Vura' op het shirt speelt, verkocht aan Ludogorets. Daar staat hij nog altijd onder contract.</p>
      <p><b>Update 02/05: </b><i>Omroep Brabant </i>meldt dat Misidjan in beroep gaat tegen het vonnis van de rechter. Noortje Lut, de advocaat van de profvoetballer, meldt dat haar cliënt <a href="http://www.omroepbrabant.nl/?news/277652982/Oud-Willem+II-voetballer+Virgil+Misidjan+gaat+in+hoger+beroep.aspx">de straf te hoog vindt</a>. Lut laat bovendien weten dat Misidjan dinsdag niet in de rechtszaal aanwezig was, omdat hij met Ludogorets volop is verwikkeld in de strijd om het kampioenschap. De afgelopen vier seizoenen veroverde hij met de Bulgaarse topclub de landstitel.</p>
      <p><b>Update 25/11:</b> Virgil Misidjan hoeft toch niet de gevangenis in. Hij heeft een taakstraf van 240 uur en een voorwaardelijke celstraf van 58 dagen gekregen. Dat meldt <a href="https://www.omroepbrabant.nl/nieuws/3110107/Virgil-Misidjan-krijgt-taakstraf-en-voorwaardelijke-gevangenisstraf-voor-mishandeling">Omroep Brabant</a>. Volgens het gerechtshof in Den Bosch heeft de aanvaller van 1. FC Nürnberg vorig jaar januari in Roosendaal een 68-jarige man een gebroken been bezorgd. De twee kregen ruzie, nadat Misidjan zijn auto voor de poort van het bedrijf van zijn slachtoffer had geparkeerd.</p>
    </article>
  </body>
</html>