<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/obywatel-bialorusi-mial-blisko-3-promile-jazde-zakonczyl-na-ogrodzeniu-posesji/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T10:38:00+00:00"/>
    <meta property="og:title" content="Obywatel Białorusi miał blisko 3 promile, jazdę zakończył na ogrodzeniu posesji"/>
    <meta property="og:description" content="W minioną sobotę nietrzeźwy kierowca podróżujący jedną z dróg powiatu włodawskiego zakończył jazdę na ogrodzeniu. Obywatel Białorusi miał w organizmie niemal 3 promile alkoholu."/>
  </head>
  <body>
    <article>
      <h1>Obywatel Białorusi miał blisko 3 promile, jazdę zakończył na ogrodzeniu posesji</h1>
      <address>
        <time datetime="2019-11-25T10:38:00+00:00">25 Nov 2019, 10:38</time>
      </address>
      <p>
        <b>W minioną sobotę nietrzeźwy kierowca podróżujący jedną z dróg powiatu włodawskiego zakończył jazdę na ogrodzeniu. Obywatel Białorusi miał w organizmie niemal 3 promile alkoholu.</b>
      </p>
      <p>Do zdarzenia doszło w minioną sobotę po południu w miejscowości Dańce w powiecie włodawskim. Policjanci przyjęli zgłoszenie o kolizji drogowej.</p>
      <p>Na miejscu okazało się, że 29-letni obywatel Białorusi kierujący pojazdem marki Citroen, na łuku jezdni stracił panowanie nad samochodem, a następnie pojazd wypadł z drogi i uderzył w ogrodzenie posesji. Jak się okazało kierujący miał blisko 3 promile alkoholu w organizmie. Wraz z 29-latkiem podróżował 43-letni obywatel Ukrainy. Mężczyźni nie doznali obrażeń.</p>
      <p>Wkrótce wyczynem drogowym obywatela Białorusi zajmie się sąd.</p>
      <p>(fot. Policja Włodawa)</p>
    </article>
  </body>
</html>