<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/nba-de-gecenin-sonuclari-abd-de-doncic-ruzgari-esiyor,849571"/>
    <meta property="og:site_name" content="T24"/>
    <meta property="article:published_time" content="2019-11-25T10:46:00+00:00"/>
    <meta property="og:title" content="NBA'de gecenin sonuçları: ABD'de Doncic rüzgarı esiyor"/>
    <meta property="og:description" content="NBA'de dün akşam 5 karşılaşma oynandır"/>
  </head>
  <body>
    <article>
      <h1>NBA'de gecenin sonuçları: ABD'de Doncic rüzgarı esiyor</h1>
      <h2>NBA'de dün akşam 5 karşılaşma oynandır</h2>
      <address>
        <time datetime="2019-11-25T10:46:00+00:00">25 Nov 2019, 10:46</time>
      </address>
      <p>NBA’e dün akşam 5 maçla devam edildi. Son olarak Cleveland Cavaliers’ı 42 sayı farkla yenen Dallas Mavericks, deplasmanda Houston Rockets’ı 137-123 mağlup ederek üst üste beşinci galibiyetini aldı.<br/>Bu sezon sahadan 11. kez galip ayrılan Mavericks’in Sloven yıldızı Luka Doncic, karşılaşmayı 41 sayı, 10 asist ve 6 ribauntla tamamladı. 20 yaşında basketbolcu, NBA’de 4 maç üst üste 30 sayı barajını aşan Kevin Durant’tan sonraki en genç oyuncu oldu. Tim Hardaway 31, Kristaps Porzingis 23 sayıyla galibiyette pay sahibi oldu.<br/>Üst üste 3. mağlubiyetini alan Rockets’ta James Harden’ın 32 sayı, 9 ribaunt, 11 asistlik performansı mağlubiyete engel olamadı.<br/><b>Sonuçlar:<br/></b>Houston Rockets-Dallas Mavericks: 123-137<br/>New York Knicks-Brooklyn Nets: 101-103<br/>Washington Wizards-Sacramento Kings: 106-113<br/>Denver Nuggets-Phoenix Suns: 116-104<br/>Los Angeles Clippers-New Orleans Pelicans: 134-109</p>
    </article>
  </body>
</html>