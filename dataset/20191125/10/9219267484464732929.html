<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392990-%d7%a9%d7%95%d7%93-%d7%a2%d7%a0%d7%a7-%d7%91%d7%92%d7%a8%d7%9e%d7%a0%d7%99%d7%94-%d7%90%d7%95%d7%a6%d7%a8%d7%95%d7%aa-%d7%91%d7%a9%d7%95%d7%95%d7%99-%d7%9e%d7%99%d7%9c%d7%99%d7%90%d7%a8%d7%93-%d7%99"/>
    <meta property="og:site_name" content="סרוגים"/>
    <meta property="article:published_time" content="2019-11-25T10:21:30+00:00"/>
    <meta property="og:title" content="שוד ענק בגרמניה: אוצרות בשווי מיליארד יורו נגנבו"/>
    <meta property="og:description" content="אוצרות בשווי של מעל מיליארד יורו נגנבו מהמוזיאון בטירת דרזדן בגרמניה, המכיל את אחד מהאוספים העתיקים והגדולים באירופה. הפורצים ניתקו את החשמל במוזיאון..."/>
  </head>
  <body>
    <article>
      <h1>שוד ענק בגרמניה: אוצרות בשווי מיליארד יורו נגנבו</h1>
      <h2>אוצרות בשווי של מעל מיליארד יורו נגנבו מהמוזיאון בטירת דרזדן בגרמניה, המכיל את אחד מהאוספים העתיקים והגדולים באירופה. הפורצים ניתקו את החשמל במוזיאון ופרצו לטירה דרך אחד החלונות</h2>
      <address><time datetime="2019-11-25T10:21:30+00:00">25 Nov 2019, 10:21</time> by <a rel="author">, חדשות סרוגים</a></address>
      <p>שוד ענק בגרמניה: אוצרות יקרי ערך רבים נגנבו היום (שני) בעקבות פריצה למוזיאון בטירת דרזדן במחוז סקסוניה שבגרמניה. על פי הדיווח בעיתון הגרמני "בילד", שווי הפריטים שנגנבו מוערך במעל מיליארד יורו.</p>
      <p>לפי הערכות המשטרה, הגנבים פרצו לטירה בסביבות השעה 5 לפנות בוקר, כשהם נכנסו למבנה דרך אחד החלונות. לפני כן הגנבים ניתקו את זרם החשמל למוזיאון, במטרה להשבית את אמצעי האבטחה במקום. הרשויות מסרו ששריפה פרצה במהלך הלילה בגשר בסמוך לטירה, וייתכן שהיא החלה בעקבות ניתוק החשמל.</p>
      <p>לאחר שהפורצים נכנסו למוזיאון, הם גנבו תכשיטים, יהלומים ואבנים יקרות מחדר האוצר הירוק, הנחשב כאחד מאוספי הוצרות העתיקים בעולם והגדול ביותר באירופה, כשהוא מכיל חפצים מתקופת הבארוק ועד התקופה הקלאסית. בתקשורת הגרמנית דווח שהגנבים נמלטו מהמקום דרך החלון שממנו נכנסו, ונכנסו ללימוזינה שהסיעה אותם מהאזור. על פי הערכות המשטרה, הגנבים תועדו במצלמות האבטחה למרות הכשל החשמלי היזום – כך שייתכן שניתן לעצור אותם בזכות התיעוד.</p>
    </article>
  </body>
</html>