<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/25/ezert-nem-dedikal-semmit-billie-eilish/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-25T10:11:00+00:00"/>
    <meta property="og:title" content="Ezért nem dedikál semmit Billie Eilish"/>
    <meta property="og:description" content="Egy Insta-sztoriban árulta el, hogy miért döntött így!"/>
  </head>
  <body>
    <article>
      <h1>Ezért nem dedikál semmit Billie Eilish</h1>
      <h2>Egy Insta-sztoriban árulta el, hogy miért döntött így!</h2>
      <address><time datetime="2019-11-25T10:11:00+00:00">25 Nov 2019, 10:11</time> by <a rel="author">Barna Bori</a></address>
      <p><b>Billie Eilish</b> biztosan nagyon örült, amikor kiderült, idén kik esélyesek Grammy-díjra, ugyanis <a href="https://cosmopolitan.hu/te_te_te/2019/11/21/o-a-legfiatalabb-eloado-akit-grammy-dijra-jeloltek/">neki már a jelölésekkel sikerült történelmet írnia</a>. Képzeld, ő lett a legfiatalabb előadó, akit az év albuma kategóriában jelöltek, és a legfiatalabb azok között is, akik a 4 fő kategóriában kaptak egyszerre jelölést. Ráadásul Billie annyira menő énekesnőnek számít ma, hogy <a href="https://cosmopolitan.hu/sztarhirek/2019/09/26/nem-hiszed-el-ki-billie-eilish-egyik-legnagyobb-rajongoja/">rengeteg rajongója van a celeb-világból is!</a></p>
      <p>De annak ellenére, hogy <a href="https://cosmopolitan.hu/sztarhirek/2019/09/20/elkepeszto-mit-tett-rajongojaval-billie-eilish/">elég közvetlen a kapcsolata a fanokkal</a>, most mégis magyarázkodnia kellett! Ugyanis amikor nemrég szerepelt a Jimmy Kimmel Live! műsorban,<b> nem adott autogramot a rá várakozó rajongóknak</b>, és emiatt elég sokan megtámadták őt a neten… Ezért Billie egy Insta-sztoriban elmagyarázta, miért döntött úgy, hogy nem fog aláírásokat osztogatni – viszont<b> nagyon szívesen szelfizik bárkivel, és mindig megölelgeti a fanokat.</b></p>
      <p><i>„Nem dedikálok semmit. Sokáig megtettem, de már nem fogok, mert rájöttem, hogy a legtöbben eladtak mindent, amit aláírtam, szóval ezt befejeztem. Ez tulajdonképpen az én saját szabályom. Inkább megölelem a rajongókat, vagy beszélgetek velük. Ez olyan dolog, amit nem lehet eladni”</i> – fakadt ki Billie a közösségi oldalán, és azt is hozzátette, hogy azok az emberek, akik csak aláírást akarnak tőle,<b> igazából nem is foglalkoznak vele.</b> Ráadásul még be is szóltak neki, hogy a viselkedése miatt nem érdemli meg a Grammy-jelöléseket… <i>„Remélem, hogy találtok valakit, akik csak arra használnak meg titeket, hogy pénzt csináljanak belőletek!”</i> – üzente nekik az énekesnő.</p>
      <h3>Szóval totálisan érthető, hogy nemet mondott a dedikálásokra, igaz?</h3>
    </article>
  </body>
</html>