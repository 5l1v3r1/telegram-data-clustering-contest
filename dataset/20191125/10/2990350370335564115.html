<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/za-tyzhden-na-volyni-trapylos-27-pozhezh-troye-liudey-zahynulo-/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T10:52:00+00:00"/>
    <meta property="og:title" content="За тиждень на Волині трапилось 27 пожеж, троє людей загинуло"/>
    <meta property="og:description" content="За минулий тиждень волинські вогнеборці ліквідували 27 пожеж. Під час гасіння пожеж врятували двох людей, троє осіб загинули у вогні."/>
  </head>
  <body>
    <article>
      <h1>За тиждень на Волині трапилось 27 пожеж, троє людей загинуло</h1>
      <address>
        <time datetime="2019-11-25T10:52:00+00:00">25 Nov 2019, 10:52</time>
      </address>
      <p>За минулий тиждень волинські вогнеборці ліквідували 27 пожеж. Під час гасіння пожеж врятували двох людей, троє осіб загинуло у вогні.<br/><br/>Про це повідомляють у пресслужбі ДСНС у Волинській області.<br/><br/>23 листопада о 16:00 до служби «101» надійшло повідомлення про пожежу в житловому будинку на вулиці Даньшина, 2, що в Луцьку Вже за 2 хвилини до місця події прибула чергова варта 2-ої Державної пожежно-рятувальної частини і відповідно до вирішального напрямку бойових дій всі сили зосередили на порятунок людей. З квартири поверхом вище врятовано непритомну дитину віком 11 років, якій медики надали допомогу (від госпіталізації відмовилась) та чоловіка віком 46 років, якого госпіталізовано в Луцьку міську клінічну лікарню (у важкому стані, діагноз – термічні опіки шиї, китиці, обличчя 2-3 ст.). У квартирі, де трапилась пожежа, <a href="https://www.volynnews.com/ua/news/all/za-tyzhden-na-volyni-trapylos-27-pozhezh-troye-liudey-zahynulo-/../../../../news/extreme/u-lutsku-pid-chas-pozhezhi-v-kvartyri-zahynuv-cholovik/"><b>рятувальники виявили тіло власника</b></a>, причина його смерті встановлюється.<br/><br/>Вогнеборці ліквідували пожежу о 16:17 спеціальним водяним стволом. Всього на місці події були зосереджені 3 пожежні автомобілі, працювали 12 рятувальників. Ймовірною причиною пожежі стало необережне поводження з вогнем власника (куріння в ліжку).<br/><br/>21 листопада під час гасіння пожежі у житловому будинку в селі Воля Ковельського району співробітники ДСНС виявили тіло 57-річного господаря, а 23 листопада працівники 25-ої Державної пожежно-рятувальної частини міста Луцька під час гасіння пожежі в металевій споруді для охорони гаражного кооперативу, розташованого на вулиці Глушець, <a href="https://www.volynnews.com/ua/news/all/za-tyzhden-na-volyni-trapylos-27-pozhezh-troye-liudey-zahynulo-/../../../../news/extreme/u-lutsku-na-mistsi-pozhezhi-v-harazhnomu-kooperatyvi-vyiavyly-tilo-cholovik/"><b>виявили тіло 71-річного чоловіка</b></a>. Причини виникнення пожеж та обставини загибелі чоловіків встановлюються.<br/><br/>Працівники групи піротехнічних робіт Аварійно-рятувального загону спецпризначення знешкодили 18 боєприпасів часів минулих воєн, виявлених у Ківерцівському, Старовижівському, Ковельському та Турійському районах. Реклама</p>
    </article>
  </body>
</html>