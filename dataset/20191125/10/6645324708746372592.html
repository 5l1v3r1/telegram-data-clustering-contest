<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/business/avtobusnite-prevozvachi-sys-simvolichen-protest-zaradi-nepromenen-zakon-news_1409435.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T10:53:00+00:00"/>
    <meta property="og:title" content="Автобусните превозвачи със символичен протест заради непроменен закон"/>
    <meta property="og:description" content="Ако до 13 януари исканията им не бъдат изпълнени излизат на ефективен протест"/>
  </head>
  <body>
    <article>
      <h1>Автобусните превозвачи със символичен протест заради непроменен закон</h1>
      <address><time datetime="2019-11-25T10:53:00+00:00">25 Nov 2019, 10:53</time> by <a rel="author" href="https://www.actualno.com/editors/uid/136" target="_blank">Любов Павлова</a></address>
      <p>Автобусните превозвачи започват протестни действия през декември. Те настояват държавата да изпълни обещанията си за решаване на проблемите в бранша като нерегламентираният превоз на пътници, ТОЛ таксите и субсидирането на сектора. Това каза пред Радио "Фокус" Магдалeна Милтенова от Конфедерацията на автобусните превозвачи. <br/><br/><br/>"Основният проблем, който трябваше да бъде решен, беше нормативната промяна на <b>Закона за автомобилните превози</b>, откъдето да тръгне съответно промяна и на останалите нормативни документи. Към днешна дата законът все още не е финализиран, а реално промените не са толкова много и големи, за да изискват дълъг период от време. Много отдавна са подготвени текстовете, но както и друг път съм казвала, ние имаме проблем на ниво администрация. Другият проблем, който е изключително важен за нас и който не намери решение, това е <b>нерегламентираният превоз на пътници</b>. Ясно е, че с административни действия и мерки този проблем не може да бъде решен. Единственият възможен вариант е инкриминиране на това деяние“, каза още Милтенова.</p>
      <related>
        <a href="https://www.actualno.com/business/avtobusni-prevozvachi-spirat-za-malko-rabota-dnes-14-uni-kanjat-se-da-idvat-pred-parlamenta-news_679614.html"/>
      </related>
      <p>По думите й <b>средствата за субсидиране на бранша</b> са крайно недостатъчни, а това води до отлив на превозвачи, фалиране на фирми и оставяне на населението без транспорт. Протестите на аватобусните превозвачи започват символично на 13 декември и ще продължат до 13 януари. Ако дотогава няма пътна карта с ясно разписани поети ангажименти и конкретни срокове, ще превозвачите ще започнат и ефективни протестни действия, допълни Магдалeна Милтенова.</p>
    </article>
  </body>
</html>