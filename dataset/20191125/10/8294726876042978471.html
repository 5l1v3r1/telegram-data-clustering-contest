<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/headline/bollinger-vine-in-europa-175134.html"/>
    <meta property="og:site_name" content="Auto Bild"/>
    <meta property="article:published_time" content="2019-11-25T10:00:30+00:00"/>
    <meta property="og:title" content="Rivalul american al lui Tesla va ajunge și în Europa. Are 620 CP!"/>
    <meta property="og:description" content="Producătorul american de mașini electrice Bollinger își va trimite produsele și peste Ocean, în Europa. Gama actuală: un SUV și un pickup."/>
  </head>
  <body>
    <article>
      <h6 class="kicker">Universul electricelor</h6>
      <h1>Rivalul american al lui Tesla va ajunge și în Europa. Are 620 CP!</h1>
      <address><time datetime="2019-11-25T10:00:30+00:00">25 Nov 2019, 10:00</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-6.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-7.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-8.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-9.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-10.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-11.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-12.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-13.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-14.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-15.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-16.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes-17.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/bollinger-b1-b2-beta-prototypes.jpg"/>
        </figure>
      </slideshow>
      <p>
        <b>Producătorul american de mașini electrice Bollinger își va trimite produsele și peste Ocean, în Europa. Gama actuală: un SUV și un pickup.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/ce-piese-auto-se-strica-la-automobilele-electrice-din-romania-174742.html">Ce piese auto se strică la automobilele electrice din România?</a>
      </p>
      <p>
        <a href="https://www.auto-bild.ro/stiri/baterie-masini-electrice-173988.html">Viitorul mașinilor electrice: a fost inventată bateria care se încarcă în doar 10 minute!</a>
      </p>
      <p>Bollinger nu este (încă) un nume cunoscut în lumea automobilelor, însă potențialul pe care îl prezintă producătorul american de mașini electrice este suficient de ridicat încât să aibă parte de susținere din partea publicului.</p>
      <p>Ambele modele actuale Bollinger și-au făcut apariția în această lună la Salonul Auto de <a href="https://www.auto-bild.ro/?s=los+angeles+2019&amp;Search=">la Los Angeles</a>. Aceasta s-a întâmplat la circa doi ani după ce <a href="https://www.auto-bild.ro/stiri/bollinger-b1-demonstratie-electrica-in-off-road-131792.html">am văzut pentru prima dată prototipurile</a> de SUV, respectiv de pickup pe care Bollinger le-a dezvoltat.</p>
      <p>În prima lună de la deschiderea listei de precomenzi, Bollinger a înregistrat peste 500 de solicitări, unele dintre acestea din Europa. Asta a încurajat producătorul să omologheze modelele și pentru piața Europeană, astfel încât mașinile să devină eligibile pentru utilizarea pe drumurile publice până în prima parte a anului 2021, atunci când vor fi livrate primele unități, <a href="https://www.autocar.co.uk/">relatează Autocar</a>. Prețul de pornire pentru un model Bollinger este de 125.000 de dolari.</p>
      <p>Bollinger B1 (SUV) și B2 (pickup) folosesc o platformă comună, al cărei ansamblu propulsor este constituit din două motoare electrice cu 620 de cai-putere și un cuplu de 920 de Newtoni-metru. Acestea sunt alimentate de o baterie cu capacitate de stocare de 120 kWh; producătorul nu a oferit încă detalii despre autonomie sau timpi de încărcare.</p>
      <p>Cu toate că accelerația 0-100 km/h este posibilă în doar 4,5 secunde (iar viteza maximă este limitată la 160 km/h), Bollinger B1 și B2 sunt gândite în primul rând pentru performanță și durabilitate în medii neprietenoase: garda la sol pentru oricare dintre modele este de 38 de centimetri, iar cursa suspensiei măsoară nu mai puțin de 25,4 centimetri.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/lexus-ux-300e-suv-prezentare-175157.html"/>
        <a href="https://www.auto-bild.ro/headline/aspark-owl-supercar-electric-record-mondial-174625.html"/>
        <a href="https://www.auto-bild.ro/stiri/tesla-cucereste-europa-iata-cifrele-record-inregistrate-de-model-3-2019-173282.html"/>
      </related>
    </article>
  </body>
</html>