<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/il-giorno-la-juve-torna-su-icardi-quinquennale-da-10-milioni-ai-nerazzurri-piace-mandzukic-323990"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T10:56:55+00:00"/>
    <meta property="og:title" content="Il Giorno - La Juve torna su Icardi: quinquennale da 10 milioni. Ai nerazzurri piace Mandzukic"/>
    <meta property="og:description" content="Mauro Icardi torna al centro delle voci di mercato. Dalle colonne de Il Giorno arriva la notizia del nuovo assalto della Juventus per l'argentino di proprietà..."/>
  </head>
  <body>
    <article>
      <h1>Il Giorno - La Juve torna su Icardi: quinquennale da 10 milioni. Ai nerazzurri piace Mandzukic</h1>
      <address><time datetime="2019-11-25T10:56:55+00:00">25 Nov 2019, 10:56</time> by <a rel="author">Redazione FcInterNews.it</a></address>
      <p><b>Mauro Icardi</b> torna al centro delle voci di mercato. Dalle colonne de <i>Il Giorno </i>arriva la notizia del nuovo assalto della <b>Juventus</b> per l'argentino di proprietà dell'<b>Inter</b>. "I presupposti perché Icardi resti al <b>Psg </b>a fine stagione ci sono tutti, anche perché i francesi possono vantare il diritto di riscatto per 70 milioni - si legge - C'è un però. La clausola che Icardi ha voluto inserire nel contratto: e cioé che a fine stagione potrebbe comunque dire di no alla proposta dei campioni di Francia e tornare a Milano. Difficilmente per restarci, perché l'assalto della Juventus sarebbe automatico anche in caso di mancato riscatto da parte del Psg. Ma a quel punto i bianconeri (che propongono all'argentino un quinquennale da 10 milioni netti a stagione) dovrebbero fare i conti con l'Inter, che non farebbe sconti sul cartellino e che potrebbe (legittimamente) chiedere agli <b>Agnelli </b>anche più dei 70 milioni concordati col Psg".</p>
      <p>Il duello Inter-Juve non si riduce solo a Icardi. "All'Inter piace non poco lo juventino <b>Mandzukic</b>, i bianconeri stanno sondando due attaccanti in scadenza di contratto, <b>Giroud </b>e <b>Mertens</b>, pure nel mirino di Marotta (che sta anche valutando di far rientrare alla base <b>Gabigol </b>grande protagonista in <b>Coppa Libertadores </b>col <b>Flamengo</b>).</p>
      <p>
        <a href="https://www.videointer.it/watch.php?vid=1aad870b5">
          <b>VIDEO - FLAMENGO CAMPIONE, ADRIANO SCOPPIA IN LACRIME</b>
        </a>
      </p>
    </article>
  </body>
</html>