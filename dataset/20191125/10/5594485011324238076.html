<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/svidetel-s-povratna-versiya-chane-ne-e-zastrelyal-zhena-si-otmstil-e-na-ubietsa-y-snimki_news711275.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T10:46:00+00:00"/>
    <meta property="og:title" content="Свидетел с повратна версия: Чане не е застрелял жена си, отмъстил е на убиеца й СНИМКИ"/>
    <meta property="og:description" content="Пет месеца след смъртта на Стоян Зайков родителите и близките му най-накрая се простиха с него"/>
  </head>
  <body>
    <article>
      <h1>Свидетел с повратна версия: Чане не е застрелял жена си, отмъстил е на убиеца й СНИМКИ</h1>
      <h2>Пет месеца след смъртта на Стоян Зайков родителите и близките му най-накрая се простиха с него</h2>
      <address>
        <time datetime="2019-11-25T10:46:00+00:00">25 Nov 2019, 10:46</time>
      </address>
      <p>https://blitz.bg/kriminalni/prestplenie/svidetel-s-povratna-versiya-chane-ne-e-zastrelyal-zhena-si-otmstil-e-na-ubietsa-y-snimki_news711275.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574667642-mfff.jpg"/>
      </figure>
      <p><b>Пет месеца след смъртта на Стоян Зайков–Чане родителите и близките му най-накрая се простиха с него. Погребението се е състояло на 7 октомври, защото тогава тялото му е било предадено на семейството. </b><br/><br/>„Нямах сили да го разпознавам. Само разбрах, че целият е бил в синьо мастило. Вероятно да не се различават куршумите“, казалпред<b> </b>Trafficnews бащата Георги Зайков.<br/> <br/>Над 100 коли и автобус докарали всички хора, които се сбогували със сина му, който в началото на май вдигна на крак целия ресурс на МВР в акция по издирването му. Зайков бе обвинен за разстрела на бившата му жена Милена Шишкова и неговия съсед Валентин Георгиев. Преследването вървеше без успех, докато на 29 май негов съгражданин го е предал на полицията, твърди изданието.<br/> <br/>Чане беше ограден, а след престрелка беше обявено, че се е самоубил. Очевидци разказаха, че са се чули поне 4 изстрела, докато според полицията са три. Официалната версия на МВР бе, че  Зайков се е прострелял смъртоносно с преправена ловна пушка в гърдите, след като е бил обсаден.<br/> <br/>Тялото му остана в камера на Съдебна медицина от края на май до началото на октомври заради допълнителни експертизи, според обясненията на прокуратурата.<br/> <br/>След погребението на Чане хората от Костенец се отпуснаха и разказаха, че е имало свидетел на убийството на Милена. При това неговата версия е коренно различна от огласената от полицията. Свидетелят видял вечерта на 8 май пред къщата на Шишкова две коли с транзитни номера. От едната излязъл Валентин Георгиев, за когото местните хора твърдят, че продавал наркотици заедно с Милена, за което Чане знаел и бил категорично против. Версията на свидетеля е, че именно Валентин е убил жената, която преди това се обадила на Стоян да дойде. <br/> <br/>Когато Зайков дошъл, той бил пребит от Валентин и съучастниците му. Затова избягал същата вечер, а три дни по-късно се върнал и застрелял Георгиев, отмъщавайки за Милена.<br/> <br/>Интересна подробност е, че Чане е бил на дискотека в Ихтиман с Милена 5 дни преди убийството, което оборва тезата, че са били жестоко скарани и той е планирал да я убие.<br/> <br/>На 29 май, когато Стоян Зайков издъхна от куршум в гърдите, разследващите обявиха, че са направили всичко възможно да бъде задържан жив. Много от хората в Костенец обаче не повярваха, че той може сам да е сложил край на живота си. Преди това те се съмняваха и Чане да е застрелял Милена. Техният син Стивън също отказва да повярва, че баща му е убиец. 15-годишният младеж бил силно привързан към своя родител, който успя да му остави бележка, че много го обича, докато се криеше от полицията..<br/> </p>
      <figure>
        <img src="https://trafficnews.bg/data/images/2019_11_24/%D1%87%D0%B0%D0%BD%D0%B5_4.jpg"/>
      </figure>
      <figure>
        <img src="https://trafficnews.bg/data/images/2019_11_24/%D1%87%D0%B0%D0%BD%D0%B5_2.jpg"/>
      </figure>
      <figure>
        <img src="https://trafficnews.bg/data/images/2019_11_24/%D1%87%D0%B0%D0%BD%D0%B5_3.jpg"/>
      </figure>
    </article>
  </body>
</html>