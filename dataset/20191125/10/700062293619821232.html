<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/politics/715104-lavros-o-lagos-otan-eide-to-%C2%ABapechthes-sfyrodrepano%C2%BB-stis-vryxelles-zhthse-metra-kata-toy-kke.html"/>
    <meta property="og:site_name" content="madata.gr"/>
    <meta property="article:published_time" content="2019-11-25T10:38:00+00:00"/>
    <meta property="og:title" content="Λάβρος ο Λαγός όταν είδε το «απεχθές σφυροδρέπανο» στις Βρυξέλλες - Ζήτησε μέτρα κατά του ΚΚΕ"/>
    <meta property="og:description" content="Η ΚΝΕ προ ημερών πραγματοποίησε πολιτική εκδήλωση στις Βρυξέλλες με θέμα: «Η αλήθεια για τον σοσιαλισμό και ο αντικομμουνισμός της Ευρωπαϊκής Ένωσης». Αυτή η ενέργεια"/>
  </head>
  <body>
    <article>
      <h1>Λάβρος ο Λαγός όταν είδε το «απεχθές σφυροδρέπανο» στις Βρυξέλλες - Ζήτησε μέτρα κατά του ΚΚΕ</h1>
      <address>
        <time datetime="2019-11-25T10:38:00+00:00">25 Nov 2019, 10:38</time>
      </address>
      <p>Η ΚΝΕ προ ημερών πραγματοποίησε πολιτική εκδήλωση στις Βρυξέλλες με θέμα: «Η αλήθεια για τον σοσιαλισμό και ο αντικομμουνισμός της Ευρωπαϊκής Ένωσης». Αυτή η ενέργεια της νεολαίας του ΚΚΕ ήταν αρκετή για να ενεργοποιηθούν τα αντικομμουνιστικά ένστικτα του υπόδικου στη δίκη της Χρυσής Αυγής και εκλεγμένου ευρωβουλευτή Γ. Λαγού. <br/><br/>Έτσι λοιπόν ο Γ. Λαγός, αποφάσισε να θέσει ερώτησή του προς την Ευρωπαϊκή Επιτροπή, αξιοποιώντας το πρόσφατο πολυσυζητημένο και κατάπτυστο ψήφισμα του Ευρωκοινοβουλίου που εξίσωνε τον κομμουνισμό με τον ναζισμό, και αναφέροντας πως από την εκδήλωση του ΚΚΕ «το πιο σημαντικό και σκανδαλώδες είναι το ότι επ’ αφορμή της εκδήλωσης, η αίθουσα WIM1P100 γέμισε με το απεχθές σφυροδρέπανο, γεγονός που έρχεται σε πλήρη αντίθεση με το ψήφισμα της 18ης Σεπτεμβρίου 2019 με το οποίο το Ευρωκοινοβούλιο καταδίκασε τον κομμουνισμό και τη χρήση κομμουνιστικών συμβόλων».<br/><br/>Ο Λαγός στην ερώτησή του αναρωτήθηκε «σε τι ενέργειες προτίθεται να προβεί εναντίον των διοργανωτών της εν λόγω κατάπτυστης εκδήλωσης οι οποίοι παραβίασαν καταφανώς την δεοντολογία; Θα καταδικάσει το Ευρωκοινοβούλιο αυτή την προκλητική και καταδικαστέα εκδήλωση εντός των εγκαταστάσεών του;»</p>
    </article>
  </body>
</html>