<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-mondo/papa-francesco-guerra-acqua-3121202/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T10:08:23+00:00"/>
    <meta property="og:title" content="Papa Francesco: “La prossima guerra sarà per l’acqua”"/>
    <meta property="og:description" content="ROMA – La prossima guerra sarà scatenata dalla competizione per l’accesso all’acqua. E’ quanto confidato da Papa Francesco nel colloquio privato con l’imperatore giapponese Naruhito, nel Palazzo imperiale di Tokyo. Da quanto è potuto filtrare, il Papa ha trattato di temi ambientali e soprattutto della questione dell’acqua. Naruhito è membro onorario della “Commissione mondiale sull’acqua per il XXI secolo”.  “Accogliete i rifugiati” “Vi chiedo di stendere le braccia dell’amicizia e di accogliere quelli che vengono, spesso dopo grandi sofferenze, a cercare rifugio nel vostro Paese”. E’ l’appello rivolto da Papa Francesco in Giappone nell’incontro con i giovani nella Cattedrale di Santa Maria a Tokyo. L’appello del Papa – spiega Caritas Japan – si inserisce in un quadro di norme “così restrittive che il numero di coloro che hanno ottenuto lo status di rifugiati nel 2018 è limitato a 42 persone”.Goo Hara, la star del pop coreano trovata morta in casa. La 28enne pochi mesi fa tentò il suicidioAssange rischia di morire…"/>
  </head>
  <body>
    <article>
      <h1>Papa Francesco: “La prossima guerra sarà per l’acqua”</h1>
      <address><time datetime="2019-11-25T10:08:23+00:00">25 Nov 2019, 10:08</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/papa-francesco_ansa-1-1.jpg"/>
        <figcaption>bagno di folla in Giappone per Papa Francesco (Ansa)</figcaption>
      </figure>
      <p>ROMA – La prossima guerra sarà scatenata dalla competizione per l’accesso all’acqua. E’ quanto confidato da Papa Francesco nel colloquio privato con l’imperatore giapponese Naruhito, nel Palazzo imperiale di Tokyo. Da quanto è potuto filtrare, il Papa ha trattato di temi ambientali e soprattutto della questione dell’acqua. Naruhito è membro onorario della “Commissione mondiale sull’acqua per il XXI secolo”. </p>
      <h3>“Accogliete i rifugiati”</h3>
      <p>“Vi chiedo di stendere le braccia dell’amicizia e di accogliere quelli che vengono, spesso dopo grandi sofferenze, a cercare rifugio nel vostro Paese”. E’ l’appello rivolto da Papa Francesco in Giappone nell’incontro con i giovani nella Cattedrale di Santa Maria a Tokyo. L’appello del Papa – spiega Caritas Japan – si inserisce in un quadro di norme “così restrittive che il numero di coloro che hanno ottenuto lo status di rifugiati nel 2018 è limitato a 42 persone”.</p>
      <figure>
        <a href="https://www.blitzquotidiano.it/cronaca-mondo/goo-hara-trovata-morta-3121181/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/goo-hara-trovata-morta-3121181/">
          <img src="https://static.blitzquotidiano.it/wp/wp-content/uploads/2019/11/goo_hara-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/goo-hara-trovata-morta-3121181/">Goo Hara, la star del pop coreano trovata morta in casa. La 28enne pochi mesi fa tentò il suicidio</a>
      </h3>
      <figure>
        <a href="https://www.blitzquotidiano.it/cronaca-mondo/assange-morire-carcere-medici-3121138/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/assange-morire-carcere-medici-3121138/">
          <img src="https://static.blitzquotidiano.it/wp/wp-content/uploads/2019/11/julian-assange-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/assange-morire-carcere-medici-3121138/">Assange rischia di morire in carcere: appello di 60 medici per cure immediate</a>
      </h3>
      <h3>“Giovani che non ridono sono come zombie”</h3>
      <p>Troppa competizione e frenesia portano alla solitudine, “la povertà più grande”, ha detto poi il <a href="https://www.blitzquotidiano.it/cronaca-mondo/papa-francesco-chiedo-perdono-per-gli-stupri-commessi-dai-preti-1920428/">Pontefice</a> nell’incontro con i giovani a Tokyo. “Ci sono giovani che non ridono, non giocano, non conoscono il senso della meraviglia e della sorpresa. Come zombi – ha usato questa parola Papa Francesco -, il loro cuore ha smesso di battere a causa dell’incapacità di celebrare la vita con gli altri”. E allora occorre “fare spazio a Dio in una società frenetica e focalizzata sull’essere solo competitivi e produttivi”.</p>
      <h3>“Non ci sono ancora i selfie dell’anima”</h3>
      <p>“Per crescere, per scoprire la nostra identità, bontà e bellezza interiore, non possiamo guardarci allo specchio. Hanno inventato tante cose, ma grazie a Dio non ci sono ancora i selfie dell’anima”. “Per essere felici, dobbiamo chiedere aiuto agli altri – ha indicato Francesco -, che la foto la faccia un altro, cioè uscire da noi stessi e andare verso gli altri, specialmente i più bisognosi”. “Non guardatevi troppo allo specchio, correte il rischio che a guardarvi troppo lo specchio si rompa”, ha aggiunto il Papa. (fonte Ansa)</p>
    </article>
  </body>
</html>