<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3387740/valinin-tepki-gosterdigi-kisi-ogretmen-degil-gazeteci-cikti"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T10:06:00+00:00"/>
    <meta property="og:title" content="Valinin tepki gösterdiği kişi öğretmen değil gazeteci çıktı"/>
    <meta property="og:description" content="Konya Valisi Toprak'ın oturuşundan dolayı tepki gösterdiği kişi stajyer muhabir çıktı."/>
  </head>
  <body>
    <article>
      <h1>Valinin tepki gösterdiği kişi öğretmen değil gazeteci çıktı</h1>
      <h2>Konya Valisi Toprak'ın oturuşundan dolayı tepki gösterdiği kişi stajyer muhabir çıktı.</h2>
      <address>
        <time datetime="2019-11-25T10:06:00+00:00">25 Nov 2019, 10:06</time>
      </address>
      <p>Konya'da düzenlenen 24 Kasım Öğretmenler Günü programı nedeni ile bir konuşma yapan Konya Valisi Cüneyit Orhan Toprak, konuşma esnasında ön sıralarda oturan bir kişiye "sen öğretmen misin?" diye sormuş ve salondaki öğretmenler de alkışlamıştı.</p>
      <p>Ayak ayak üstüne atarak en ön sırada oturduğu iddia edilen kişinin öğretmen değil stajyer muhabir olduğu öğrenildi.</p>
      <p>Konya'da yerel bir gazetede çalıştığı öğrenilen stajyer muhabir, valilik personeli ile görüşerek kendini tanıttı. Daha sonra Vali Toprak ile bir araya gelen stajyer muhabirin, soruya karşılık "muhabirim" dediğini ancak anlaşılamadığını ifade ederek susmayı tercih ettiğini söylediği öğrenildi.</p>
      <p>"Öğretmen gibi otur da görelim" söylemi ve salondakilerin alkışlarının ardından Vali Toprak, "öğretmen olmasa dahi bu tip bir oturuş şekli uygun görülemezdi” şeklinde açıklamalarda bulundu.</p>
      <p>Konya Valisi Cüneyit Orhan Toprak, 10 Kasım 2018 tarihindeki törende de zamanlama hatası nedeni ile tören tertip heyetine tepki göstermişti.</p>
    </article>
  </body>
</html>