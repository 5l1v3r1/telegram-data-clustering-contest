<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837625-krizhane-sertse-2-bye-rekordi-za-kasovimi-zborami"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T10:54:00+00:00"/>
    <meta property="og:title" content="Мультфільм &quot;Крижане серце 2&quot; встановив рекорд за касовими зборами"/>
    <meta property="og:description" content="КИЇВ. 25 листопада. УНН. Мультфільм &quot;Крижане серце 2&quot; продемонстрував рекордний результат за касовими зборами в міжнародному прокаті, повідомляє УНН."/>
  </head>
  <body>
    <article>
      <h1>Мультфільм "Крижане серце 2" встановив рекорд за касовими зборами</h1>
      <address><time datetime="2019-11-25T10:54:00+00:00">25 Nov 2019, 10:54</time> by <a rel="author">Тетяна Юдіна</a></address>
      <p><b>КИЇВ. 25 листопада. УНН.</b> Мультфільм "Крижане серце 2" продемонстрував рекордний результат за касовими зборами в міжнародному прокаті, повідомляє <b>УНН</b>.</p>
      <p>Мультфільм від Disney став беззаперечним лідером міжнародного бокс-офісу - стрічка зібрала 223,2 млн за вихідні, стартувавши всього на 37 ринках (за винятком домашнього ринку - США).</p>
      <p>Дебют став кращим для анімації за всю історію кінопрокату. Раніше найуспішнішим вважався мультфільм "Льодовиковий період 3: Ера динозаврів", що зібрав в міжнародному прокаті 152 млн доларів за перший вікенд.</p>
      <p>Найбільші збори "Крижане серце 2" отримав у Китаї - 53 млн доларів, на другому місці Південна Корея - 31,5 млн доларів, а на третьому Японія - 18,2 млн доларів. Також успішним можна вважати старт мульфільму у Великій Британії (17,8 млн доларів), Німеччині (14,9 млн доларів), Франції (13,4 млн доларів), Мексиці (9,3 млн доларів), Індонезії (6,2 млн доларів ), на Філіппінах (6,1 млн доларів) і в Іспанії (5,8 млн доларів). У майбутні вихідні відбудеться відкриття в Італії, Росії та Австралії, а також в Греції, Новій Зеландії, Тринідаді, Чилі та Венесуелі.</p>
      <p>У себе на батьківщині в США "Крижане серце 2" очолив прокат з сумою в 127 млн ​​доларів. Це найкращий результат для компанії Walt Disney Animation і третій найкасовіший старт для мультфільму.</p>
      <p>Як повідомлялося раніше, Disney представила <a href="https://www.unn.com.ua/uk/news/1836545-disney-predstavila-grafik-premyer-do-2023-roku">графік прем'єр до 2023 року.</a></p>
      <figure>
        <iframe src="https://www.youtube.com/embed/-mDje2oCxjs" width="425" height="350" data-service="Youtube" scrolling="no"/>
      </figure>
    </article>
  </body>
</html>