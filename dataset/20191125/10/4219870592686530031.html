<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/srbija.73.html:832227-Pocivaj-u-miru-Laki-falices-nam-Drugari-se-potresnim-porukama-oprastaju-od-Lazara-14"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T10:13:00+00:00"/>
    <meta property="og:title" content="&quot;Počivaj u miru Laki, falićeš nam&quot;: Drugari se potresnim porukama opraštaju od Lazara (14)"/>
    <meta property="og:description" content="Potresne poruke na društvenim mreža drugara iznenada preminulog dečaka iz Novog Pazara"/>
  </head>
  <body>
    <article>
      <h1>"Počivaj u miru Laki, falićeš nam": Drugari se potresnim porukama opraštaju od Lazara (14)</h1>
      <address><time datetime="2019-11-25T10:13:00+00:00">25 Nov 2019, 10:13</time> by <a rel="author">Novosti Online</a></address>
      <p>
        <b>Potresne poruke na društvenim mreža drugara iznenada preminulog dečaka iz Novog Pazara</b>
      </p>
      <p>VEST o iznenadnoj smrti Lazara M. (14), koji se odjednom srušio kada je popio čašu hladne vode, potresla je Novi Pazar.<br/><br/>Njegovi drugari, posebno oni iz tamošnjeg Kulturno umetničkog društva “Ras”, čiji je Lazar bio član, potresnim porukama se opraštaju od njega.<br/><br/><i><b>Pročitajte još:<a href="https://www.novosti.rs/vesti/naslovna/hronika/aktuelno.291.html:832209-Nezapamcena-tragedija-u-Novom-Pazaru-Lazar-14-popio-casu-hladne-vode-pa-preminuo-tokom-rodjendanske-proslave"> Nezapamćena tragedija u Novom Pazaru: Lazar (14) popio čašu hladne vode, pa preminuo tokom rođendanske proslave</a></b></i><br/><br/>"Tvoje mesto u našem velikom kolu niko ne može da zauzme", napisano je ispod fotografije dečaka objavljene na Fejsbuk grupi KUD "Ras".<br/><br/>"Počivaj u miru Laki, falićeš nam", piše u još jednoj tužnoj poruci preminulom dečaku.<br/><br/>KUD se oglasilo povodom velike tragedije, najavljujući da do daljnjeg odlažu sve aktivnosti. <br/><br/>„Dragi Rasovci, desila nam se velika tragedija. Iznenada nas je napustio naš dragi Lazo, dobar igrač i još bolji drug... Povodom toga sve trenutne aktivnosti KUD-a se odlažu do daljnjeg“ stoji u objavi KUD-a. <br/><br/>Podsećamo, dečak je odjednom pao kao pokošen nakon što je popio čašu hladne vode. Odmah je transportovan u Opštu bolnicu Novi Pazar, ali nije mu bilo spasa. Lekari su bezuspešno pokušavali reanimacijom da povrate dečaka. Nažalost, mladi Novopazarac je preminuo od srčanog udara.</p>
      <figure>
        <img src="http://www.novosti.rs/upload/images/2019b//11/25/lazar.jpg"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/planeta.300.html:830585-Mali-andjeo-zagrlio-majku-Bijelo-Polje-u-suzama-ispratilo-Jovana-Zejaka"/>
        <a href="http://www.novosti.rs/vesti/planeta.300.html:830245-Decace-sneni-spavaj-pored-svoje-majke-Jovana-9-koji-je-izgubio-borbu-sa-opakom-bolesti-zivot-je-tukao-sa-svih-strana"/>
        <a href="http://www.novosti.rs/vesti/planeta.300.html:830020-Danas-se-jedan-decak-preselio-u-vecnost-Srce-malog-Jovana-9-nije-izdrzalo-stalo-je-u-Nemackoj"/>
        <a href="http://www.novosti.rs/vesti/planeta.299.html:827015-Kraj-82-casovne-drame-rasplakao-celu-zemlju-Spasioci-nisu-stigli-na-vreme-do-decaka-koji-je-upao-u-bunar-FOTO--VIDEO"/>
      </related>
    </article>
  </body>
</html>