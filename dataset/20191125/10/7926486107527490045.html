<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013408/%DA%AF%D8%B2%DB%8C%D9%86%D9%87-%D9%87%D8%A7%DB%8C-%D8%AC%D8%A7%D9%86%D8%B4%DB%8C%D9%86%DB%8C-%D8%A7%D9%88%D9%86%D8%A7%DB%8C-%D8%A7%D9%85%D8%B1%DB%8C-%D8%AF%D8%B1-%D8%A2%D8%B1%D8%B3%D9%86%D8%A7%D9%84"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T10:53:59+00:00"/>
    <meta property="og:title" content="گزینه‌های جانشینی اونای امری در آرسنال"/>
    <meta property="og:description" content="یک رسانه معتبر انگلیسی اعلام کرد سرمربی آینده آرسنال دستیار کنونی پپ گواردیولا یا سرمربی پیشین یوونتوس است."/>
  </head>
  <body>
    <article>
      <h1>گزینه‌های جانشینی اونای امری در آرسنال</h1>
      <address>
        <time datetime="2019-11-25T10:53:59+00:00">25 Nov 2019, 10:53</time>
      </address>
      <p>
        <i>یک رسانه معتبر انگلیسی اعلام کرد سرمربی آینده آرسنال دستیار کنونی پپ گواردیولا یا سرمربی پیشین یوونتوس است.</i>
      </p>
      <p>به گزارش مشرق، با اخباری که از تیم فوتبال <b>آرسنال </b>به بیرون درز کرده، مدیریت باشگاه از عملکرد «<b>اونای امری</b>» به هیچ‌وجه راضی نیست، تا جایی که پروژه تغییرمربی را دنبال می‌کند.</p>
      <p>براساس اعلام تایمز،‌ سران توپچی‌ها 2 گزینه را برای جانشینی احتمالی مربی اسپانیایی در نظر گرفته‌اند.</p>
      <blockquote>بیشتر بخوانید:<br/><a href="https://www.mashreghnews.ir/news/1013362/%D8%A7%D9%85%D8%B1%DB%8C-%D8%AF%D8%B1-%D8%A2%D8%B3%D8%AA%D8%A7%D9%86%D9%87-%D8%A7%D8%AE%D8%B1%D8%A7%D8%AC-%D8%A7%D8%B2-%D8%A2%D8%B1%D8%B3%D9%86%D8%A7%D9%84">امری در آستانه اخراج از <i>آرسنال</i></a></blockquote>
      <p>این 2 شامل میکل آرتتا، دستیار کنونی پپ گواردیولا در تیم منچسترسیتی و ماسیمیلانو آلگری،‌سرمربی چند سال گذشته یوونتوس ایتالیا هستند.</p>
      <p>آرسنالی‌ها چنانچه حکم عزل امری را صادرکنند،‌برای جذب «آرتتا»‌ باید نظر مدیریت سیتیزن‌ها را جلب کنند اما آلگری که در پایان فصل گذشته به همکاری‌اش با بیانکونری خاتمه داد،‌هم اکنون بدون تیم است.قرار است نمایندگان باشگاه با 2 گزینه ذکرشده مذاکراتی انجام دهند.</p>
      <p>امری از تابستان 2018 که آرسن ونگر به همکاری 22 ساله‌اش خاتمه داد،‌سکان هدایت توپچی‌های لندن را برعهده دارد.</p>
      <p>تیم تحت هدایت وی با وجود سرمایه‌گذاری خوب با 18 امتیاز در رده هشتم جدول 20 تیمی است.</p>
      <p>منبع: فارس</p>
    </article>
  </body>
</html>