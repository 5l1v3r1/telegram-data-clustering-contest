<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/tidningarna-ostra-smaland-och-nyheterna-laggs-ner/"/>
    <meta property="og:site_name" content="DN.SE"/>
    <meta property="article:published_time" content="2019-11-25T10:07:01+00:00"/>
    <meta property="og:title" content="Tidningarna Östra Småland och Nyheterna läggs ner"/>
    <meta property="og:description" content="Tidningsdödens senaste offer skördas i Småland, där tidningarna Östra Småland och Nyheterna läggs ner inom kort."/>
  </head>
  <body>
    <article>
      <h1>Tidningarna Östra Småland och Nyheterna läggs ner</h1>
      <address><time datetime="2019-11-25T10:07:01+00:00">25 Nov 2019, 10:07</time> by <a rel="author" href="https://www.dn.se/av/sverker-lenas/" target="_blank">Sverker Lenas</a></address>
      <p>
        <b>Tidningsdödens senaste offer skördas i Småland, där Östra Småland och Nyheterna nu läggs ner. Beskedet kom på måndagsförmiddagen, rapporterar Östra Småland/Nyheterna.</b>
      </p>
      <p>Vid ett personalmöte på måndagsförmiddagen har Gota Medias styrelseordförande Bennie Ohlsson meddelat att tidningarna Östra Småland och Nyheterna läggs ner. 14 fast anställda journalister och tre vikarier förlorar sina jobb. </p>
      <p>– Det är en sorgens dag för tidningarnas duktiga och lojala medarbetare, men också för journalistiken i Kalmar län, som nu blir en röst fattigare, <a href="http://www.ostrasmaland.se/kalmar/gota-media-lagger-ned-tidningarna-ostra-smaland-och-nyheterna/">säger Gunilla Persson, chefredaktör på Östra Småland/Nyheterna, till tidningarnas webbupplaga</a>.</p>
      <p><b>Östra Småland/Nyheterna har</b> haft lönsamhetsproblem i över tio år och enligt ägarföretaget är det de röda siffrorna som ligger bakom beslutet. 2018 blev förlusten fyra miljoner kronor.</p>
      <p>Redan från och med i morgon kommer abonnenterna att istället få Barometern eller Oskarshamns-Tidningen i brevlådan. </p>
      <p>Östra Småland grundandes 1928 och Nyheterna 1923.</p>
    </article>
  </body>
</html>