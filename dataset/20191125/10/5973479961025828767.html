<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/samsun-haber/samsun-da-alkollu-surucu-kacmaya-calisti-h51882.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-11-25T10:09:20+00:00"/>
    <meta property="og:title" content="Samsun'da alkollü sürücü kaçmaya çalıştı! "/>
    <meta property="og:description" content="Samsun'da alkol alan sürücü kaza yaptı. Kaza sonrası kaçmaya çalışan alkollü sürücü zorla ikna edilip hastaneye kaldırıldı."/>
  </head>
  <body>
    <article>
      <h1>Samsun'da alkollü sürücü kaçmaya çalıştı! </h1>
      <h2>Samsun'da alkol alan sürücü kaza yaptı. Kaza sonrası kaçmaya çalışan alkollü sürücü zorla ikna edilip hastaneye kaldırıldı.</h2>
      <address><time datetime="2019-11-25T10:09:20+00:00">25 Nov 2019, 10:09</time> by <a rel="author" href="https://www.samsunhaber.com/profil/68/tahir-omer-cokluk" target="_blank">Tahir Ömer Çokluk</a></address>
      <p><b>Samsun</b>'un İlkadım ilçesinde trafik kazası meydana geldi. Kaza sonrası alkollü olduğu anlaşılan sürücü kaçmaya çalışırken ikna edilerek hastaneye kaldırıldı.</p>
      <figure>
        <img src="https://www.samsunhaber.com/images/upload/AW864037_01_600x338.jpg"/>
      </figure>
      <p>Kaza, Samsun'un İlkadım ilçesi Tepecik Mahallesi Çevre Yolu üzerinde saat 23.30 sıralarında meydana geldi. Edinilen bilgiye göre, 55 AKD 74 plakalı otomobil, sürücünün direksiyon hakimiyetini kaybedilmesi sonucu yoldan çıkarak orta refüjdeki çam ağacına ve demir bariyerlere çarpıp yola savruldu. Hurdaya dönen araçtan inen ve kafasından kanlar akan M.A.(45) kaza yerinden kaçmaya başladı.</p>
      <figure>
        <img src="https://www.samsunhaber.com/images/upload/AW864037_02_600x338.jpg"/>
      </figure>
      <h3>ALKOLLÜYÜM KAÇMAM GEREK</h3>
      <p>Kendisini hastaneye götürmek isteyenlere alkollü olduğunu ve kaçması gerektiğini söyleyen M.A., kaza yerinden yaklaşık 200 metre uzaklıkta kaçarken 112 Acil Servis ekipleri tarafından yolu kesilerek ikna edip zorla hastaneye kaldırıldı.</p>
      <figure>
        <img src="https://www.samsunhaber.com/images/upload/AW864037_03_600x338.jpg"/>
      </figure>
      <h3>CEZA KESİLDİ</h3>
      <p>Ambulansla Samsun Eğitim ve Araştırma Hastanesine kaldırılarak tedavi altına alınan M.A.'nın alkollü olduğu tespit edildi. Trafik polisleri yaptıkları ölçümde alkollü olduğunu tespit ettikleri M.A.'ya alkollü araç kullanmak suçundan bin 2 lira para cezası keserken ehliyeti ile 6 ay süreyle iptal edildi. Yaralı şahıs aracı kendisinin kullanmadığını ismini hatırlamadığı bir kişinin kullandığını iddia etti.</p>
      <figure>
        <img src="https://www.samsunhaber.com/images/upload/AW864037_04_600x338.jpg"/>
      </figure>
      <figure>
        <img src="https://www.samsunhaber.com/images/upload/AW864037_05_600x338.jpg"/>
      </figure>
      <p> </p>
    </article>
  </body>
</html>