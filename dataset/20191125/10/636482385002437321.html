<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/tanarul-care-a-sarit-pe-geamul-arestului-politiei-din-caracal-este-de-negasit-20099012"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T10:46:15+00:00"/>
    <meta property="og:title" content="Tânărul care a sărit pe geamul arestului Poliţiei din Caracal este de negăsit"/>
    <meta property="og:description" content="Tânărul care a sărit, duminică, pe geamul arestului Poliţiei din Caracal este de negăsit. Polițiștii îl caută și acum pe bărbatul"/>
  </head>
  <body>
    <article>
      <h1>Tânărul care a sărit pe geamul arestului Poliţiei din Caracal este de negăsit</h1>
      <address><time datetime="2019-11-25T10:46:15+00:00">25 Nov 2019, 10:46</time> by <a rel="author">Elena Ailuțoaei</a></address>
      <p>
        <b><i>Tânărul care a sărit, duminică, pe geamul arestului Poliţiei din Caracal este de negăsit. Polițiștii îl caută și acum pe bărbatul cercetat pentru săvârșirea infracțiunii de tâlhărie. Persoanele care pot furniza orice informații despre persoana căutată sunt rugate să se adreseze celei mai apropiate unități de poliție sau să apeleze gratuit numărul unic de urgență 112! </i>(VEZI AICI: <a href="https://www.cancan.ro/suspectul-jafului-de-la-o-sala-de-jocuri-de-noroc-din-caracal-a-fugit-din-sediul-politiei-20098438">SUSPECTUL JAFULUI DE LA O SALĂ DE JOCURI DE NOROC DIN CARACAL A FUGIT DIN SEDIUL POLIȚIEI)</a></b>
      </p>
      <p>Ionuţ Voinea, 22 de ani, este căutat asiduu de polițiști, pe numele acestuia fiind emis mandat de arestare preventivă.</p>
      <h3>Dat în urmărire națională</h3>
      <p>Tânărul este bănuit că, în dimineața zilei de 24 noiembrie a.c., ar fi sustras suma de aproximativ 9.000 de lei, după ce ar fi amenințat casiera unei săli de jocuri de noroc pentru a-i da banii respectivi din seif.</p>
      <figure>
        <img src="https://www.cancan.ro/wp-content/uploads/2019/11/evadat-1.jpg"/>
        <figcaption>Pe numele lui Ionuț Voinea a fost emis mandat de arestare</figcaption>
      </figure>
      <p>Bărbatul este dat în urmărire națională și în consemn la frontieră.</p>
      <h3>Verificări interne</h3>
      <p><b><i>„În urmă cu aproximativ 15 minute, bărbatul bănuit de săvârşirea infracţiunii de tâlhărie din această dimineaţă a fugit din sediul Poliţiei Municipiului Caracal. Forţe sporite din cadrul Inspectoratului de Poliţie Judeţean Olt sunt angrenate în activităţi de căutare”</i></b>, au anunţat, duminică, reprezentanţii IPJ Olt.</p>
      <p>În cauză au fost dispuse verificări interne privind acţiunea poliţiştilor.</p>
      <p><b><i>“Totodată, conducerea Inspectoratului de Poliţie Judeţean Olt a dispus verificări interne cu privire la modul de acţiune a poliţiştilor responsabili”</i>,</b> au menţionat sursele citate. <b>(NU RATA:<a href="https://www.cancan.ro/detinutul-care-a-evadat-dintr-o-clinica-medicala-din-arges-prins-dupa-ce-politistii-au-folosit-armamentul-din-dotare-20089023"> DEȚINUTUL CARE A EVADAT DINTR-O CLINICĂ MEDICALĂ DIN ARGEȘ, PRINS DUPĂ CE POLIȚIȘTII AU FOLOSIT ARMAMENTUL DIN DOTARE)</a></b></p>
    </article>
  </body>
</html>