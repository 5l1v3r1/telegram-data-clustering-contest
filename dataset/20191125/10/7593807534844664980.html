<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.wijchensnieuws.nl/heeft-u-grip-op-uw-energierekening/"/>
    <meta property="og:site_name" content="WijchensNieuws.nl"/>
    <meta property="article:published_time" content="2019-11-25T10:20:08+00:00"/>
    <meta property="og:title" content="Heeft u grip op uw energierekening?"/>
    <meta property="og:description" content="Weet u hoeveel elektriciteit en gas u zelf gebruikt? En welke apparaten veel stroom nodig hebben? Volgens Milieu Centraal gaat zo’n 86 procent van uw energierekening op aan kosten waar u zelf invloed op heeft. Milieu Centraal: “In 2019 is de gemiddelde energierekening van een Nederlands huishouden 1.910 euro. Zo’n 54 procent gaat op aan [&amp;hellip"/>
  </head>
  <body>
    <article>
      <h1>Heeft u grip op uw energierekening?</h1>
      <address>
        <time datetime="2019-11-25T10:20:08+00:00">25 Nov 2019, 10:20</time>
      </address>
      <p>Weet u hoeveel elektriciteit en gas u zelf gebruikt? En welke apparaten veel stroom nodig hebben? Volgens Milieu Centraal gaat zo’n 86 procent van uw energierekening op aan kosten waar u zelf invloed op heeft.</p>
      <p>Milieu Centraal: “In 2019 is de gemiddelde energierekening van een Nederlands huishouden 1.910 euro. Zo’n 54 procent gaat op aan gas en 33 procent aan stroom. Ongeveer 14 procent van de jaarlijkse energierekening bestaat uit vaste kosten voor de netbeheerder en het energiebedrijf”.</p>
      <p>Uw energierekening kunt u zelf omlaag brengen, bijvoorbeeld door uw huis zuiniger te verwarmen, beter te isoleren en slim met apparaten om te gaan.</p>
      <figure>
        <img src="http://www.wijchensnieuws.nl/wp-content/uploads/2016/10/Loket-Duurzaam-Wonen-Plus.jpg"/>
      </figure>
      <p><b>Hulp nodig?</b><br/>Het energieloket, Loket Duurzaam Wonen Plus, kan u helpen met vragen over offertes, adviseert u over de financieringsmogelijkheden en ondersteunt u bij het aanvragen van een subsidie of lening. Stel uw vraag via <a href="mailto:info@duurzaamwonenplus.nl">info@duurzaamwonenplus.nl</a>, bezoek het digitale loket op <a href="http://www.duurzaamwonenplus.nl/">www.duurzaamwonenplus.nl</a> of kom langs bij het loket geopend elke donderdagmiddag van 13.30 uur tot 17.00 uur in het Huis van de gemeente in Wijchen aan de Kasteellaan.</p>
      <related>
        <h4>Relevante berichten</h4>
        <a href="http://www.wijchensnieuws.nl/tijd-rijp-voor-energiemaatregelen-in-appartementsgebouwen/"/>
        <a href="http://www.wijchensnieuws.nl/hoe-is-het-met-uw-energielabel-heeft-u-gehoord-van-een-gunstige-duurzaamheidslening/"/>
        <a href="http://www.wijchensnieuws.nl/aangepaste-openingstijden-gemeente-wijchen-rond-kerst-en-oud-nieuw/"/>
        <a href="http://www.wijchensnieuws.nl/dag-wijchen-18-juli-openingstijden-dar-haalt-geen-afval-op/"/>
      </related>
    </article>
  </body>
</html>