<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/11/express-intercity-premium-wybor-miejsc.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-11-25T10:31:25+00:00"/>
    <meta property="og:title" content="Teraz w Pendolino sam wybierzesz miejsce siedzące. Działa to tak jak w samolocie"/>
    <meta property="og:description" content="Decydując się na kurs pociągiem Express InterCity Premium po 15 grudnia 2019 możemy sami wskazać miejsce w wagonie, w którym chcemy usiąść."/>
  </head>
  <body>
    <article>
      <h1>Teraz w Pendolino sam wybierzesz miejsce siedzące. Działa to tak jak w samolocie</h1>
      <address><time datetime="2019-11-25T10:31:25+00:00">25 Nov 2019, 10:31</time> by <a rel="author" href="https://www.spidersweb.pl/author/amat3ur" target="_blank">Maciej Gajewski</a></address>
      <p>
        <b>Już dziś decydując się na kurs pociągiem Express InterCity Premium po 15 grudnia możemy wygodniej wskazać miejsca w wagonie, w którym my i nasi towarzysze chcemy usiąść. </b>
      </p>
      <p>Osoby które miały już kiedyś możliwość dokonania samodzielnej odprawy na samolot na pewno mniej więcej pamiętają, jak to się odbywa. Na pewnym etapie kreator w przeglądarce czy aplikacji wyświetla mapę foteli w samolocie i proponuje, byśmy sami wskazali to, które nam najbardziej odpowiada.</p>
      <p>Jest to wygodne i przydatne z oczywistych względów, a PKP bierze dobry przykład. Na wszystkie kursy Express InterCity Premium mające się odbyć po 15 grudnia możemy sami wygodnie wskazać miejsce w wagonie, które zechcemy zająć.</p>
      <h3>Samodzielny wybór miejsc w Express InterCity Premium. Jak działa wybór foteli w Pendolino?</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/express-intercity-premium-wybor-miejsc.jpg"/>
      </figure>
      <p>Kreator wyboru miejsc na planie wagonu pojawia się po wskazaniu daty i godziny kursu oraz liczby pasażerów i ulg im przysługujących – ale też przed formularzem związanym z płatnością. Dzięki temu możemy łatwo zrezygnować z podróży, jeśli uznamy, że układ miejsc nam nie odpowiada.</p>
      <p>Jeśli chodzi o sam dobór, to procedura jest bardzo prosta, a mapka oznaczona czytelną legendą. Wskazujemy fotele dla wszystkich pasażerów, po czym przechodzimy dalej. System ma tylko jedną małą wadę: nie pozwala lokować pasażerów w różnych wagonach. Jeżeli taki mamy zamiar, musimy osobno kupić bilety dla osób w jednym wagonie, osobno dla pozostałych.</p>
      <h3>Kiedy będzie można wybrać miejsce w innych pociągach?</h3>
      <p>Na szczęście docelowo wspomniana nowość będzie dostępna również poza Pendolino. Tak jak <a href="https://www.spidersweb.pl/2019/07/aplikacja-pkp-intercity-miejsca-w-wagonach.html">zapowiadaliśmy w lipcu</a>, PKP Intercity ma wprowadzić wspomniany kreator do wszystkich swoich pociągów. Wiemy więc, że na pewno będzie to możliwe i prawdopodobnie już niedługo – choć zagadką pozostaje kiedy dokładnie.</p>
    </article>
  </body>
</html>