<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/sport.294.html:832228-Zvezda-iz-1991-ili-reprezentacija-Hrvatske-2018-godine-Pancev-nema-dilemu---Tukli-bi-ih-na-bilo-kom-terenu-bez-problema-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T10:26:00+00:00"/>
    <meta property="og:title" content="Zvezda iz 1991. ili reprezentacija Hrvatske 2018. godine? Pančev nema dilemu - &quot;Tukli bi ih na bilo kom terenu bez problema&quot; (VIDEO)"/>
    <meta property="og:description" content="Zvezdina titula je veći uspeh od hrvatskog finala, jer je ipak osvojen trofej, kaže Darko Pančev"/>
  </head>
  <body>
    <article>
      <h1>Zvezda iz 1991. ili reprezentacija Hrvatske 2018. godine? Pančev nema dilemu - "Tukli bi ih na bilo kom terenu bez problema" (VIDEO)</h1>
      <address><time datetime="2019-11-25T10:26:00+00:00">25 Nov 2019, 10:26</time> by <a rel="author">Novosti online</a></address>
      <p>
        <b>Zvezdina titula je veći uspeh od hrvatskog finala, jer je ipak osvojen trofej, kaže Darko Pančev</b>
      </p>
      <p>Zvezdina titula evropskog i svetskog šampiona iz 1991. godine je sigurno najveći klupski fudbalski uspeh u regionu. Dugo je to bio rezultat kome niko nije mogao ni prići, kada je u pitanju najvažnija sporedna stvar na svetu. A onda se u Rusiji na Svetskom prvenstvu 2018. godine desila senzacija Hrvatska je igrala finale i izgubila od Francuske.</p>
      <p>Krenule su priče, koji je rezultat važniji i šta više vredi. Hrcati bi rekli srebro iz Rusije, a Srbi titula iz Tokija i Barija. Teško je uporediti ova dva rezultata, ali ako pitate Darka Pančeva, Zvezdina devetka nema dilemu.</p>
      <p>"Plasman Hrvatske u finale Svetskog prvenstva, zajedno sa plasmanom Mađarske i osvajanjem Evropskog prvenstva od strane Grčke, kao i dva finala jugoslovenske reprezentacije na Evropskom prvenstvu, su najveći reprezentativni uspesi u ovom regionu, a sigurno da je Zvezdina titula veći uspeh od hrvatskog finala, jer je ipak osvojen trofej", <a href="https://mondo.rs/Sport/Fudbal/a1252797/Darko-Pancev-Zvezda-iz-1991.-godine-bi-pobedila-Hrvatsku-iz-2018.-godine.html">rekao je Darko Pančev za “Mondo”.</a></p>
      <p>Pančev, takođe, navodi da je uspeh crveno-belih vremenom postao još značajniji nego u prvom trenutku i da se reprezentacija Hrvatske ne bi dobro provela u sudaru sa tadašnjim timom iz Beograda.</p>
      <p><b>"Moje lično mišljenje je da bi ta ekipa Zvezde na bilo kom terenu bez ikakvih problema pobedila ekipu Hrvatske koja je igralu u finalu Mundijala u Rusiji".</b><b>U dogledno vreme teško da će neki klub sa ovih prostora to ponoviti. Gledajući sa današnjeg aspekta, nismo bili svesni toga"</b>, zaključuje Zvezdin bivši golgeter, poznat i po nadimku "Kobra".</p>
      <figure>
        <iframe src="https://www.youtube.com/embed/HUEx2PNYbyg" width="560" height="315" data-service="Youtube" scrolling="no"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/sport.294.html:832219-Dika-Stojanovic-pred-duel-Zvezde-i-Bajerna-Marakana-ima-cudnu-moc-remi-donosi-prolece-u-Evropi"/>
        <a href="http://www.novosti.rs/vesti/sport.294.html:832119-Najdoski-veruje-u-Zvezdu-Bajern-opet-moze-da-padne-jer-nije-sve-u-novcu"/>
        <a href="http://www.novosti.rs/vesti/sport.294.html:832094-Zvezda-se-ne-plasi-Bajerna-Degenek-poziva-navijace-i-uzda-se-u-krcatu-Marakanu"/>
        <a href="http://www.novosti.rs/vesti/sport.294.html:832115-Milioner-sudi-Zvezdi-i-Bajernu"/>
      </related>
    </article>
  </body>
</html>