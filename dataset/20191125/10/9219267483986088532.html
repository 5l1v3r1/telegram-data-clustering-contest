<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/393012-393012"/>
    <meta property="og:site_name" content="סרוגים"/>
    <meta property="article:published_time" content="2019-11-25T10:58:00+00:00"/>
    <meta property="og:title" content="יום האלימות נגד נשים, הרב רפי: &quot;מדובר בפיקוח נפש&quot;"/>
    <meta property="og:description" content="שר החינוך פרץ בכנס ויצ&quot;ו לציון היום למאבק באלימות נגד נשים: &quot;משרד החינוך רתום למאבק, נמשיך לפתח תכניות שיתנו כלים לזיהוי &quot;נורות אדומות. הכנ....."/>
  </head>
  <body>
    <article>
      <h1>יום האלימות נגד נשים, הרב רפי: "מדובר בפיקוח נפש"</h1>
      <h2>שר החינוך פרץ בכנס ויצ"ו לציון היום למאבק באלימות נגד נשים: "משרד החינוך רתום למאבק, נמשיך לפתח תכניות שיתנו כלים לזיהוי "נורות אדומות. הכנס הזה הוא הצלת חיים לשמה"</h2>
      <address><time datetime="2019-11-25T10:58:00+00:00">25 Nov 2019, 10:58</time> by <a rel="author">, חדשות סרוגים</a></address>
      <p>ביום הבינלאומי למאבק באלימות כלפי נשים, נאם היום (שני) שר החינוך הרב <u><a href="https://www.srugim.co.il/392307-%d7%94%d7%a8%d7%91-%d7%a8%d7%a4%d7%99-%d7%a4%d7%a8%d7%a5-%d7%91%d7%aa%d7%92%d7%95%d7%91%d7%94-%d7%a8%d7%90%d7%a9%d7%95%d7%a0%d7%94-%d7%9c%d7%94%d7%95%d7%93%d7%a2%d7%aa-%d7%9e%d7%a0%d7%93%d7%9c%d7%91">רפי פרץ</a></u>: "מדובר בפיקוח נפש והצלת חיים לשמה! הזדעזעתי לראות את הנתונים שפורסמו היום", אמר פרץ בכנס ויצ"ו.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>"מחיר הבלתי אפשרי שאנו משלמים על אלימות", פרץ</p>
      <p>השר סיפר בכנס כי הבוקר שלח את מכתבה של לילי בן עמי, שאחותה מיכל סלה ז"ל נרצחה על ידי בן זוגה, לכלל המנהלים של בתי הספר "על מנת שנסייע לבנות כלים לבל ישנה אירוע נורא מסוג זה במחוזותינו"</p>
      <p>"ההגעה לכנס חשובה לי ברמה האישית", ציין הרב רפי. "לצערי מאז שנכנסתי לתפקיד, נחשפתי בדיוק כמוכם ללא מעט סיפורים קשים סביב מעגל האלימות במשפחה והמחיר הבלתי אפשרי שאנו משלמים על אלימות זו.</p>
      <figure>
        <img src="https://www.srugim.co.il/wp-content/uploads/2019/11/%D7%A4%D7%A8%D7%A5-%D7%95%D7%99%D7%A6%D7%95.jpg"/>
        <figcaption>הרב רפי פרץ ויו"ר ויצו העולמית רבקה לזובסקי (צילום: באדיבות דוברות הבית היהודי)</figcaption>
      </figure>
      <p>נושא זה נמצא בראש סדר העדיפויות שלי כשר החינוך. הכנס הזה כאן אמנם באווירה נעימה אבל מדובר בפיקוח נפש והצלת חיים לשמה! הזדעזעתי לראות את הנתונים שפורסמו היום, לפיו 38% מהנשים בישראל מעידות שבן זוגן נוהג לקרוא התכתבויות שלהן ללא אישור.</p>
      <h3>לפעול על מנת למנוע המקרה הבא</h3>
      <p>על הפגישה  המרגשת עם עם לילי בן עמי ומשפחת סלה, לאחר הרצח של מיכל ז"ל, סיפר: "ישבתי עם המשפחה, הביקור הזה ליווה ומלווה אותי עד היום. אין דרך לנחם משפחה שעוברת טרגדיה כזו, פשוט אין. משפחה חזקה שעוברת אירוע כזה מזעזע ומטלטל".</p>
      <p>לדבריו, "על מדינת ישראל וממשלת ישראל, לפעול על מנת למנוע בכל דרך אפשרית, את המקרה הבא ולא להגיע לנקודות הקצה, אלא ללמוד איך ניתן לזהות סימנים, ולעשות ככל שנוכל כדי למנוע ולזהות את המקרה הבא."</p>
      <p>השר עדכן כי השבוע מטעם שפ"י (שירות הפסיכולוגי ייעוצי במשרד החינוך), הופצו ליועצים ולפסיכולוגים, כל מערכי השיעור בנושא אלימות במשפחה. עוד סיפר כי שלח הבוקר למנהלים בכל הארץ את מכתבה של לילי בן עמי על אלימות בבית אחותה. באגרת שהשר צירף למכתב כתב ש"לילי ביטאה את כאבה במכתב שראיתי לנכון לפרסם על מנת שנסייע לבנות כלים לבל ישנה אירוע נורא מסוג זה במחוזותינו."</p>
    </article>
  </body>
</html>