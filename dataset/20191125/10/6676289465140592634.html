<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/rezultate-finale-alegeri-prezidentiale-2019-turul-doi-327470.html"/>
    <meta property="og:site_name" content="Observator"/>
    <meta property="article:published_time" content="2019-11-25T10:01:00+00:00"/>
    <meta property="og:title" content="Rezultate finale alegeri prezidenţiale 2019. Iohannis a câştigat al doilea mandat cu peste 66% din voturile românilor "/>
    <meta property="og:description" content="Rezultate oficiale finale în turul II al alegerilor prezidenţiale 2019. Klaus Iohannis a câştigat un nou mandat la Cotroceni după ce a obţinut peste 66,11 % din voturi. Diferenţa faţă de Viorica Dăncilă este de peste 3 milioane de voturi,..."/>
  </head>
  <body>
    <article>
      <h1>Rezultate finale alegeri prezidenţiale 2019. Iohannis a câştigat al doilea mandat cu peste 66% din voturile românilor </h1>
      <address><time datetime="2019-11-25T10:01:00+00:00">25 Nov 2019, 10:01</time> by <a rel="author">Veronica Micu</a></address>
      <p>
        <b>
          <b>Rezultate oficiale finale în turul II al alegerilor prezidenţiale 2019. Klaus Iohannis a câştigat un nou mandat la Cotroceni după ce a obţinut peste 66,11 % din voturi. Diferenţa faţă de Viorica Dăncilă este de peste 3 milioane de voturi, după ce şefa PSD a obţinut 33,89 % din voturile românilor.</b>
        </b>
      </p>
      <p>Potrivit cifrelor oficiale, Klaus Iohannis a obţinut în al doilea tur 66,11% din sufragii (6.510.617 voturi), iar Viorica Dăncilă - 33,89% (3.338.112 voturi). </p>
      <p>De altfel, Viorca Dăncilă a reuşit să se impună în doar cinci judeţe din sudul ţării, pierzând la mustaţă Buzăul, Botoşaniul şi Doljul. </p>
      <p>Rezultatele finale au fost făcute publice după numărarea voturilor din Diaspora, acolo unde au votat peste 944.000 de români.</p>
      <p>Prezența la vot la turul doi al alegerilor prezidenţiale 2019 a fost, la închiderea urnelor, de 49,87%, ceea ce însemnă că peste 9 milioane de români au votat pentru a-şi alege preşedintele.</p>
      <h3>Votul în diaspora. Cei mai mulţi votanţi au fost în Italia şi Marea Britanie</h3>
      <p>Cei mai mulţi votanţi din diaspora la <a href="https://observator.tv/politic/alegeri-prezidentiale-2019-vot-turul-2-327152.html">alegerile prezidenţiale 2019</a> de duminică au fost în Italia şi Marea Britanie, Klaus Iohannis obţinând peste tot, la votul din străinătate peste 85% din voturi. În Indonezia, Israel, Irak, Turcia şi Ucraina, Dăncilă a obţinut peste 20% din voturi.</p>
      <p>După numărarea voturilor în diaspora, cele mai multe voturi au fost in Italia, unde a ieşit câştigător Klaus Iohannis cu 92,6% din voturi</p>
      <p>Pe locul al doilea ca număr de voturi este Marea Britanie, cu 170.479 de voturi, unde a câştigat Klaus Iohannis, cu 95.3%.</p>
      <p>Locul al treilea revine comunităţii româneşti din Germania, cu 154.140 voturi, unde Iohannis a câştigat cu 95,1%, iar pe poziţia a patra se află românii din Spania, cu 131.581 voturi, si unde Iohannis a castigat cu 92,57%</p>
      <p> În majoritatea ţărrilor. Klaus iohannis a avut peste 85% din voturi.</p>
      <p>În doar cinci state, Dăncila a obţinut peste 20% din voturi: Indonezia (42,19%), Israel (28,38), Irak (21,57%), Turcia (23,31), Ucraina (25,89).</p>
    </article>
  </body>
</html>