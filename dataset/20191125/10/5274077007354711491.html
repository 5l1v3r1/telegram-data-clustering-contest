<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419147"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T10:02:00+00:00"/>
    <meta property="og:title" content="עומר ינקלביץ׳: מאות נשים סובלות מאלימות בבתיהן"/>
    <meta property="og:description" content="ח״כ עומר ינקלביץ׳ (כחול לבן) ביום המאבק הבינלאומי למניעת אלימות כלפי נשים: ממשלת ישראל לא מספקת ביטחון לנשים שנמצאות בסכנה."/>
  </head>
  <body>
    <article>
      <h1>עומר ינקלביץ׳: מאות נשים סובלות מאלימות בבתיהן</h1>
      <address>
        <time datetime="2019-11-25T10:02:00+00:00">25 Nov 2019, 10:02</time>
      </address>
      <p>אסתר אהרונוביץ בת ה-70, נרצחה לפני כשבועיים על ידי בעלה. אסתר היא האישה השלישית שנרצחה בידי בעלה רק בחודש האחרון, אחרי מיכל סלה ז״ל ומריה טל ז״ל.</p>
      <p>המספר הזה הוא רק נתון קצה, ישנן מאות נשים שחיות תחת טרור של אלימות, אובססיביות, איומים ואימה בתוך בתיהן.</p>
      <p>לפני למעלה משנתיים אישרה הממשלה תוכנית לאומית למיגור אלימות נגד נשים. מדובר על תוכנית חומש בעלות של 250 מיליון שקל, כך שבכל שנה הייתה אמורה הממשלה, כך לפי החלטתה שלה, להקצות 50 מיליון שקלים עבור התוכנית. אלא שגם התקציבים עבור 2017 ו-2018 טרם הועברו במלואם.</p>
      <p>לאחרונה אושרו בוועדת הכספים רק 20 מיליון שקלים עבור 2019. הפתרונות נמצאים במרחק נגיעה אך אינם מיושמים. כך, עדיין מתעכבים בין היתר הקמת מרכזי חירום שייתנו מענה לנשים במצוקה, הקמת מחלקות משפחה במשטרה, תוכנית שיקום לגברים מכים ותוכניות הנוגעות למענים לנערות טעונות הגנה ומקלט, ולנערות הרות או אימהות.ממשלת ישראל כשלה בטיפול באלימות נגד נשים, ובשנת 2020 היא לא מספקת מענה וביטחון למי שנמצאות תחת סכנה יומיומית.</p>
      <p>אני מבקשת מראש הממשלה שמשמש בימים אלה גם כשר הבריאות ושר הרווחה, תן הוראה להוציא באופן מיידי לפועל את התוכנית שהממשלה בראשותך אישרה כבר לפני 3 שנים. יחד נמנע את הרצח הבא.</p>
    </article>
  </body>
</html>