<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780540/%D8%A8%D8%B1%DA%AF%D8%B2%DB%8C%D8%AF%DA%AF%D8%A7%D9%86-%D8%AC%D8%B4%D9%86%D9%88%D8%A7%D8%B1%D9%87-%D9%85%D9%84%DB%8C-%D8%AF%D8%B1-%D8%A7%D9%85%D8%AA%D8%AF%D8%A7%D8%AF-%D9%81%D8%AC%D8%B1-%D9%85%D8%B9%D8%B1%D9%81%DB%8C-%D8%B4%D8%AF%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T10:03:06+00:00"/>
    <meta property="og:title" content="برگزیدگان جشنواره ملی«در امتداد فجر» معرفی شدند"/>
    <meta property="og:description" content="مراسم پایانی جشنواره ملی شعر «در امتداد فجر» به همت سازمان بسیج هنرمندان کشور در چهلمین سالگرد تأسیس سازمان بسیج مستضعفین و در گام دوم انقلاب اسلامی به میزبانی یزد برگزارشد."/>
  </head>
  <body>
    <article>
      <h1>برگزیدگان جشنواره ملی«در امتداد فجر» معرفی شدند</h1>
      <address>
        <time datetime="2019-11-25T10:03:06+00:00">25 Nov 2019, 10:03</time>
      </address>
      <p>به گزارش <a href="https://www.mehrnews.com/">خبرگزاری مهر</a>، مراسم اختتامیه این جشنواره با حضور سردار شکارچی، معاون فرهنگی و تبلیغات دفاعی ستاد کل نیروهای مسلح، قنادیان، رئیس اداره هنر و ادبیات معاونت فرهنگی سپاه، امیر نصیربیگی مسئول سازمان بسیج هنرمندان کشور، مدیر کل فرهنگ و ارشاد اسلامی، مدیر کل امور زنان و خانواده، رئیس حوزه هنری استان یزد و فرماندهان و مسئولین سپاه الغدیر یزد و جمعی از شاعران، ادیبان و اصحاب فرهنگ و هنر و اندیشه در سالن شهید عباسپور برگزار شد.</p>
      <p>در ابتدای مراسم، سرهنگ پورشمسی فرمانده سپاه الغدیر یزد پیرامون نقش هنر و شعر در پیشبرد اهداف انقلاب و نقش هنرمندان در <a href="https://www.mehrnews.com/tag/%DA%AF%D8%A7%D9%85+%D8%AF%D9%88%D9%85+%D8%A7%D9%86%D9%82%D9%84%D8%A7%D8%A8">گام دوم انقلاب</a> صحبت کردندو در ادامه ۳۲ نفربرگزیده در بخش های مختلف جشنواره  معرفی شدند.</p>
      <p>در بخش کلاسیک محمدحسین وفایی از قم، سعید تاج محمدی از خراسان رضوی، محمدمهدی خان‌محمدی ازقم، شعبانعلی یازرلو ازگلستان، احمد ایرانی نسب از مازندران، محسن کاویانی از قم، محمد شکری فرد از تبریز،حیدر منصوری از بوشهر،حسین خزایی از کرمانشاه و سیده مریم مؤیدی از اهوازبرگزیده شدند.</p>
      <p>در بخش ترانه معصومه سادات شاکری ازخراسان رضوی و زهرا سپه کار از اصفهان معرفی شدند و در بخش کودک و نوجوان هم فاطمه غلامی از یزد، طوبی زارع از یزد و معصومه مرادی از شیراز به عنوان نفرات برگزیده معرفی شدند.</p>
      <p>در بخش طنز نیز احمد عظیمی از یزد، ایمان شایق از یزد، محمدحسین مهدویان از قم و مرضیه براتی از خراسان شمالی معرفی شدند و در بخش نیمایی و سپید هم سیده مرسده سلطانی از تهران واسماعیل احمدی امجدی از کرمان به عنوان نفرات برگزیده معرفی شدند..</p>
      <p>در بخش ویژه نیز از  قاسم رفیعا از خراسان رضوی، مجتبی حادق از گیلان، سید اکبر سلیمانی از لرستان، ندا نوروزی از تهران، شبنم فرضی زاده از اردبیل، محسن ناصحی از اصفهان، سید اسحاق فاطمی از مازندران، سمانه خلف زاده از قم(گویش عربی)، رحیم پورمند از آذربایجان غربی و بهرام مژدهی از گیلان تقدیر شد.</p>
      <p>این مراسم با شعر خوانی چند نفر از شاعران و رونمایی از سرود جدید گلبانگ کویر، سخنرانی سردار شکارچی، تجلیل از خانواده شهید ارسلان و اجرای نقاشی زنده شهید ارسلان، رونمایی از کتاب‌های «زنان فصل بیداری» (گزیده آثار ۱۰۰ بانوی برجسته شعر انقلاب)، «در امتداد فجر»(گزیده آثار شاعران برجسته و پیشکسوت شعر انقلاب) پیرامون محورهای بیانیه <a href="https://www.mehrnews.com/tag/%DA%AF%D8%A7%D9%85+%D8%AF%D9%88%D9%85+%D8%A7%D9%86%D9%82%D9%84%D8%A7%D8%A8">گام دوم انقلاب</a> اسلامی و کتاب در کوچه های پرتقال اثر دکتر مرادی و کتاب بیداری واژه ها اثر معصومه مرادی و مرضیه مرادی و کتاب اواز ترمه ها ( مجموعه شعر شاعران انجمن شعر اوج هنر یزد) به کوشش  عالیه مهرابی و کتاب در کوچه های آشتی کنان اثر دکتر علامرضا محمدی و اهدای جوایز و تجلیل از برگزیدگان به پایان رسید.</p>
      <p>بخش های مختلف این جشنواره شعر کلاسیک ، شعر کودک و نوجوان ، شعر نیمایی و سپید ، ترانه و شعر طنزبه شمار می رود که با داوری  اسماعیلی، محدثی خراسانی،  مهرابی و دبیرعلمی استاد اسرافیلی و دبیر اجرایی عبداللهی برگزار شد.</p>
      <p>این جشنواره در موضوعات «بسیج شجره طیبه انقلاب»، «خودباوری خودکفایی و امید به آینده»، «خودسازی، جامعه سازی و تمدن نوین اسلامی»، «عزت و اقتدار ملی»، «جوانان و محور پیشرفت»، «فرجام برجام»، « ولایت، عاشورا، طلیعه ظهور عدالت علوی و مبارزه با افساد»، «هجو استکبار»، «راهیان نور، راویان عشق»، «اخلاق، معنویت»، «راهبرد مقاومت وحدت امت اسلامی» و «نگاه انقلابی، عمل جهادی، سبک زندگی ایرانی اسلامی» برگزار شد.</p>
      <p>تعداد آثار ارسالی به این جشنواره پنج هزار و ۱۰۰ اثر از هنرمندان سراسر کشور بوده که چهار هزار و ۵۰۰ اثر آن در بخش عمومی و ۶۰۰ اثر در بخش ویژه قرار گرفت و پس از ارزیابی داوران جشنواره، در نهایت ۳۲ اثر به‌ عنوان آثار برگزیده جشنواره انتخاب و در مراسم اختتامیه که شامگاه یکشنبه سوم آذرماه معرفی شدند و مورد تجلیل قرار گرفتند.</p>
    </article>
  </body>
</html>