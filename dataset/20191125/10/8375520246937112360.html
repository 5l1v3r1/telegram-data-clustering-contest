<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/ukrajinci-nezadovoleni-neprofesionalizmom-nardepiv-642226.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T10:28:01+00:00"/>
    <meta property="og:title" content="Українці незадоволені непрофесіоналізмом нардепів"/>
    <meta property="og:description" content="Одразу після виборів відсутність політичного досвіду у депутатів навіть імпонувала українцям"/>
  </head>
  <body>
    <article>
      <h1>Українці незадоволені непрофесіоналізмом нардепів</h1>
      <address>
        <time datetime="2019-11-25T10:28:01+00:00">25 Nov 2019, 10:28</time>
      </address>
      <h4>Одразу після виборів відсутність політичного досвіду у депутатів навіть імпонувала українцям</h4>
      <p>У листопаді 2019 року українці переважно негативно ставляться до того, що більшість народних депутатів, обраних на виборах до Верховної Ради у липні 2019 року, ніколи не займалися політикою. Про це свідчать данні останнього опитування, сказала на пресконференції директорка фонду «Демократичні ініціативи» Ірина Бекешкіна.</p>
      <p>За даними опитування, 41% респондентів вважають відсутність досвіду депутатів негативом, позитивом - істотно менше (24%), а на думку 26% це може бути і позитивом, і негативом, залежно від того, чи будуть ці депутати вчитися і долучати кваліфікованих спеціалістів.</p>
      <figure>
        <img src="https://glavcom.ua/img/forall/users/106/10697/screenshot_4_05.jpg"/>
      </figure>
      <p>Бекешкіна зазначила, що одразу після виборів, у серпні 2019 року, думки виборців були істотно іншими: негативом відсутність політичного досвіду у новобраних депутатів вважали лише 25%, 35% оцінювали це, навпаки, як позитив, а 26%, як і зараз, бачили можливості як позитиву, так і негативну.</p>
      <p>Найбільш негативно оцінюють  недостатню досвідченість новобраних депутатів у політиці  виборці партії «Опозиційна платформа «За життя» (68% - негативно, 13% - позитивно) та виборці партії «Європейська солідарність» (відповідно, 73% і 12%). Натомість серед виборців партії «Слуга народу» думки розходяться: 36% певні, що відсутність  політичного досвіду – це позитив, 25% - негатив, а 31% вважають, що це може бути як позитивом, так і негативом, в залежності від прагнення депутатів вчитися. </p>
      <p>Водночас більшість громадян не задоволені тим, як працює зараз Верховна Рада - 47%, проти 34% тих, кого робота Верховної Ради задовольняє (45,5%).</p>
      <figure>
        <img src="https://glavcom.ua/img/forall/users/106/10697/2_34.jpg"/>
      </figure>
      <p>При цьому у суспільстві немає одностайності в оцінці формування однопартійної більшості у Верховній Раді: підтримують такий формат 40%, не підтримують - стільки ж.</p>
      <figure>
        <img src="https://glavcom.ua/img/forall/users/106/10697/3_19.jpg"/>
      </figure>
      <blockquote>
        <i>Опитування проводилося «Демініціативами» і КМІС з 4 по 19 листопада 2019 року серед 2 041 повнолітнього респондента на всій підконтрольній Україні території.<br/></i>
        <br/>
        <i>Статистична похибка вибірки не перевищує 2,3%.<br/></i>
        <br/>
        <i>Опитування фінансувалося Представництвом Європейського союзу в Україні.</i>
      </blockquote>
      <related>
        <a href="https://glavcom.ua/news/bekeshkina-medoviy-misyac-vladi-i-narodu-zakinchivsya-642219.html"/>
        <a href="https://glavcom.ua/news/opituvannya-75-ukrajinciv-pozitivno-ocinili-rishennya-zelenskogo-iniciyuvati-peregovori-z-putinim-642213.html"/>
        <a href="https://glavcom.ua/columns/kyrylosazonov/zashkvari-vid-slug-narodu-chim-dali-tim-girshe-642012.html"/>
      </related>
    </article>
  </body>
</html>