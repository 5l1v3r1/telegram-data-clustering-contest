<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904055.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T10:48:00+00:00"/>
    <meta property="og:title" content="لاریجانی: قیمت برخی اجناس افزایش پیدا کرده است"/>
    <meta property="og:description" content="به گزارش فارس، علی لاریجانی رئیس مجلس شورای اسلامی در جلسه علنی امروز (دوشنبه 4 آذر) مجلس که به منظور بررسی تأثیر افزایش قیمت بنزین بر کالاها و خدمات تشکیل شده بود، گفت: توصیه‌ام به وزارت صمت، سازمان تعزیرات و ستاد تنظیم بازار آن است که با کنترل‌های لازم اجازه ندهند قیمت برخی اجناس شرکت‌های دولتی افزایش پیدا کند چرا که گزارشاتی در این زمینه به ما رسیده است."/>
  </head>
  <body>
    <article>
      <h1>لاریجانی: قیمت برخی اجناس افزایش پیدا کرده است</h1>
      <address>
        <time datetime="2019-11-25T10:48:00+00:00">25 Nov 2019, 10:48</time>
      </address>
      <p>رئیس مجلس با بیان اینکه گزارشاتی مبنی بر افزایش قیمت برخی اجناس شرکت‌های دولتی داشته‌ایم، گفت: وزارت صمت و ستاد تنظیم بازار باید بر این موضوع کنترل‌های لازم را داشته باشد.</p>
      <p>به گزارش فارس، علی لاریجانی رئیس مجلس شورای اسلامی در جلسه علنی امروز (دوشنبه 4 آذر) مجلس که به منظور بررسی تأثیر افزایش قیمت بنزین بر کالاها و خدمات تشکیل شده بود، گفت: توصیه‌ام به وزارت صمت، سازمان تعزیرات و ستاد تنظیم بازار آن است که با کنترل‌های لازم اجازه ندهند قیمت برخی اجناس شرکت‌های دولتی افزایش پیدا کند چرا که گزارشاتی در این زمینه به ما رسیده است.</p>
      <p>وی افزود: برخی افراد قیمت اجناس و کالاهای خود را افزایش داده‌اند ضمن اینکه برخی خودروسازان هم نرخ خود را بالاتر برده و باید وزارت صمت و ستاد تنظیم بازار بر این موضوع کنترل و نظارت داشته باشد و اجازه این کار را ندهد.</p>
      <p>رئیس مجلس تصریح کرد: تعیین نرخ تاکسی‌ها باید هر چه سریعتر محقق شود چرا که آنها با توجه به دریافت سهمیه بنزین 1500 تومانی نباید قیمت مسیرها را بی‌منطق افزایش دهند.</p>
      <p>لاریجانی گفت: وزارت صمت، سازمان تعزیرات و ستاد تنظیم بازار باید دسترسی مردم را برای پیگیری شکایت‌ها با سرعت بیشتری افزایش دهند چرا که مردم گلایه‌هایی درباره گران‌فروشی در بازار دارند. </p>
      <p>وی از رحمانی وزیر صمت خواست: از ظرفیت بسیج برای نظارت بر بازار و دریافت گزارشات مردمی به منظور کنترل بر قیمت‌ها استفاده کند چرا که سازمان تعزیرات و بازرسین نیاز به عقبه فراگیری دارند. </p>
    </article>
  </body>
</html>