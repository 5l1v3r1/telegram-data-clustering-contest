<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641936/%D9%88%D8%B1%D9%88%D8%AF-%D8%B3%D8%A7%D9%85%D8%A7%D9%86%D9%87-%D8%A8%D8%A7%D8%B1%D8%B4%DB%8C-%D8%AC%D8%AF%DB%8C%D8%AF-%D8%A8%D9%87-%DA%A9%D8%B4%D9%88%D8%B1-%D8%A7%D8%B2-%DB%B7-%D8%A2%D8%B0%D8%B1%D9%85%D8%A7%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T10:04:00+00:00"/>
    <meta property="og:title" content="ورود سامانه بارشی جدید به کشور از ۷ آذرماه"/>
    <meta property="og:description" content="بر اساس تحلیل آخرین نقشه‌های هواشناسی از بعدازظهر چهارشنبه با ورود سامانه بارشی جدید به کشور، بارش برف و باران در شمال‌غرب و غرب کشور پیش‌بینی می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/641936/%D9%88%D8%B1%D9%88%D8%AF-%D8%B3%D8%A7%D9%85%D8%A7%D9%86%D9%87-%D8%A8%D8%A7%D8%B1%D8%B4%DB%8C-%D8%AC%D8%AF%DB%8C%D8%AF-%D8%A8%D9%87-%DA%A9%D8%B4%D9%88%D8%B1-%D8%A7%D8%B2-%DB%B7-%D8%A2%D8%B0%D8%B1%D9%85%D8%A7%D9%87">ورود سامانه بارشی جدید به کشور از ۷ آذرماه</a>
      </h1>
      <h2>بر اساس تحلیل آخرین نقشه‌های هواشناسی از بعدازظهر چهارشنبه با ورود سامانه بارشی جدید به کشور، بارش برف و باران در شمال‌غرب و غرب کشور پیش‌بینی می‌شود.</h2>
      <address><time datetime="2019-11-25T10:04:00+00:00">25 Nov 2019, 10:04</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بر اساس تحلیل آخرین نقشه‌های هواشناسی، امروز دوشنبه جوی پایدار همراه با افزایش نسبی دما در اغلب مناطق کشور حاکم است و این شرایط تا روز چهارشنبه ۶ آذرماه ادامه دارد.</p>
      <p>همچنین پیش بینی شده است که تا اواسط روز پنج‌شنبه به تدریج بر غلظت آلاینده‌های جوی در شهرهای بزرگ و صنعتی نظیر تهران، اصفهان، اراک و کرج افزوده می‌شود.</p>
      <p>از بعدازظهر چهارشنبه با ورود سامانه بارشی جدید به کشور، بارش برف و باران در شمال‌غرب و غرب کشور پیش‌بینی می‌شود که روز پنج‌شنبه بارش در این مناطق ادامه دارد.</p>
      <p>فعالیت سامانه بارشی روز پنج‌شنبه در شمال‌غرب و غرب کشور به شکل رگبار باران همراه با وزش باد و در مناطق مرتفع و کوهستانی به شکل برف است و به تدریج این سامانه استان‌های واقع در جنوب‌غرب و مناطقی از جنوب کشور را دربرمی‌گیرد.</p>
      <p>آسمان تهران کمی ابری همراه با مه رقیق و غبار صبحگاهی پیش‌بینی می‌شود.</p>
    </article>
  </body>
</html>