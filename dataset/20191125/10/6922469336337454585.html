<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/banche-e-reti/614745/consulenti-i-giusti-requisiti-visti-da-federpromm"/>
    <meta property="og:site_name" content="bluerating"/>
    <meta property="article:published_time" content="2019-11-25T10:02:11+00:00"/>
    <meta property="og:title" content="Consulenti: i giusti requisiti, visti da Federpromm"/>
    <meta property="og:description" content="DM unico sui Consulenti Finanziari posto in consultazione pubblica: Federpromm e Opec Financial hanno inviato le proprie osservazioni."/>
  </head>
  <body>
    <article>
      <h1>Consulenti: i giusti requisiti, visti da Federpromm</h1>
      <address><time datetime="2019-11-25T10:02:11+00:00">25 Nov 2019, 10:02</time> by <a rel="author">Redazione</a></address>
      <p>Si è chiuso ieri 22 novembre il termine ultimo per la presentazione delle osservazioni al documento in pubblica consultazione del MEF – Dipartimento del Tesoro -sullo schema del decreto ministeriale   riguardante i requisiti di professionalità, onorabilità, indipendenza e patrimonialità allo svolgimento dell’attività di consulenza in materia di investimenti da parte dei consulenti finanziari iscritti al relativo albo professionale (OCF).</p>
      <p>La Federazione intercategoriale Federpromm della Uiltucs e l’Organizzazione professionale di livello Europeo dei Cf autonomi, Opec Financial, nel condividere l’impianto generale dello schema unico del Decreto, hanno tuttavia espresso a firma del presidente Marucci  alcuni rilievi circa i requisiti di professionalità, laddove all’articolo 4,comma 2 del testo vengono definite “le competenze professionali” dei Cf come semplice “<b>conoscenza specialistica in materie giuridiche,economiche,finanziarie e tecniche</b>“. Infatti si precisa nella nota inviata al Mef  – richiamandosi alle indicazioni espresse  recentemente dal dr. Gaetano Megale – che le cd “conoscenze specialistiche” in capo a tali professionisti rappresentano “solo” una variabile significativa della “competenza professionale” che va invece inquadrata attraverso una serie di elementi strutturali, di natura psicologico-comportamentali, funzionali al controllo sulle attività cognitive dello stesso consulente finanziario. In particolare – si sottolinea nella nota – tali variabili riguardano:</p>
      <ul>
        <li>
          <i>la struttura dei modelli riferiti alle conoscenze e abilità collegate alla attività svolta;</i>
        </li>
        <li>
          <i>l’abilità di expertise intesa come un insieme di funzioni sviluppate in un ambiente tramite una lunga pratica accompagnata da elevati livelli motivazionali;</i>
        </li>
        <li>
          <i>funzioni a livello comportamentale sulle attività cognitive attraverso una pianificazione strategica e di abilità a produrre relazioni appropriate nella situazione di lavoro;</i>
        </li>
        <li>
          <i>non trascurando in ultimo i vari aspetti delle competenze legate ai valori etici, ovvero la capacità di mettere in atto e sviluppare con consapevolezza comportamenti coerenti con i principi etici della professione cercando di attenuare e gestire eventuali conflitti di interesse con la potenziale clientela.</i>
        </li>
      </ul>
      <p>In questa prospettiva e dimensione, si sottolinea, come sia utile fare riferimento a quanto già definito dal Quadro Europeo delle Qualifiche (EDF) che definisce in maniera molto concisa ed efficace il livello di “competenza professionale” come: “<i>comprovata capacità di utilizzare conoscenze, abilità e capacità personali, sociali e/o metodologiche in situazione di lavoro o di studio e nello sviluppo professionale e personale”. </i>Ciò amplifica – secondo il parere condiviso da Federpromm ed Opec Financial – la gamma delle declaratorie delle funzioni legate ed una visione più organica e rispondente alle dinamiche richieste dal mercati e riferite a tali operatori finanziari, attraverso un processo organico di <b><i>conoscenze, di abilità, di responsabilità ed autonomia, di sforzo ergonomico, di titoli acquisiti e responsabilità conseguenti, nonché la competenza riferita all’aspetto etico-valoriale del professionista</i></b>. Quest’ultima sviluppata anche con riferimento ad un codice etico già ampiamente collaudato ed accettato dalla comunità finanziaria. Inoltre sulle politiche in materia di investimento, è stato suggerito dalle stesse Organizzazioni Federpromm e Opec Financial, in sintonia con quelle dello stesso G.Megale,  come requisito professionale rispetto alle competenze sia modificato con l’espressione più moderna e cioè: come ” <b>pianificazione finanziaria, economica e patrimoniale personale”. </b></p>
      <p>Infine è stato suggerito di identificare meglio le qualifiche di inquadramento al punto c) dello stesso articolo 4 poiché non essendo stato richiamato il personale delle Poste, tali qualifiche rispetto a quelle del settore creditizio, hanno un inquadramento giuridico-contrattuale diverso.</p>
      <related>
        <a href="https://www.bluerating.com/banche-e-reti/614805/ce-un-po-di-credem-in-santa-maria"/>
        <a href="https://www.bluerating.com/banche-e-reti/614642/enasarco-la-fondazione-precisa"/>
        <a href="https://www.bluerating.com/banche-e-reti/614620/consulenti-pioggia-di-autonomi-certificati"/>
      </related>
    </article>
  </body>
</html>