<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/rassegna-stampa/gazzetta-adl-ha-rifiutato-ogni-confronto-con-la-squadra-calciatori-non-sembrano-pentiti-di-quel-gesto-415689"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-25T10:30:00+00:00"/>
    <meta property="og:title" content="Gazzetta - ADL ha rifiutato ogni confronto con la squadra, calciatori non sembrano pentiti di quel gesto"/>
    <meta property="og:description" content="La strategia del Napoli si articolerà in due fasi. Lo spiega l'edizione odierna della Gazzetta dello Sport"/>
  </head>
  <body>
    <article>
      <h1>Gazzetta - ADL ha rifiutato ogni confronto con la squadra, calciatori non sembrano pentiti di quel gesto</h1>
      <h2>La strategia del Napoli si articolerà in due fasi. Lo spiega l'edizione odierna della Gazzetta dello Sport</h2>
      <address><time datetime="2019-11-25T10:30:00+00:00">25 Nov 2019, 10:30</time> by <a rel="author">Redazione Tutto Napoli.net</a></address>
      <p>La strategia del Napoli si articolerà in due fasi. Lo spiega l'edizione odierna della Gazzetta dello Sport, che cerca di analizzare le mosse del club nella battaglia contro i calciatori che avevano rifiutato il ritiro: <i>"La prima, riguarderà l’istanza di arbitrato con tanto di richiesta di multa per violazione dell’accordo collettivo. La seconda, invece, prevede un’azione legale che verrà avviata per giusta causa per tutto quanto riguarda la questione dei diritti d’immagine e del danno subito dal club con l’atto d’insubordinazione che aveva macchiato la notte di Champions League. Insomma, De Laurentiis non ha voluto accettare nessun tipo di confronto o dialogo. E non è parso, finora, che i giocatori si siano mai pentiti per quella decisione che ha sfiorato il grottesco e che ha gettato nello sconforto l’intero ambiente napoletano. Le conseguenze di quei momenti di follia stanno tutte nella classifica attuale che ricorda ai protagonisti di questa triste vicenda che il Napoli è fuori dalla zona Champions League". </i></p>
    </article>
  </body>
</html>