<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/syvokhu-vzialy-shchob-dyskredytuvaty-vladu-zastupnyk-sekretaria-rnbo-203413.html"/>
    <meta property="og:site_name" content="5 канал"/>
    <meta property="article:published_time" content="2019-11-25T10:44:00+00:00"/>
    <meta property="og:title" content="Сивоху взяли, щоб дискредитувати владу – заступник секретаря РНБО"/>
    <meta property="og:description" content="На думку Сергія Кривоноса, президент Зеленський знаходиться в інформаційному вакуумі"/>
  </head>
  <body>
    <article>
      <h1>Сивоху взяли, щоб дискредитувати владу – заступник секретаря РНБО</h1>
      <address>
        <time datetime="2019-11-25T10:44:00+00:00">25 Nov 2019, 10:44</time>
      </address>
      <p>Сергія Сивоху призначили радником секретаря Ради національної безпеки і оборони, щоб дискредитувати українську владу. Таку думку в ефірі програми "ІнфоДень" на "5 каналі" озвучив генерал-майор та заступник секретаря РНБО Сергій Кривонос.</p>
      <blockquote>"Слава Богу для пана Сивохи, що я його не побачив за весь час в РНБО. Напевно, його взяли, щоб дискредитувати існуючу владу ще більше, ніж вона на те заслуговує. Це розхитування ситуації. Мабуть, у Данілова було якесь розуміння цього. Мені це незрозуміло і для мене це великий знак питання: навіщо це робити", – наголосив Кривонос.</blockquote>
      <p>Він продовжив: "Це однозначно робиться не на користь держави, а секретар, який призначив цю людину, дискредитує ще й себе і президента. Є такий вираз: "Свита робить короля". На жаль, те, що ми мали в попередні роки повторюється і зараз, коли оточення президентів створювало інформаційний вакуум. Їм розповідали те, що вони хотіли чути, або те, у що вони мусили вірити. Їх це задовольняло. З того, що я бачу, свідчить про те, що це може повторитися".</p>
      <p>
        <b>Повне відео розмови дивіться за посиланням:</b>
      </p>
      <figure>
        <iframe src="https://www.youtube.com/embed/JVLztDVGoP0" width="745" height="451" data-service="Youtube" scrolling="no"/>
      </figure>
      <p>Як повідомляв 5.ua, за результатами електоральних досліджень <a href="https://www.5.ua/polityka/na-okupovanomu-donbasi-ie-liudy-hotovi-ity-na-vybory-vid-sluhy-narodu-syvokho-201877.html">Сергій Сивохо заявив, що в ОРДЛО є люди, які готові йти на вибори від партії "Слуга народу"</a>.</p>
    </article>
  </body>
</html>