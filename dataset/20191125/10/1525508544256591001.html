<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780370/%D8%AA%D8%B4%D8%B1%DB%8C%D8%AD-%D8%AC%D8%B2%D8%A6%DB%8C%D8%A7%D8%AA-%D8%A8%D8%B1%D9%86%D8%A7%D9%85%D9%87-%D9%87%D8%A7%DB%8C-%D8%A8%D8%B3%DB%8C%D8%AC-%D8%B2%D9%86%D8%A7%D9%86-%D8%A8%D9%87-%D9%85%D9%86%D8%A7%D8%B3%D8%A8%D8%AA-%D9%87%D9%81%D8%AA%D9%87-%D8%A8%D8%B3%DB%8C%D8%AC"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T10:17:37+00:00"/>
    <meta property="og:title" content="در گفتگو با مهر مطرح شد تشریح جزئیات برنامه‌های بسیج زنان به‌مناسبت هفته بسیج"/>
    <meta property="og:description" content="رئیس بسیج جامعه زنان کشور ویژه برنامه های سازمان بسیج زنان در سطح کشور به مناسبت هفته بسیج را تشریح کرد."/>
  </head>
  <body>
    <article>
      <h1>در گفتگو با مهر مطرح شد تشریح جزئیات برنامه‌های بسیج زنان به‌مناسبت هفته بسیج</h1>
      <address>
        <time datetime="2019-11-25T10:17:37+00:00">25 Nov 2019, 10:17</time>
      </address>
      <p>مینو اصلانی رئیس بسیج جامعه زنان کشور در گفتگو با <a href="https://www.mehrnews.com/">خبرنگار مهر</a>، در خصوص برنامه های این سازمان به مناسبت هفته بسیج گفت: با توجه به چهلمین سال تشکیل سازمان بسیج ویژه برنامه های متعددی ازجمله برپایی نمایشگاه در سطح ۲۰ هزار پایگاه بسیج سطح کشور و برگزاری نشست‌های تخصصی با موضوع تبیین نقش زنان در <a href="https://www.mehrnews.com/tag/%DA%AF%D8%A7%D9%85+%D8%AF%D9%88%D9%85+%D8%A7%D9%86%D9%82%D9%84%D8%A7%D8%A8">گام دوم انقلاب</a> برگزار می شود.</p>
      <p>اصلانی درباره همایش تجلیل از بانوان بسیجی در تهران نیز توضیح داد: روز گذشته در مراسم به مناسبت هفته بسیج که در سالن وزارت کشور برگزار شد،  در جمع ۴ هزار نفر از بانوان بسیجی از ۴۰ بانوی فرهیخته بسیجی تقدیر شد.</p>
      <p>وی با اشاره بر دیگر رویدادهای این هفته افزود: در هفته جاری برنامه هایی از جمله دیدار با خانواده‌های شهدا، دیدار با خانواده ۷ هزار شهید زن و کنگره تقدیر از ۹۲ هزار شهید بسیجی هفته آینده برگزار خواهد شد.</p>
      <p>رئیس جامعه بسیج زنان کشور از رونمایی از سند راهبردی و چشم انداز بسیج زنان در <a href="https://www.mehrnews.com/tag/%DA%AF%D8%A7%D9%85+%D8%AF%D9%88%D9%85+%D8%A7%D9%86%D9%82%D9%84%D8%A7%D8%A8">گام دوم انقلاب</a> خبر داد و اظهار داشت: با توجه به تاکیدات رهبر معظم انقلاب بر تحقق <a href="https://www.mehrnews.com/tag/%DA%AF%D8%A7%D9%85+%D8%AF%D9%88%D9%85+%D8%A7%D9%86%D9%82%D9%84%D8%A7%D8%A8">گام دوم انقلاب</a>، رونمایی از این سند می‌تواند در پیشبرد اهداف و سیاستگذاری سازمان بسیج بسیار موثر باشد.</p>
      <p>اصلانی از افتتاح ۶۲۰ مهد قرآنی در کشور به مناسبت هفته بسیج خبر داد و تصریح کرد: در حال حاضر ۳ هزار مهد قرآنی در سطح کشور داریم و به مناسبت این هفته نیز ۶۲۰ مهم جدید افتتاح خواهد شد، با توجه به استقبال زیاد خانواده ها از این مهدها نیز تا آخر سال شمار این آن ها در سراسر کشور به ۴ هزار مورد خواهد رسید.</p>
      <p>وی با اشاره به دیگر برنامه‌های این سازمان در هفته جاری ابراز داشت: رونمایی از کتاب های جدید حوزه کودک و نوجوان، رونمایی از کاراکتر های انیمیشنی بسیج نونهالان و برگزاری مسابقات ورزشی، علمی و فرهنگی از دیگر برنامه های هفته بسیج است. به علاوه بانوان بسیجی امروز به صورت گسترده در اجتماع بزرگ مردمی در حمایت از امنیت شرکت خواهند کرد.</p>
    </article>
  </body>
</html>