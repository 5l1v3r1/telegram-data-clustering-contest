<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/2020-mercedes-gla-icin-tanitim-tarihi-ve-one-cikan-detaylar/"/>
    <meta property="og:site_name" content="LOG"/>
    <meta property="article:published_time" content="2019-11-25T10:30:23+00:00"/>
    <meta property="og:title" content="2020 Mercedes GLA için tanıtım tarihi ve öne çıkan detaylar"/>
    <meta property="og:description" content="Önümüzdeki ay içerisinde tanıtılacağı kesinleşen 2020 Mercedes GLA, kompakt sınıftaki yükselişin son temsilcisi olarak sahnede olacak."/>
  </head>
  <body>
    <article>
      <h1>2020 Mercedes GLA için tanıtım tarihi ve öne çıkan detaylar</h1>
      <address><time datetime="2019-11-25T10:30:23+00:00">25 Nov 2019, 10:30</time> by <a rel="author">Ozan ÖĞRETMENOĞLU</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/gla.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/gla-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/gla-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/gla-3.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/gla-4.jpg"/>
        </figure>
      </slideshow>
      <p>Önümüzdeki ay içerisinde tanıtılacağı kesinleşen 2020 Mercedes GLA, kompakt sınıftaki yükselişin son temsilcisi olarak sahnede olacak.</p>
      <p>Üst segmentlerdeki dönüşümünü ailenin kompakt üyelerinde de başarılı şekilde yansıtan Mercedes için sıradaki hamle crossover segmentinde olacak. Bir süredir kamuflajlı olarak kameralara yakalanan ve tanıtımıyla ilgili beklentilerin oluştuğu yeni nesil GLA için artık önümüzde çok fazla bir zaman da kalmadı. Önümüzdeki yıldan itibaren asfalt üzerinde olacak versiyonun tanıtı için yaklaşık iki hafta gibi bir sürenin masada göründüğünü söyleyebiliriz. Eğer önemli bir değişiklik olmaz ise <b>2020 Mercedes GLA</b>, örtülerinden <b>11 Aralık</b>‘ta düzenlenecek olan özel etkinliğiyle birlikte kurtulacak. A-Serisi ailesi üzerine oluşan beklentilerin paralel şekilde yansıtıldığı aracın <a href="https://www.log.com.tr/audi-q2-sevenlerinin-ilgisini-cekecek-bir-haber-ile-karsimizda/">Audi Q2</a> ve <a href="https://www.log.com.tr/bmw-x2-binek-segmenti-kiskandiran-modifikasyon-projesiyle-karsimizda-video/">BMW X2</a> karşısında elini ciddi oranda güçlendirmesi gerekiyor.</p>
      <slideshow>
        <figure>
          <img src="https://www.log.com.tr/wp-content/uploads/2019/11/gla-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/gla-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/gla-3.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/gla-4.jpg"/>
        </figure>
      </slideshow>
      <h3>2020 Mercedes GLA cephesinden beklentiler</h3>
      <p><a href="https://www.autoexpress.co.uk/mercedes/gla/98332/new-2019-mercedes-gla-to-be-unveiled-on-11-december">Auto Express</a> kaynaklı olarak servis edilen bazı detaylara baktığımızda yeni GLA’nın aslında çok da şaşırtıcı dinamikler üzerine kurulmayacağını görebiliyoruz. A-Serisi ile benzer bir platform üzerine geliştirilecek olan modelde dış ve iç tasarım için radikal değişimler bizleri bekliyor. Markanın yeni nesil yüzü genel çizgiler ve ışıklandırma gruplarıyla yansıtılırken, kokpit kısmında yine dijital ekranların hakim olduğu bir ambiyans bizleri bekliyor. <b>MFA2</b> adıyla elden geçirilen altyapıyla birlikte bagaj kapasitesi ve iç yaşam alanında iyileştirmeler de yine hissedilir noktalardan olacak. Kaputun altı da <b>150 ve 190 beygir seçeneklerle şekillenecek 2.0 litre dizel ve 1,5 litrelik</b> diğer opsiyonla ön planda olacak gibi görünüyor. Ailenin en üst noktasında ise <b>400 beygir</b> sınırlarına dayanan AMG’yi kendisine yer bulacak. Teknolojik asistan konusunda da ciddi geliştirmeler elde edecek olan yeni GLA ile ilgili gelişmeler LOG.com.tr’de olacak.</p>
      <ul>
        <li>NOT Haberde 2020 GLA için geliştirilen konsept tasarım kullanılmıştır</li>
      </ul>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/mercedes-a-serisi-sedan-incelemesi-a200/"/>
      </related>
    </article>
  </body>
</html>