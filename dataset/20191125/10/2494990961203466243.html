<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cronache/2019/11/25/news/torino-savona-autostrada-chiusa-viadotto-a6-crollato-maltempo-1245499/"/>
    <meta property="og:site_name" content="Il Tempo"/>
    <meta property="article:published_time" content="2019-11-25T10:53:24+00:00"/>
    <meta property="og:title" content="Disastro A6, ancora ricerche sul viadotto spezzato in due"/>
    <meta property="og:description" content="I vigili del fuoco sono ancora al lavoro sul viadotto dell'autostrada A6 spazzato via dalla frana"/>
  </head>
  <body>
    <article>
      <h6 class="kicker">LIGURIA IN GINOCCHIO</h6>
      <h1>Disastro A6, ancora ricerche sul viadotto spezzato in due</h1>
      <h2>I vigili del fuoco sono ancora al lavoro sul viadotto dell'autostrada A6 spazzato via dalla frana</h2>
      <address>
        <time datetime="2019-11-25T10:53:24+00:00">25 Nov 2019, 10:53</time>
      </address>
      <p>Dalle 14 di ieri per il crollo del viadotto sulla A6 all'altezza di Altare, nel savonese, 90 vigili del fuoco sono al lavoro con specialisti speleo alpino fluviali e USAR (Urban Search and Rescue) per escludere la presenza di persone coinvolte. </p>
      <p>Trenta metri di viadotto sono stati spazzati via da una frana. Il crollo è avvenuto sull'autostrada A6 Torino-Savona, nei pressi di Altare in direzione Torino. Nelle immagini dei Vigili del Fuoco si vede chiaramente il viadotto Madonna del Monte con alcune vetture ferme a pochissimi metri dalla zona del crollo. Il guard rail autostradale ha tenuto da una parte rimanendo sospeso nel vuoto mentre la carreggiata ha ceduto completamente. La frana ha travolto i pilastri ed è molto profonda e solo dopo ore di ricerche c'è stata la certezza che non ci fossero mezzi coinvolti.</p>
      <figure>
        <video src="https://www.iltempo.it/upload/12521685-ce7364361a60d897919b2013a9a1ca89mp4.mp4"/>
      </figure>
      <p> Anche il viadotto nella direzione opposta è stato chiuso per precauzione e la zona è parzialmente isolata. La Liguria ha rivissuto l'incubo del ponte Morandi e ancora una volta ha mostrato tutta la fragilità di un territorio messo in ginocchio in questo caso dal maltempo, ma sarà la magistratura a stabilire se ci sono anche altre colpe e in particolare se ci sono responsabilità per la mancata manutenzione della rete viaria.</p>
      <p>"Siamo un territorio fragile, ma ci sono anche responsabilità e ritardi della politica" ha affermato il presidente della Regione Liguria, Giovanni Toti. "C'è troppa burocrazia e troppi cantieri chiusi. Ci vuole un piano straordinario per le infrastrutture" ha concluso il governatore annunciando che chiederà lo stato di emergenza.</p>
      <related>
        <h4>Articoli Correlati</h4>
        <a href="https://www.iltempo.it/cronache/2019/11/24/news/voragine-autostrada-torino-piacenza-asti-villanova-1245371/"/>
        <a href="https://tv.iltempo.it/home-tv/2019/11/24/video/viadotto-crolla-video-autostrada-a6-torino-savona-1245363/"/>
        <a href="https://tv.iltempo.it/tv-news/2019/11/25/video/maltempo-crollati-30-metri-viadotto-su-autostrada-torino-savona-1245451/"/>
      </related>
    </article>
  </body>
</html>