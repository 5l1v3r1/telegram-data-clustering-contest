<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905134/verheyen-ziet-uitblinker-bij-kaa-gent-duelkracht-power-n-loopvermogen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T10:15:00+00:00"/>
    <meta property="og:title" content="Verheyen ziet uitblinker bij KAA Gent: 'Duelkracht, power én loopvermogen'"/>
    <meta property="og:description" content="Antwerp ontsnapte zondag aan de nederlaag tegen KAA Gent (1-1). Gert Verheyen zag dat Antwerp geen voet aan de grond kreeg, ook door het uitstekend werk van Milad Mohammadi."/>
  </head>
  <body>
    <article>
      <h1>Verheyen ziet uitblinker bij KAA Gent: 'Duelkracht, power én loopvermogen'</h1>
      <address>
        <time datetime="2019-11-25T10:15:00+00:00">25 Nov 2019, 10:15</time>
      </address>
      <p>
        <b>Antwerp ontsnapte zondag aan de nederlaag tegen KAA Gent (1-1). Gert Verheyen zag dat Antwerp geen voet aan de grond kreeg, ook door het uitstekend werk van Milad Mohammadi.</b>
      </p>
      <p>'Naast de weer prima spelende David en Odjidja was Milad Mohammadi een opvallende uitblinker bij AA Gent. Mohammadi was de enige wissel in de basiself tegenover donderdag. Ten opzichte van Asare bracht Mohammadi meer duelkracht, power en loopvermogen', aldus Verheyen bij <i>Het Nieuwsblad.</i></p>
      <p>'In het een-tegen-eenduel over de hele flank met Buta kwam hij absoluut als winnaar uit de bus. Door rechtstreekse duels te winnen, maar ook door Buta voorbij te lopen met en zonder bal. Hij aarzelde ook niet om een voorzet te trappen als die mogelijkheid zich voordeed. Zijn voorzetten waren niet altijd even goed, maar hij trapte er wel veel.'</p>
      <p>Mohammadi lijkt zijn plaats in de basis te hebben verdiend. 'Zijn positiekeuzes waren ook heel goed, waardoor hij makkelijk passes van Antwerp kon onderscheppen. Zijn fysieke kwaliteiten zijn meer uitgesproken dan die van Asare. En het is ook door de fysieke kracht waarmee AA Gent vol het duel aanging dat het nu beter voor de dag kwam dan donderdag en eigenlijk verdiende om te winnen.'</p>
      <aside>Lees meer<br/><a href="https://www.voetbalprimeur.be/nieuws/905046/kaa-gent-geeft-zekere-zege-uit-handen-beste-wedstrijd-van-het-seizoen-.html?itm_source=www.voetbalprimeur.be&amp;itm_medium=highlighted-content">KAA Gent geeft zekere zege uit handen: "Beste wedstrijd van het seizoen"</a></aside>
    </article>
  </body>
</html>