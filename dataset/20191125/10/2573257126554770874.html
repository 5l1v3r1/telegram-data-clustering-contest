<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/lasciare-lo-smartphone-in-carica-di-notte-quali-rischi-per-questa-abitudine-629822"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T10:15:33+00:00"/>
    <meta property="og:title" content="Lasciare lo smartphone e il tablet in carica di notte è pericoloso"/>
    <meta property="og:description" content="Caricare lo smartphone di notte è davvero una cattiva abitudine? Ecco cosa pensa la scienza su questo argomento estremamente dibattuto"/>
  </head>
  <body>
    <article>
      <h1>Lasciare lo smartphone e il tablet in carica di notte è pericoloso</h1>
      <h2>Caricare lo smartphone di notte è davvero una cattiva abitudine? Ecco cosa pensa la scienza su questo argomento estremamente dibattuto</h2>
      <address><time datetime="2019-11-25T10:15:33+00:00">25 Nov 2019, 10:15</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Smartphone-caricare-notte-700x400.jpg"/>
      </figure>
      <p>Al giorno d’oggi risulta essenziale<b> essere sempre reperibili</b> e <b>intrattenere contatti su più fronti</b>, soprattutto attraverso lo smartphone. Per questo motivo, è fondamentale averlo sempre sufficientemente carico e “scattante” per non doversi perdere<b> nessuna chiamata e nessun aggiornamento.</b></p>
      <p>A fronte di questa necessità, si è diffusa l’abitudine di <b>ricaricare il telefono durante la notte</b>, in maniera tale da ritrovarselo il mattino seguente <b>con la batteria al 100%</b> e pronto a durare per l’intera giornata.</p>
      <p>Sorge dunque una domanda spontanea: fa davvero così bene <b>tenere lo smartphone collegato alla presa di corrente tutta la notte</b>, anche quando la batteria risulta completamente carica?</p>
      <p>E’ opinione comune infatti che a seguito di una <b>ricarica prolungata</b>, specie se ripetuta ogni notte, lo smartphone potrebbe andare incontro ad <b>usura prematura.</b></p>
      <h3>Smartphone in carica durante la notte: ecco il parere degli esperti</h3>
      <p>Benché questa credenza sia <b>altamente diffusa</b>, a quanto pare non vi è una corrispondenza dal punto di vista scientifico. Questo perché, a differenza del passato, ora anche gli <b>smartphone di fascia medio-bassa</b> montano dei <b>chip di ricarica intelligente</b>, che consentono al telefono di non surriscaldarsi se dovesse restare collegato alla corrente più di quanto non sia necessario.</p>
      <p>In questa maniera, dunque, è come se lo smartphone <b>riuscisse ad interrompere l’alimentazione</b> una volta raggiunto il fabbisogno necessario.</p>
      <p>Sarebbe piuttosto preferibile prestare attenzione a<a href="https://www.tecnoandroid.it/2019/07/17/pericolo-radiazioni-si-puo-tenere-lo-smartphone-in-tasca-o-sul-comodino-555377"> non tenere il telefono in carica sul comodino o sotto il cuscino</a>. L’ideale sarebbe <b>non far entrare il telefono in camera da letto,</b> dicono gli esperti, perché l’utilizzo di dispositivi retroilluminati (come lo è lo schermo di qualsiasi smartphone) potrebbe <b>interferire con le onde cerebrali che facilitano la predisposizione al sonno notturno.</b></p>
    </article>
  </body>
</html>