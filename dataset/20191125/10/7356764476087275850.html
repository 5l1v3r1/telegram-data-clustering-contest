<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gva.be/cnt/dmf20191125_04736532/103-bestuurders-vliegen-op-de-bon-aan-waaslandtunnel"/>
    <meta property="og:site_name" content="Gazet van Antwerpen"/>
    <meta property="article:published_time" content="2019-11-25T10:22:00+00:00"/>
    <meta property="og:title" content="103 bestuurders vliegen op de bon aan Waaslandtunnel"/>
    <meta property="og:description" content="De Antwerpse politie hield vorige week verkeerstoezicht aan de Waaslandtunnel. In zo’n twee uur tijd werden daar 103 processen-verbaal opgesteld voor asoci..."/>
  </head>
  <body>
    <article>
      <h1>103 bestuurders vliegen op de bon aan Waaslandtunnel</h1>
      <address>
        <time datetime="2019-11-25T10:22:00+00:00">25 Nov 2019, 10:22</time>
      </address>
      <p>
        <b>Antwerpen / Linkeroever - De Antwerpse politie hield vorige week verkeerstoezicht aan de Waaslandtunnel. In zo’n twee uur tijd werden daar 103 processen-verbaal opgesteld voor asociaal rijgedrag.</b>
      </p>
      <p>“Er kwamen veel klachten over bestuurders die het niet zo nauw nemen met de verkeersregels daar”, meldt de politie. “Door het asociale rijgedrag ontstaan er gevaarlijke situaties.”</p>
      <p>Het wijkteam van Linkeroever stelde in twee uur tijd 103 pv’s op. Enerzijds bleken verschillende bestuurders er de rode lichten te negeren, anderzijds volgden sommigen de voorsorteringspijlen niet op een correcte manier. “Het wijkteam zal in de toekomst controles blijven uitvoeren”, klinkt het.</p>
    </article>
  </body>
</html>