<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/pocinje-veliki-protest-sindikata-zaposlenih-u-prosveti/"/>
    <meta property="og:site_name" content="Krstarica"/>
    <meta property="article:published_time" content="2019-11-25T10:37:00+00:00"/>
    <meta property="og:title" content="Počinje veliki protest sindikata zaposlenih u prosveti"/>
    <meta property="og:description" content="ZAGREB - Na centranom zagrebačkom Trgu bana Jelačića u Zagrebu počelo je okupljanje učesnika velikog protesta u organizaciji sindikata zaposlenih u"/>
  </head>
  <body>
    <article>
      <h1>Počinje veliki protest sindikata zaposlenih u prosveti</h1>
      <address><time datetime="2019-11-25T10:37:00+00:00">25 Nov 2019, 10:37</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>ZAGREB – Na centranom zagrebačkom Trgu bana Jelačića u Zagrebu počelo je okupljanje učesnika velikog protesta u organizaciji sindikata zaposlenih u osnovnim i srednjim školama, koji su u štrajku duže od mesec dana.</p>
      <p>Protest se održava pod sloganom „Hrvatska mora bolje“.</p>
      <p>Sindikati traže povećanje koeficijenata složenosti posla i ne prihvataju linearno povećanje zarada za šest odsto u narednoj godini, koje im je obećao premijer Andrej Plenković.</p>
      <p>Na Trgu bana Jelačića je postavljena bina.</p>
      <p>Procenjuje se da u protestuje učestvuju hiljade građana, a neki od njih nose transparente na kojima piše: „Platu ste nam uzeli, ali kredit ne damo“, „Deca vas promatraju“, „Plenković: Micek, ti samo komuniciraj, a ja vodim (mono)dijalog, Aladrović: Da, šefe!“.</p>
      <p>„Suši nam se glina“, poruka je koja je istaknuta na zgradi Škole primijenjenih umetnosti i dizajna.</p>
      <p>Učitelji i nastavnici su dobili podršku i sa terase Hrvatskog narodnog kazališta.</p>
      <p>Sindikati su jutros poručili kako očekuju najmanje 20.000 ljudi na Trgu bana Jelačića i da u Zagreb stiže najmanje 200 autobusa iz cele Hrvatske.</p>
      <p>Sindiate zaposlenih u prosveti podržava pedesetak drugih sindikata i organizacija.</p>
      <p>(Tanjug)</p>
    </article>
  </body>
</html>