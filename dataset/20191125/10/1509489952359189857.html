<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/superleague/story/655875/paok-h-tromeri-kinisi-ton-paikton-prin-to-ntermi-me-olympiako"/>
    <meta property="og:site_name" content="OnSports"/>
    <meta property="article:published_time" content="2019-11-25T10:32:22+00:00"/>
    <meta property="og:title" content="ΠΑΟΚ: Η τρομερή κίνηση των παικτών πριν το ντέρμι με Ολυμπιακό!"/>
    <meta property="og:description" content="Κίνηση αλληλεγγύης των ποδοσφαιριστών προς την ΚΑΕ ΠΑΟΚ."/>
  </head>
  <body>
    <article>
      <h1>ΠΑΟΚ: Η τρομερή κίνηση των παικτών πριν το ντέρμι με Ολυμπιακό!</h1>
      <address><time datetime="2019-11-25T10:32:22+00:00">25 Nov 2019, 10:32</time> by <a rel="author">Onsports Team</a></address>
      <p>Κίνηση αλληλεγγύης των ποδοσφαιριστών προς την ΚΑΕ ΠΑΟΚ.</p>
      <p>Έμπρακτα αποδεικνύουν οι ποδοσφαιριστές του <a href="https://www.onsports.gr/omades/paok"><b>ΠΑΟΚ</b></a> τη στήριξή τους στην ΚΑΕ, η οποία βρίσκεται σε δύσκολη θέση. Σε μια κίνηση αλληλεγγύης αποφάσισαν το πριμ από τη νίκη επί της ΑΕΛ να δοθεί για ενίσχυση του τμήματος μπάσκετ/</p>
      <p>Έχοντας ενημερωθεί από τη συντονιστική επιτροπή των Σ.Φ. ΠΑΟΚ για την πρωτοβουλία που έχει ξεκινήσει για την ενίσχυση της ΚΑΕ, οι παίκτες αποφάσισαν να δώσουν όλο το ποσό του πριμ της νίκης επί της ΑΕΛ, που βάσει του εσωτερικού κανονισμού λαμβάνουν για κάθε νίκη που τους διατηρεί στην πρώτη θέση.</p>
      <p>Ο Ιβάν Σαββίδης ενημερώθηκε για την πρόθεση των παικτών του και αποφάσισε να δώσει κι αυτός το ανάλογο ποσό στην ΚΑΕ, για να την ενισχύσει.</p>
      <p>Αυτή ήταν η πρώτη κίνηση των ποδοσφαιριστών για την ενίσχυση του τμήματος μπάσκετ και αναμένεται να υπάρξει συνέχεια, προκειμένου να υπάρξει εξισορρόπηση των οικονομικών της ΚΑΕ ΠΑΟΚ.</p>
    </article>
  </body>
</html>