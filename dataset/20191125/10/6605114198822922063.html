<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/sport/hazai-sport/szerzodest-bontott-nikoliccsal-a-fehervar-2051025/"/>
    <meta property="og:site_name" content="SZOLJON"/>
    <meta property="article:published_time" content="2019-11-25T10:14:00+00:00"/>
    <meta property="og:title" content="Szerződést bontott Nikoliccsal a Fehérvár"/>
    <meta property="og:description" content="A szerb 2017 júniusa óta irányította a fehérváriakat, akikkel 2018-ban bajnoki címet nyert."/>
  </head>
  <body>
    <article>
      <h6 class="kicker">NB I.</h6>
      <h1>Szerződést bontott Nikoliccsal a Fehérvár</h1>
      <address>
        <time datetime="2019-11-25T10:14:00+00:00">25 Nov 2019, 10:14</time>
      </address>
      <h4>A szerb 2017 júniusa óta irányította a fehérváriakat, akikkel 2018-ban bajnoki címet nyert, utána pedig Európa-liga-csoportkörbe vezette az együttest.</h4>
      <p>A MOL Fehérvár FC honlapján megjelent szűkszavú <a href="https://www.molfehervarfc.hu/2019/11/25/kozlemeny20191125.html">közleményben</a> megköszönik a 40 éves szakember munkáját, és sok sikert kívánnak neki a folytatáshoz.</p>
      <p>Szerződését tavaly nyáron 2020 nyaráig hosszabbították meg. Az utódjáról egyelőre nem közölt információt a klub.</p>
      <p>A Fehérvár, amely utóbbi hét bajnoki összecsapásából csak kettőt nyert meg, szombaton hazai pályán 3-1-re kikapott a Puskás Akadémiától, így jelenleg harmadik helyen áll az OTP Bank Ligában. Az együttes hátránya három pont a címvédő és listavezető Ferencvároshoz képest úgy, hogy a fővárosiak egy mérkőzéssel kevesebbet játszottak.</p>
      <p>Forrás: MTI</p>
    </article>
  </body>
</html>