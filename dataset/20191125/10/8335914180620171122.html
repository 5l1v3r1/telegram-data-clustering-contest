<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/protest-simeonov-e-patriot.-conev-pyrvo-blyskashe-vyzrastni-zheni-6102501"/>
    <meta property="og:site_name" content="Vesti"/>
    <meta property="article:published_time" content="2019-11-25T10:02:00+00:00"/>
    <meta property="og:title" content="Цонев: Симеонов първо блъскаше възрастни жени. Два протеста пред НС"/>
    <meta property="og:description" content="Депутатът от ДПС заяви, че Валери Симеонов не трябва да е зам.-шеф на НС"/>
  </head>
  <body>
    <article>
      <h1>Цонев: Симеонов първо блъскаше възрастни жени. Два протеста пред НС</h1>
      <h2>Депутатът от ДПС заяви, че Валери Симеонов не трябва да е зам.-шеф на НС</h2>
      <address><time datetime="2019-11-25T10:02:00+00:00">25 Nov 2019, 10:02</time> by <a rel="author">Виолета Русенова</a></address>
      <aside>
        <a href="https://vbox7.com/emb/external.php?vid=22227bff54&amp;autoplay=1">Видео</a>
      </aside>
      <p>Асоциацията на българските търговци, производители, вносители и превозвачи на горива, Националното сдружение „Българска домашна ракия“ и Националната асоциация за здравословно хранене за децата излязоха на протест, пред народното събрание, в подкрепа на новоизбрания зам.-председател на народното събрание Валери Симеонов.</p>
      <p>Пред сградата с надписа „Съединението прави силата“ те развяха лозунгите: „Долу ръцете от Валери“, „Валери – патриот на дело, не на думи“, „Валери – смел и честен патриот“, „Валери – този път не си сам“ и др.</p>
      <p>Всички дошли се обединиха около тезата, че всичко, което е обещал Симеонов е изпълнил. Решението на ОП да го излъчи за зам.-председател на НС предизвика неудобство. </p>
      <p>„Единствен Симеонов подкрепи малките търговци на горива в борбата срещу монопола и затова сме тук, за да го подкрепим“, заяви Николай Бабаджанков и каза, че майките на децата с увреждания нямат право да искат оставката му, тъй като той се е извинил за думите си.</p>
      <p>„Той беше свален от поста, който заемаше тогава. Мисля, че вече е изкупил вината за грешката си“, добави още той и подчерта, че не са срещу майките и тяхната кауза за достоен живот на децата им. </p>
      <p>Според Росинка Бъчварова, протестът на майките е политизиран.</p>
      <p>„Не знам кой стои зад тях, но мисля, че Валери Симеонов е изкупил вината си, след като им се извини и подаде оставка. Не съм съгласна с протеста на майките срещу Симеонов. Той е човекът, който защитава дребния бизнес и застава с лицето си и зад гърба на малките“, заяви Бъчварова и предположи, че зад тях стоят онези, които в деня на избора на Симеонов са излезли от пленарната зала. Тя призова още майките да преосмислят действията си.</p>
      <p>„Искаме да подкрепим Валери Симеонов. Всяка представена партия в парламента има право да избере свой председател. Те си го избраха. Ние го харесваме и затова го подкрепяме. Майките могат да искат да свалят цялото правителство. Както има грешка, така има и прошка. Прекалено е да се искат 118 оставки на избралите Симеонов, както и неговата“, коментира Любен Шарланджиев, който е дошъл от Куклен, за да подкрепи Валери Симеонов.</p>
      <p>Тази вечер, майките от "Системата ни убива" ще излязат на пореден протест с искане Валери Симеонов да напусне зам.-председателското място в Народното събрание, както и всички 118 депутати, които са гласували за него. </p>
      <p>С автошествие и блокиране на ключови кръстовища майките на деца с увреждания ще изразят недоволството си от поста, който лидерът на НФСБ вече заема в парламента.</p>
      <p>От Националната гражданска инициатива „Системата ни убива“ настояват за незабавната оставка на Симеонов. Те определят избора му като демонстрация на пълна липса на морал.</p>
      <p>„Няма давност за прегрешенията на Симеонов. Още по изборите той блъскаше възрастни жени, също са майки, дошли от Турция да гласуват. Но тогава протестира само ДПС, а обществото не реагира. Когато засегна най-деликатната част от обществото – майките на деца с увреждания, тогава вече хората правилно реагираха. Срамота е да бъде избран за вицепредседател на НС. Трябва да си остане депутат, за какъвто е избран”. Това заяви зам.-председател на парламентарната група на ДПС Йордан Цонев в ефира на „Здравей, България” по <a href="https://nova.bg/news/view/2019/11/25/269645/%D1%86%D0%BE%D0%BD%D0%B5%D0%B2-%D0%BD%D0%B0%D0%BB%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D0%B8-%D0%B2-%D0%BD%D0%B5%D1%80%D0%B5%D1%84%D0%BE%D1%80%D0%BC%D0%B8%D1%80%D0%B0%D0%BD%D0%B8-%D1%81%D0%B8%D1%81%D1%82%D0%B5%D0%BC%D0%B8-%D0%B5-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BF%D0%BE%D1%80%D0%BE%D0%BA-%D0%BD%D0%B0-%D0%B1%D1%8E%D0%B4%D0%B6%D0%B5%D1%82-2020">NOVA</a>.</p>
      <p>"Тогава блъсканата жена беше етническа туркиня, каза Цонев. После той обиди и ромските майки, има фиксация към майките, не мога да го разбера", каза депутатът. </p>
      <p>Аз този човек ще го нарека "човекът-вице", посочи той. ДПС обаче няма да бойкотира парламента заради Симеонов заради избирателите им.</p>
      <p>
        <a href="https://www.vesti.bg/bulgaria/valeri-simeonov-e-noviiat-zam.-predsedatel-na-ns-6102315">Валери Симеонов е новият зам.-председател на НС</a>
      </p>
      <p>
        <a href="https://www.vesti.bg/bulgaria/karaiancheva-simeonov-mozhe-da-byde-izbran-za-zam-predsedatel-na-parlamenta-6102466">Караянчева: Симеонов може да бъде избран за зам.-председател на НС</a>
      </p>
      <p>Според него бойкотът на ДПС срещу избора на Валери Симеонов за зам.-председател на НС е съвсем закономерен. ОП го излъчи за зам.-председател на НС, всяка партия може да излъчи свой представител. </p>
      <p><b>„Много харчене</b> с много малка ефективност е най-кратката характеристика на Бюджет 2020. Увеличават се харчовете, а намаляват приходите - затова този бюджет не е за хвалене. Защото нямаме реформи в системите и това, че се наливат пари в нереформирани системи, е най-големият порок на този бюджет". Това заяви зам.-председател на парламентарната група на ДПС Йордан Цонев.  </p>
      <p>
        <a href="https://www.vesti.bg/bulgaria/uvelichavat-zaplatite-na-uchitelite-sys-17-6102015">Увеличават заплатите на учителите със 17%</a>
      </p>
      <p>
        <a href="https://www.vesti.bg/bulgaria/kakvo-e-novoto-v-biudzheta-za-zdrave-lekarite-da-ne-sa-sekretarki-6102035">Какво е новото в бюджета за здраве</a>
      </p>
      <p>„За да има реформи, трябва да има политическа воля и съгласие между партиите по отношение на тези реформи. Искаме съгласие по няколко приоритета: демографска криза, здравеопазване, образование, икономически растеж”, каза още Цонев.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/prieha-biudzheta-na-pyrvo-chetene-dogonvasht-ili-balansiran-6102059"/>
        <a href="https://www.vesti.bg/bulgaria/sistemata-ni-ubiva-gotovi-sme-da-vdignem-ciala-bylgariia-6102438"/>
        <a href="https://www.vesti.bg/mestni-izbori2019/veselin-mareshki-pylen-proval-na-malkiia-koalicionen-partnior-6101728"/>
      </related>
    </article>
  </body>
</html>