<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/nieuws/artikel/4933306/telenet-naaktselfies-watermerk-sexting"/>
    <meta property="og:site_name" content="Bright.nl"/>
    <meta property="article:published_time" content="2019-11-25T10:33:24+00:00"/>
    <meta property="og:title" content="Belgische provider maakt 'digitaal condoom' voor naaktselfies"/>
    <meta property="og:description" content="De Belgische provider Telenet komt met een app die naaktselfies voorziet van een watermerk met de identiteit van de ontvanger."/>
  </head>
  <body>
    <article>
      <h6 class="kicker">Sexting</h6>
      <h1>Belgische provider maakt 'digitaal condoom' voor naaktselfies</h1>
      <address>
        <time datetime="2019-11-25T10:33:24+00:00">25 Nov 2019, 10:33</time>
      </address>
      <p>
        <b>De Belgische provider Telenet komt met een app die naaktselfies voorziet van een watermerk met de identiteit van de ontvanger.</b>
      </p>
      <p>De <a href="https://press.telenet.be/embargo-tot-2511-6am-telenetgo-helpt-je-veiliger-sexten-met-digitaal-condoom">.comdom-app</a> moet voorkomen dat ontvangers van naaktfoto's deze afbeeldingen vervolgens verspreiden, bijvoorbeeld voor afpersing of om wraak te nemen op een ex. Maak je een foto met de app, dan maakt deze je gezicht onherkenbaar en plaatst de gegevens van de ontvanger groot over het beeld.</p>
      <p>Het watermerk is niet gemakkelijk te verwijderen en duidelijk zichtbaar. Daarnaast bevat de app een aantal video-filters, onder andere van een spiegel waarop het vocht wordt weggeveegd.</p>
      <p>.comdom is onderdeel van een campagne van Telenet om het "digitale welzijn" te bevorderen. Volgens de provider ziet 25 procent van alle Belgen sexting als een normaal onderdeel van relaties.</p>
      <h3>Deze telefoon schuif je uit voor een selfie, hoe bevalt dat?</h3>
      <figure>
        <iframe src="https://www.youtube.com/embed/MqajO6l3yHA" width="854" height="480" data-service="Youtube" scrolling="no"/>
      </figure>
      <p>
        <b><a href="https://bit.ly/brighttv">Volg Bright op YouTube</a> voor meer tech-video's.</b>
      </p>
    </article>
  </body>
</html>