<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521193-nalada-spotrebitelu-se-zhorsuje-komentar/"/>
    <meta property="og:site_name" content="KurzyCZ"/>
    <meta property="article:published_time" content="2019-11-25T10:29:10+00:00"/>
    <meta property="og:title" content="Nálada spotřebitelů se zhoršuje (Komentář)"/>
    <meta property="og:description" content="Investiční služby Komerční banky, aktuální tržní data, analýzy a komentáře."/>
  </head>
  <body>
    <article>
      <h1>Nálada spotřebitelů se zhoršuje (Komentář)</h1>
      <address><time datetime="2019-11-25T10:29:10+00:00">25 Nov 2019, 10:29</time> by <a rel="author">Investiční bankovnictví</a></address>
      <p>Souhrnný indikátor důvěry v českou ekonomiku v listopadu dále mírně poklesl. Největší překvapení přinesla důvěra spotřebitelů, která se propadla do záporného teritoria. Na těchto úrovních se nacházela naposledy v roce 2014. To je vzhledem k <a href="https://www.kurzy.cz/obec/dobre/">dobré</a> situaci na <a href="https://www.kurzy.cz/cnb/ekonomika/prace-a-mzdy/">trhu práce</a> a dalšímu očekávanému růstu <a href="https://www.kurzy.cz/mzdy/">mezd</a> překvapivé. V horizontu jednoho roku se spotřebitelé více obávají především zhoršení finanční situace. Jejich obavy týkající se <a href="https://www.kurzy.cz/makroekonomika/nezamestnanost/">nezaměstnanosti</a> či ekonomické situace zůstaly v listopadu téměř nezměněny. V následujících měsících by spotřebitelům měl hrát do karet pokračující rychlý růst <a href="https://www.kurzy.cz/mzdy/">mezd</a>, a to především ve státní sféře. Nezanedbatelný bude ale i na úrovni celé <a href="https://www.kurzy.cz/makroekonomika/">ekonomiky</a>, kde podle našeho odhadu dosáhne 6 %.</p>
      <p>Nálada podnikatelů se v listopadu zhoršila pouze mírně. I tak je ale nejnižší od počátku roku 2014. Na podnikatelský sektor doléhají obavy z poklesu tempa výrobní činnosti. Vývoj situace v zahraničí tyto obavy bohužel spíše potvrzuje, než vyvrací. S tím souvisí i výsledky šetření o investiční činnosti ve zpracovatelském <a href="https://www.kurzy.cz/makroekonomika/prumysl/">průmyslu</a>. V příštím roce respondenti předpokládají meziroční pokles <a href="https://www.kurzy.cz/investice/">investic</a> o 1,0 %. Zpomalení investiční aktivity očekáváme i my. Letošní růst <a href="https://www.kurzy.cz/makroekonomika/hdp/">HDP</a> na úrovni 2,5 % tak domácí <a href="https://www.kurzy.cz/makroekonomika/">ekonomika</a> v příštím roce zřejmě neudrží.   </p>
      <p>Autor: Jana Steckerová</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/204332-svatecni-nalada-na-burze-zhorsuje-likviditu-titulu/"/>
        <a href="https://www.kurzy.cz/zpravy/488655-nalada-v-prumyslu-se-zhorsuje-v-celem-regionu-komentar/"/>
        <a href="https://www.kurzy.cz/tema/5512204.html"/>
        <a href="https://www.kurzy.cz/tema/5510683.html"/>
        <a href="https://www.kurzy.cz/tema/5618097.html"/>
        <a href="https://www.kurzy.cz/tema/5370475.html"/>
        <a href="https://www.kurzy.cz/tema/4581914.html"/>
        <a href="https://zpravy.kurzy.cz/115905-nalada-obchodniku-a-spotrebitelu-v-eurozone-je-zase-o-neco-lepsi/"/>
        <a href="https://www.kurzy.cz/zpravy/299463-gfk-nalada-spotrebitelu-v-nemecku-na-leden-2012-necekane-stagnovala-na-prosincove-urovni/"/>
        <a href="https://www.kurzy.cz/zpravy/388281-americkym-spotrebitelum-se-necekane-vraci-nalada/"/>
        <a href="https://zpravy.kurzy.cz/333017-institut-gfk-nalada-nemeckych-spotrebitelu-na-srpen-se-prekvapive-zlepsila-26-7-2012/"/>
        <a href="https://www.kurzy.cz/zpravy/415934-gfk-nalada-nemeckych-spotrebitelu-je-nejlepsi-za-pet-mesicu/"/>
      </related>
    </article>
  </body>
</html>