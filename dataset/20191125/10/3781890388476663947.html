<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/education/743519"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T10:14:00+00:00"/>
    <meta property="og:title" content="มทร.พระนครเล็งเปลี่ยนชื่อออกนอกระบบ"/>
    <meta property="og:description" content="มทร.พระนคร จัดประชาพิจารณ์ออกนอกระบบครั้งแรก คาด 1-2 ปี ออกนอกระบบได้ ขณะที่เสียงประชาคมไม่พอใจสถาบัน เรื่องจะเปลี่ยนชื่อมหา'ลัย เป็นมหาวิทยาลัยพระนคร"/>
  </head>
  <body>
    <article>
      <h1>มทร.พระนครเล็งเปลี่ยนชื่อออกนอกระบบ</h1>
      <address>
        <time datetime="2019-11-25T10:14:00+00:00">25 Nov 2019, 10:14</time>
      </address>
      <p>
        <b>มทร.พระนคร จัดประชาพิจารณ์ออกนอกระบบครั้งแรก คาด 1-2 ปี ออกนอกระบบได้ ขณะที่เสียงประชาคมไม่พอใจสถาบัน เรื่องจะเปลี่ยนชื่อมหา'ลัย เป็นมหาวิทยาลัยพระนคร</b>
      </p>
      <p>ดร.พัทรียา เห็นกลาง รองอธิการบดีฝ่ายบริหารและกิจการสภามหาวิทยาลัยเทคโนโลยี​ราช​มงคล​(มทร.) พระนคร​ ในฐานะประธานคณะกรรมการประชาพิจารณ์ร่างพ.ร.บ.มหาวิทยาลัยในกำกับของรัฐ มทร.พระนคร เปิดเผยว่า  ตามที่มหาวิทยาลัยได้มีแผนปรับเปลี่ยน​สถานะ​ไปเป็นมหาวิทยาลัย​ในกำกับของรัฐ​หรือออกนอกระบบตานโยบายรัฐบาล ​เมื่อเร็ว​ ๆนี้​ ทางมทร.พระนคร​ได้จัดประชาพิจารณ์ เพื่อรับฟังความคิดเห็นเกี่ยวกับร่างดังกล่าวครั้งที่ 1 ที่ศูนย์เทเวศร์  เพื่อเปิดโอกาสให้ผู้มีส่วนเกี่ยวข้องทั้งภายในและภายนอกได้แสดงความคิดเห็นในประเด็นต่าง ๆ​เพื่อจะได้รวบรวมข้อมูลมาปรับปรุงแก้ไขร่าง พ.ร.บ. และเสนอร่างต่อสภามหาวิทยาลัยฯก่อน เสนอร่างต่อคณะกรรมการการอุดมศึกษา (กกอ.)  ตามลำดับขั้นตอนต่อไป คาดว่าใช้ระยะเวลา 1 ปีครึ่งถึง2 ปี<br/><br/>อย่างไรก็ตาม​ สภามหาวิทยาลัยฯ ได้ฝากการออกนอกระบบมุ่งเน้นด้านวิชาการและด้านการบริหารจัดการภายในมหาวิทยาลัย สู่การนำไปปฏิบัติให้สัมพันธ์กับบริบทการบริหาร​ การพัฒนาของประเทศ  การสร้างความเข้มแข็งด้านวิชาการ และการบริหารจัดการมหาวิทยาลัยด้วยหลักธรรมาภิบาล<br/>ผู้สื่อข่าวรายงงานว่า จากการรับฟังความคิดเห็นประชาคมมทร.พระนครก็ให้ความสนใจเกี่ยวกับการออกนอกระบบ และต้องการทราบว่าจะมีผลกระทบกับตนเองอย่างไรบ้าง  แต่มีประเด็นที่หลายฝ่ายกังวลคือมีการอ้างว่าเมื่อมีการออกนอกระบบแล้วทางมหาวิทยาลัยเปลี่ยนชื่อจากมทร.พระนครไปเป็นมหาวิทยาลัยพระนคร ทั้งที่ชื่อปัจจุบันเป็นชื่อพระราชทาน ซึ่งฝ่ายบริหารยังไม่มีการชี้แจงเรื่องดังกล่าว อย่างไรก็ตามเรื่องนี้สร้างความไม่พอใจศิษย์เก่าและปัจจุบัน ทั้งนี้ทางมทร.พระนครจะมีการจัดประชุมชี้แจงการออกนอกระบบที่ศูนย์พณิชยการพระนคร วันที่ 29 พ.ย. และที่ศูนย์พระนครเหนือวันที่ 3 ธ.ค.นี้<br/> <br/> </p>
    </article>
  </body>
</html>