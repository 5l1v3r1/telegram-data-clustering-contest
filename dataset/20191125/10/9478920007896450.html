<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/larisa/anoichti-xenagisi-stin-ekthesi-parallili-afigisi/"/>
    <meta property="og:site_name" content="ert.gr"/>
    <meta property="article:published_time" content="2019-11-25T10:46:30+00:00"/>
    <meta property="og:title" content="Ανοιχτή ξενάγηση στην έκθεση «Παράλληλη Αφήγηση»"/>
    <meta property="og:description" content="Η Δημοτική Πινακοθήκη Λάρισας – Μουσείο Γ.Ι. Κατσίγρα, με αφορμή την ολοκλήρωση της έκθεσης «Παράλληλη Αφήγηση: Η Μνήμη, η παράδοση και το Ανθρώπινο Αποτύπωμα στη Συλλογή της Δημοτικής Πινακοθήκης Λάρισας-Μουσείου Γ.Ι. Κατσίγρα», διοργανώνει την Πέμπτη 28 Νοεμβρίου στις 7:30 μ.μ. η ώρα ανοιχτή ξενάγηση στην έκθεση με ελεύθερη είσοδο για το κοινό. Την ξενάγηση θα πραγματοποιήσει η επιμελήτρια της έκθεσης κ. Μάγδα Κουμπαρέλου, ιστορικός τέχνης."/>
  </head>
  <body>
    <article>
      <h1>Ανοιχτή ξενάγηση στην έκθεση «Παράλληλη Αφήγηση»</h1>
      <address><time datetime="2019-11-25T10:46:30+00:00">25 Nov 2019, 10:46</time> by <a rel="author">Μάνια Γκουσιάρη</a></address>
      <p>Η Δημοτική Πινακοθήκη Λάρισας – Μουσείο Γ.Ι. Κατσίγρα, με αφορμή την ολοκλήρωση της έκθεσης «Παράλληλη Αφήγηση: Η Μνήμη, η παράδοση και το Ανθρώπινο Αποτύπωμα στη Συλλογή της Δημοτικής Πινακοθήκης Λάρισας-Μουσείου Γ.Ι. Κατσίγρα», διοργανώνει την Πέμπτη 28 Νοεμβρίου στις 7:30 μ.μ. η ώρα ανοιχτή ξενάγηση στην έκθεση με ελεύθερη είσοδο για το κοινό. Την ξενάγηση θα πραγματοποιήσει η επιμελήτρια της έκθεσης κ. Μάγδα Κουμπαρέλου, ιστορικός τέχνης.</p>
      <p>Η έκθεση με τίτλο «Παράλληλη Αφήγηση», αναδεικνύει τα έργα της συλλογής που προέρχονται από αγορές-δωρεές και δημιουργεί ένα γόνιμο διάλογο με αυτά της επανασχεδιασμένης μόνιμης συλλογής Γ.Ι. Κατσίγρα με τίτλο «Επανασύνδεση». Η παρούσα έκθεση καταδεικνύει τον πλούτο της συλλογής της Πινακοθήκης, περιλαμβάνει έργα ζωγραφικής, χαρακτικής και γλυπτικής Ελλήνων καλλιτεχνών και αναπτύσσεται σε τρεις ενότητες: την Μνήμη, την Παράδοση και το Ανθρώπινο Αποτύπωμα.</p>
      <figure>
        <img src="https://www.ert.gr/wp-content/uploads/2019/11/paralili-afigisi.jpg"/>
      </figure>
      <p>Τα έργα της έκθεσης ανήκουν σε καλλιτέχνες της παλιότερης γενιάς από το Μεσοπόλεμο έως τις μέρες μας, Θεσσαλούς και όχι μόνο. Παρατίθενται πολλοί και διαφορετικοί τρόποι έκφρασης, τεχνοτροπιών και ρευμάτων, οι οποίοι μας δίνουν μια εικόνα της εξέλιξης της σύγχρονης Ελληνικής τέχνης και παράλληλα αναδεικνύουν και τον πλουραλισμό που διακρίνει τις σύγχρονες δημιουργίες.</p>
      <p><b>Στην έκθεση συμμετέχουν οι καλλιτέχνες:</b><br/>Αβαριτσιώτης Θρασύβουλος (1952-), Άνθης Δημήτριος (1925-1991), Αντωνακάτου Ντιάνα (1921-2011), Βακαλό Γιώργος (1902-1991), Βικάτος Σπύρος (1878-1960), Βλαχόπουλος Ξενοφών (1900-1993), Γερμενής Βάσος (1896-1966), Γιολδάσης Δημήτρης (1897-1993), Γούλας Γιώργος (1919-2015), Γράβαλος Παναγιώτης (1933-2013), Γρουσοπούλου Βασιλική (1938-2014), Δανιήλ Δανιήλ (1914-1988), Δημακοπούλου Τζούλια (1932-), Δομπούλας Κώστας (1942-), Ζέρβα Ελένη (1917-1993), Ζήσης Κώστας (1910-1967), Ζιάκας Γιώργος (1940-), Θεοδωρόπουλος Άγγελος (1883-1965), Θετταλός Κώστας (1905-1992), Κακαδιάρης Νίκος (1944-), Καλακαλλάς Γιώργος (1938-), Καπαϊτζή Έλλη (1909-1980), Καταφυγιώτης Μενέλαος (1926-1997), Μαγγιώρου Λουκία (1914-2008), Μακρόπουλος Χρήστος (1937-), Μαλάμος Κώστας (1913-2007), Μασούρα Βούλα (1936-), Μήλιος Γιώργος (1935-), Μιχαλέα Φρόσω(1936-2001), Μοσχίδης Παύλος (1927-2004), Μυταράς Δημήτρης (1934-2017) Νταής Κώστας (1954-), Ξανθόπουλος Κώστας (1949-), Ξυντάρας Θόδωρος (1956-), Ορφανός Λάμπρος (1916-1995), Παπαϊωάννου Γιάννης ( 1919-1999), Ράμμος Κωνσταντίνος (1955-), Σαμαράς Χρήστος (1940-), Σαρρή Ελένη (1956-), Σεμερτζίδης Βάλιας(1911-1983), Σικελιώτης Γιώργος (1917-1984), Σίμος Βασίλης (1934-2014), Σουλικιάς Πωλ (1926-), Τάταρης Σακελλάρης (1929-2013), Τέτσης Παναγιώτης (1925-2016), Φάμπας Θανάσης (1922-2011), Φωτάκης Νίκος (1904-1959).</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/iraklio/dyo-syllipseis-gia-koka%ce%90ni/"/>
        <a href="https://www.ert.gr/perifereiakoi-stathmoi/larisa/stella-mpizioy-kanena-paidi-mono/"/>
        <a href="https://www.ert.gr/perifereiakoi-stathmoi/iraklio/synantisi-st-arnaoytaki-g-koyraki/"/>
        <a href="https://www.ert.gr/perifereiakoi-stathmoi/larisa/seminario-toy-sthev-i-exypiretisi-meta-tin-polisi/"/>
        <a href="https://www.ert.gr/perifereiakoi-stathmoi/iraklio/peninta-eyropaika-programmata-trechei-i-perifereia/"/>
        <a href="https://www.ert.gr/perifereiakoi-stathmoi/larisa/anoichti-xenagisi-stin-ekthesi-parallili-afigisi/"/>
      </related>
    </article>
  </body>
</html>