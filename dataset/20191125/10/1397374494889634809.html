<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/bajernova-mana-nisu-bili-u-beogradu-393687.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T10:14:00+00:00"/>
    <meta property="og:title" content="Bajernova mana? Nisu bili u Beogradu!"/>
    <meta property="og:description" content="Marin smatra da će domaća publika biti velika prednost za njegovu ekipu."/>
  </head>
  <body>
    <article>
      <h1>Bajernova mana? Nisu bili u Beogradu!</h1>
      <h2>Marin smatra da će domaća publika biti velika prednost za njegovu ekipu.</h2>
      <address><time datetime="2019-11-25T10:14:00+00:00">25 Nov 2019, 10:14</time> by <a rel="author">Ivan Cvetković</a></address>
      <p>Crvena zvezda u utorak dočekuje Bajern Minhen u okviru 5. kola Lige šampiona, a svoja očekivanja pred susret na stadionu "Rajko Mitić" izneo je i kapiten "crveno-belih" Marko Marin u intervjuu za <anchor name=""/><a href="http://zurnal.rs/fudbal/srpski-klubovi-u-evropi/88992/intervju-marko-marin-moramo-da-iskoristimo-prvu-sansu">Sportski žurnal</a>.<br/><br/><i>"Logično je da navijači imaju nadu, želimo i mi iz ekipe dobar rezultat. Znamo da smo kući mnogo bolji nego na strani, iako smo u Minhenu nekoliko minuta do kraja gubili jedan razlike i postojala je šansa za nešto više. U Nišu smo dobro igrali, kontrolisali stanje na terenu sve vreme, moramo tako da nastavimo. Nadam se punom stadionu, to je veliki plus za nas"</i>, istakao je nekadašnji reprezentativac Nemačke.<br/><br/>Da li bi Nemci pristali da prođu kao Liverpul - da izgube na Marakani, pa da osvoje Ligu šampiona?<br/><br/><i>"Sigurno bi pristali, ali ipak nisam siguran da bi sadašnji njihov trener Flik. Znam, značajan mu je svaki rezultat."</i><br/><br/>Marin je imao lepa iskustva sa Flikom koji je bio Levov pomoćnik u reprezentaciji Nemačke.<br/><br/><i>"Super tip, komunikativan, zna da dobije igrače na svoju stranu. Pobedili su Dortmund sa 4:0, imaju 10:0 gol-razliku sa njim na čelu. Sve je to super, ali nisu bili u Beogradu! Hoćemo da ih iznenadimo, jer smo svesni da možemo da obezbedimo i Evropu sledeće godine</i>", kazao je Marin.<br/><br/><i>"Moramo da se potrudimo da dobijemo šansu i iskoristimo je, to je jedina mogućnost. Igraćemo agresivno, biti kompaktni, ići na pobedu jer nam bod ne znači mnogo"</i>, smatra kapiten Crvene zvezde.</p>
      <p>Izvor: Sportske.net, Sportski žurnal</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/legenda-tvrdi-zvezdu-ceka-evropsko-prolece-kako-protiv-bajerna-393681.html"/>
        <a href="https://www.sportske.net/vest/domaci-fudbal/terzic-o-regionalnoj-ligi-bilo-bi-sjajno-za-finansije-ali-393635.html"/>
        <a href="https://www.sportske.net/vest/domaci-fudbal/zvezdi-protiv-bajerna-sudi-jedan-od-najpoznatijih-sudija-na-svetu-393624.html"/>
        <a href="https://www.sportske.net/vest/domaci-fudbal/milojevic-tvrdi-srbi-nerealni-ne-moze-se-biciklom-na-mesec-393621.html"/>
        <a href="https://www.sportske.net/vest/domaci-fudbal/milojevic-sve-vise-racuna-na-debitanta-hoce-li-dobiti-priliku-i-u-ligi-sampiona-393599.html"/>
      </related>
    </article>
  </body>
</html>