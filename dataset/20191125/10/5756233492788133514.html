<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623289/%DB%B9-%D8%AC%D8%A7%D8%AF%D9%87-%D9%85%D8%B3%D8%AF%D9%88%D8%AF-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-25T10:47:00+00:00"/>
    <meta property="og:title" content="۹ جاده مسدود است"/>
    <meta property="og:description" content="مسئول سالن عملیات مرکز مدیریت راه‌ها گفت: کل تردد ثبت شده در جاده‌ها در شبانه‌روز گذشته نسبت به روز قبل ۲.۴ درصد افزایش داشت. در همین مدت سهم وسایل نقلیه سنگین در ترافیک راه‌ها ۱۷.۲ درصد و کمترین تردد بین ساعات ۳ تا ۴ صبح ثبت شد."/>
  </head>
  <body>
    <article>
      <h1>۹ جاده مسدود است</h1>
      <address>
        <time datetime="2019-11-25T10:47:00+00:00">25 Nov 2019, 10:47</time>
      </address>
      <p>
        <i>مسئول سالن عملیات مرکز مدیریت راه‌ها گفت: کل تردد ثبت شده در جاده‌ها در شبانه‌روز گذشته نسبت به روز قبل ۲.۴ درصد افزایش داشت. در همین مدت سهم وسایل نقلیه سنگین در ترافیک راه‌ها ۱۷.۲ درصد و کمترین تردد بین ساعات ۳ تا ۴ صبح ثبت شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>ایمان محرابی‌نیا در تشریح آخرین وضعیت ترافیکی جاده‌های کشور، اظهار داشت: در حال حاضر رصد تردد در جاده‌ها از طریق ۷۹۴ دستگاه دوربین نظارت تصویری و ۲۰۶۹ دستگاه ترددشمار انجام می‌شود.</p>
      <p>مسؤول سالن عملیات مرکز مدیریت راه‌ها افزود: طبق آخرین اطلاعات حاصل از رصد ۲۰۶۹ دستگاه ترددشمار جاده‌ای، در شبانه‌روز گذشته کل تردد ثبت شده در جاده‌ها نسبت به روز قبل ۲.۴ درصد افزایش داشت در همین مدت سهم وسایل نقلیه سنگین در ترافیک راه‌ها ۱۷.۲ درصد، بیشترین تردد بین ساعات ۱۷ تا ۱۸ و کمترین تردد بین ساعات ۳ تا ۴ صبح ثبت شد.</p>
      <p>
        <b>آخرین وضعیت ترافیکی محور‌های منتهی به شمال کشور‌</b>
      </p>
      <p>وی بیان کرد: طبق اطلاعات دوربین‌های نظارت تصویری، هم‌اکنون ترافیک در مسیر رفت و برگشت محور‌های فیروزکوه، کندوان، هراز و آزادراه قزوین-رشت روان است.<br/><br/><b>آزادراه قزوین-کرج پرترددترین جاده کشور</b></p>
      <p>محرابی‌نیا اظهار کرد: در ۲۴ ساعت گذشته بیشترین تردد در آزادراه قزوین-کرج، آزادراه پاکدشت-تهران و آزادراه کرج-قزوین ثبت شد.</p>
      <p>
        <b>انسداد ۹ جاده به دلیل نبود ایمنی</b>
      </p>
      <p>وی اضافه کرد: در حال حاضر جاده فرعی شمشک - دیزین، محور رامیان- اولنگ - شاهرود، محور قدیم خرم‌آباد-پل دختر، محور شهداد-اندوهجرد و جاده شهداد-نهبندان به دلیل نبود ایمنی کافی مسدود است.</p>
      <p>مسؤول سالن عملیات مرکز مدیریت راه‌ها گفت: همچنین محور سی سخت-پادنا در استان کهگیلویه و بویراحمد، جاده وازک-بلده در استان مازندران، محور پونل -خلخال در استان‌های گیلان و اردبیل و محور گنجنامه-توسرکان در استان همدان به دلیل نبود ایمنی کافی مسدود است.</p>
    </article>
  </body>
</html>