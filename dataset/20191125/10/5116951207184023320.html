<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://real-vin.com/na-vseukrainskomu-z-izdi-ruhu-gidnist-nacii-u-vinnici-prijnjali-manifest-spravedlivosti"/>
    <meta property="og:site_name" content="РЕАЛ"/>
    <meta property="article:published_time" content="2019-11-25T10:39:52+00:00"/>
    <meta property="og:title" content="На Всеукраїнському з’їзді руху «Гідність нації» у Вінниці прийняли «Маніфест справедливості»"/>
    <meta property="og:description" content="Всеукраїнський з’їзд громадської патріотичної організації «Гідність нації» провели 20 листопада у вінницькому Будинку офіцерів. У ньому взяли участь депутати місцевих рад, ветерани АТО, громадські діячі та молодь. Вони представляли не лише Вінниччину, а й інші регіони нашої держави. Під час зустрічі обговорювали важливі соціально-економічні питання в Україні, а також шляхи їхнього вирішення. Також було презентоване громадське об’єднання «Вартові Держави», куди запрошуватимуть представників різних громадських організацій патріотичного спрямування."/>
  </head>
  <body>
    <article>
      <h1>На Всеукраїнському з’їзді руху «Гідність нації» у Вінниці прийняли «Маніфест справедливості»</h1>
      <address>
        <time datetime="2019-11-25T10:39:52+00:00">25 Nov 2019, 10:39</time>
      </address>
      <p>Всеукраїнський з’їзд громадської патріотичної організації «Гідність нації» провели 20 листопада у вінницькому Будинку офіцерів. У ньому взяли участь депутати місцевих рад, ветерани АТО, громадські діячі та молодь. Вони представляли не лише Вінниччину, а й інші регіони нашої держави. Під час зустрічі обговорювали важливі соціально-економічні питання в Україні, а також шляхи їхнього вирішення. Також було презентоване громадське об’єднання «Вартові Держави», куди запрошуватимуть представників різних громадських організацій патріотичного спрямування.</p>
      <figure>
        <a href="https://i2.wp.com/real-vin.com/wp-content/uploads/2019/11/Kudijarov.jpg?ssl=1">
          <img src="https://i2.wp.com/real-vin.com/wp-content/uploads/2019/11/Kudijarov.jpg?w=640&amp;ssl=1"/>
        </a>
      </figure>
      <p>На правах господаря форум відкрив очільник Вінницького осередку громадської організації «Гідність нації» Вадим Кудіяров. Він розповів, що за місяць роботи новоствореного вінницького осередку руху у нашому місті вже було проведено близько 30 молодіжних, спортивних і політичних заходів.</p>
      <p>– Актуальність новоствореної структури складно переоцінити. Адже існуючі в Україні політичні партії і громадські рухи вже є заплямованими. А те, що сьогодні відбувається в нашому русі «Гідність нації», дуже радує. У ньому зібрані представники прогресивних громадських організацій, ветерани війни та інші небайдужі до процесів в нашій державі люди, – каже Вадим Кудіяров.</p>
      <p>Голова Всеукраїнського руху «Гідність нації» Володимир <i>Тесля</i> окреслив плани організації. Йшлося не лише про зовнішніх ворогів держави, але й внутрішніх.</p>
      <figure>
        <a href="https://i0.wp.com/real-vin.com/wp-content/uploads/2019/11/Teslja.jpg?ssl=1">
          <img src="https://i0.wp.com/real-vin.com/wp-content/uploads/2019/11/Teslja.jpg?w=640&amp;ssl=1"/>
        </a>
      </figure>
      <p>– На сьогоднішній день жоден із існуючих кланів не може взяти під свій контроль всю Україну. А це значить, що їхнє протистояння – неминуче. І цим користуватимуться зовнішні сили, зацікавлені в дестабілізації в нашій країни. Тому ми закликаємо гуртуватися представників організацій, спроможних діяти в екстремальних ситуаціях і які готові стати на захист державності задля її збереження. Державу варто захищати гуртом, тому ми пропонуємо входити всіх небайдужих до нашого об’єднання «Вартові держави», – сказав Володимир <i>Тесля</i><i>. – Ми також сприятимемо реалізації проектів, що матимуть на меті розвиток держави. Запрошуємо до співпраці волонтерські, ветеранські, парамілітарні та патріотичні організації, які турбуються про долю нашої нації.</i></p>
      <p>
        <i>Зоя Кузьменко, мати Героя Небесної Сотні із Вінниці Максима Шимка, згадала буремні події Революції Гідності.</i>
      </p>
      <figure>
        <a href="https://i1.wp.com/real-vin.com/wp-content/uploads/2019/11/Kuzmenko.jpg?ssl=1">
          <img src="https://i1.wp.com/real-vin.com/wp-content/uploads/2019/11/Kuzmenko.jpg?w=640&amp;ssl=1"/>
        </a>
      </figure>
      <p>
        <i>– Учасники Революції Гідності – це діти, які вийшли боронити свободу в Україні. Одного разу, коли я була на Майдані під час буремних подій, розговорилася із дівчатами із Архангельська. Вони сказали, що захоплюються нашою молоддю, яка захищає свою гідність і свободу, адже в Росії такого немає, – сказала Зоя Кузьменко.</i>
      </p>
      <p>
        <i>Пані Кузьменко звернула увагу, що останнім часом дещо нівелюється значення Небесної сотні, люди починають потроху забувати ті буремні події. Тому необхідно відзначати Дні пам</i>
        <i>’</i>
        <i>яті Героїв Майдану тощо, розповідати про них молодому поколінню. І наголошувати, що Україна для нас – понад усе!</i>
      </p>
      <p>
        <i>Ще низка виступаючих наголошували на негативних процесах в нашій країні. Лунали навіть пропозиції щодо націоналізації всієї власності олігархів, які пограбували нашу країну за роки її Незалежності. Йшлося й про недопущення втрати землі українським народом. Цей процес деяким нагадує масову ваучерну приватизацію, коли народ замість реальної власності отримав порожні папірці.</i>
      </p>
      <figure>
        <a href="https://i2.wp.com/real-vin.com/wp-content/uploads/2019/11/3.jpg?ssl=1">
          <img src="https://i2.wp.com/real-vin.com/wp-content/uploads/2019/11/3.jpg?w=640&amp;ssl=1"/>
        </a>
      </figure>
      <p><i>Також н</i>а Всеукраїнському з’їзді прийняли «Маніфест справедливості». У ньому нагадується про те, що <i>н</i><i>іхто не може узурпувати владу та привласнювати собі національне надбання. В документі йдеться про те, що олігархи були породжені «КДБ» і залишаються по своїй суті «антиукраїнськими». А звільнення від «внутрішнього ворогу» (олігархів) дозволить унеможливити </i><i>напад «зовнішнього ворогу». В маніфесті йдеться, що об’єднання громадських організацій «Вартові Держави» починає безстрокову </i><i>акцію, щоб добитись націоналізації майна олігархів та відновлення </i><i>справедливості.</i></p>
      <p>
        <b>
          <i>Прес-служба Вінницької громадської організації «Гідність нації»</i>
        </b>
      </p>
    </article>
  </body>
</html>