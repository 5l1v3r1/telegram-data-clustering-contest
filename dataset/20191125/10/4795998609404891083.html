<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/turkiye-de-yasaklanmisti-londra-uber-in-lisansini-yenilememe-karari-aldi,849579"/>
    <meta property="og:site_name" content="T24"/>
    <meta property="article:published_time" content="2019-11-25T10:53:00+00:00"/>
    <meta property="og:title" content="Türkiye'de yasaklanmıştı: Londra, Uber'in lisansını yenilememe kararı aldı"/>
    <meta property="og:description" content="Türkiye'de yasaklanmıştı: Londra, Uber'in lisansını yenilememe kararı aldı"/>
  </head>
  <body>
    <article>
      <h1>Türkiye'de yasaklanmıştı: Londra, Uber'in lisansını yenilememe kararı aldı</h1>
      <h2>Türkiye'de yasaklanmıştı: Londra, Uber'in lisansını yenilememe kararı aldı</h2>
      <address>
        <time datetime="2019-11-25T10:53:00+00:00">25 Nov 2019, 10:53</time>
      </address>
      <p><b>T24 Dış haberler<br/></b>Uber, sürpriz bir kararın ardından en önemli marketlerinden birine erişimini kaybetti.<br/>Londra Ulaştırma Dairesi(Transport for London), Uber'in şehirde faaliyet göstermek için ihtiyaç duyduğu lisansı yenilememe kararı aldı. Uber'in bu gece 12'den sonra Britanya'nın başkentindeki faaliyetlerini durdurması gerekecek. Transport for London, Uber'in hâlâ "yerinde ve uygun" olmadığını ifade etti.<br/>CNN International'ın aktardığına göre Uber karara itiraz edeceğini duyurdu. Ulaştırma şirketi bu adımı atarsa itiraz süreci bitene kadar şehirde faaliyet gösterebilecek.<br/>Transport for London, "Uber'in müşterilerini ve onların güvenliğini riske atan düzenli ihlaller" gözlemlediklerini ifade etti.<br/>Londra 2017'de de Uber'in lisansını yenilememişti. Uber bu karara itiraz etmişti ve karar değiştirilmişti. <br/>İstanbul Taksiciler Esnaf Odası’nın internet uygulaması üzerinden hizmet veren Uber’e erişimin engellenmesi için açtığı davada  İstanbul 10. Asliye Ticaret Mahkemesi Uber'in haksız rekabet oluşturduğuna hükmetmişti. Uber, bu kararın ardından Türkiye'de yasaklandı.</p>
    </article>
  </body>
</html>