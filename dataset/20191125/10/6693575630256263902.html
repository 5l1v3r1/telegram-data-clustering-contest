<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/geen-categorie/1284087/60-artsen-waarschuwen-assange-sterft-in-gevangenschap.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-25T10:00:22+00:00"/>
    <meta property="og:title" content="60 artsen waarschuwen: ‘Assange sterft in gevangenschap’"/>
    <meta property="og:description" content="Zestig artsen hebben een brief geschreven aan de Britse minister van Binnenlandse Zaken, Priti Patel, waarin ze oproepen om Julien Assange over te plaatsen..."/>
  </head>
  <body>
    <article>
      <h1>60 artsen waarschuwen: ‘Assange sterft in gevangenschap’</h1>
      <address><time datetime="2019-11-25T10:00:22+00:00">25 Nov 2019, 10:00</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Zestig artsen hebben een brief geschreven aan de Britse minister van Binnenlandse Zaken, Priti Patel, waarin ze oproepen om Julien Assange over te plaatsen naar een ziekenhuis. Zijn gezondheid is volgens de dokters zo slecht dat hij sterft in de gevangenis als er niets gebeurt.</p>
      <p>De 48-jarige oprichter van Wikileaks zit gevangen in de zwaarbeveiligde Belmarsh-gevangenis in Londen, die door de BBC eens werd vergeleken met Guantanamo Bay vanwege de slechte omstandigheden.</p>
      <p>“De heer Assange heeft dringend deskundige medische beoordeling nodig van zowel zijn fysieke als psychische gezondheidstoestand. Elke benodigde medische behandeling moet worden gegeven in een goed uitgerust en vakkundig bemand universitair academisch ziekenhuis”, stellen artsen uit de hele wereld.</p>
      <p>Speciaal rapporteur van de VN, Nils Miller, is het met hen eens. Hij bezocht Assange in de gevangenis en concludeert in <a href="https://www.ohchr.org/EN/NewsEvents/Pages/DisplayNews.aspx?NewsID=25249&amp;LangID=">een rapport</a> dat “de voortdurende blootstelling aan willekeur en misbruik Assange spoedig zijn leven kan kosten”.</p>
      <p>Pas eind februari beslist de Britse rechtbank of Assange mag worden uitgeleverd aan de VS. Artsen vrezen dat de klokkenluider het proces en een eventueel hoger beroep niet aan kan. Assange wordt door Amerika beschuldigd van het hacken en lekken van staatsgeheimen. Hij is in het Verenigd Koninkrijk opgepakt vanwege de mogelijke aanranding en verkrachting van twee Zweedse vrouwen. Zweden heeft die zaak overigens stopgezet.</p>
    </article>
  </body>
</html>