<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Paok/paok-sto-mpasket-to-prim-twn-podosfairistwn-syneisferei-kai-o-savvidhs.5645853.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T10:14:00+00:00"/>
    <meta property="og:title" content="ΠΑΟΚ: Στο μπάσκετ το πριμ των ποδοσφαιριστών, συνεισφέρει και ο Σαββίδης!"/>
    <meta property="og:description" content="Οι ποδοσφαιριστές του ΠΑΟΚ αποφάσισαν να παραχωρήσουν στην ΚΑΕ το πριμ που τους αναλογεί από τη νίκη επί της ΑΕΛ (1-0) στην Τούμπα, ενώ με το ίδιο ποσό βοηθάει και ο Ιβάν Σαββίδης."/>
  </head>
  <body>
    <article>
      <h1>ΠΑΟΚ: Στο μπάσκετ το πριμ των ποδοσφαιριστών, συνεισφέρει και ο Σαββίδης!</h1>
      <h2>Οι ποδοσφαιριστές του ΠΑΟΚ αποφάσισαν να παραχωρήσουν στην ΚΑΕ το πριμ που τους αναλογεί από τη νίκη επί της ΑΕΛ (1-0) στην Τούμπα, ενώ με το ίδιο ποσό βοηθάει και ο Ιβάν Σαββίδης.</h2>
      <address><time datetime="2019-11-25T10:14:00+00:00">25 Nov 2019, 10:14</time> by <a rel="author">Σάββας Τζιομπάνογλου</a></address>
      <p>Σε μια κίνηση που δείχνει το κλίμα που επικρατεί στον <a href="https://www.sport24.gr/football/omades/paok/">ΠΑΟΚ</a>, προχώρησαν οι ποδοσφαιριστές του Δικεφάλου, καθώς αποφάσισαν να παραχωρήσουν στην <a href="https://www.sport24.gr/Basket/OmadesBasket/A1Paok/">ΚΑΕ</a> το πριμ που προβλέπεται να εισπράξουν <a href="https://www.sport24.gr/football/ellada/SuperLeague/paok-ael-1-0-kynikos-ki-etoimos-gia-to-ntermpi-koryfhs.5645528.html">για τη χθεσινή (24/11) τους νίκη επί της ΑΕΛ στην Τούμπα</a>.</p>
      <p>Αξίζει να σημειωθεί ότι αρκετοί από τους παίκτες του ποδοσφαιρικού ΠΑΟΚ βρίσκονται κοντά στην ομάδα μπάσκετ με πρώτο από όλους τον Αντρέ Βιεϊρίνια, που συμμετείχε και στο διαφημιστικό σποτ για τα εισιτήρια διαρκείας της ΚΑΕ.</p>
      <p>Οι παίκτες ενημερώθηκαν για την πρωτοβουλία που ξεκίνησαν οι φίλοι του Δικέφαλου που συγκεντρώνουν χρήματα για την ενίσχυση της ομάδας μπάσκετ και αποφάσισαν να συνεισφέρουν με το πριμ που προβλέπεται από τον εσωτερικό κανονισμό της ΠΑΕ για κάθε νίκη που τους διατηρεί στην πρώτη θέση της βαθμολογίας.</p>
      <h3>ΚΑΙ Ο ΣΑΒΒΙΔΗΣ ΣΥΝΕΙΣΦΕΡΕΙ</h3>
      <p>Η απόφαση των παικτών του Δικεφάλου να παραχωρήσουν το πριμ της νίκης επί της ΑΕΛ στην ΚΑΕ ΠΑΟΚ, κινητοποίησε και τον Ιβάν Σαββίδη. Ο πρόεδρος της ΠΑΕ αποφάσισε και αυτός από την πλευρά του να στηρίξει την πρωτοβουλία των ποδοσφαιριστών του και να προσφέρει και αυτός στην ομάδα μπάσκετ χρήματα ισόποσα με το πριμ του, διπλασιάζοντας το τελικό ποσό που θα δοθεί στην ΚΑΕ.</p>
      <p>
        <i>
          <b>Photo Credits: Eurokinissi</b>
        </i>
      </p>
    </article>
  </body>
</html>