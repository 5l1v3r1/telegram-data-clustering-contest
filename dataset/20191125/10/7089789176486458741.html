<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/multe-giocatori-napoli/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-25T10:58:05+00:00"/>
    <meta property="og:title" content="Arrivano le maxi multe per i giocatori: ad Allan la più alta, Malcuit graziato"/>
    <meta property="og:description" content="Arrivano le maxi multe per i giocatori: ad Allan la più alta, Malcuit graziato. Arrivano le maxi multe per i giocatori: ad Allan la più alta, Malcuit graziato"/>
  </head>
  <body>
    <article>
      <h1>Arrivano le maxi multe per i giocatori: ad Allan la più alta, Malcuit graziato</h1>
      <address><time datetime="2019-11-25T10:58:05+00:00">25 Nov 2019, 10:58</time> by <a rel="author" href="https://internapoli.it/author/internapoli/" target="_blank">Redazione Internapoli</a></address>
      <p>Oggi diventa ufficiale: come annunciato da <i>La Gazzetta dello Sport</i>, <b>il presidente del Napoli, Aurelio De Laurentiis</b>, ha dato l’ok ai suoi collaboratori per procedere all’invio delle raccomandate per l’attivazione del Collegio arbitrale e per avviare i procedimenti con la <b>richiesta di risarcimento che arriverà fino al 25 per cento dello stipendio</b> mensile lordo (di proposito, quello di ottobre non è stato ancora pagato). Una bordata a tutta la squadra dopo l’ammutinamento che non è assolutamente andato giù al presidente che vuole <b>far fuori Callejon e Mertens a giugno</b>, mentre Allan, Insigne e Koulibaly saranno messi sul mercato. La somma totale che verrà sottratta dalle buste paga dei giocatori si aggira intorno ai <b>2,5 milioni di euro</b>. Malcuit non sarà multato perché infortunato</p>
      <p><b>MAZZATA ALLAN</b> – Non finisce qui, perché scrive <i>La Gazzetta</i> che finisce al centro del ciclone soprattutto <b>Allan</b>: “Pensate, per il solo Allan la richiesta sarà del <b>50 per cento dello stipendio tagliato </b>(200 mila euro circa). Il mediano brasiliano, dunque, pagherà più di ogni altro per le <b>offese rivolte a Edo De Laurentiis</b>, il vice presidente, nell’immediato dopo partita col Salisburgo quando il dirigente aveva provato a convincere i giocatori a rispettare l’ordine del padre che avrebbe voluto la squadra in ritiro. Alle sue rimostranze aveva risposto in maniera piccata proprio Allan al punto che le parti avevano sfiorato, addirittura, lo scontro fisico. Un atteggiamento che il presidente non ha sopportato insieme alla disobbedienza di tutti gli altri giocatori e alla contrarietà espressa da Carlo Ancelotti sulla questione ritiro”, conclude <i>La Gazzetta</i>.</p>
      <related>
        <h4>ARTICOLI CORRELATI</h4>
        <a href="https://internapoli.it/allan-dedica-thais/"/>
        <a href="https://internapoli.it/ibrahimovic-al-napoli-arriva-la-conferma-della-rai-ha-parlato-con-de-laurentiis-e-ancelotti/"/>
        <a href="https://internapoli.it/caos-napoli-mogli-dei-calciatori-in-fuga-hanno-paura-di-restare-da-sole-a-casa/"/>
        <a href="https://internapoli.it/dopo-allan-tocca-a-zielinski-la-moglie-derubata-a-varcaturo-auto-danneggiata/"/>
        <a href="https://internapoli.it/napoli-lettera-aurora/"/>
        <a href="https://internapoli.it/furto-in-casa-allan-i-ladri-sarebbero-stati-messi-in-fuga-dalla-presenza-del-calciatore/"/>
        <a href="https://internapoli.it/svaligiata-la-casa-di-allan-tra-le-ipotesi-ce-la-vendetta-dopo-lammutinamento/"/>
        <a href="https://internapoli.it/rispetto-calciatori-mercenari-striscioni-e-cori-di-protesta-fuori-allo-stadio-san-paolo/"/>
        <a href="https://internapoli.it/napoli-premi-alla-squadra/"/>
        <a href="https://internapoli.it/caos-napoli/"/>
        <a href="https://internapoli.it/rivolta-dei-giocatori-del-napoli-parla-adl-ci-tuteleremo-in-ogni-sede-responsabilita-del-ritiro-ad-ancelotti/"/>
        <a href="https://internapoli.it/ritiro-interrotto-in-casa-napoli-lammutinamento-continua-giocatori-a-casa-dopo-lallenamento/"/>
      </related>
    </article>
  </body>
</html>