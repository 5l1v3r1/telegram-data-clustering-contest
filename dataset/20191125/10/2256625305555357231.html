<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159395_1.html"/>
    <meta property="og:site_name" content="Novsport"/>
    <meta property="article:published_time" content="2019-11-25T10:00:00+00:00"/>
    <meta property="og:title" content="Ники Митов: Изкуствено ни вмениха, че ще гоним Първа лига"/>
    <meta property="og:description" content="&quot;Друго е, когато играем в Пазарджик&quot;, заяви треньорът на Хебър"/>
  </head>
  <body>
    <article>
      <h1>Ники Митов: Изкуствено ни вмениха, че ще гоним Първа лига</h1>
      <address><time datetime="2019-11-25T10:00:00+00:00">25 Nov 2019, 10:00</time> by <a rel="author">Христо Иванов</a></address>
      <p>Наставникът на Хебър - Николай Митов, остана много доволен от победата над Ботев(Гълъбово) с 1:0.<br/><br/>"Доволен съм от 3-те точки. Играхме срещу един от добрите отбори в групата. Следя ги, те играят 4 години с почти едни и същи хора, взеха добри играчи и от Арда като Антон Огнянов и съм доволен, защото победихме отбор, който принципно трудно губи. Първото полувреме ги надиграхме тотално, второто натиснахме, отбелязахме гол и просто трябваше да си затворим мача с втори. Като не стана така в края можеше да се стигне и до изравняване, защото когато атакуваш е нормално да има и контраатаки на противника".<br/><br/>"Мисля, че зарадвахме публиката, а и си е друго да играеш в Пазарджик. Продължавам да твърдя, че ние изграждаме отбор. През лятото по изкуствен начин определени медии ни вмениха, че ние едва ли не гоним на всяка цена Първа лига и така нататък. Истината е, че се иска много работа за да се стигне дотам", завърши Митов.</p>
    </article>
  </body>
</html>