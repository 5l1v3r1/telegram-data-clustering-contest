<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/sto-londino-o-olympiakos-valmpouena-oi-opadoi-ton-paok-emeis-tin-totenam/2922815/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T10:27:46+00:00"/>
    <meta property="og:title" content="Στο Λονδίνο ο Ολυμπιακός! Βαλμπουενά: “Οι οπαδοί τον ΠΑΟΚ εμείς την Τότεναμ”"/>
    <meta property="og:description" content="Ο Ολυμπιακός έφθασε στο Λονδίνο, όπου και θα αντιμετωπίσει την Τότεναμ για το Champions League, με τον Ματιέ Βαλμπουενά να επισημαίνει ότι οι παίκτες πρέπει να συγκεντρωθούν στο συγκεκριμένο παιχνίδι."/>
  </head>
  <body>
    <article>
      <h1>Στο Λονδίνο ο Ολυμπιακός! Βαλμπουενά: “Οι οπαδοί τον ΠΑΟΚ εμείς την Τότεναμ”</h1>
      <h2>Ο Ολυμπιακός έφθασε στο Λονδίνο, όπου και θα αντιμετωπίσει την Τότεναμ για το Champions League, με τον Ματιέ Βαλμπουενά να επισημαίνει ότι οι παίκτες πρέπει να συγκεντρωθούν στο συγκεκριμένο παιχνίδι.</h2>
      <address><time datetime="2019-11-25T10:27:46+00:00">25 Nov 2019, 10:27</time> by <a rel="author">Newsit Newsroom</a></address>
      <p>Μετά και την ισοπαλία με τον Πανιώνιο, το παιχνίδι της επόμενης αγωνιστικής με τον ΠΑΟΚ έχει μετατραπεί στο απόλυτο ντέρμπι κορυφής στη Superleague, αλλά για τον Ολυμπιακό προηγείται το παιχνίδι με την Τότεναμ.</p>
      <p>Στο πλαίσιο αυτό, ο Ματιέ Βαλμπουενά τόνισε ότι μπορεί οι οπαδοί να σκέφτονται το ματς με τον Δικέφαλο του Βορρά, αλλά για αυτόν και τους συμπαίκτες του προηγείται ο δύσκολος αγώνας του Champions League.</p>
      <h3>Οι δηλώσεις του Βαλμπουενά</h3>
      <p>«Να αφήσουμε πίσω μας αυτό που έγινε με τον Πανιώνιο, μας πείραξε αλλά το Champions League είναι άλλη διοργάνωση και πρέπει να ψάξουμε το αποτέλεσμα κόντρα στην Τότεναμ. Να συγκεντρωθούμε σε αυτό, δεν είναι εύκολο, η Τότεναμ έχει νέο προπονητή, τον Ζοσέ Μουρίνιο.</p>
      <p>Ξέρουμε ότι πολλοί από τους φιλάθλους μας σκέφτονται τον ΠΑΟΚ και πρέπει να κερδίσουμε εκεί γιατί χάσαμε βαθμούς με τον Πανιώνιο, αλλά τώρα πρέπει να συγκεντρωθούμε στο Champions League γιατί είμαστε επαγγελματίες».</p>
    </article>
  </body>
</html>