<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/moslim-takelt-ex-vriendin-35-zwaar-toe-litteken-voor-het-leven/"/>
    <meta property="og:site_name" content="SCEPTR"/>
    <meta property="article:published_time" content="2019-11-25T10:31:58+00:00"/>
    <meta property="og:title" content="Marokkaanse cagefighter takelt ex (35) zwaar toe: “Levenslang litteken”"/>
    <meta property="og:description" content="Een 35-jarige vrouw uit Antwerpen is afgelopen vrijdag slachtoffer geworden van zware mishandeling door haar ex-vriend, een moslim."/>
  </head>
  <body>
    <article>
      <h1>Marokkaanse cagefighter takelt ex (35) zwaar toe: “Levenslang litteken”</h1>
      <address><time datetime="2019-11-25T10:31:58+00:00">25 Nov 2019, 10:31</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>Een 35-jarige vrouw uit Antwerpen is afgelopen vrijdag slachtoffer geworden van zware mishandeling. <a href="https://www.hln.be/in-de-buurt/antwerpen/ex-dient-kooivechtster-cindy-35-rake-klappen-toe-op-straat-zeven-hechtingen-en-gebroken-neus~a8c5e11d/">Dat meldt Het Laatste Nieuws</a>. De vrouw werd opgewacht en zwaar toegetakeld door haar ex-vriend, in de Vlaamse media ‘M.B.’ genoemd.</b>
        <b> M.B. staat echter voor <a href="https://sceptr.net/tag/Mustapha-Brika">Mustapha Brika</a>: een bekende Belgisch-Marokkaanse MMA-vechter. </b>
      </p>
      <p><a href="https://sceptr.net/tag/Cindy-Dandois">Cindy Dandois</a> is lerares en eveneens MMA-vechtser. Ze behoort tot de beste vrouwelijke MMA-vechters van ons land en wordt zelfs bij de wereldtop gerekend. Toch kon ze niet verhinderen zwaar verwond te worden door haar ex-vriend en dus ook een MMA-vechter. Dandois doet haar verhaal <a href="https://www.hln.be/in-de-buurt/antwerpen/ex-dient-kooivechtster-cindy-35-rake-klappen-toe-op-straat-zeven-hechtingen-en-gebroken-neus~a8c5e11d/">in Het Laatste Nieuws</a>. Haar vriend geniet eveneens enige bekendheid in het milieu.</p>
      <h3>Zware verwondingen voor bekende cage fighter door ex, ook bekende cage fighter</h3>
      <p><i>“Een ex van me kon niet verkroppen dat we uit elkaar waren en ik enkel nog als vrienden door het leven wilde gaan”</i>, vertelt Cindy. <i>“Jaloezie dus. Hij bedreigde me al een tijdje, maar ik nam die bedreigingen niet serieus. Tot hij voor mijn deur stond.”</i> Daar stond Mustapha Brika, alias <a href="https://twitter.com/BrikaMusti">‘Musti Brika</a>‘, zijn ex-vriendin op te wachten. Zonder enige waarschuwing viel hij haar aan. </p>
      <p><i>“Ik was helemaal niet voorbereid op de aanval. Voor ik het wist kreeg ik klappen in mijn gezicht”</i>, klinkt het. <i>“En als je een aanval niet ziet komen, is het moeilijk die volledig af te wenden. Ik heb me verdedigd, natuurlijk, om erger te voorkomen.” </i>Ooggetuigen zagen inderdaad dat Dandois zich tevergeefs probeerde te verweren. Daarnaast meldden verschillende getuigen dat Mustapha bij de aanval een sleutel gebruikte, om op die manier zijn ex-vriendin harder te verwonden. </p>
      <p>De verwondingen die Dandois opliep zijn niet miniem. <i>“Mijn neus is gebroken en staat krom”</i>, vertelt ze. <i>“Er is ook een diepe snijwonde, die werd gehecht met zeven hechtingen. Het zal een litteken voor het leven zijn. Hopelijk zullen ze mijn neus opnieuw recht kunnen zetten.”</i></p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/09/braziliaanse-mma-legende-dreigt-ermee-macron-te-wurgen/"/>
      </related>
    </article>
  </body>
</html>