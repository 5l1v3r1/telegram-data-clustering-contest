<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/deniz-zeyrek-ile-bulent-aydemir-canli-yayinda-tartisti-257820h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T10:06:00+00:00"/>
    <meta property="og:title" content="Deniz Zeyrek ile Bülent Aydemir canlı yayında tartıştı"/>
    <meta property="og:description" content="Habertürk canlı yayınında Bülent Aydemir ile sert bir tartışmaya giren Deniz Zeyrek, yazarı olduğu Sözcü gazetesine operasyon yapılmaya çalışıldığını savunarak yayını terk etti."/>
  </head>
  <body>
    <article>
      <h1>Deniz Zeyrek ile Bülent Aydemir canlı yayında tartıştı</h1>
      <address><time datetime="2019-11-25T10:06:00+00:00">25 Nov 2019, 10:06</time> by <a rel="author">Yeni Çağ Gazetesi</a></address>
      <p>
        <b>Habertürk canlı yayınında Bülent Aydemir ile sert bir tartışmaya giren Deniz Zeyrek, yazarı olduğu Sözcü gazetesine operasyon yapılmaya çalışıldığını savunarak yayını terk etti.</b>
      </p>
      <p>Sözcü yazarı Deniz Zeyrek ile Habertürk TV'nin Ankara Temsilcisi Bülent Aydemir, Ebru Baki'nin sunduğu 'Para Gündem' programında sert bir tartışma yaşadı.</p>
      <p>Gazeteci Rahmi Turan'ın, CHP'li Muharrem İnce'ye yönelik iddiasının yer aldığı köşe yazısının tartışıldığı programda Bülent Aydemir'in Sözcü gazetesine yönelik sözlerine sinirlenen Deniz Zeyrek, "Yanlış bir haber nasıl Habertürk'ü töhbet altında bırakmayacaksa... Sen başyazarısın, yazı yazıyorsun..." dedi.</p>
      <p>Bülent Aydemir, bu sözleri "Sıradan bir haber değil" diyerek kesince Zeyrek de "Sıradan bir haberdi" ifadesiyle cevap verdi.</p>
      <p>
        <b>"SÖZCÜ'YÜ HEDEF GÖSTERMEK İSTİYORSUNUZ"</b>
      </p>
      <p>Ebru Baki'nin "Rahmi Turan yazmaya devam edecek mi sizce?" sorusuna Deniz Zeyrek, "Özür diledi, yanlış yaptığını söyledi" yanıtını verdi.</p>
      <p>Zeyrek daha sonra ise, "Yanlış yapıyorsunuz, Sözcü Gazetesi'ni hedef haline getiriyorsunuz. Doğru değil bu yaptığınız" dedi.</p>
      <p>
        <b>YAYINI TERK ETTİ</b>
      </p>
      <p>Yaşanan tartışmada 'dayatma' suçlamasında bulunulması sonrası Deniz Zeyrek, "Ben müsaade ederseniz çıkmak istiyorum. Ben sadece Rahmi Turan'ın yaptığı hatayı, gazeteye mal etme çabanızın yanlış olduğunu, operasyon yaptığınızı düşünüyorum" diyerek yayını terk etti.</p>
      <p>Zeyrek daha sonra tekrar yayına gelerek diğer konular üzerinde yorumda bulundu.</p>
      <related>
        <a href="https://www.yenicaggazetesi.com.tr/rahmi-turan-kaynagini-acikladi-257570h.htm"/>
        <a href="https://www.yenicaggazetesi.com.tr/gazeteci-talat-atilladan-rahmi-turan-aciklamasi-mahkemeye-verecegim-257540h.htm"/>
        <a href="https://www.yenicaggazetesi.com.tr/haberturk-canli-yayininda-ilginc-anlar-ahmet-kasinma-256461h.htm"/>
        <a href="https://www.yenicaggazetesi.com.tr/fatih-altaylinin-nagatomo-sozleri-buyuk-tepki-cekti-255960h.htm"/>
      </related>
    </article>
  </body>
</html>