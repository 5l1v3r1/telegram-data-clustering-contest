<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/politismos/mousiki-politismos/article/pou-8a-pame-simera-stin-poli---atzenta-ekdiloseon-1767435"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-25T10:40:00+00:00"/>
    <meta property="og:title" content="Πού θα πάμε σήμερα στην πόλη - Ατζέντα εκδηλώσεων"/>
    <meta property="og:description" content="«Μήδεια» στο Θέατρο Ροές"/>
  </head>
  <body>
    <article>
      <h1>Πού θα πάμε σήμερα στην πόλη - Ατζέντα εκδηλώσεων</h1>
      <address>
        <time datetime="2019-11-25T10:40:00+00:00">25 Nov 2019, 10:40</time>
      </address>
      <p>
        <b>«Μήδεια» στο Θέατρο Ροές</b>
      </p>
      <p>Η «Μήδεια» παρουσιάστηκε για πρώτη φορά, πριν δύο χρόνια, στο Εθνικό Θέατρο της Χάγης, STET- the English Theatre, όπου για πρώτη φορά ακούστηκε η τραγωδία στα ελληνικά και απέσπασε διθυραμβικές κριτικές.</p>
      <p>Τη σκηνοθεσία υπογράφει ο Δημήτρης Γεωργαλάς, ο οποίος εδώ και δύο χρόνια μετά το πρώτο ανέβασμα, συνεχίζει να πειραματίζεται και να δουλεύει πάνω στον λόγο του Ευριπίδη με την εξαιρετική μετάφραση του Γιώργου Χειμωνά, που δίνει μια ψυχαναλυτική προσέγγιση στην ιστορία.Μια μετάφραση, άμεση και ποιητική,που εμπεριέχει την προσωπική του θεώρηση και επιχειρεί να πλησιάσει την ψυχή των ηρώων. Το ομώνυμο ρόλο ερμηνεύει η Τζούλη Σούμα.</p>
      <p>Συντελεστές:<br/><br/>Σκηνοθεσία: Δημήτρης Γεωργαλάς</p>
      <p>Παίζουν: Τζούλη Σούμα, Γιώργος Σταυριανός, Κυριακή Καραλουκά, Νίκος Δερτιλής, Βασίλης Ψυλλάς.</p>
      <p>Θέατρο Ροές</p>
      <p>25 Νοεμβρίου 2019 Δευτέρα 21:00<br/>26 Νοεμβρίου 2019 Τρίτη 21:00<br/>27 Νοεμβρίου 2019 Τετάρτη 21:00<br/><br/>Εισιτήρια<br/><br/>Προπώληση από 8€ έως 12€</p>
      <p>Δείτε επίσης: <a href="https://www.zougla.gr/politismos/sinentefksis-politismos/article/dimitris-georgalas-o-an8ropos-ine-to-pio-apisto-idos-tou-planiti">Δημήτρης Γεωργαλάς: «Ο άνθρωπος είναι το πιο άπιστο είδος του πλανήτη»</a></p>
      <figure>
        <img src="https://www.zougla.gr/image.ashx?fid=2774409"/>
      </figure>
      <p><b>Ελένη Πέτα και Γιάννης Μαθές -«Syggένεια πρόject»</b><br/><br/>Η Ελένη Πέτα, ο ερμηνευτής - συνθέτης Γιάννης Μαθές σε μια «ιδιαίτερη» μουσική περιπλάνηση στη μουσική σκηνή Σφίγγα τις Δευτέρες 25 Νοεμβρίου, 2 και 9 Δεκεμβρίου.</p>
      <p>Ένας μουσικός συνεχής «διάλογος» επί σκηνής όπου μια ξενόγλωσση μπόσα νόβα μπλέκεται με μια ελληνική, ένα πορτογαλικό fados με ένα ηπειρωτικό, μια ταραντέλα με ένα θρακιώτικο σκοπό και ρυθμικές μελωδίες του Piazzola που συναντούν την ατμοσφαιρική γοητεία του Χατζιδάκι.</p>
      <p>Συντελεστές</p>
      <p>Πιάνο, πλήκτρα: Γιάννης Καφετζόπουλος<br/>Κιθάρες: Κώστας Σμόνος<br/>Ούτι, λαούτο, μαντολίνο: Γιώργος Παππάς<br/>Σαξόφωνο: Χρήστος Κυριαζής<br/>Κοντραμπάσο: Γιάννης Πλαγιαννάκος<br/>Τύμπανα: Βασίλης Γιασλακιώτης<br/>Ενορχηστρώσεις: Γιώργος Παππάς, Γιάννης Μαθές<br/>Επιμέλεια προγράμματος: Μάνος Σαγκρής – Γιάννης Μαθές</p>
      <p>Μουσική Σκηνή «Σφίγγα»<br/><br/>Δευτέρα 21:00<br/><br/>25 Νοεμβρίου 2019 - 9 Δεκεμβρίου 2019<br/><br/>Εισιτήρια<br/><br/>Είσοδος στο μπαρ: 12€ με κρασί ή μπίρα</p>
      <figure>
        <img src="https://www.zougla.gr/image.ashx?fid=2761191"/>
      </figure>
      <p>
        <b>«Η φαλακρή τραγουδίστρια» του Ευγένιου Ιονέσκο εκ νέου στο Θέατρο Τέχνης</b>
      </p>
      <p>Έπειτα από έναν σύντομο επιτυχημένο κύκλο παραστάσεων την περσινή χρονιά, «Η φαλακρή τραγουδίστρια» επανέρχεται στο Θέατρο Τέχνης Καρόλου Κουν. Το αριστούργημα του Ευγένιου Ιονέσκο, που σκηνοθέτησε η Σοφία Μαραθάκη, ανεβαίνει εκ νέου τον Οκτώβριο στη Σκηνή της Φρυνίχου για λίγες παραστάσεις.</p>
      <p>Γραμμένο το 1948, το έργο Η φαλακρή τραγουδίστρια μοιάζει σήμερα πιο επίκαιρο από ποτέ, καθώς σατιρίζει θέματα όπως η ισοπέδωση της ατομικής ταυτότητας, η καθολική αποξένωση και η αυτοματοποίηση της συμπεριφοράς. Η υπόθεση του έργου, διαδραματίζεται σ’ ένα αγγλικό αστικό σαλόνι όπου το ζεύγος Σμιθ συναντά το ζεύγος Μάρτιν, λίγο πριν εισβάλλει στην κουβέντα η υπηρέτρια του σπιτιού αλλά και ένας απρόσκλητος πυροσβέστης.</p>
      <p>Με όχημα την ανεπάρκεια των λέξεων, ο συγγραφέας Ευγένιος Ιονέσκο περιγράφει την καθημερινότητα της μικροαστικής κοινωνίας και επιτίθεται σ’ ένα κόσμο που έχει χάσει τη μεταφυσική του διάσταση. Παρωδώντας και χλευάζοντας την απολιθωμένη γλώσσα, βασικά προτείνει την αποκατάσταση μιας ποιητικής αντίληψης για τη ζωή.</p>
      <p>Η παράσταση επιδιώκει να αναδείξει το παράλογο και το σουρεαλιστικό στοιχείο του σύγχρονου κόσμου της και την καθολική αδυναμία της γλώσσας ως μέσο επικοινωνίας συναισθημάτων και ιδεών. Με εφαλτήριο τον Βιτγκενστάιν που λέει ότι: τα όρια της γλώσσας μου είναι τα όρια του κόσμου μου, στόχος είναι να διερευνηθεί η ανάγκη του ανθρώπου να ονομάζει τα πάντα και να τα κατηγοριοποιεί για να τα κατανοήσει. Τα θέματα της μνήμης και της αμνησίας, της κοινοτοπίας των λέξεων, της σύγκρουσης ανάμεσα στο περίκλειστο σπίτι και στον εξωτερικό κόσμο είναι πανανθρώπινα και διαχρονικά. Η λοξή ματιά του Ιονέσκο που επικεντρώνεται στο ελάχιστο και το μεγεθύνει ταιριάζει ιδιαίτερα στο πεδίο σκηνικής έρευνας της ομάδας ΑΤΟΝΑλ.</p>
      <p><b>Συντελεστές:</b><br/><br/>Μετάφραση: Δήμητρα Κονδυλάκη<br/>Σκηνοθεσία: Σοφία Μαραθάκη<br/>Συνεργάτης δραματολόγος: Έλενα Τριανταφυλλοπούλου<br/>Σκηνικό- Κοστούμια: Κωνσταντίνος Ζαμάνης<br/>Μουσική: Βασίλης Τζαβάρας<br/>Κίνηση: Βρισηίδα Σολωμού<br/>Φωτισμοί: Σάκης Μπιρμπίλης<br/>Βοηθός σκηνοθέτη: Κατερίνα Γεωργουδάκη<br/>Επιμέλεια κομμώσεων: Χρόνης Τζήμος<br/>Κατασκευή κοστουμιών: Γιώργος Παρλιάρος, Ελένη Μελισσού<br/>Φωτογραφίες: Andrea Bonetti<br/>Καλλιτεχνική συνεργασία: Εύα Μαραθάκη<br/>Εκτέλεση παραγωγής: POLYPLANITY Productions / Γιολάντα Μαρκοπούλου &amp; Βίκυ Στρατάκη</p>
      <p><b>Διανομή:</b><br/><br/>Κος Σμιθ: Μάριος Παναγιώτου<br/>Κα Σμιθ: Φωτεινή Παπαχριστοπούλου<br/>Κος Μαρτέν: Κωνσταντίνος Παπαθεοδώρου<br/>Κα Μαρτέν: Μαρία Παρασύρη<br/>Μαίρυ: Σοφία Μαραθάκη<br/><br/>Ο Αρχηγός της Πυροσβεστικής: Κωνσταντίνος Μωραἴτης</p>
      <p>Θέατρο Τέχνης, Φρυνίχου<br/><br/>Δευτέρα 21:00<br/>Τρίτη 21:00<br/><br/>21 Οκτωβρίου 2019 - 3 Δεκεμβρίου 2019<br/><br/>Εισιτήρια<br/>15€ (γενική είσοδος) - 10€ (μειωμένα)</p>
      <figure>
        <img src="https://www.zougla.gr/image.ashx?fid=2761203"/>
      </figure>
      <p>
        <b>«Ψίθυροι» της Λίλλιαν Χέλλμαν στο Θέατρο Δημήτρης Χορν</b>
      </p>
      <p>Έπειτα από την ενθουσιώδη υποδοχή που σημείωσε την άνοιξη, η Εταιρεία Θεάτρου Υπερίων επαναλαμβάνει το πολύκροτο ντοκουμέντο της Λίλλιαν Χέλλμαν «Ψίθυροι» σε σκηνοθεσία Αλέξανδρου Κοέν στο Θέατρο Δημήτρης Χορν.<br/><br/>Άραγε τι θα συνέβαινε, αν στη Σκωτία του 1810<br/>ένα νεαρό κορίτσι ισχυριζόταν πως μες στη νύχτα, κάθε νύχτα,<br/>έβλεπε τις δυο δασκάλες του μαζί στο κρεβάτι –<br/>όχι απλώς να φιλιούνται και να χαϊδεύονται,<br/>αλλά και να κινούνται σαν να συνευρίσκονται ερωτικά;<br/>Άραγε θα το πίστευαν;<br/>Και, αν το πίστευαν, τι θα πάθαιναν οι δυο δασκάλες;<br/><br/>Η Μαριάν και η Τζέην είναι συνιδιοκτήτριες ενός σχολείου θηλέων. Η Τζέην είναι αρραβωνιασμένη με τον Τζόζεφ, έναν νεαρό γιατρό. Όταν τα οικονομικά του σχολείου επιτέλους αρχίζουν ν’ ανθίζουν, το ζευγάρι αποφασίζει να παντρευτεί – πράγμα που κάνει τη Μαριάν να ζηλέψει. Μια κακομαθημένη μαθήτρια του σχολείου, που θέλει να εκδικηθεί τις δασκάλες επειδή τιμωρήθηκε για κάποια αταξία, διαδίδει ένα βαρύ ψέμα: πως τάχα οι δυο γυναίκες διατηρούν μεταξύ τους κρυφό δεσμό. Οι φήμες μεταδίδονται από στόμα σε στόμα, το σχολείο χάνει τις μαθήτριές του και η επιχείρηση κλείνει.<br/><br/>Γραμμένο το 1934 το έργο αποτέλεσε μέγιστο σκάνδαλο για την Αμερική και –παρά τις διθυραμβικές κριτικές του– δεν ξαναπαρουσιάστηκε ποτέ έως το 1961, που βγήκε στους κινηματογράφους.<br/><br/>Η παράσταση χρησιμοποιεί ως βάση της το θεατρικό κείμενο της Χέλλμαν, αλλά το εμπλουτίζει σημαντικά με τις καταγραφές του πραγματικού γεγονότος που την ενέπνευσε. Το φόντο της Σκωτίας του 1810, τα πρακτικά της αληθινής δίκης, αστυνομικές αναφορές, διηγήσεις μαρτύρων, υλικό από τον τύπο της εποχής: όλα αυτά συνθέτουν το σώμα της παράστασης που θα μετατοπίσει χρονικά το έργο της Χέλλμαν από το 1934… πίσω στο 1810.</p>
      <p>Μαρίνα Ψάλτη, Μαρίνα Ασλάνογλου, Αλεξάνδρα Παντελάκη, Βάνα Παρθενιάδου, Θανάσης Πατριαρχέας, Βασιλική Κωστοπούλου και το φωνητικό σύνολο chόrεs: Μαρίνα Εμμανουηλίδου, Κατερίνα Κουτσονικόλα, Δανάη Πολίτη, Δέσποινα Τασλακίδου, Μαριάννα Τσαμπά.<br/><br/>μετάφραση-σκηνοθεσία: Αλέξανδρος Κοέν<br/>διεύθυνση φωνητικού συνόλου: Μαρίνα Σάττι<br/>κινησιολογία: Φρόσω Κορρού<br/>σκηνικά: Γιάννης Αρβανίτης<br/>κοστούμια: Celebrity Skin<br/>φωτισμοί: Αλέξανδρος Αλεξάνδρου<br/>μουσική: Παναγιώτης Μανουηλίδης<br/>μουσική διδασκαλία: Ελένη Ποζατζίδου<br/>δραματολόγος: Κατερίνα Διακουμοπούλου<br/>βοηθός σκηνοθέτη: Βασιλεία Κανάκη<br/>βοηθός σκηνογράφου: Θεανώ Βάχλα<br/>διεύθυνση παραγωγής: Λευτέρης Κώτσης<br/>φωτογραφίες: Φένια Λαμπροπούλου<br/>τρέιλερ προώθησης: Πάτροκλος Σκαφίδας<br/>γραφιστική επιμέλεια: Πέτρος Παράσχης</p>
      <p><b>από 4 Νοεμβρίου και για 20 παραστάσεις</b><br/><br/>κάθε Δευτέρα και Τρίτη στις 21.00<br/>διάρκεια: 85 λεπτά<br/><br/>τιμές εισιτηρίων:</p>
      <p>ΠΛΑΤΕΙΑ: € 18 (κανονικό) και € 15 (μειωμένο)<br/>ΕΞΩΣΤΗΣ: € 15 (κανονικό) και € 13 (μειωμένο)<br/>προπώληση εισιτηρίων στο viva.gr<br/><br/>στο Θέατρο Δημήτρης Χορν (Αμερικής 10 – τηλ. 2118005141)</p>
      <figure>
        <img src="https://www.zougla.gr/image.ashx?fid=2753186"/>
      </figure>
      <p>
        <b>«Το δαχτυλίδι της μάνας» του Γιάννη Καμπύση στο Bios</b>
      </p>
      <p>Με αφορμή ένα ελληνικό έργο του 1898 για τον θάνατο ενός ποιητή ή καλύτερα για τις τελευταίες του στιγμές, οι C. for Circus παρουσιάζουν «Το δαχτυλίδι της μάνας» του Γιάννη Καμπύση σε σκηνοθεσία Παύλου Παυλίδη.</p>
      <p>Με όχημα τη μουσική, την ποίηση και τη φαντασία, οι C. for Circus στήνουν μια ολοζώντανη τελετή αποχαιρετισμού, ξαναγράφουν για χάρη του ποιητή τις τελευταίες του σελίδες και γιορτάζουν τα 10 χρόνια της κοινής τους πορείας με την πιο αισιόδοξη παράστασή τους μέχρι σήμερα.</p>
      <p>Ενεργοποιώντας τις αισθήσεις της λαϊκής παράδοσης, που τόσο έντονα διατρέχουν την ιστορία του Γιάννη Καμπύση, η ομάδα C. for Circus φέτος "ενηλικιώνεται" με μια ελάχιστα ειπωμένη ιστορία αποχαιρετισμού.</p>
      <p>Συντελεστές:<br/><br/>Θίασος: C. for Circus<br/>Συγγραφέας: Γιάννης Καμπύσης<br/>Σκηνοθεσία: Παύλος Παυλίδης<br/>Δραματουργία: Παύλος Παυλίδης, Αθηνά Σακαλή<br/>Κατασκευή σκηνικού: Σπύρος Δουκέρης<br/>Κοστούμια: Λίνα Σταυροπούλου, Τζίνα Ηλιοπούλου<br/>Σχεδιασμός φωτισμών: Ιωάννα Ζέρβα<br/>Μουσική διδασκαλία: Βαλέρια Δημητριάδου<br/>Πιάνο, νταούλι, ηλεκτρική κιθάρα, τρομπόνι, μελόντικα: C. for Circus<br/>Βοηθός σκηνοθέτη: Αθηνά Σακαλή<br/>Φωτογραφίες: Νίκος Πανταζάρας<br/>Βίντεο: Μαρία-Ελισάβετ Κοτίνη</p>
      <p><b>Παίζουν: </b>Παναγιώτης Γαβρέλας, Χρύσα Κοτταράκου, Αθανασία Κουρκάκη, Ειρήνη Μακρή, Νικόλας Παπαδομιχελάκης, Νατάσα Ρουστάνη, Σπύρος Χατζηαγγελάκης.</p>
      <p>Το θέατρο είναι προσβάσιμο σε ΑμεΑ.<br/><br/>Bios<br/><br/>Δευτέρα 21:00<br/><br/>Τρίτη 21:00<br/><br/>14 Οκτωβρίου 2019 - 7 Ιανουαρίου 2020<br/><br/>Εισιτήρια<br/><br/>Κανονικό: 18€<br/>Μειωμένο: 15€<br/>Ανέργων: 12€</p>
      <p>Τηλέφωνο Κρατήσεων: 210 34 25 335</p>
      <p>
        <b>«Himmelweg (Ο δρόμος για τον ουρανό)» του Χουάν Μαγιόργκα στο Θέατρο Τζένη Καρέζη</b>
      </p>
      <p>«Ο δρόμος για τον ουρανό» συνδέεται με ένα ιστορικό γεγονός κατά τη διάρκεια του δεύτερου παγκόσμιου πόλεμου: Σε ένα στρατόπεδο συγκέντρωσης Εβραίων κοντά στην Πράγα, στήνεται ένα παιχνίδι εντυπώσεων, δηλαδή εξαπάτησης. Η ναζιστική κυβέρνηση του Βερολίνου επιβάλλει σε επιλεγμένους κρατούμενους να δημιουργήσουν μια πλαστή εικόνα αξιοπρεπούς διαβίωσης για χάρη της κοινής γνώμης...</p>
      <p>Εκπρόσωποι του Ερυθρού Σταυρού, θορυβημένοι από τις φήμες για τις συνθήκες που επικρατούν στα στρατόπεδα, καταφθάνουν και γίνονται μάρτυρες μιας καλοστημένης απάτης. Επισκέπτονται το Τερεζίν, ένα ιδιόμορφο γκέτο, στο οποίο τα πάντα φαίνονται να λειτουργούν "κανονικά". Επιστρέφοντας από το στρατόπεδο θα καταθέσουν τη μαρτυρία τους για τη σίτιση, την ιατροφαρμακευτική περίθαλψη και τη διαμονή των κρατουμένων.</p>
      <p>Ο Χουάν Μαγιόργκα γράφει ένα έργο απόλυτα σύγχρονο χρησιμοποιώντας ως πρώτη ύλη τα παραπάνω γεγονότα: την επίσκεψη του εκπροσώπου του ερυθρού σταυρού, την παρουσία του γερμανού διοικητή του στρατοπέδου αλλά και του εβραίου που αναλαμβάνει να "σκηνοθετήσει" τους συμπατριώτες του. Παράλληλα στο έργο υπάρχει ένα πλήθος "ηθοποιών" που υποδύονται τους προκαθορισμένους ρόλους.</p>
      <p>Δεν πρόκειται όμως για απλή ιστορική αναπαράσταση των γεγονότων. Η μνήμη του ολοκαυτώματος είναι πολύ ισχυρή, αλλά πιο ισχυρές είναι οι νύξεις στο σήμερα. Αυτό που μας αφορά σε αυτό το έργο δεν είναι τόσο η –έτσι κι αλλιώς συνταρακτική– ιστορία του ολοκαυτώματος, όσο το ζήτημα της κατασκευής του ψεύδους: Η σύλληψη ενός σχεδίου εξαπάτησης. Η τελειότητα του μηχανισμού. Η ευκολία ή η τάση του ανθρώπου να ενδίδει σε αυτό που φαίνεται κανονικό. Πώς εθελοτυφλούμε και γιατί; Επίσης, οι μορφές της εξέγερσης και της υποταγής. Και κυρίως τα όνειρα και οι εφιάλτες των ανθρώπων, τόσο αυτών που εξουσιάζουν όσο και των θυμάτων τους.</p>
      <p>Συντελεστές:<br/><br/>Μετάφραση: Μαρία Χατζηεμμανουήλ<br/>Σκηνοθεσία: Έλενα Καρακούλη<br/>Εικαστική σύλληψη και επιμέλεια: Εύα Νάθενα<br/>Συνεργάτιδα σκηνογράφος-ενδυματολόγος: Εβελίνα Δαρζέντα<br/>Επιμέλεια κίνησης: Φαίδρα Σούτου<br/>Πρωτότυπη μουσική - Μουσική επιμέλεια: Violet Louise<br/>Βίντεο: Άγγελος Παπαδόπουλος<br/>Σχεδιασμός φωτισμών: Nίκος Βλασόπουλος<br/>Μακιγιάζ: Κατερίνα Μιχαλούτσου</p>
      <p><b>Παίζουν οι ηθοποιοί:</b> Νίκος Ψαρράς, Δημήτρης Παπανικολάου, Θανάσης Δήμου, Βερονίκη Στογιαννίδου / Δανάη Hoffmann.</p>
      <p>Η παράσταση αποτελεί παραγωγή του Φεστιβάλ Αθηνών 2019.<br/><br/>Θέατρο Τζένη Καρέζη<br/><br/>Δευτέρα 21:00<br/>Τρίτη 21:00<br/><br/>7 Οκτωβρίου 2019 - 26 Νοεμβρίου 2019<br/><br/>Εισιτήρια<br/>Κανονικό 18€<br/>Μειωμένο 15€<br/>Ανέργων 12€</p>
      <figure>
        <img src="https://www.zougla.gr/image.ashx?fid=2744665"/>
      </figure>
      <p>
        <b>«Χειμωνιάτικο ταξίδι» στο Στούντιο Μαυρομιχάλη</b>
      </p>
      <p>Το «Χειμωνιάτικο ταξίδι» του βραβευμένου συγγραφέα, Σταμάτη Πολενάκη παρουσιάζεται για πρώτη φορά στο θέατρο και πιο συγκεκριμένα στο Στούντιο Μαυρομιχάλη, σε σκηνοθεσία Έφης Ρευματά.<br/><br/><b>Το έργο:</b><br/><br/>Ποιο είναι το νήμα που μπορεί να συνδέει τρεις ιστορίες που διαδραματίζονται σε διαφορετικό χώρο και χρόνο; Την αυτοκτονία του ποιητή Χάινριχ φον Κλάιστ και της Ενριέττε Φόγκελ στη λίμνη Βανζέε έξω απ’ το Βερολίνο, το 1811, μια μυστική συνάντηση αξιωματούχων των SS, που σφράγισε τη μοίρα εκατομμυρίων Εβραίων, στην ίδια λίμνη το 1942 και ταυτόχρονα το θάνατο από πείνα του ποιητή Σουβάροφ τον ίδιο χρόνο, στο πολιορκημένο από τους Ναζί Λένινγκραντ.<br/><br/>Τρεις διαφορετικές αφηγήσεις ξετυλίγονται παράλληλα και συνδέουν μια ιστορία αγάπης και μια σειρά από τραγικά γεγονότα που σημάδεψαν τον κόσμο, αναδεικνύοντας τα πιο φωτεινά και τα πιο σκοτεινά ένστικτα του ανθρώπου, την καλύτερη και τη χειρότερη εκδοχή της Ανθρωπότητας.<br/><br/>Ζωνταντή μουσική:<br/><br/>Κατά τη διάρκεια της παράστασης η μουσικός Μάγκυ Μελισσάρη ερμηνεύει ζωντανά στο πιάνο κομμάτια από το Winterreise του Schubert, ενώ ακούγεται ηχογραφημένο ένα ποίημα του συγγραφέα με τη φωνή του ηθοποιού Γιώργου Νινιού.</p>
      <p><b>Λίγα λόγια για την αληθινή ιστορία:</b><br/><br/>Ο Heinrich von Kleist (Χάινριχ φον Κλάιστ) γεννήθηκε στις 18 Οκτωβρίου 1777 στη μικρή πόλη της Φρανκφούρτης-πάνω-στον-Όντερ. Ορφανός από μικρός ζούσε με τη θεία του και στα 14 του στάλθηκε σε οικοτροφείο.<br/><br/>Με τη συγγραφή θεατρικών έργων ασχολήθηκε από το 1803 μέχρι το 1811.Η «Σπασμένη Στάμνα», η «Πενθεσίλεια» και πολλά άλλα έργα του θεωρούνται σήμερα κλασικά.<br/><br/>Σκηνοθεσία: Έφη Ρευματά</p>
      <p>Δείτε περισσότερα <a href="https://www.zougla.gr/politismos/8eatro-politismos/article/ximoniatiko-taksidi-sto-stountio-mavromixali">εδώ</a></p>
      <figure>
        <img src="https://www.zougla.gr/image.ashx?fid=2744687"/>
      </figure>
      <p><b>«Η γίδα ή ποια είναι η Σύλβια;» στο θέατρο Θησείον</b><br/><br/>Το τελευταίο έργο (2000) του βραβευμένου με τέσσερα Πούλιτζερ Αμερικάνου συγγραφέα θεωρείται ένα από τα κορυφαία και πιο τολμηρά του μαζί με το "Ποιος φοβάται την Βιρτζίνια Γουλφ;". Η "Γίδα", έργο με έντονο χιούμορ, εκρηκτικούς χαρακτήρες, πανέξυπνους διαλόγους, σκληρότητα, αλλά ταυτόχρονα μεγάλη τρυφερότητα, υποδεικνύει όχι μόνο το μέλλον των έως τώρα παραδοσιακών δομών της κοινωνίας, αλλά και τα κρίσιμα ερωτήματα που βασανίζουν τον σύγχρονο άνθρωπο.</p>
      <p>Ο Μάρτιν (Νίκος Κουρής), ένας επαγγελματικά άκρως επιτυχημένος οικογενειάρχης, χωρίς να πάψει να αγαπάει την γυναίκα του (Λουκία Μιχαλοπούλου), ερωτεύεται την Σύλβια, η οποία "τυχαίνει" -όπως λέει ο ίδιος- να είναι… γίδα! Ο δημοσιογράφος και καλύτερός του φίλος Ρος (Γιάννης Δρακόπουλος) το "καρφώνει" στη σύζυγο και στον γιο του (Μιχαήλ Ταμπακάκης), με αποτέλεσμα η μία ακραία αντίδραση να φέρει την άλλη, μέχρι το συναρπαστικό φινάλε.</p>
      <p><b>Συντελεστές:</b><br/><br/>Μετάφραση - Σκηνοθεσία: Νικορέστης Χανιωτάκης<br/>Σκηνικά - Κοστούμια: Αρετή Μουστάκα<br/>Πρωτότυπη μουσική-Επιμέλεια Ήχων: Γιάννης Μαθές<br/>Φωτισμοί: Χριστίνα Θανάσουλα<br/>Βοηθός Σκηνοθέτη: Τόνια Καζάκου<br/>Οργάνωση παραγωγής: Μαριάννα Παπασάββα<br/>Μακιγιάζ: Μαρίζα Μέξα<br/>Επιμέλεια και εκτέλεση χτενισμάτων: Ελένη Πανέτσου<br/>Φωτογραφίες: Αγγελική Κοκκοβέ<br/>Παραγωγή: Μυθωδία<br/>Επικοινωνία: BrainCo</p>
      <p><b>Παίζουν:</b><br/>Νίκος Κουρής, Λουκία Μιχαλοπούλου, Γιάννης Δρακόπουλος, Μιχαήλ Ταμπακάκης.<br/><br/>Θησείον, Ένα θέατρο για τις Τέχνες<br/><br/>Δευτέρα 21:15<br/>Τρίτη 21:15<br/><br/>Εισιτήρια<br/>Κανονικό: 17€<br/>Μειωμένο: 13€<br/>ΟΑΕΔ-Α.Μ.Ε.Α.: 10€</p>
      <figure>
        <img src="https://www.zougla.gr/image.ashx?fid=2744679"/>
      </figure>
      <p>
        <b>«Ο Επιθεωρητής» στο Tempus Verum-Εν Αθήναις</b>
      </p>
      <p>Ο Επιθεωρητής, η παράσταση του Γιώργου Παπαγεωργίου βασισμένη στο ομώνυμο έργο του Ν. Γκόγκολ, μετά την περσινή της επιτυχία, έρχεται στο Tempus Verum-Εν Αθήναις.</p>
      <p>Η διασκευή του κλασικού έργου του Ν. Γκόγκολ επικεντρώνεται όχι μόνο στην κοινωνικοπολιτική σάτιρα που προσφέρει το έργο του συγγραφέα, αλλά στον «έρωτα» με το όνειρο, την ψευδαίσθηση, την «προσυμφωνημένη» ήττα.</p>
      <p>Μετά τον Αρίστο, ο Γιώργος Παπαγεωργίου μαζί με 5 ηθοποιούς και έναν μουσικό επί σκηνής, κρατώντας ως άξονα την γνωστή ιστορία του Ρώσου απατεώνα Χλεστιακόβ και την έλευσή του στη μικρή επαρχιακή πόλη της Ρωσίας, δημιουργούν έναν φαντασιακό κόσμο.</p>
      <p>Χρησιμοποιώντας υλικά από το χώρο των ταχυδακτυλουργικών εφέ και των αφηγήσεων μέσα από τα καμαρίνια ενός θιάσου, η κλασική κωμωδία του Γκόγκολ, που έχει χαρακτηριστεί ως αριστούργημα, θα ανιχνεύσει τα όρια της αλήθειας και της ψευδαίσθησης. Τα πρόσωπα της ρωσικής επαρχίας του 1830 θα συναντηθούν με τους ηθοποιούς της παράστασης με την ανοιχτή συνομιλία της παράστασης σε σχέση με την βαθιά κριτική που ασκεί το ίδιο το έργο στους μηχανισμούς της απάτης.</p>
      <p>Στο πρόσωπο του Χλεστιακόβ οι κάτοικοι της πόλης βλέπουν έναν μεγάλο σωτήρα και οραματίζονται ένα σπουδαίο μέλλον. Για μία ημέρα και οι δύο πλευρές ζουν ένα όνειρο που γίνεται πραγματικότητα• και είναι η αγάπη αυτή για την αναζήτηση της προσωπικής αλήθειας που δημιουργεί τη συμφιλίωση με την ψευδαίσθηση που φέρνει μαζί του ο «Επιθεωρητής».</p>
      <p>«Τώρα καταλαβαίνω τι σημαίνει να είσαι κωμωδιογράφος. Την παραμικρή αλήθεια –ακόμη και ίχνος αυτής της αλήθειας– αν πεις, έχεις να αναμετρηθείς όχι μονάχα με άτομα, αλλά με ολόκληρες τάξεις», γράφει στο φίλο του Στσέπκιν ο Ν. Γκόγκολ.</p>
      <p>Συντελεστές:</p>
      <p>Σκηνοθεσία: Γιώργος Παπαγεωργίου</p>
      <p>Δείτε περισσότερα <a href="https://www.zougla.gr/politismos/8eatro-politismos/article/o-epi8eoritis-sto-8eatro-tempus-verum-en-a8ines">εδώ</a></p>
      <p>
        <b>«Θεσμοφοριάζουσες» του Αριστοφάνη εκ νέου στο Από Μηχανής Θέατρο</b>
      </p>
      <p>Οι γυναίκες τελώντας τη μεγάλη τους γιορτή, τα Θεσμοφόρια, αποφασίζουν να τιμωρήσουν τον Ευριπίδη επειδή τις δυσφημίζει στα έργα του. Ο ίδιος ταραγμένος, προσπαθεί να αποτρέψει τον κίνδυνο αποστέλλοντας στην γιορτή τον Μνησίλοχο ντυμένο γυναικεία για να τον υπερασπιστεί. Αρχικά προσχηματικά επιτίθεται και εκείνος στον Ευριπίδη ωστόσο έπειτα προσπαθεί να τον υποστηρίξει λέγοντας πως είναι και οι ίδιες οι γυναίκες είναι υπεύθυνες για πολλά περισσότερα από όσα τους προσάπτει ο τραγικός ποιητής. Αγανακτισμένες οι γυναίκες του Χορού, μαθαίνουν από τον Κλεισθένη πως κάποιος άνδρας με γυναικεία περιβολή κυκλοφορεί ανάμεσά τους. Ο Μνησίλοχος αποκαλύπτεται και κατηγορείται για παραβίαση τελετουργικών κανόνων ενώ παράλληλα ο Ευριπίδης στην προσπάθεια να σώσει τον υπερασπιστή του, εμφανίζεται στην γιορτή των Θεσμοφορίων και ζητά από τις γυναίκες να απελευθερώσουν τον Μνησίλοχο με την προϋπόθεση πως θα σταματήσει να τις κακολογεί.</p>
      <p><b>Συντελεστές:</b><br/><br/>Σκηνοθεσία: Πάνος Λουκαΐδης<br/>Μετάφραση: Τάσος Ρούσσος<br/>Εκδόσεις : ΚΑΚΤΟΣ Αρχαία Ελληνική Γραμματεία ΄΄Οι Έλληνες΄΄<br/>Βοηθός Σκηνοθέτη : Βαγγέλης Πρασσάς<br/>Σκηνικά-Κουστούμια : Ειρήνη Πετράκη<br/>Χορογραφίες: Χρυσηίς Λιατζιβίρη<br/>Βοηθός Χορογράφου: Χριστίνα Σκλαβάκη<br/>Μουσική: Άγγελος Καλογιάννης<br/>Σχεδιασμός Φωτισμού: Γιώργος Αγιαννίτης<br/>Φωτογραφίες: Πάτροκλος Σκαφίδας</p>
      <p><b>Παίζουν: </b>Γιώργος Δουργούτης, Σοφία Κεσίδου, Αγγελική Κιντώνη, Μυρτώ Μπέρνχαρτ, Ειρήνη Πετράκη, Ειρήνη Τζαβάρα, Θωμάς Χαβιανίδης, Παναγίωτης Τσουκάτος.</p>
      <p>Από Μηχανής Θέατρο<br/><br/>Δευτέρα 18:00<br/>Τρίτη 18:00<br/><br/>Εισιτήρια<br/><br/>Κανονικό: 13€<br/>Μειωμένο: (Φοιτητικό/Ανέργων/ΑμεΑ/ Άνω των 65) 10€<br/>Ατέλεια: 5€</p>
      <p>Τηλέφωνο κρατήσεων: 210 5232097</p>
      <figure>
        <img src="https://www.zougla.gr/image.ashx?fid=2735126"/>
      </figure>
      <p>
        <b>«Ο παίκτης» του Φιοντόρ Ντοστογιέφσκι στο Θέατρο 104</b>
      </p>
      <p>Σε μια μικρή πόλη της Γερμανίας, αριστοκράτες, κοινοί θνητοί και απατεώνες επιδίδονται με πάθος στα τυχερά παιχνίδια. Με άκρατο κυνισμό και με σαφείς διαχωριστικές γραμμές ανάμεσα στις κοινωνικές τάξεις τζογάρουν χρήματα, ανθρώπους και αισθήματα. Εκεί, σε αυτή τη μικρογραφία της Ευρώπης με τις πολλές γλώσσες, τις διαφορετικές νοοτροπίες και με τις ιδιαιτερότητες κάθε λαού, ο Αλεξέι Ιβάνοβιτς θα παρασυρθεί στη δίνη του αδιέξοδου έρωτα και θα παίξει στη ρουλέτα κάθε ίχνος αξιοπρέπειας.</p>
      <p>Συντελεστές:</p>
      <p>Σκηνοθεσία: Σοφία Καραγιάννη<br/>Μετάφραση (από τα γαλλικά): Μιλτιάδης Σαλβαρλής<br/>Προσαρμογή κειμένου: Σοφία Καραγιάννη, Ιωσήφ Ιωσηφίδης, Βάσια Mίχα<br/>Σκηνικά-Κοστούμια: Κωνσταντίνα Κρίγκου<br/>Μουσική: Στάθης Δρογώσης<br/>Επιμέλεια κίνησης: Μαργαρίτα Τρίκκα<br/>Φωτισμοί: Νίκος Βλασόπουλος<br/>Βοηθός Σκηνοθέτη: Βάσια Μίχα<br/>Φωτογραφίες: Χριστίνα Φυλακτοπούλου<br/>Trailer: Στέφανος Κοσμίδης<br/>Επικοινωνία: Χρύσα Ματσαγκάνη<br/>Παραγωγή: GAFF</p>
      <p><b>Ερμηνεία (με αλφαβητική σειρά):</b><br/><br/>Βασιλική Διαλυνά, Κορίνα Θεοδωρίδου, Ιωσήφ Ιωσηφίδης και Αλέξανδρος Τούντας.<br/><br/>Θέατρο 104<br/><br/>Δευτέρα 21:15<br/>Τρίτη 21:15<br/><br/>Εισιτήρια<br/><br/>Γενική Είσοδος: 12€<br/><br/>Μειωμένο: 10€<br/>Ατέλειες: 5€</p>
    </article>
  </body>
</html>