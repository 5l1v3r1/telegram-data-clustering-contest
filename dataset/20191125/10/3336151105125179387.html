<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/ahmedinecad-safini-secti-25111919.html"/>
    <meta property="og:site_name" content="OdaTV"/>
    <meta property="article:published_time" content="2019-11-25T10:16:00+00:00"/>
    <meta property="og:title" content="Ahmedinecad safını seçti"/>
    <meta property="og:description" content="Eski İran Cumhurbaşkanı Ahmedinejad, hükümet yetkililerine tepki göstererek, &quot;Memleketin başına ne bela getirdiniz; konuşanı boğuyorsunuz, ağzına vuruyor, bastırıyorsunuz&quot; dedi."/>
  </head>
  <body>
    <article>
      <h1>Ahmedinecad safını seçti</h1>
      <h2>Eski İran Cumhurbaşkanı Ahmedinejad, hükümet yetkililerine tepki göstererek, "Memleketin başına ne bela getirdiniz; konuşanı boğuyorsunuz, ağzına vuruyor, bastırıyorsunuz" dedi.</h2>
      <address>
        <time datetime="2019-11-25T10:16:00+00:00">25 Nov 2019, 10:16</time>
      </address>
      <p>Eski İran Cumhurbaşkanı Ahmedinejad, hükümet yetkililerine tepki göstererek, "Memleketin başına ne bela getirdiniz; konuşanı boğuyorsunuz, ağzına vuruyor, bastırıyorsunuz. Aşağılıyor ve hakaret ediyorsunuz" dedi.</p>
      <p>Eski İran Cumhurbaşkanı Mahmud Ahmedinejad, yayınladığı görüntülü mesajla, geçen hafta benzine 3 kat zam yapılması nedeniyle ülke genelinde düzenlenen gösterilere destek vererek, göstericilere müdahaleye ilişkin Cumhurbaşkanı Hasan Ruhani, Yargı Erki Başkanı İbrahim Reisi ve diğer yönetim organlarına tepki gösterdi.</p>
      <p>Sputnik’in haberine göre; İran'da yolsuzluğun Ruhani döneminde 10 katına çıktığını ve halkın yoksulluk ile yaptırımlara tahammül etmek zorunda kaldığını ileri süren Ahmedinejad, "Memleketin başına ne bela getirdiniz; konuşanı boğuyorsunuz, ağzına vuruyor, bastırıyorsunuz. Aşağılıyor ve hakaret ediyorsunuz" görüşlerini paylaştı.</p>
      <p>Ruhani, Reisi ve diğer yönetim organlarına seslenen Ahmedinejad, şunları kaydetti:</p>
      <p>"Bu memleket herkesin malıdır. Siz bu ülkenin sahibi misiniz? Çok açık bir şekilde söylüyorum; millet kesinlikle gidişata razı değildir. Halk, diğer organları da kabul etmiyor fakat özellikle de hükümetten razı değiller."</p>
      <p>Ahmedinejad'ın cumhurbaşkanlığı seçimlerinden ikinci kez birinci çıktığı 2009'da, kazandığının ilan edilmesi büyük toplumsal olaylara neden olmuştu.</p>
      <p>
        <b>Odatv.com</b>
      </p>
      <figure>
        <a href="https://www.odakitap.com/iran-da-devlet-din-ve-devrim-1796-dan-bugune-kitabi-behrooz-moazami">
          <img src="https://odatv.com/images2/2018_12/2018_12_15/iran_da-devlet-din-ve-devrim.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>24,700 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/suikast-son-anda-onlendi-04101920.html"/>
        <a href="https://odatv.com/bu-politikalarin-kazanani-olmaz-11081903.html"/>
        <a href="https://odatv.com/iranin-oteki-yuzu-24091837.html"/>
        <a href="https://odatv.com/iran-neden-hedefte-17051848.html"/>
        <a href="https://odatv.com/iran-o-koalisyona-katilacak-mi-1409141200.html"/>
        <a href="https://odatv.com/turk-bahari-mi-akpnin-sonbahari-mi-1309131200.html"/>
        <a href="https://odatv.com/yaptirim-karari-irani-caydirir-mi--1006101200.html"/>
      </related>
    </article>
  </body>
</html>