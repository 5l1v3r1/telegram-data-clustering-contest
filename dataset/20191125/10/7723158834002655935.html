<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/live-i-synenteyxi-typoy-toy-tsavi-roka/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-25T10:55:03+00:00"/>
    <meta property="og:title" content="Ρόκα: «Παίκτες από ακαδημία και μεταγραφές ξένων – Δεν ήρθα επειδή ο Αλαφούζος μου υποσχέθηκε πως θα αυξήσει το μπάτζετ» (pics)"/>
    <meta property="og:description" content="Ο Τσάβι Ρόκα παρουσιάστηκε σήμερα από τον Παναθηναϊκό, μιλώντας για όλους και για όλα. Ο νέος τεχνικός διευθυντής του Παναθηναϊκού, ανάλυσε τη φιλοσοφία του και τις πρώτες σκέψεις του για την συνεργασία με τους «πράσινους», που ξεκινά με συμβόλαιο ως το 2021."/>
  </head>
  <body>
    <article>
      <h1>Ρόκα: «Παίκτες από ακαδημία και μεταγραφές ξένων – Δεν ήρθα επειδή ο Αλαφούζος μου υποσχέθηκε πως θα αυξήσει το μπάτζετ» (pics)</h1>
      <address>
        <time datetime="2019-11-25T10:55:03+00:00">25 Nov 2019, 10:55</time>
      </address>
      <h3>Ο Τσάβι Ρόκα παρουσιάστηκε σήμερα από τον Παναθηναϊκό, μιλώντας για όλους και για όλα. Ο νέος τεχνικός διευθυντής του Παναθηναϊκού, ανάλυσε τη φιλοσοφία του και τις πρώτες σκέψεις του για την συνεργασία με τους «πράσινους», που ξεκινά με συμβόλαιο ως το 2021.</h3>
      <p>
        <b>Αναλυτικά όσα δήλωσε:</b>
      </p>
      <p>«<i>Να ευχαριστήσω τον πρόεδρο, τον κ. Αλαφούζο, τον Λεωνίδα Μπουτσικάρη, τον Κώστα Κωνστάντο, για την εμπιστοσύνη απέναντι μου. Ευχαριστώ και εσάς που ήρθατε σήμερα εδώ. </i>Είμαι πολύ χαρούμενος που είμαι στον Παναθηναίκό. Έχω όρεξη να δουλέψω, θέλω να βοηθήσω και να φέρουμε εις πέρας το πρότζεκτ. Ξέρω τι σημαίνει να είμαι εδώ, ξέρω το μεγαλείο του συλλόγου και ευχαριστώ όλους για την εμπιστοσύνη. Με πολύ δουλειά θα κάνω ότι μπορώ για να ανταποδώσω αυτή την εμπιστοσύνη», είπε αρχικά ο κ. Ρόκα.</p>
      <p><b>Ποια εικόνα έχετε σχηματίσει για την ομάδα και το ρόστερ της; </b>Όταν ήρθαμε σε επαφή, ειδα τα παιχνίδια της ομάδας αλλά είναι διαφορετικό να τα βλέπεις από την τηλεόραση. Είναι μια ομάδα με πολλέ δυνατότητες, μια ομάδα που βελτιώνεται και πρέπει να εκμεταλλευθούμε όλο αυτό το υλικό για να φέρουμε εις πέρας το πρότζεκτ και να έχουμε καλύτερα αποτελέσματα απο την νέα περίοδο.</p>
      <h3>Διαβάζονται περισσότερο τώρα…</h3>
      <p>
        <b>
          <a href="https://newspao.gr/panathinaikos-iraklis-to-kanali-kai-i-ora-metadosis/">Παναθηναϊκός – Ηρακλής: Το κανάλι και η ώρα μετάδοσης</a>
        </b>
      </p>
      <p>
        <b>
          <a href="https://newspao.gr/kleidose-i-mera-afixis-toy-rik-pitino/">«Κλείδωσε» η μέρα άφιξης του Ρικ Πιτίνο!</a>
        </b>
      </p>
      <p>
        <b>
          <a href="https://newspao.gr/panaitolikos-panathinaikos-diloseis-doni-sti-synenteyxi-typoy-2/">Η πικρή αλήθεια του Δώνη στη συνέντευξη Τύπου!</a>
        </b>
      </p>
      <p><b>Ποιος είναι ο πρώτος στόχος σας με τον Παναθηναϊκό; </b>Όταν ήρθα σε επαφή με τον Παναθηναϊκό, ξεκίνησα την δουλειά. Ο στόχος είναι να βοηθήσω, να βάλω το λιθαράκι μου για να πάει η ομάδα εκεί που η ιστορία της υπαγορεύει. Πρέπει να συνεχίσουμε το πρότζεκτ μας, ώστε να είμαστε καλύτεροι την επόμενη περίοδο.</p>
      <figure>
        <img src="https://newspao.gr/wp-content/uploads/2019/11/roca-pao.jpg"/>
      </figure>
      <p><b>Τι θέλετε να προσθέσετε στον Παναθηναϊκό; </b>Δεν είμαι εγώ αυτός που θα πρέπει να απαντήσω σε αυτό αλλά εκείνοι που επέλεξαν. Ήρθα να βοηθήσω, να προσφέρω τις γνώσεις μου, την εμπειρία από τα χρόνια που δουλεύω και την 24ωρη δουλειά μου για την ομάδα. Θα σας παραπέμψω σε εκείνους που με επέλεξαν. Δεν μου αρέσει να μιλάω για τον εαυτό μου.</p>
      <p><b>Ποιο θα είναι το πλάνο σας στον Παναθηναϊκό; </b>Ο τρόπος που βλέπω τα πράγματα είναι ο εξής: Ξεκίνησα από την Μπαρτσελόνα, έφτασα στην πρώτη ομάδα. Ξέρω πως γίνεται αυτή η διαδικασία και είναι σημαντικό. Αυτό που πρέπει να γίνει, είναι να μπορεί κάποιος νέος να έχει τα στοιχεία να φτάσει στην πρώτη ομάδα. Θέλω να πάρω αυτά τα παιδιά, από τις ακαδημίες να τους δώσω ότι χρειάζονται για να βελτιωθούν και να πάνε στην πρώτη ομάδα. Θέλω να φέρω και κάποιους ξένους που θα βοηθήσουν την ομάδα και τους νέους πάνω από όλα. Δεν θέλω να φέρω μόνο ξένους, δεν το έκανα ούτε στην Κύπρο. Θέλω να δούμε τι υπάρχει στις ακαδημίες, τους καλούς να τους πάμε στην πρώτη ομάδα και να φέρουμε και κάποιους ξένους που θα ανεβάσουν επίπεδο την ομάδα και θα βοηθήσουν και αυτά τα παιδιά.</p>
      <p><b>Πως μπορεί να επανέλθει ο Παναθηναϊκός στα κανονικά του επίπεδα και σε πόσο χρόνο; </b>Αυτή την στιγμή δεν μπορώ να σας το απαντήσω, πόσο θα μας πάρει να γίνουμε τοπ και πάλι. Οι ιστορικοί σύλλογοι όταν έχουμε δυσκολίες, όλα είναι δύσκολα. Ειδικά για τους φιλάθλους. Καταλαβαίνουμε την δυσκολία. Εγώ βλέποντας τους ανθρώπους του Παναθηναϊκού, οι άνθρωποι ξέρουν τι έχει γίνει και ξέρουν να βρούμε ισορροπία οικονομική και αγωνιστική, ώστε να κάνουμε μια διαχείριση χωρίς σπατάλες. Έχουμε δυναμική και δυνατότητες. Πρέπει να χρησιμοποιήσουμε όλο μας το δυναμικό για να φέρουμε τον κόσμο ξανά δίπλα μας.</p>
      <figure>
        <img src="https://newspao.gr/wp-content/uploads/2019/11/roca-panathinaikos.jpg"/>
      </figure>
      <p><b>Με τα παιδιά από τις ακαδημίες και κάποιους ξένους, πιστεύετε πως ο Παναθηναϊκός μπορεί να διεκδικήσει πρωτάθλημα απέναντι σε πλουσιότερους και ισχυρότερους αντιπάλους; </b>Είναι ευτυχές το γεγονός πως υπάρχουν διαφορές αλλά υπάρχουν και άλλες διαφορές, έχουμε ποιότητα και δυναμισμό και δυνατότητες. Τα χρήματα θα μου πείτε κάνουν την διαφορά αλλά και τα εργαλεία κάνουν την διαφορά. Οι ακαδημίες, οι λεπτομέρειες. Το πρότζεκτ είναι σοβαρό και ο στόχος μας είναι να ξαναδώσουμε στους φιλάθλους μας την εικόνα που θέλουν. Να μας ξαναδούν μεγάλη ομάδα. Έχουμε τα εργαλεία, τους τρόπους να ξαναγίνουμε μεγάλη ομάδα.</p>
      <p><b>Τι εργαλείο χρειάζεται τον Γενάρη για να γίνει καλύτερος ο Παναθηναϊκός; </b>Δεν είναι ένα εργαλείο. Είναι πολλά και πρέπει να δούμε πως θα τα χρησιμοποιήσουμε υπέρ της ενίσχυσης. Πρέπει να αντλήσουμε υλικό από την ακαδημία. Πρέπει να αναλύσω τι πρέπει να βελτιώσουμε. Πρέπει οι παίκτες να είναι νικητές. Αυτή την αίσθηση είχα στην ζωή μου. Γεννήθηκα νικητής. Θέλω να νικάω. Ακόμη και στα επιτραπέζια θέλω να νικάω την κόρη μου. Δεν έχω μαγικό ραβδί αλλά θα προσπαθήσω να κάνω το παν για να γίνει ανταγωνιστικότερος ο Παναθηναϊκός.</p>
      <p><b>Πως έχετε στο μυαλό σας την συνεργασία με τον προπονητή; </b>Γνωρίζω τον κύριο Δώνη από την Κύπρο, είναι ένας σπουδαίος προπονητής. Έκανε εξαιρετική δουλειά. Στο κέντρο υπάρχει ο άνθρωπος, αν δεν είσαι καλός άνθρωπος δεν μπορείς να γίνεις καλός πουθενά. Προσβλέπω σε μια καλή συνεργασία, να βλέπουμε μαζί τους παίκτες που μας αρέσουν, εγώ δεν θα μπω στα δικά του χωράφια. Έχουμε την ίδια φιλοσοφία για μια επιθετική ομάδα που θα βγάζει θέληση στον αγωνιστικό χώρο. Για το ποιος θα έρθει με μια μεταγραφή θα γίνει από κοινή συζήτηση αλλά άπτονται των υποχρεώσεων του τεχνικού διευθυντή. Θα μιλάμε για ότι απασχολεί την ομάδα.</p>
      <p><b>Από το πλάνο που ξεκίνησε το 2018 με τον Νίκο Νταμπίζα, θα πατήσετε πάνω, θα το αλλάξετε, θα κρατήσετε κάποια συγκεκριμένα στοιχεία; </b>Δεν γνωρίζω ακριβώς το πλάνο που υπήρχε. Από την στιγμή που ήρθα εδώ, ήρθα για να φέρουμε εις πέρας κάποιο σχέδιο. Δεν υπάρχει πλάνο Ρόκα. Πιστεύω στην καλή συνεργασία, στην συμμετοχή, όλοι είναι σημαντικοί σε αυτή την συνεργασία. Του καθενός. Θα θέσω σε εφαρμογή αυτά που ξέρω από την εμπειρία μου. Σέβομαι τον κύριο Νταμπίζα. Είμαστε όλοι μαζί για να δουλέψουμε για το καλό της ομάδας και ο καθένας με βάση τις γνώσεις του να μπορεί να συνεισφέρει.</p>
      <p><b>Ποια είναι η γνώση σας για τον κύριο Σάμιο; </b>Δεν έχω έρθει ακόμη σε επαφή μαζί του. Μόλις αναλάβει θα έχω μια πολύ στενή συνεργασία για τις ακαδημίες, για να δούμε ποιους παίκτες θα αξιοποιήσουμε. Όλοι μαζί πρέπει να συνεργαστούμε για το καλό της ομάδας.</p>
      <p><b>Έχετε κάποια δέσμευση από τον μεγαλομέτοχο πως θα αυξηθεί το μπάτζετ στην επόμενη διετία; Έχετε ένα σχέδιο για κάποιο δίκτυο scouting? </b>Δεν ήρθα επειδή ο κυριος Αλαφούζος μου υποσχέθηκε πως θα αυξήσει το μπάτζετ. Πάντα προσαρμόζομαι με τα μπάτζετ. Όλοι έχουμε τον ίδιο σκοπό, την ομάδα. Αν κάποια στιγμή πιστεύει πως έχει την δυνατότητα να δώσει κάποια χρήματα, είμαι πεπεισμένος πως θα το κάνει αν έχει την δυνατότητα. Καλώς να έρθουν κάποια χρήματα αλλά προσαρμόζομαι σε αυτά που έχω. Θα το εξετάσουμε το θέμα με το scouting. Αν μπορούμε να το βελτιώσουμε, ευχαρίστως να το κάνουμε.</p>
      <p><b>Έχετε συνεργαστεί με τον κ. Δώνη για τα μεταγραφικά ή συνολικά για την ομάδα; Με το θέμα των ανανεώσεων τι γίνεται και με τι θα είστε ικανοποιημένος σκεφτόμενος τον εαυτό σας δύο χρόνια μετά εδώ, σε αυτή την αίθουσα; </b>Είχαμε μια πρώτη επαφή. Μίλησα με τον Κωνστάντο, για το τι γίνεται. Θα μιλήσω εκτενώς με τον προπονητή, γνωρίζει πολύ καλά το ρόστερ. Να δούμε τι μας λείπει για τον Γενάρη. Στόχος μας να έχουμε ένα καλό σχέδιο κοιτάζοντας την επόμενη περίοδο. Ο σύλλογος πάντα κάνει πράγματα, για το καλό του. Δεν έχω κρυστάλλινη σφαίρα, αλλά στόχος μας είναι να βρεθούμε εδώ δύο χρόνια μετά, με σκοπό να κάνουμε έναν απολογισμό και να δούμε πόσο έχουμε βοηθήσει τον σύλλογο.</p>
      <p><b>Σκοπεὐετε να ασχοληθείτε με το θέμα των κομμένων; Υπάρχει πιθανότητα να γίνει συνεργασία με την Μπαρτσελόνα ή με κάποιον άλλον ισπανικό σύλλογο; </b>Ξέρω την κατάσταση αλλά πρέπει να δούμε τα πράγματα και να αποφασίσουμε. Αυτά είναι θέματα που πρέπει να τα αναλύσουμε. Μακάρι να υπάρξει κάποια καλή συνεργασία. Δεν είναι μόνο οι ισπανικές ομάδας. Είχα συνεργαστεί με την Ουράλ ως τεχνικός διευθυντής. Κοιτάζουμε όλες τις δυνατότητες με στόχο να κάνουμε το καλύτερο για τον σύλλογο.</p>
      <p><b>Αρχικά, μίλησε ο κ. Μαυροκουκουλάκης:</b> «<i>Η ζωή προχωρά, όλες οι αλλαγές έφερναν άνεμο αισιοδοξίας. Με ιδιαίτερη χαρά σήμερα παρουσιάζουμε τον κύριο Ρόκα. Έχοντας γαλουχηθεί στην Μπαρτσελόνα, την περίφημη Λα Μάσια, δεν χρειάζεται να του πούμε για τις προσδοκίες των φίλων του Παναθηναϊκού. Ευελπιστούμε να μας βοηθήσει με τις γνώσεις του. Όλοι μας, με πρώτο τον κύριο Αλαφούζο θα είμαστε στο πλευρό του».</i></p>
    </article>
  </body>
</html>