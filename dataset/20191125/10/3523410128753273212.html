<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641943/%D8%B4%D8%A7%D9%86%D8%B3%DB%8C-%D8%A8%D8%B1%D8%A7%DB%8C-%DA%A9%D8%B3%D8%A8-%D8%B3%D9%87%D9%85%DB%8C%D9%87-%D8%A7%D9%84%D9%85%D9%BE%DB%8C%DA%A9-%D9%86%D8%AF%D8%A7%D8%B1%DB%8C%D9%85-%D8%A8%D8%B2%D8%B1%DA%AF%D8%B3%D8%A7%D9%84%D8%A7%D9%86-%D8%B1%D8%A7-%D8%AD%D8%B0%D9%81-%D9%86%D9%85%DB%8C%E2%80%8C%DA%A9%D9%86%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T10:23:00+00:00"/>
    <meta property="og:title" content="شانسی برای کسب سهمیه المپیک نداریم/ بزرگسالان را حذف نمی‌کنیم"/>
    <meta property="og:description" content="سرمربی تیم ملی والیبال بانوان گفت: از آنجایی که در مسابقات کسب سهمیه المپیک شانسی نداریم، با ترکیبی جوان به تایلند می‌رویم تا جوانان تجربه کسب کنند."/>
  </head>
  <body>
    <article>
      <h1>
        <a href="https://www.bultannews.com/fa/news/641943/%D8%B4%D8%A7%D9%86%D8%B3%DB%8C-%D8%A8%D8%B1%D8%A7%DB%8C-%DA%A9%D8%B3%D8%A8-%D8%B3%D9%87%D9%85%DB%8C%D9%87-%D8%A7%D9%84%D9%85%D9%BE%DB%8C%DA%A9-%D9%86%D8%AF%D8%A7%D8%B1%DB%8C%D9%85-%D8%A8%D8%B2%D8%B1%DA%AF%D8%B3%D8%A7%D9%84%D8%A7%D9%86-%D8%B1%D8%A7-%D8%AD%D8%B0%D9%81-%D9%86%D9%85%DB%8C%E2%80%8C%DA%A9%D9%86%DB%8C%D9%85">شانسی برای کسب سهمیه المپیک نداریم/ بزرگسالان را حذف نمی‌کنیم</a>
      </h1>
      <h2>سرمربی تیم ملی والیبال بانوان گفت: از آنجایی که در مسابقات کسب سهمیه المپیک شانسی نداریم، با ترکیبی جوان به تایلند می‌رویم تا جوانان تجربه کسب کنند.</h2>
      <address><time datetime="2019-11-25T10:23:00+00:00">25 Nov 2019, 10:23</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، میترا شعبانیان  اظهار داشت: زمان بسیار کمی برای آماده شدن و حضور در مسابقات کسب سهمیه المپیک داریم و به دلیل وجود رقبای سخت و قدرتمند شانسی برای کسب سهمیه المپیک نداریم.</p>
      <p>وی افزود: با تیم جوانان در این رقابت‌ها شرکت می‌کنیم تا تجربه کسب کنند، البته این تصمیم به معنای حذف بزرگسالان نیست.‌</p>
      <p>سرمربی تیم ملی والیبال گفت: مسابقات 17 دی ماه در کشور تایلند برگزار می‌شود و رقابت اصلی میان تیم‌های تایلند و کره‌جنوبی است. قزاقستان، چین تایپه، استرالیا، اندونزی و ایران نیز دیگر تیم‌های شرکت کننده در این رقابت‌ها هستند.</p>
      <p>وی درباره برگزاری اردوهای تیم ملی گفت: امروز به فدراسیون والیبال می‌روم تا درباره اردوهای تیم ملی تصمیم‌گیری کنیم. با توجه به برگزاری مسابقات لیگ برتر باید شرایط بازیکنان و باشگاه‌ها را در نظر بگیریم تا به ورزشکارانی که در لیگ برتر حضور دارند، لطمه نخورد.</p>
    </article>
  </body>
</html>