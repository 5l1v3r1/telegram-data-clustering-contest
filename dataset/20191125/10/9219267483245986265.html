<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/393001-%d7%aa%d7%99%d7%90%d7%98%d7%a8%d7%95%d7%9f-%d7%94%d7%91%d7%99%d7%9e%d7%94-%d7%9c%d7%90-%d7%99%d7%a4%d7%95%d7%a8%d7%a7-%d7%99%d7%9e%d7%95%d7%a0%d7%95-%d7%a0%d7%90%d7%9e%d7%a0%d7%99%d7%9d-%d7%9c%d7%94"/>
    <meta property="og:site_name" content="סרוגים"/>
    <meta property="article:published_time" content="2019-11-25T10:20:25+00:00"/>
    <meta property="og:title" content="תיאטרון הבימה לא יפורק, ימונו נאמנים להסדר נושים"/>
    <meta property="og:description" content="בית המשפט המחוזי הכריע בפרשת חובות התיאטרון הלאומי, וקבע כי הבימה לא יפורק אלא ימונו נאמנים זמניים. סמכויות המנכ&quot;לית והדירקטוריון הושעו..."/>
  </head>
  <body>
    <article>
      <h1>תיאטרון הבימה לא יפורק, ימונו נאמנים להסדר נושים</h1>
      <h2>בית המשפט המחוזי הכריע בפרשת חובות התיאטרון הלאומי, וקבע כי הבימה לא יפורק אלא ימונו נאמנים זמניים. סמכויות המנכ"לית והדירקטוריון הושעו: "הבימה היא חברה מדממת"</h2>
      <address><time datetime="2019-11-25T10:20:25+00:00">25 Nov 2019, 10:20</time> by <a rel="author">חדשות סרוגים</a></address>
      <p>נשיא בית המשפט המחוזי בתל אביבף השופט איתן אורנשטיין, החליט היום (שני) התיאטרון הלאומי לא יפורק זמנית למרות חובותיו הרבים.</p>
      <p>לדבריו, הוא השתכנע כי 'הבימה' הינה "חברה מדממת וחדלת פירעון הן מהבחינה המאזנית והן מהבחינה התזרימית", ואם אם התיאטרון יקבל את מלוא סכום התמיכה מהמדינה ע"ס 10 מיליון ש"ח – עדיין אין בכך כדי לפתור את המצוקה הכלכלית ואת היקף חובותיו של התיאטרון.</p>
      <p>השופט אורנשטיין התחשב בכך שרצון הנושים להימנע ככל האפשר מפירוק התיאטרון, כמו גם חשיבות פעילות התיאטרון הלאומי שחוגג 100 שנה להיווסדו והימנעות מאות פיטורי עובדים.</p>
      <p>בהחלטה הציע השופט "ייזום הסדר נושים כללי לחברה שיאפשר את הבראתה".</p>
      <p>לדבריו, "מצופה שכל הגורמים המעורבים, ובהם הנושים, המדינה והעובדים יגלו פתיחות והבנה, באוזן קשובה ובנפש חפצה לסייע בהעלאת התיאטרון על דרך המלך".</p>
      <p>השופט מינה נאמנים זמניים לבימה: עו"ד דורית לוי טילר ורו"ח חן ברדיצ'ב, ומשכך סמכויות הדירקטורים והמנכ"לית מושעות.</p>
      <h3>"אין לי כסף לחלב לילדה שלי"</h3>
      <p>במהלך דיוני משבר הבימה בבית המשפט המחוזי, השחקנית אלמגור תקפה בחריפות את התנהלת הדירקטוריון, ואמרה כי אחת העבודות בתיאטורן אמרה לי שאין לה כסף לתת חלב לילדה שלה.</p>
      <p>"אז זה בא עד הנה ואתה רוצה לצרוח, שנצא עם כובעים לכיכר לאסוף כסף? אני שחקנית 63 שנים ולא זוכרת יום כזה שאני צריכה להחזיק מלבישה שלא תתאבד כי אין לה כסף, מה זה?", מחתה אלמגור.</p>
      <p>https://www.mako.co.il/news-entertainment/2019_q4/Article-9ce1c3c023e9e61027.htm</p>
    </article>
  </body>
</html>