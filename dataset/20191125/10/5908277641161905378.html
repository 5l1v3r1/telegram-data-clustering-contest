<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tariffando.it/vodafone-regala-minuti-e-giga-gratis-agli-utenti-colpiti-dal-vodafonedown/"/>
    <meta property="og:site_name" content="Tariffando.it"/>
    <meta property="article:published_time" content="2019-11-25T10:18:41+00:00"/>
    <meta property="og:title" content="Vodafone regala minuti e giga agli utenti colpiti dal #vodafonedown"/>
    <meta property="og:description" content="Vodafone si scusa con i propri clienti liguri per i problemi sulla rete mobile e fissa del 24 novembre e regala giga e minuti illimitati per una settimana"/>
  </head>
  <body>
    <article>
      <h1>Vodafone regala minuti e giga agli utenti colpiti dal #vodafonedown</h1>
      <h2>Vodafone si scusa con i propri clienti liguri per i problemi sulla rete mobile e fissa del 24 novembre e regala giga e minuti illimitati per una settimana</h2>
      <address><time datetime="2019-11-25T10:18:41+00:00">25 Nov 2019, 10:18</time> by <a rel="author">Sara R.</a></address>
      <p><i>#vodafonedown</i> è stato, nella giornata di ieri, uno degli hashtag che ha impazzato sulle varie piattaforme social. A causa del forte maltempo che si è abbattuto sulla regione Liguria e sul conseguente crollo del viadotto autostradale sulla Savona-Torino, le reti di comunicazione di Vodafone hanno risentito il colpo e causato disservizi a tantissimi utenti.</p>
      <figure>
        <img src="https://i2.wp.com/www.tariffando.it/wp-content/uploads/2019/11/vodafone-down.png?fit=489%2C331&amp;ssl=1"/>
      </figure>
      <p>La situazione, fortunatamente, sembra essere rientrata. Dopo diverse difficoltà tecniche, nel tardo pomeriggio di ieri la rete mobile è stata correttamente ripristinata e questa notte sono proseguiti i lavori sulla rete fissa, anch’essa tornata funzionante.</p>
      <p>Per risarcire i clienti liguri e scusarsi dei disagi creati, Vodafone <b>regala a tutti loro minuti e giga illimitati per una settimana</b>. La comunicazione ufficiale è arrivata nella giornata di ieri tramite la pagina ufficiale Facebook, perciò chiunque sia rimasto coinvolto nel #vodafonedown potrebbe aver ricevuto o riceverà a breve ulteriori comunicazioni riguardo questo piccolo ma forse gradito risarcimento. Naturalmente, le stesse disposizioni verranno seguite da tutti gli operatori virtuali dipendenti da Vodafone, come <b>Ho.mobile</b>.</p>
      <p>Sebbene le linee siano state correttamente ripristinate, la situazione di tempo avverso continua e pertanto vi invitiamo a monitorare frequentemente la pagina Facebook di Vodafone per restare sempre aggiornati sul vostro operatore di appartenenza.</p>
      <h3>
        <a href="https://www.facebook.com/vodafoneit/">Pagina Facebook di Vodafone</a>
      </h3>
    </article>
  </body>
</html>