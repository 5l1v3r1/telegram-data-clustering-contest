<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/benessere/dimagrisci-con-la-dieta-delle-pere/658287/"/>
    <meta property="og:site_name" content="DiLei"/>
    <meta property="article:published_time" content="2019-11-25T10:10:12+00:00"/>
    <meta property="og:title" content="Dimagrisci con la dieta delle pere"/>
    <meta property="og:description" content="Perdi fino a 2 chili in una settimana, depuri l’intestino e fai il pieno di energia."/>
  </head>
  <body>
    <article>
      <h1>Dimagrisci con la dieta delle pere</h1>
      <h2>Perdi fino a 2 chili in una settimana, depuri l'intestino e fai il pieno di energia</h2>
      <address><time datetime="2019-11-25T10:10:12+00:00">25 Nov 2019, 10:10</time> by <a rel="author">Luana Trumino</a></address>
      <p>Dolci, sane ed economiche: eppure alle <a href="https://dilei.it/benessere/le-pere-fanno-bene-al-colon-al-sistema-immunitario-e/445158/"><b>pere</b></a>, straordinari frutti autunnali, vengono dedicate poche lodi. A torto, perché la scienza ha dimostrato le loro innumerevoli qualità terapeutiche non solo per il <b>dimagrimento</b>, ma soprattutto in tutti quei casi in cui un organismo stanco e debilitato ha bisogno di un sostegno nutrizionale adeguato. Il merito di queste <b>proprietà energetiche</b> va ricercato nella loro ricchezza in <b>vitamine</b> e sali minerali: sono presenti vitamina A, vitamine del gruppo B (B1, B2, B3, B5 e B6), C, D, K e J. E, inoltre, <a href="https://dilei.it/benessere/fotonotizia/cibi-ricchi-di-potassio-contro-cellulite/576849/"><b>potassio</b></a>, sodio, fosforo, ferro, magnesio, fluoro e calcio. Un vero e proprio cocktail di sostanze benefiche <b>ricostituente</b> adatto anche a chi pratica sport o va in palestra.</p>
      <p>
        <b>Amiche del cuore e dell’intestino</b>
      </p>
      <p>Grazie al grande contenuto di <b>potassio</b>, le pere si rivelano degli alimenti ideali per chi deve seguire un’<a href="https://dilei.it/benessere/fotonotizia/pressione-alta-cibi-insospettabili-da-evitare/604525/">alimentazione iposodica</a>, come le persone <b>ipertese</b> e chi soffre di calcoli e <b>disturbi renali</b>. Sono, inoltre, molto <b>digeribili</b> e non provocano allergie: anche per questo motivo rientrano tra i primi frutti introdotti durante lo svezzamento dei bambini, che possono giovarsi delle pere per sostenere il loro metabolismo e la loro crescita. </p>
      <p>La presenza di <b>acqua biologica, <a href="https://dilei.it/benessere/tutto-il-buono-della-fibra/638427/">fibre</a>,</b> fruttosio e glucosio contribuisce, infine, aiutano a migliorare il <b>transito intestinale</b> in coloro che soffrono di <a href="https://dilei.it/benessere/ecco-quali-sono-i-rimedi-sulla-stitichezza/448785/"><b>stipsi</b></a>, soprattutto se consumate molto mature. </p>
      <p>
        <b>Una protezione efficace contro l’invecchiamento</b>
      </p>
      <p>Un altro punto forte di questi frutti è rappresentato da una vasta presenza di sostanze <b>antiossidanti</b> e <b>antinfiammatorie</b> (come la quercetina, catechine, lignani e acidi idrossicinnamici), la cui assunzione potrebbe contribuire alla riduzione del rischio di diverse patologie che hanno alla loro base l’infiammazione cronica e uno <a href="https://dilei.it/benessere/nutraceutica-alimenti-farmaco-prevenire-invecchiamento/4103/"><b>stress ossidativo</b></a> eccessivo.</p>
      <p>
        <b>La dieta delle pere</b>
      </p>
      <p>Bastano <b>3 frutti al giorno</b> per dimagrire. A confermare le virtù dimagranti delle pere è stata una <a href="https://www.ncbi.nlm.nih.gov/pubmed/20955691"><b>ricerca</b></a> della Shahid Beheshti University of Medical Sciences di Tehran. Gli scienziati iraniani hanno scoperto che l’assunzione giornaliera di alcuni frutti e bevande come 3 mele o <b>3 pere</b> o pompelmi o tè verde, che sono tutti ricchi di <b>polifenoli</b>, può ridurre significativamente il peso corporeo nelle persone obese. </p>
      <p>Il <b>dott. Corrado Pierantoni</b>, medico specialista in endocrinologia e malattie del ricambio e nutrizionista clinico a Lanciano (Ch), ha messo a punto un regime alimentare in cui questi preziosi alimenti sono protagonisti della dieta che, se seguita correttamente, può regalare un dimagrimento di circa <b>2 chili</b> in una settimana.</p>
      <p>La giornata alimentare prevede <b>5 pasti al giorno</b> (colazione, spuntino, pranzo, merenda e cena), a cui può essere sommato un <b>aperitivo</b> prima di cena a base di semi oleosi o <b>frutta secca</b>. Le dosi ideali sono: 5 mandorle; 3 gherigli di noci; 8 nocciole; un cucchiaio di pinoli o di semi oleosi vari o di arachidi senza sale. In alternativa alla frutta secca, è possibile fare uno spuntino con 20 grammi di <b>cioccolato fondente</b>.</p>
      <p> </p>
      <h3>I menù della settimana</h3>
      <h4>LUNEDÌ</h4>
      <p><b>COLAZIONE</b>: 1 tazza di tè verde; 1 bicchiere di latte HD (senza lattosio); 1 fetta di pane tostato con un velo di marmellata di pere senza zucchero</p>
      <p><b>SNACK ORE 10:</b> 1 mela</p>
      <p><b>PRANZO:</b> Insalata di carciofi crudi con funghi champignon e scagliette di parmigiano; riso integrale con zucca e speck </p>
      <p><b>SNACK ORE 16:</b> 1 pera (o altro frutto di stagione) e 1 tazza di tè verde </p>
      <p><b>CENA:</b> Bocconcini di tacchino al limone; bietole ripassate in padella; 1 fetta di pane integrale tostato </p>
      <p> </p>
      <h4>MARTEDÌ</h4>
      <p><b>COLAZIONE</b>: 1 tazza di tè verde; 1 yogurt HD; 1 fetta di pane integrale tostato con 1 fettina di prosciutto crudo magro</p>
      <p><b>SNACK ORE 10:</b> 1 succo di pompelmo</p>
      <p><b>PRANZO:</b> Insalata di radicchio e soncino; pasta con broccoletti saporiti all’aglio e peperoncino</p>
      <p><b>SNACK ORE 16:</b> 1 pera; 1 tazza di tè verde </p>
      <p><b>CENA:</b> Frittata di 2 albumi e 1 tuorlo; finocchi in pinzimonio; 1 fetta di pane integrale tostato </p>
      <p> </p>
      <h4>MERCOLEDÌ</h4>
      <p><b>COLAZIONE</b>: 1 tazza di tè verde; 1 bicchiere di latte vegetale (o latte HD); 1 cucchiaio di fiocchi di avena e 1 frutto o caffè </p>
      <p><b>SNACK ORE 10:</b> 1 fettina di pane integrale con 30 g di bresaola </p>
      <p><b>PRANZO:</b> Insalata di mele, carote e finocchi; zuppa di farro e lenticchie con bietoline </p>
      <p><b>SNACK ORE 16:</b> 1 tazza di tè verde; 1 pera</p>
      <p><b>CENA:</b> Parmigiana di melanzane leggera con pomodoro fresco, mozzarella e basilico; spinaci al vapore con succo di limone; 1 fetta di pane tostato </p>
      <p> </p>
      <h4>GIOVEDÌ</h4>
      <p><b>COLAZIONE</b>: 1 tazza di tè verde; 1 bicchiere di latte di soia (o latte HD) e 1 fettina di pane integrale tostato con un velo di marmellata di mele</p>
      <p><b>SNACK ORE 10:</b> 1 spremuta di melograno</p>
      <p><b>PRANZO:</b> Insalata di radicchio e finocchi; crema di ceci con tocchetti di prosciutto crudo </p>
      <p><b>SNACK ORE 16: </b>1tazza di tè verde; 1 pera </p>
      <p><b>CENA:</b> Spezzatino di polpa di maiale con dadini di mele; zucca con scagliette di mandorle; 1 fettina di pane integrale tostato </p>
      <p> </p>
      <h4>VENERDÌ</h4>
      <p><b>COLAZIONE</b>: 1 tazza di tè verde; 1 yogurt vegetale; 1 cucchiaio di bastoncini di fiocchi di avena; 1 pera</p>
      <p><b>SNACK ORE 10:</b> 1 succo di pompelmo</p>
      <p><b>PRANZO:</b> Insalata mista; pasta con pomodorini e alici</p>
      <p><b>SNACK ORE 16:</b> 1 tazza di tè verde; 2 kiwi</p>
      <p><b>CENA:</b> Merluzzo in umido con cipolla, cicoria e pinoli; 1 fetta di pane integrale tostato </p>
      <p> </p>
      <h4>SABATO</h4>
      <p><b>COLAZIONE</b>: 1 tazza di tè verde; 1 bicchiere di latte vegetale (o latte HD); 3 biscotti secchi; 1 mela</p>
      <p><b>SNACK ORE 10:</b> 1 succo d’uva </p>
      <p><b>PRANZO:</b> Insalata verde con pere, formaggio e noci; pasta con verza, aglio e peperoncino</p>
      <p><b>SNACK ORE 16:</b> 1 tazza di tè verde; 1 pompelmo</p>
      <p><b>CENA:</b> Vellutata di porri e patate; straccetti di vitello con funghi; 1 piccola fetta di pane integrale tostato </p>
      <p> </p>
      <h4>DOMENICA</h4>
      <p><b>COLAZIONE</b>: 1 tazza di tè verde; 1 fetta di ciambellone fatto in casa</p>
      <p><b>SNACK ORE 10:</b> 2 mandarini</p>
      <p><b>PRANZO:</b> Insalata di finocchi e radicchio; pasta con ragù di verdure </p>
      <p><b>SNACK ORE 16:</b> 1 tazza di tè verde; 1 pera </p>
      <p><b>CENA:</b> Insalata mista; hamburger di manzo al piatto con patate allo yogurt</p>
      <related>
        <h4>Leggi anche</h4>
        <a href="https://dilei.it/benessere/benvenuto-autunno-i-menu-per-tutta-la-famiglia/637389/"/>
        <a href="https://dilei.it/benessere/la-dieta-arcobaleno/612377/"/>
        <a href="https://dilei.it/benessere/la-dieta-della-vitamina-d/638773/"/>
        <a href="https://dilei.it/matrimonio/come-disintossicare-lorganismo-in-7-giorni-in-vista-del-tuo-matrimonio/495824/"/>
        <a href="https://dilei.it/benessere/dimagrisci-e-guadagna-salute-con-la-dieta-dei-vegetali/635216/"/>
      </related>
    </article>
  </body>
</html>