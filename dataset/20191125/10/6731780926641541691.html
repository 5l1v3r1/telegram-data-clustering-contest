<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/25/sorelline-abbandonate-madre-sporcizia-vermi/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-25T10:52:07+00:00"/>
    <meta property="og:title" content="Sorelline abbandonate dalla madre: vivevano in mezzo a sporcizia e vermi"/>
    <meta property="og:description" content="Escrementi, polvere, insetti e vermi, queste le orribili condizioni in cui una madre alcolizzata faceva vivere le sue figlie di 1 e 5 anni. Disgustati dall’odore che proveniva dall’appartamento e preoccupati dalle continue urla che provenivano dal suo interno, alcuni vicini di casa hanno denunciato una giovane madre di negligenza nei confronti delle figlie, due …"/>
  </head>
  <body>
    <article>
      <h1>Sorelline abbandonate dalla madre: vivevano in mezzo a sporcizia e vermi</h1>
      <address><time datetime="2019-11-25T10:52:07+00:00">25 Nov 2019, 10:52</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Sorelline-abbandonate.jpg"/>
      </figure>
      <p>Escrementi, polvere, insetti e vermi, queste le orribili condizioni in cui una madre alcolizzata faceva vivere le sue figlie di 1 e 5 anni.</p>
      <p>Disgustati dall’<b>odore</b> che proveniva dall’appartamento e preoccupati dalle continue urla che provenivano dal suo interno, alcuni vicini di casa hanno denunciato una giovane madre di <b>negligenza</b> nei confronti delle figlie, due bambine di 1 e 5 anni. Quando i <b>servizi sociali</b> sono entrati in casa hanno trovato delle condizioni igieniche <b>disgustose</b>. Nel rapporto questi hanno scritto che l’olezzo che proveniva dall’interno della casa era nauseante, al punto che dentro quella casa era difficile persino respirare.</p>
      <p>Il bagno non funzionava e veniva usata al suo posto una vasca da bagno che si presentava sporca di escrementi e ricolma di vermi. Il pavimento era lercio, pieno di polvere, <b>residui di cibo</b> e <b>insetti</b>. I letti, privi di una rete e di una struttura, erano dei materassi poggiati a terra avvoltoi da lenzuola sudice. Le bambine, quelle volte che mangiavano, erano costrette ad utilizzare dei piatti mai lavati. La donna non si curava nemmeno della loro <b>igiene intima</b> e non le lavava praticamente mai. Come se questo non bastasse, la madre negligente utilizzava il denaro datole per la cura delle figlie per comprare l’alcol e dava loro un pasto completo solo una volta al mese. Negli altri giorni le bambine erano costrette a nutrirsi di ciò che trovavano in casa (tra cui insetti e vermi).</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Sporcizia, vermi e malnutrizione: sorelline affidate ai servizi sociali</h3>
      <figure>
        <img src="https://www.viagginews.com/wp-content/uploads/2019/11/Sporcizia-vermi.jpg"/>
      </figure>
      <p>Dopo aver esaminato l’appartamento, i servizi sociali hanno denunciato la donna per grave negligenza ed ottenuto immediatamente la <b>custodia</b> delle due bambine. Le piccole sono state portate in primo luogo in ospedale, dove è stato riscontrato un grave stato di malnutrizione e la presenza di pidocchi. Dopo le cure necessarie, le piccole sono state affidate ad una casa famiglia nella quale verranno nutrite e trattate come meritano in attesa che qualcuno accetti di <b>adottarle</b> e regalare il futuro che meritano. La notizia è stata commentata in questo modo dal procuratore di <b>Dnipro</b> (Ucraina), città in cui abitano le piccole: “La madre ed il fidanzato erano disoccupati. Spendevano i bonus per le bambine per vivere. Le piccole mangiavano in maniera appropriata solo una volta al mese. La loro madre spendeva il resto in alcol”.</p>
      <figure>
        <img src="https://www.viagginews.com/wp-content/uploads/2019/11/Sorelline.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/federico-chiesa-momento-negativo-polemica/"/>
        <a href="https://www.viagginews.com/2019/11/25/atterraggio-emergenza-malore-comandante-tragedia/"/>
        <a href="https://www.viagginews.com/2019/11/25/live-non-e-la-durso-ospiti-anticipazioni-25-novembre/"/>
      </related>
    </article>
  </body>
</html>