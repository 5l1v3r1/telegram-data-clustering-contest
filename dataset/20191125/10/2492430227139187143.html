<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188943/Expert-Vooral-de-snelle-horeca-in-Rotterdam-groeit"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-25T10:49:34+00:00"/>
    <meta property="og:title" content="Expert: Vooral de snelle horeca in Rotterdam groeit"/>
    <meta property="og:description" content="Het horeca-aanbod in Rotterdam is explosief gegroeid in de afgelopen jaren. In alle steden is er groei, maar in Rotterdam is die met 70 procent het grootst."/>
  </head>
  <body>
    <article>
      <h1>Expert: Vooral de snelle horeca in Rotterdam groeit</h1>
      <address>
        <time datetime="2019-11-25T10:49:34+00:00">25 Nov 2019, 10:49</time>
      </address>
      <figure>
        <img src="https://imgr.rgcdn.nl/65a7651962434ff9b6993e4883efd9fc/opener/Restaurant-De-Jong-in-Rotterdam.jpg?v=IkOSrxsVJI6Al2JO9oI1aQ2"/>
        <figcaption>Restaurant De Jong in Rotterdam</figcaption>
      </figure>
      <figure>
        <audio src="https://rijnmond.bbvms.com/custom/getDownload?sourceid=E0F869269ABE4B52C12584BD0037199C"/>
        <figcaption>Gijsbregt Brouwer, horeca- en foodexpert over de explosieve groei van horeca in Rotterdam</figcaption>
      </figure>
      <h4>Het horeca-aanbod in Rotterdam is explosief gegroeid in de afgelopen jaren. In alle steden is er groei, maar in Rotterdam is die met 70 procent het grootst.</h4>
      <p>Volgens horeca-expert en mede-eigenaar van de foodsite 'de Buik van Rotterdam' Gijsbregt Brouwer kan dit cijfer best eens kloppen. "Steeds meer mensen eten buiten de deur en ontwikkelaars moeten ook wat. Het lijkt erop dat horeca een oplossing is voor alles. Vroeger zouden ze misschien een winkelcentrum bouwen, nu gaat het geld naar het ontwikkelen van horeca."</p>
      <h3>Ontbijten</h3>
      <p>Er wordt ontzettend veel buiten de deur gegeten en gedronken. "We zijn al veel meer gaan lunchen buiten de deur, maar nu komt ook het ontbijten op. Steeds meer zaken bieden bijvoorbeeld een all-you-can-eat-breakfast aan."</p>
      <p>Brouwer ziet wel een tweedeling in de horeca. "Aan de ene kant zijn er de sjiekere zaken met goed personeel en aan de andere kant de snelle zaken waar je on-the-go eten bestelt en vanuit je werk even ophaalt." Met name die laatste categorie is gegroeid. "Kijk bij het Centraal Station, maar ook bij Feyenoord en de Wilhelminapier, overal zijn eettentjes bijgekomen."</p>
      <h3>Drie nieuwe eettenten</h3>
      <p>Gijsbregt, die zelf dagelijks buiten de deur eet, heeft drie tips voor nieuwe eettentjes in de stad. Grand Caf√© Dodo in de Karel Doormanstraat, Coco met soulfood aan de Hoogstraat en het sjiekere Dido 34 in het oude Vrije Volk-gebouw aan de Slaak.</p>
      <p>Gijsbregt Brouwer is tweewekelijks op vrijdagmiddag te horen bij Radio Rijnmond met zijn horeca- en foodtips. Heb je een vraag voor hem? Mail dan naar radio@rijnmond.nl o.v.v. expert.</p>
    </article>
  </body>
</html>