<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/economics/otmenen-e-polet-ot-rim-do-sofiya-zaradi-stachka.html"/>
    <meta property="og:site_name" content="News.bg"/>
    <meta property="article:published_time" content="2019-11-25T10:58:57+00:00"/>
    <meta property="og:title" content="Отменен е полет от Рим до София заради стачка"/>
    <meta property="og:description" content="Нов протест се планира за 13 декември"/>
  </head>
  <body>
    <article>
      <h1>Отменен е полет от Рим до София заради стачка</h1>
      <address>
        <time datetime="2019-11-25T10:58:57+00:00">25 Nov 2019, 10:58</time>
      </address>
      <p><b>Отменен е полет от Рим, летище "Фиумичино" до София</b>. Причината е четиричасова стачка на въздушния транспорт от 13 до 17 часа в Италия. Заради нея авиокомпания "Алиталия" отмени 137 полета, съобщи БНР.</p>
      <p>От компанията са изготвили своевременен план за компенсация на засегнатите пътници.</p>
      <p>Свои полети в четиричасовия протестен диапазон са отменили или реорганизират и други авиокомпании като <b>Райън еър</b> и др.</p>
      <p><b>В стачката участват пилоти, кабинен и наземен персонал на "Алиталия", както и диспечерите</b>. Тя трябваше да е 24-часова, но по нареждане на транспортния министър Паола Де Микели, бе намалена на 4 часа.</p>
      <p>Нова стачка се планира за 13-и декември. Тя ще е 24-часова. Причините, изтъкнати от синдикатите, са в <b>критичното финансово състояние на авиокомпания "Алиталия", която заплаща част от персонала си чрез Фонда за извънредна гаранция</b> на Националния институт за социално осигуряване. В същото време от правителството търсят изход за решаване положението на най-голямата италианска авиокомпания.</p>
    </article>
  </body>
</html>