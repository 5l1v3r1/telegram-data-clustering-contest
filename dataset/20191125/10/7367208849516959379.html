<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/attualita/articolo/mondovi-sabato-30-novembre-si-riunira-il-consiglio-comunale.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T10:15:00+00:00"/>
    <meta property="og:title" content="Mondovì: sabato 30 novembre si riunirà il Consiglio comunale"/>
    <meta property="og:description" content="La sessione straordinaria si terrà a partire dalle 16. Sei i punti all'ordine del giorno, più quattro interrogazioni al sindaco"/>
  </head>
  <body>
    <article>
      <h1>Mondovì: sabato 30 novembre si riunirà il Consiglio comunale</h1>
      <h2>La sessione straordinaria si terrà a partire dalle 16. Sei i punti all'ordine del giorno, più quattro interrogazioni al sindaco</h2>
      <address><time datetime="2019-11-25T10:15:00+00:00">25 Nov 2019, 10:15</time> by <a rel="author">Alessandro Nidi</a></address>
      <p>Si riunirà alle 16 di sabato 30 novembre il Consiglio comunale di Mondovì, in sessione straordinaria e pubblica.</p>
      <p>Sei i punti all'ordine del giorno, a cui si andranno ad aggiungere quattro interrogazioni al sindaco.</p>
      <p>Questi gli argomenti previsti: comunicazione di attribuzione di incarico a un consigliere comunale; comunicazione di prelievi dal fondo di riserva ordinario e di cassa; approvazione della variazione del bilancio di previsione 2019/2021; approvazione dell'ordine del giorno "Supporto alla provincia - richiesta di equa ripartizione dei fondi assegnati"; provvedimenti in merito alla nuova carta dei diritti della bambina; mozione sull'approvazione dell'autonomia del Piemonte.</p>
      <p>I quattro interrogativi al primo cittadino, invece, verteranno sull'installazione di un sistema di videosorveglianza presso l'antica pieve di Breolungi, sugli urgenti lavori di manutenzione necessari al fabbricato adibito a scuola dell'infanzia in frazione Rifreddo, sulla segreteria comunale e sulla realizzazione di un nuovo supermercato in via Langhe.</p>
    </article>
  </body>
</html>