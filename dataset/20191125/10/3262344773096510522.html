<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33192/dazn-numero-abbonati-mondo"/>
    <meta property="og:site_name" content="DDay.it"/>
    <meta property="article:published_time" content="2019-11-25T10:30:00+00:00"/>
    <meta property="og:title" content="DAZN cresce: raggiunti gli 8 milioni di utenti nel mondo"/>
    <meta property="og:description" content="Un rapporto della CNBC evidenzia gli ottimi numeri di DAZN, che ha raddoppiato l’utenza in soli 6 mesi. Tantissimi abbonati non risiedono negli Stati Uniti. In tutto il mondo, sono 8 milioni di utenti paganti."/>
  </head>
  <body>
    <article>
      <h1>DAZN cresce: raggiunti gli 8 milioni di utenti nel mondo</h1>
      <h2>Un rapporto della CNBC evidenzia gli ottimi numeri di DAZN, che ha raddoppiato l’utenza in soli 6 mesi. Tantissimi abbonati non risiedono negli Stati Uniti. In tutto il mondo, sono 8 milioni di utenti paganti.</h2>
      <address><time datetime="2019-11-25T10:30:00+00:00">25 Nov 2019, 10:30</time> by <a rel="author">Pasquale Agizza</a></address>
      <p>DAZN ha 8 milioni di utenti a livello globale, con una crescita esponenziale negli ultimi 6 mesi che ha raddoppiato la base di degli abbonati. CNBC ha evidenziato in un rapporto l'andamento della piattaforma di streaming di eventi sportivi, che abbiamo imparato a conoscere in Italia lo scorso anno.</p>
      <p>Il rapporto parte proprio dalla grande crescita del numero di abbonati negli ultimi mesi. La piattaforma è passata, infatti, da 4 milioni di abbonati dell’estate del 2019 agli attuali 8 milioni. Praticamente <b>in meno di sei mesi DAZN ha raddoppiato il numero di iscritti</b>.</p>
      <p>A fare la parte del leone nel numero degli abbonati è sicuramente l’Europa. CNBC ha sottolineato, infatti, che gli abbonati negli Stati Uniti sono circa 800mila; quindi il 90% degli abbonamenti provengono da Europa, Giappone e Brasile. Questi numeri consentono alla piattaforma di doppiare quelli della diretta concorrente ESPN, che si ferma a 3,5 milioni di abbonati.</p>
      <figure>
        <img src="https://cdn.dday.it/system/uploads/picture/image/59052/content_small_DAZN1.jpg"/>
      </figure>
      <p>Il merito di questo successo sarebbe da ricercarsi, oltre che all’offerta sempre più valida in termini calcistici, anche nella trasmissione di quelli che vengono detti, in modo improprio, sport minori. L’offerta sportiva di DAZN comprende, per esempio, i più importanti eventi di rugby e football, pallavolo, i combattimenti della UFC e della MMA e tutti gli appuntamenti motoristici americani più seguiti. </p>
      <p>Nella settimana del Black Friday, segnaliamo le offerte DAZN. In esclusiva nei negozi Unieuro sarà possibile sottoscrivere un abbonamento di sei mesi alla piattaforma al prezzo scontato di 39,99 euro, invece che i canonici 59,99 euro.</p>
    </article>
  </body>
</html>