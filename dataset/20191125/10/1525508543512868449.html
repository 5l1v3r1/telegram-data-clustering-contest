<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780550/%D9%87%D8%AC%D8%AF%D9%87%D9%85%DB%8C%D9%86-%D8%A2%D8%B2%D9%85%D9%88%D9%86-%D8%B3%D8%B1%D8%A7%D8%B3%D8%B1%DB%8C-%D9%82%D8%B1%D8%A2%D9%86-%D9%88-%D8%B9%D8%AA%D8%B1%D8%AA-%D8%AF%D8%B1-%D9%87%D9%85%D8%AF%D8%A7%D9%86-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T10:03:09+00:00"/>
    <meta property="og:title" content="مدیرکل فرهنگ و ارشاد همدان: هجدهمین آزمون سراسری قرآن و عترت در همدان برگزار می شود"/>
    <meta property="og:description" content="همدان - مدیرکل فرهنگ و ارشاد اسلامی استان همدان از برگزاری هجدهمین آزمون سراسری قرآن و عترت خبر داد و گفت: ۲۵ آذرماه آخرین مهلت ثبت نام در این آزمون است."/>
  </head>
  <body>
    <article>
      <h1>مدیرکل فرهنگ و ارشاد همدان: هجدهمین آزمون سراسری قرآن و عترت در همدان برگزار می شود</h1>
      <address>
        <time datetime="2019-11-25T10:03:09+00:00">25 Nov 2019, 10:03</time>
      </address>
      <p>به گزارش <a href="https://www.mehrnews.com/">خبرنگار مهر</a>، احمدرضا احسانی ظهر دوشنبه در جمع خبرنگاران از برگزاری هجدهمین آزمون سراسری قرآن و عترت خبر داد.</p>
      <p>وی اظهار داشت: این آزمون به همت معاونت قرآن و عترت وزارت فرهنگ و ارشاد اسلامی با همکاری سازمان اوقاف و امور خیریه و وزارت آموزش و پرورش در رشته‌های مختلف حفظ قرآن و حفظ و تفسیر معارف اهل بیت ع در دو بخش خانم‌ها و آقایان و در رده‌های سنی مختلف به صورت سراسری برگزار می‌شود.</p>
      <p>وی سنجش و ارزیابی کمی و کیفی عملکرد آموزشی مؤسسات و مراکز قرآنی کشور را از اهداف اصلی این آزمون برشمرد و گفت: ایجاد انگیزه در میان عموم مردم جامعه به ویژه نوجوانان و جوانان برای فراگیری معارف قرآن و عترت از اهداف برگزاری این برنامه است.</p>
      <p>احسانی راهبری آموزش‌های قرآن و عترت در مؤسسات و مراکز قرآنی سراسر کشور، شناسایی و معرفی نخبگان و استعدادهای درخشان قرآنی به ویژه در گروه سنی نوجوانان و جوانان و بروزرسانی و تکمیل بانک جامع اطلاعات قرآنی کشور در رشته‌های مختلف آموزش قرآن و عترت از دیگر اهداف برگزاری این آزمون است.</p>
      <p>احسانی با اشاره به اینکه آزمون قرآن و عترت امسال در ۴ گروه امتحانی و ۱۶ رشته برگزار می شود؛ افزود: گروه ترجمه و و مفاهیم قرآن کریم ۲ رشته، گروه معارف اهل بیت ۲ رشته، گروه حفظ قرآن کریم ۱۰ رشته و گروه آموزش‌های الکترونیک موارد آزمون هجدهم است.</p>
      <p>مدیرکل فرهنگ و ارشاد اسلامی استان همدان تصریح کرد: این آزمون در دو بخش کتبی و الکترونیک برگزار می شود و آزمون‌های الکترونیک ۲۵ و ۲۶ دی‌ماه و آزمون کتبی ۳ بهمن‌ماه به صورت همزمان برگزار خواهد شد.</p>
    </article>
  </body>
</html>