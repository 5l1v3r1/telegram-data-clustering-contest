<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/osumnjiceni-vise-ne-smeju-da-se-primoravaju-da-odaju-svoje-lozinke/"/>
    <meta property="og:site_name" content="PC Press"/>
    <meta property="article:published_time" content="2019-11-25T10:47:19+00:00"/>
    <meta property="og:title" content="Osumnjičeni više ne smeju da se primoravaju da odaju svoje lozinke"/>
    <meta property="og:description" content="Predstavnici zakona u budućnosti će imati teži posao, jer neće smeti da primoravaju osumnjičene da im otključaju svoje uređaje. Bar će tako biti u Pensilvaniji, čiji je Vrhovni sud presudio da su v…"/>
  </head>
  <body>
    <article>
      <h1>Osumnjičeni više ne smeju da se primoravaju da odaju svoje lozinke</h1>
      <address><time datetime="2019-11-25T10:47:19+00:00">25 Nov 2019, 10:47</time> by <a rel="author" href="https://pcpress.rs/author/bbubanja/" target="_blank">Branislav Bubanja</a></address>
      <p>Predstavnici zakona u budućnosti će imati teži posao, jer <b>neće smeti da primoravaju osumnjičene da im otključaju svoje uređaje</b>. Bar će tako biti u Pensilvaniji, čiji je <b>Vrhovni sud presudio da su vlasti ove države prekršile Peti amandman kada su Džozefa J. Dejvisa tražili da im otkrije lozinke za pristup njegovim tehničkim uređajima</b>. Ipak nije sve tako crno-belo kao što na prvi pogled izgleda.</p>
      <figure>
        <img src="https://i0.wp.com/pcpress.rs/wp-content/uploads/2019/11/password.jpg"/>
      </figure>
      <p>Niža instanca suda je utvrdila da zahtev za otkrivanje lozinke u ovom slučaju podleže izuzeću Petog amandmana, jer je Dejvis priznao prisustvo dečije pornografije na svom računaru, ali je vrhovni sud odbio taj argument naglasivši da je privatnost lozinke zaštićena Ustavom.</p>
      <p>Sudija Debra Tod, navela je da je <b>otkrivanje lozinke „verbalna komunikacija“. To znači da taj zahtev uključuje i svest čoveka, a ne samo fizički akt</b>, kao što je uzimanje krvi za analizu. Takođe je ukazala na ranije primere Vrhovnog suda kada ljudi nisu smeli da budu primorani da otkrivaju kombinacije svojih sefova – u oba slučaja <b>otkrivanje koda otvara „put“ ka mogućoj inkriminaciji.</b></p>
      <p>Ovakva odluka naišla je na odobrenje advokatskih grupa kao što su Electronic Frontier Foundation. Ipak, <b>Peti amandman ne sme da bude garantovani štit od otkrivanja lozinki</b>, već to treba da bude selektivno, u zavisnosti od situacije. S druge strane, policija mora da prihvati da od sada više neće tako lako moći da dobije pristup računarima i telefonima osumnjičenih osoba. Naravno, oni će i dalje moći da pristupe tim uređajima, ali će morati da idu težim putem – da ih hakuju.</p>
      <p>Izvor: <a href="https://pcpress.rs/PCout/?url=https://www.engadget.com/2019/11/24/pennsylvania-supreme-court-password-ruling/">Engadget</a></p>
      <p>Tagovi: <a href="https://pcpress.rs/tag/lozinka/">lozinka</a>, <a href="https://pcpress.rs/tag/otkrivanje-passworda/">otkrivanje passworda</a>, <a href="https://pcpress.rs/tag/password/">password</a>, <a href="https://pcpress.rs/tag/primoravanje-osumnjicenih/">primoravanje osumnjičenih</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/kako-nam-kradu-lozinke/"/>
        <a href="https://pcpress.rs/kaspersky-lab-mnogi-korisnici-imaju-samo-jednu-lozinku-za-sve-naloge/"/>
        <a href="https://pcpress.rs/ljudi-hoce-da-ih-google-zaboravi/"/>
      </related>
    </article>
  </body>
</html>