<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/25/mladej-s-opasnost-za-jivota-sled-katastrofa-vyv-varna.430700"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T10:41:00+00:00"/>
    <meta property="og:title" content="Младеж с опасност за живота след катастрофа във Варна"/>
    <meta property="og:description" content="Колата, в която е пътувал, се е ударила в стълб | Dnes.bg"/>
  </head>
  <body>
    <article>
      <h1>Младеж с опасност за живота след катастрофа във Варна</h1>
      <h2>Колата, в която е пътувал, се е ударила в стълб</h2>
      <address><time datetime="2019-11-25T10:41:00+00:00">25 Nov 2019, 10:41</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <p>19-годишен младеж е настанен в болница с опасност за живота след пътен инцидент във Варна, съобщават от Областната дирекция на МВР.<br/><br/>Инцидентът е станал тази сутрин около 4.50 часа на бул. "Осми Приморски полк". 22-годишен водач на лек автомобил от Русе, поради неизяснени на този етап причини, губи контрол над автомобила и се блъска е електрически стълб.<br/><br/>Мъжът е получил контузни наранявания и е настанен за лечение в болнично заведение. Неговият спътник - на 19 години от Варна, е пострадал тежко - получил е фрактури на череп и шиен прешлен, контузия на бял дроб, и е настанен за лечение в болнично заведение с опасност за живота.<br/><br/>Изясняват се причините и обстоятелствата около възникването на инцидента. По случая е образувано досъдебно производство.</p>
    </article>
  </body>
</html>