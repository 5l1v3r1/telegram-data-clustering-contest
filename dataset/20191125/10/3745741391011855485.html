<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/tim-cook-apple-android-telefonlarla-ne-yaptigini-acikladi-h80475.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T10:57:20+00:00"/>
    <meta property="og:title" content="Tim Cook, Android Telefonlarla Ne Yaptığını Açıkladı"/>
    <meta property="og:description" content="Apple'ın CEO'su Tim Cook, yarım saatlik bir sohbet programına katıldı ve Android platformuyla ilgili dikkat çeken bir çıkış yaptı."/>
  </head>
  <body>
    <article>
      <h1>Tim Cook, Android Telefonlarla Ne Yaptığını Açıkladı</h1>
      <h2>Apple'ın CEO'su Tim Cook, yarım saatlik bir sohbet programına katıldı. Gündeme ilişkin açıklamalarda bulunan Cook, Android platformuyla ilgili de dikkat çeken bir çıkış yaptı. Apple CEO'su, şirketin Android telefonlarla ne yaptığını açıkladı.</h2>
      <address><time datetime="2019-11-25T10:57:20+00:00">25 Nov 2019, 10:57</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>ABD merkezli teknoloji devi <b>Apple</b>, akıllı telefon sektöründeki en önemli iki platformdan bir tanesine sahip. Şu an için kullanıcılar, Google'ın Android platformu ile Apple'ın iOS platformu arasına sıkışıp kalmış durumdalar. Kimi kullanıcıların tercihi Apple olurken kimi kullanıcılar ise Android platformunu tercih ediyorlar ve bu da iki platform arasında çok ciddi bir <b>rekabet </b>oluşturuyor.</p>
      <p>Apple CEO'su Tim Cook ise geçtiğimiz günlerde samimi bir sohbete katıldı ve gündeme ilişkin açıklamalarda bulundu. Şirket politikalarıyla ilgili yaptığı açıklamada birinci hedeflerinin dünyanın en iyi ürünlerini üretmek ve insanların yaşamlarını <b>zenginleştirmek </b>olduğunu ifade eden Cook, Android platformu ile ilgili de dikkat çeken bir <b>çıkış </b>yaptı. Cook, Apple'ın Android telefonlarla ne yaptığını açıkladı.</p>
      <figure>
        <img src="https://www.webtekno.com/images/editor/default/0002/31/12a3cad08f30a73f7de83f2de0f6dfa9c9ed1470.jpeg"/>
      </figure>
      <p>Tim Cook, bu samimi sohbet sırasında seyircilere, <b>kimlerin </b>bir iPhone sahibi olduğunu sordu. Bu sorunun üzerine kısa bir süre sonra bekleyen Cook, <i>"Eğer bir Android telefonunuz varsa, biz onları Apple Store'da geri dönüştürüyoruz."</i> yanıtını verdi. Apple CEO'sunun bu açıklaması, salondaki seyircileri kahkahaya boğdu. Cook, kahkahaların dinmesinin ardından Apple kullanan <b>herkese </b>teşekkürlerini sundu.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/apple-503-milyon-dolar-patent-davasi-h80391.html">Apple, 503 Milyon Dolarlık Patent Davasını Kaybetti</a>
      </p>
      <p>Cook, katıldığı sohbette şirketle ilgili konulara da değindi. Yaptığı açıklamalarda; kullanıcıların <b>gizliliğine</b>, yapay zekaya ve çevre temizliğine de değinen Cook'un gizlilikle ilgili yaptığı açıklamalar dikkate değerdi. Apple CEO'su, mahremiyetin insanların en temel haklarından bir tanesi olduğunu söyleyerek gizliliğe büyük bir <b>önem </b>verdiklerini ve hatta bu konudaki çabalarını ikiye katladıklarını açıkladı. </p>
      <figure>
        <img src="https://www.webtekno.com/images/editor/default/0002/31/10e3e05936bdebd7f3f69ed4aae5ca0ea9d78dce.jpeg"/>
      </figure>
      <p>Apple CEO'su, yarım saatlik sohbet etkinliği sırasında, geçmiş dönemlerde de sıkca değindiği konuların neredeyse hepsine değindi. Ancak bu sohbetten geriye kalan, Tim Cook'un <b>Android </b>platformu ile ilgili olarak kurmuş olduğu sözlerdi. Aslına bakacak olursak bu durum ilk kez gerçekleşmiyor. Cook, geçtiğimiz dönemlerde de Google hakkında pek çok açıklama yapmış, iOS ile Android'i defalarca karşı karşıya <b>getirmişti</b>.</p>
      <p><b>Kaynak : </b>https://www.livemint.com/technology/tech-news/tim-cook-reveals-what-apple-does-with-android-phones-11574656760951.html</p>
    </article>
  </body>
</html>