<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/743516"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T10:12:00+00:00"/>
    <meta property="og:title" content="ช็อกเปิดตู้เย็นเจอศพเพื่อน ลูกเด็กช่างหั่นร่างยัดช่องฟรีซ"/>
    <meta property="og:description" content="ผบก.น.9 เผยข้อมูลลูกชายที่เป็นนักเรียนเทคนิคฆ่าหั่นศพแม่ยัดช่องฟรีซ เพื่อนผู้ตายมาหาที่บ้าน เปิดตู้เย็นดูถึงกับผงะเห็นชิ้นส่วน"/>
  </head>
  <body>
    <article>
      <h1>ช็อกเปิดตู้เย็นเจอศพเพื่อน ลูกเด็กช่างหั่นร่างยัดช่องฟรีซ</h1>
      <address>
        <time datetime="2019-11-25T10:12:00+00:00">25 Nov 2019, 10:12</time>
      </address>
      <p>
        <b>ผบก.น.9 เผยข้อมูลลูกชายที่เป็นนักเรียนเทคนิคฆ่าหั่นศพแม่ยัดช่องฟรีซ เพื่อนผู้ตายมาหาที่บ้าน เปิดตู้เย็นดูถึงกับผงะเห็นชิ้นส่วน</b>
      </p>
      <p>เมื่อวันที่ 25 พ.ย. พล.ต.ต.โชคชัย งามวงศ์ ผบก.น.9 และตำรวจ สน.ท่าข้าม ได้เข้าตรวจสอบภายในบ้านในซอยท่าข้าม 28 แยก6 แขวงแสมดำ เขตบางขุนเทียน หลังเกิดเหตุฆาตกรรมสยองขวัญลูกชายคลั่งฆ่าหั่นศพแม่บังเกิดเกล้า ก่อนจะใช้มีดหั่นชิ้นส่วนร่างกายและนำไปยัดไว้ในช่องฟรีซตู้เย็น โดยได้ข้อมูลว่า ก่อนเกิดเหตุทราบว่าลูกชายอายุ 20 ปี เรียนอยู่ชั้นปี 2 วิทย์คอม เทคนิคแห่งหนึ่ง ซึ่งคล้ายมีอาการทางประสาท ได้ก่อเหตุสังหารแม่แท้ๆของตนเอง ก่อนจะหั่นศพแยกชิ้นส่วนเอาไว้ในช่องฟรีซตู้เย็น<br/><br/>ผบก.น.9 เผยอีกว่า ฆาตกรรมโหดนี้ความมาแตกตอนนี้เพื่อนของผู้ตายที่ตอนนี้เป็นพยานปากสำคัญได้แวะมาหาผู้ตายที่บ้านหลังนี้ เนื่องจากตอนเช้าวันนี้ไม่สามารถติดต่อผู้ตายได้เลย ทั้งๆที่ช่วง 20.00 น.วานนี้ (24 พ.ย.) ยังโทรฯคุยกันอยู่ ทำให้ต้องตัดสินใจมาหาที่บ้าน แต่พอมาถึงก็พบตัวลูกชาย แต่สอบถามอะไรตัวลูกชายก็ไม่ตอบ เพื่อนผู้ตายก็พยายามเดินตามหาทั่วบ้านเพราะรู้สึกเอะใจที่ผู้ตายไม่อยู่ แต่ทรัพย์สินส่วนตัว รถ ยังอยู่ครบ กระทั่งพอเดินไปเปิดตู้เย็นก็ถึงกับผงะล้มทั้งยืนเมื่อพบชิ้นส่วนของผู้ตายถูกหั่นยัดในช่องฟรีซแล้ว จากนั้นช่วงที่ตั้งสติได้แล้วจะหันไปถามตัวลูกชายว่าเกิดอะไรขึ้น ปรากฏว่าทันใดนั้นตัวลูกชายก็วิ่งไปหยิบปืนมายิงใส่ศีรษะ แต่กระสุนแค่ถากศีรษะเท่านั้น ส่วนสาเหตุของฆาตกรรมครั้งนี้ต้องรอสอบสวนอีกครั้ง.<br/><br/><b>ข่าวที่เกี่ยวข้อง...<br/><a href="https://www.dailynews.co.th/crime/743507">ระทึกกลางกรุง!ลูกคลั่งฆ่าแม่ หั่นศพยัดช่องฟรีซตู้เย็น</a></b><br/><br/> </p>
    </article>
  </body>
</html>