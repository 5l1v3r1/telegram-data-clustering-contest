<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/drustvo/gojkovic-sve-institucije-treba-da-pojacaju-aktivnosti-na-suzbijanju-nasilja/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-25T10:44:29+00:00"/>
    <meta property="og:title" content="Gojković: Sve institucije treba da pojačaju aktivnosti na suzbijanju nasilja"/>
    <meta property="og:description" content="Predsednice Skupštine Srbije Maje Gojković izjavila je danas da je neophodno da sve institucije pojačaju aktivnosti na suzbijanju nasilja, podršci žrtvama i ohrabrivanju žrtava da nasilje i nasilnike prijave."/>
  </head>
  <body>
    <article>
      <h1>Gojković: Sve institucije treba da pojačaju aktivnosti na suzbijanju nasilja</h1>
      <address><time datetime="2019-11-25T10:44:29+00:00">25 Nov 2019, 10:44</time> by <a rel="author">Beta</a></address>
      <p>
        <b>Predsednice Skupštine Srbije Maje Gojković izjavila je danas da je neophodno da sve institucije pojačaju aktivnosti na suzbijanju nasilja, podršci žrtvama i ohrabrivanju žrtava da nasilje i nasilnike prijave.</b>
      </p>
      <p>Ona je u saopštenju povodom 25. novembra, Međunarodnog dana borbe protiv nasilja nad ženama podsetila da je od početka godine u Srbiji ubijeno 28 žena, kao i da u više od polovine slučajeva nasilje u porodici nije bilo prijavljeno.</p>
      <p>„Borba protiv nasilja prema ženama i nasilja u porodici ostaje jedan od prioritetnih ciljeva našeg društva. Posebnu pažnju je potrebno posvetiti sprečavanju i zaštiti od nasilja žena na selu, starijih žena i pružanju podrške i pomoći za njihovo osamostaljivanje“, istakla je Gojković.</p>
      <p>Dodala je da je Zakon o sprečavanju nasilja u porodici, koji je utvrdio jasne instrumente za borbu protiv tog oblika nasilja i bolju koordinaciju državnih organa, kao i njihovu obučensot da prepoznaju nasilje prema ženama, doneo pomake, ali je važna njegova potpuna i dosledna primena i u narednom periodu.</p>
      <p>„Pred nama je donošenje i novog zakona o rodnoj ravnopravnosti, na oosnovu najboljih praksi zemalja u regionu i iskustva drugih evropskih država, čiji je važan segment posvećen i suzbijanju nasilja nad ženama“, navela je predsednica Skupštine i apelovala na sve građane da prijave nasilje kada ga primete i da ne okreću glavu.</p>
      <h3>Povezani tekstovi:</h3>
    </article>
  </body>
</html>