<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/els-telenoticies-el-30-minuts-el-preguntes-frequents-i-latrapam-si-pots-els-mes-vistos-del-cap-de-setmana/nota-de-premsa/2965941/"/>
    <meta property="og:site_name" content="CCMA"/>
    <meta property="article:published_time" content="2019-11-25T10:24:20+00:00"/>
    <meta property="og:title" content="Els telenotícies, el &quot;30 minuts&quot;, el &quot;Preguntes freqüents&quot; i l'&quot;Atrapa'm si pots&quot;, els més vistos del cap de setmana"/>
    <meta property="og:description" content="TV3 va liderar l'audiència de dissabte, amb una quota de l'11,9%, amb els telenotícies, l'&quot;Atrapa'm si pots&quot; i el &quot;Preguntes freqüents&quot;. Pel que fa a diumenge, també en destaquen els informatius i el &quot;30 minuts&quot;"/>
  </head>
  <body>
    <article>
      <h1>Els telenotícies, el "30 minuts", el "Preguntes freqüents" i l'"Atrapa'm si pots", els més vistos del cap de setmana</h1>
      <h2>TV3 va liderar l'audiència de dissabte, amb una quota de l'11,9%, amb els telenotícies, l'"Atrapa'm si pots" i el "Preguntes freqüents". Pel que fa a diumenge, també en destaquen els informatius i el "30 minuts"</h2>
      <address><time datetime="2019-11-25T10:24:20+00:00">25 Nov 2019, 10:24</time> by <a rel="author">CCMA</a></address>
      <figure>
        <img src="https://statics.ccma.cat/multimedia/jpg/2/3/1574679720532.jpg"/>
      </figure>
      <p>Dissabte, TV3 va tornar a ser la cadena més vista a Catalunya, amb una quota de l'11,9%. Els quatre espais més vistos del rànquing van ser de la cadena, amb el <a href="https://www.ccma.cat/tv3/telenoticies/tn-cap-de-setmana/">"TN cap de setmana vespre</a>", que condueixen Ramon Pellicer i Cristina Riba, en primer lloc, amb 458.000 espectadors i un 21,6% de quota.</p>
      <p>El segon lloc va ser per a l'edició del migdia, amb una quota del 24,5% i 431.000 espectadors. L'<a href="https://www.ccma.cat/tv3/atrapam-si-pots/">"Atrapa'm si pots"</a> va ser tercer, amb 234.000 espectadors i una quota del 12,8%. El va seguir el <a href="https://www.ccma.cat/tv3/preguntes-frequents/">"Preguntes freqüents"</a>, amb Cristina Puig, que van veure 231.000 espectadors i va fer un 13% de quota.</p>
      <p>
        <b>Diumenge marcat pels telenotícies i el "30 minuts"</b>
      </p>
      <p>Els tres programes més vistos de diumenge van ser de TV3, amb l'edició del vespre del telenotícies, en primer lloc, amb una quota del 21,7% i 599.000 espectadors. El segon lloc va ser per a l'edició del migdia, amb 456.000 espectadors i un 27% de quota</p>
      <p>El tercer lloc va ser per al <a href="https://www.ccma.cat/tv3/30-minuts/">"30 minuts"</a> titulat "Proletaris online", amb 344.000 espectadors i un 13,5% de quota.</p>
      <p>També, en el rànquing dels més vistos, el novè va ser l'"Atrapa'm si pots", amb 252.000 espectadors i 10,6% de quota.</p>
      <p>Esport3 fa molt bon resultat amb el partit de l'OK Lliga, amb una quota del 4,7% de quota. I el situa com el tercer canal més vist en la franja de 13.00 a 13.30.</p>
      <p>
        <i>(Font: Kantar, ind. 4 i +)</i>
      </p>
      <p>
        <a href="http://www.tv3.cat/">tvtv3.cat</a>
      </p>
      <p>#audiènciesTV3</p>
    </article>
  </body>
</html>