<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816038"/>
    <meta property="og:site_name" content="Sportal.bg"/>
    <meta property="article:published_time" content="2019-11-25T10:30:00+00:00"/>
    <meta property="og:title" content="Тодор Батков: Клубните президенти да се разберат – да има ограничение за чужденците, ако трябва"/>
    <meta property="og:description" content="Бившият собственик на Левски Тодор Батков заяви, че националният отбор е функция на ситуацията в клубния футбол. Той призова клубните босове да ..."/>
  </head>
  <body>
    <article>
      <h1>Тодор Батков: Клубните президенти да се разберат – да има ограничение за чужденците, ако трябва</h1>
      <address><time datetime="2019-11-25T10:30:00+00:00">25 Nov 2019, 10:30</time> by <a rel="author">SPORTAL.BG</a></address>
      <p>Бившият собственик на <a href="https://www.sportal.bg/statistics_team_news.php?champ=1&amp;team=6">Левски</a> Тодор Батков заяви, че националният отбор е функция на ситуацията в клубния футбол. Той призова клубните босове да седнат на една маса и да се разберат. Адвокатът оприличи Българския футболен съюз на окуцял човек.</p>
      <figure>
        <img src="https://img4.sportal.bg/uploads/galery/2015_01/levski_us/images/7MDM5244.jpg"/>
      </figure>
      <p>
        <a href="https://www.sportal.bg/galery.php?category=&amp;galery=9856&amp;image_id=303388#13">@@@</a>
      </p>
      <p>"Държавата за първи път дава пари за футбол. Не правя вятър на <a href="https://www.sportal.bg/celebrity.php?id=1">Бойко Борисов</a>, но с негова помощ се оправиха стадионите, поне в "А" група. Първо, държавата трябва да провери, после да се свика конгрес. В момента БФС е малко окуцял, на един крак е останал. Легитимното лице е президентът, и след като той е освободен, нормално е да се свика нов конгрес. Ако вярваме на съда, шеф сега е Мишо Касабов, ако вярваме на Данчо Лечков, е той според устава. Не съм полицай, за да разследвам дали е негов подписът.</p>
      <figure>
        <img src="https://img4.sportal.bg/uploads/galery/2019_10/bobi_ostavka/images/EMO_7247.jpg"/>
      </figure>
      <p>
        <a href="https://www.sportal.bg/galery.php?category=&amp;galery=19926&amp;image_id=652858#2">@@@</a>
      </p>
      <p>Борислав Михайлов, мисля, че допринесе много, може да има и грешки. Хубав, лош, той е лицето на футбола ни в последните 15 години. Не можем да отречем приноса на Михайлов, той легитимира футбола ни пред ФИФА и УЕФА, докара пари от там, направи база. Националният отбор е функция на футбола в клубните ни отбори и на няколко легионери, които играят навън. Мисля, че ние изпуснахме духа от бутилката - големите отбори в България, да вземат толкова чужденци. Как се гради така национален отбор - никак.</p>
      <figure>
        <img src="https://img4.sportal.bg/uploads/galery/2014_11/batkov_pkf/images/EMO_6461.jpg"/>
      </figure>
      <p>
        <a href="https://www.sportal.bg/galery.php?category=&amp;galery=9562&amp;image_id=295331#9">@@@</a>
      </p>
      <p>В момента юношите старша и младежите са по-добри от мъжете. Ако искаме да има роден футбол президентите да седнат и да се разберат - да има ограничение на броя на чужденците, ако трябва. В някаква степен ми липсва футболът, но аз не съм се откъснал, изживявам мачовете. Последно бях на мач на този с Марибор, понеже съм приятел с президента им и да се видим. Дали бих се върнал? По-скоро не. Готов съм да помагам, все пак", заяви Тодор Батков пред bTV.</p>
    </article>
  </body>
</html>