<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/tanara-moarta-somn-burca-vrancea-327475.html"/>
    <meta property="og:site_name" content="Observator"/>
    <meta property="article:published_time" content="2019-11-25T10:12:00+00:00"/>
    <meta property="og:title" content="O tânără de 21 de ani a murit în somn în casa soacrei, într-un sat din Vrancea"/>
    <meta property="og:description" content="O tânără în vârstă de 21 de ani din satul Burca, comuna Vidra (Vrancea), a murit în somn, în noaptea de sâmbătă spre duminică, în condiţiile în care era complet sănătoasă."/>
  </head>
  <body>
    <article>
      <h1>O tânără de 21 de ani a murit în somn în casa soacrei, într-un sat din Vrancea</h1>
      <address><time datetime="2019-11-25T10:12:00+00:00">25 Nov 2019, 10:12</time> by <a rel="author">Alin Tarnovschi</a></address>
      <p>
        <b>
          <b>O tânără în vârstă de 21 de ani din satul Burca, comuna Vidra (Vrancea), a murit în somn, în noaptea de sâmbătă spre duminică, în condiţiile în care era complet sănătoasă.</b>
        </b>
      </p>
      <p>Fata locuia în casa soacrei sale din satul Burca, soţul ei fiind plecat la muncă în Germania.</p>
      <p>Duminică dimineaţă, soacra tinerei a intrat în camera ei şi a încercat să o trezească, însă a descoperit că nu mai respira.</p>
      <p>Disperată, femeia a sunat la numărul unic de urgenţă 112, iar la faţa locului s-a deplasat un echipaj medical.</p>
      <p>Din nefericire, medicii nu au mai putut face nimic pentru a o salva pe tânără, aceasta fiind deja moartă.</p>
      <p>Potrivit jurnaliştilor, <a href="https://www.vrancea24.ro/ultima-ora-vidra-tanara-gasita-moarta-in-casa/?fbclid=IwAR3hsHgDIrBIvHhdLqlOU3nBuGDtAaqKR6Igl291laJCxtlT-vwdvBFZaqs">vrancea24.ro</a>, pe trupul tinerei nu au fost găsite urme de violenţă, iar familia nu ştia ca fata să fi suferit de vreo boală sau să fi avut o altă afecţiune.</p>
      <p>Poliţiştii au deschis un dosar penal pentru moarte suspectă şi continuă cercetările pentru stabilirea împrejurărilor în care tânăra s-a stins din viaţă.</p>
      <p>Trupul neînsufleţit al fetei de 21 de ani a fost transportat la morgă pentru efectuarea necropsiei, expertiză care va stabili cauza exactă a morţii.</p>
    </article>
  </body>
</html>