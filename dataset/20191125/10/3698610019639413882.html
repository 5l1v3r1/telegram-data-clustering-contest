<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/nabu-zavershilo-slidstvo-proti-eksdeputata-ta-radnika-klichka-330779_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T10:54:00+00:00"/>
    <meta property="og:title" content="НАБУ завершило слідство проти ексдепутата та радника Кличка"/>
    <meta property="og:description" content="Він свідомо не задекларував користування майном на 3,8 млн грн..  "/>
  </head>
  <body>
    <article>
      <h1>НАБУ завершило слідство проти ексдепутата та радника Кличка</h1>
      <h2>Він свідомо не задекларував користування майном на 3,8 млн грн..  </h2>
      <address>
        <time datetime="2019-11-25T10:54:00+00:00">25 Nov 2019, 10:54</time>
      </address>
      <p>Детективи Національного антикорупційного бюро і прокурори Спеціалізованої антикорупційної прокуратури повідомили колишньому народному депутатові, раднику мера Києва Дмитру Білоцерковцю про завершення досудового розслідування за підозрою у внесенні недостовірних відомостей в е-декларації у 2016 та 2017 роках.</p>
      <p>22 листопада 2019 року підозрюваному та його захисникам відкрили матеріали кримінального провадження для ознайомлення перед складанням обвинувального акту і скерування його до Вищого антикорупційного суду.</p>
      <p>Слідство встановило, що колишній народний депутат вніс недостовірні відомості в електронні декларації за 2016 та 2017 рр., не задекларувавши користування нерухомим майном в місті Києві вартістю 3,8 млн грн, яке належить на праві власності близькому родичу народного депутата.</p>
      <p>"Розслідування наведених фактів детективи НАБУ здійснюють з березня 2017 року. В жовтні 2019 року екснародному депутату повідомили про підозру у недекларуванні статків", - зазначили в НАБУ.</p>
      <p>Нагадаємо, у Вищому антикорупційному суді триває дослідження доказів у справі стосовно колишнього міністра інфраструктури України Володимира Омеляна, якого <a href="https://dt.ua/UKRAINE/vaks-proviv-zasidannya-u-spravi-eks-ministra-infrastrukturi-omelyana-330083_.html"><b>НАБУ підозрює в недостовірному декларуванні майна.</b></a></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>