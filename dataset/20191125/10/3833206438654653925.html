<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/916485.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T10:06:00+00:00"/>
    <meta property="og:title" content="Човекът, мотивирал хиляди да сбъдват мечтите си, прави презентация в Пловдив"/>
    <meta property="og:description" content="Човекът, мотивирал хиляди да сбъдват мечтите си, да водят здравословен и природосъобразен начин на ж..."/>
  </head>
  <body>
    <article>
      <h1>Човекът, мотивирал хиляди да сбъдват мечтите си, прави презентация в Пловдив</h1>
      <address>
        <time datetime="2019-11-25T10:06:00+00:00">25 Nov 2019, 10:06</time>
      </address>
      <p>Човекът, мотивирал хиляди да сбъдват мечтите си, да водят здравословен и природосъобразен начин на живот, както и да пазят планетата чиста, ще гостува на Регионалният природонаучен музей – Пловдив. Атанас Скатов ще разкаже на пловдивската публика как осъществи първото българско изкачване на 4 върха над 8000 метра в една календарна година в рамките на 140 дни през 2019.</p>
      <p>Как може човек без никакви знания и умения в алпинизма да постигне най-високите резултати за България? Той се подготвя и действа абсолютно сам - без треньори, водачи, консултанти, съветници, без никакви курсове в планинарството и алпинизма. Защо го прави и какво го мотивира да продължава?</p>
      <p>Всички, които искат да научат повече, са добре дошли на 19.12.2019 от 18:30 в Планетариума на Регионалния природонаучен музей – Пловдив!</p>
    </article>
  </body>
</html>