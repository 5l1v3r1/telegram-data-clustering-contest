<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/zlodeji-vykradli-historickou-drazdanskou-klenotnici-grunes-gewolbe/1824902?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-25T10:26:00+00:00"/>
    <meta property="og:title" content="Zloději vykradli historickou drážďanskou klenotnici Grünes Gewölbe"/>
    <meta property="og:description" content="Berlín - Zloději dnes brzy ráno vykradli drážďanskou klenotnici Grünes Gewölbe (Zelená klenba), kde jsou uloženy cenné historické sbírky německé spolkové země Sasko. Výši škody policie podle agentury DPA neoznámila. Deník Bild nicméně napsal, že zmizely historické šperky, diamanty a další drahé kameny, takže škoda půjde do milionů eur (desítek milionů korun)."/>
  </head>
  <body>
    <article>
      <h1>Zloději vykradli historickou drážďanskou klenotnici Grünes Gewölbe</h1>
      <address><time datetime="2019-11-25T10:26:00+00:00">25 Nov 2019, 10:26</time> by <a rel="author" href="http://www.ctk.cz/" target="_blank">ČTK</a></address>
      <p>Berlín - Zloději dnes brzy ráno vykradli drážďanskou klenotnici Grünes Gewölbe (Zelená klenba), kde jsou uloženy cenné historické sbírky německé spolkové země Sasko. Výši škody policie podle agentury DPA neoznámila. Deník Bild nicméně napsal, že zmizely historické šperky, diamanty a další drahé kameny, takže škoda půjde do milionů eur (desítek milionů korun).</p>
      <p>Saský ministerský předseda Michael Kretschmer v reakci uvedl, že je otřesen. "Okradena byla nejen státní sbírka, ale také my, Sasko!" citovala DPA saského premiéra. Dodal, že hodnotu, kterou sbírka má, po řadu staletí tvrdě utvářeli obyvatelé Saska.</p>
      <p>Grünes Gewölbe, která nese název podle původního nátěru klenby, bývala klenotnictví saských kurfiřtů. K vidění jsou zde mimo jiné jantarové předměty, stříbrné nádobí, výrobky ze slonoviny či zlatnická díla. K často zmiňovaným předmětů, kde jsou zde uloženy, patří Mouřenín se smaragdovým stupínkem. Tato soška je osázena vedle smaragdů i rubíny, safíry či granáty.</p>
    </article>
  </body>
</html>