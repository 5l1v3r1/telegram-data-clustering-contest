<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/743529"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T10:36:00+00:00"/>
    <meta property="og:title" content="'จุรินทร์'ฟื้นฐานเสียงคนใต้!ลั่นปชป.ยุคใหม่ปชต.ต้องกินได้"/>
    <meta property="og:description" content="“จุรินทร์”ลั่นเร่งฟื้นฐานเสียงภาคใต้ ปชป.ยุคใหม่ประชาธิปไตยกินได้-ขายของจริง  ด้าน “นิพนธ์”ย้ำสมาชิกต้องเข้าหาคนรุ่นใหม่สร้างพลังยุวประชาธิปัตย์  "/>
  </head>
  <body>
    <article>
      <h1>'จุรินทร์'ฟื้นฐานเสียงคนใต้!ลั่นปชป.ยุคใหม่ปชต.ต้องกินได้</h1>
      <address>
        <time datetime="2019-11-25T10:36:00+00:00">25 Nov 2019, 10:36</time>
      </address>
      <figure>
        <img src="https://www.dailynews.co.th/admin/upload/20191125/news_JqSmRtoQsD175845_533.jpg?v=20191125186"/>
      </figure>
      <p>
        <b>“จุรินทร์”ลั่นเร่งฟื้นฐานเสียงภาคใต้ ปชป.ยุคใหม่ประชาธิปไตยกินได้-ขายของจริง  ด้าน “นิพนธ์”ย้ำสมาชิกต้องเข้าหาคนรุ่นใหม่สร้างพลังยุวประชาธิปัตย์  </b>
      </p>
      <p>เมื่อวันที่ 25 พ.ย.  ที่โรงแรมมาริไทม์ ปาร์ค แอนด์ สปา รีสอร์ท จ.กระบี่  พรรคประชาธิปัตย์จัดการอบรมหลั​กสูตรอเวนเจอร์สผู้นำภาคใต้ “ขุนพลประชาธิปัตย์ อุดมการณ์ ทันสมัย” โดยมีนายจุรินทร์ ลักษณวิศิษฏ์ รองนายกรัฐมนตรีและรมว.พาณิชย์ ในฐานะหัวหน้าพรรคประชาธิปัตย์ เป็นประธานในพิธีเปิดการอบรม รวมถึ​งบรรดาแกนนำและคณะกรรมการบริ​หารพรรค อาทิ นายชวน หลีกภัย ประธานรัฐสภา ในฐานะประธานที่ปรึกษาพรรค นายบัญญัติ บรรทัดฐาน กรรมการที่ปรึกษาพรรค  นายนิพนธ์ บุญญามณี รมช.มหาดไทย ในฐานะรองหัวหน้าพรรค ตลอดจนกรรมการสาขาพรรค และสมาชิกพรรคฯในภาคใต้เข้าร่​วมประชุม</p>
      <figure>
        <img src="https://www.dailynews.co.th/admin/upload/20191125/news_LXYdpKCsbb175846_533.jpg?v=20191125186?v=7893"/>
      </figure>
      <p>ทั้งนี้ นายจุรินทร์ กล่าวเปิดงานตอนหนึ่งว่า  พรรคประชาธิปัตย์ในวันนี้ไม่​เหมือนอดีต เพราะเรามีส.ส. 53 คน ซึ่งในภาคใต้เหลือส.ส.22 คน และเป็นแค่พรรคร่วมรัฐบาล ดังนั้น เราต้องช่วยกันหาคำตอบว่​าจะทำอย่างไรในการฟื้นภาคใต้ ตนจึงต้องฝากทุกคนช่วยกันคิด  โดยสำหรับตน คำตอบแรกคือเราต้องไม่ทำเหมื​อนเดิม และต้องจับมือกันเดินหน้าไปด้​วยความเป็น “อเวนเจอร์ส” ทำให้คนปักษ์ใต้เห็นชัดว่​าพรรคประชาธิปัตย์มีความเปลี่​ยนแปลงที่การกระทำ ไม่ใช่คำพูด ประชาธิปัตย์ยุคใหม่เน้นการทำสิ่​งที่เป็นรูปธรรม ทำได้ไว ทำได้จริง ทำเพื่อประชาชน ซึ่งเราพิสูจน์ให้เห็นแล้ว โดยเฉพาะอย่างยิ่งการประกั​นรายได้เกษตรกร ทั้งปาล์มและยางพารา ประชาธิปัตย์ยุคใหม่จึงไม่เน้​นแค่ประชาธิปไตย แต่ต้องเป็น “ประชาธิปไตยกินได้ ขายของจริง” พร้อมกับทำหน้าที่อย่างมุ่งมั่​นและเข้มแข็งต่อไปเพื่อประชาชน  อย่างไรก็ตาม การเมืองไม่มีอะไรแน่นอน ทำให้เราต้องเตรียมความพร้​อมเสมอ ทั้งการสร้างผลงานและการบริ​หารจัดการ จึงเป็นที่มาของการประชุ​มอบรมเพื่อเตรียมความพร้​อมในการรับสมัครสมาชิกพรรค การจัดตั้งสาขาพรรคและตัวแทนจั​งหวัด การเตรียมการเรื่องกิจกรรมต่​างๆของพรรคในแต่ละภาค แต่ละเขตเลือกตั้ง โดยเฉพาะอย่างยิ่งการฟื้นภาคใต้​ที่เราเคยมีพื้นฐานเข้มแข็ง</p>
      <figure>
        <img src="https://www.dailynews.co.th/admin/upload/20191125/news_OmQynSMiaL175846_533.jpg?v=20191125186?v=9389"/>
      </figure>
      <p>ขณะที่นายนิพนธ์ กล่าวบรรยายในหัวข้อ “การกระจายอำนาจ กับพรรคประชาธิปัตย์”  ว่า  พรรคประชาธิปัตย์จำเป็นต้องสร้​างคนรุ่นใหม่ที่เรียกว่ายุ​วประชาธิปัตย์ เพื่อสืบสานอุดมการณ์ของพรรค มิฉะนั้นเราจะเสียฐานเสียงคนรุ่​นใหม่ให้กับพรรคอื่น การที่เราได้เยาวชนมาร่วมด้วย ถือว่าเราได้​อนาคตของพรรคประชาธิปัตย์ เพราะเป็นผู้แบกภารกิจของพรรคต่​อไปในอนาคต ดังนั้น เราต้องเข้าหาและทำงานร่วมกั​บเยาวชน ไม่ว่าจะเป็นโรงเรียน สถาบันการศึกษา หรือสมาคม กิจกรรมเยาวชนของพรรคจึงต้​องทำอย่างต่อเนื่อง ตนเชื่อว่าสถานการณ์ของเราจะกลั​บคืนมาดีขึ้น ถ้าเราทุกคนทำงานหนัก  โดยนายจุรินทร์ได้ทำงานอย่​างหนักและต่อเนื่อง จนประสบความสำเร็จในเรื่​องของการประกันรายได้ปาล์ม ข้าว ยางพารา และมันสำปะหลัง เหลือเพียงข้าวโพดสัตว์เลี้ยง นี่คือสิ่งที่พรรคประชาธิปัตย์​ให้คำสัญญากับประชาชนในการหาเสี​ยงเลือกตั้ง ดังนั้นตนยังเชื่อว่าถ้าเราทุ​กคนทำงานหนักขึ้น และร่วมแรงร่วมใจเป็นน้ำหนึ่​งใจเดียวกัน จะเป็นพลังกอบกู้พรรคประชาธิปั​ตย์ให้กลับมาได้อีกครั้ง.<br/><br/> <br/> <br/> <br/> </p>
    </article>
  </body>
</html>