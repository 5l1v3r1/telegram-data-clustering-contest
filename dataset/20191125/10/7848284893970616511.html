<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/skriniar-andremo-a-praga-per-vincere-anche-se-non-sara-facile-consci-di-avere-sbagliato-a-dortmund-323989"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T10:43:29+00:00"/>
    <meta property="og:title" content="Skriniar: &quot;Andremo a Praga per vincere, anche se non sarà facile. Consci di avere sbagliato a Dortmund&quot;"/>
    <meta property="og:description" content="Intervenuto ai microfoni della Sita, agenzia stampa slovacca, il difensore dell'Inter Milan Skriniar ha presentato la partita di mercoledì dei nerazzurri contro lo Slavia Praga, gara quasi..."/>
  </head>
  <body>
    <article>
      <h1>Skriniar: "Andremo a Praga per vincere, anche se non sarà facile. Consci di avere sbagliato a Dortmund"</h1>
      <address><time datetime="2019-11-25T10:43:29+00:00">25 Nov 2019, 10:43</time> by <a rel="author">Christian Liotta</a></address>
      <p>Intervenuto ai microfoni della <i>Sita,</i> agenzia stampa slovacca, il difensore dell'Inter <b>Milan Skriniar</b> ha presentato la partita di mercoledì dei nerazzurri contro lo Slavia Praga, gara quasi da dentro o fuori per la squadra di <b>Antonio Conte</b> che è chiamata ad un risultato positivo per alimentare le speranze di qualificazione agli ottavi di finale. Skriniar lo sa e manda messaggi ben precisi: "<b>A Praga dobbiamo pensare a prenderci i tre punti, ma non sarà facile.</b> Abbiamo visto che lo Slavia gioca molto bene: si sa difendere ma anche palla al piede sa fare buone cose, quindi non sarà facile vincere lì. Ma dovessimo vincere, allora potremmo rilanciarci da questa partita in ottica qualificazione e credo che alla fine ce la faremo".</p>
      <p>L'Inter arriva dalla sconfitta rimediata in rimonta in casa del Borussia Dortmund: "Abbiamo analizzato quella partita in ogni dettaglio. <b>Abbiamo sbagliato e ne siamo consci</b>, ma abbiamo ancora una possibilità e dobbiamo credere che alla fine tutto si ribalterà dalla nostra parte", ha concluso.  </p>
      <p>
        <a href="https://www.videointer.it/watch.php?vid=1aad870b5">
          <b>VIDEO - FLAMENGO CAMPIONE, ADRIANO SCOPPIA IN LACRIME</b>
        </a>
      </p>
    </article>
  </body>
</html>