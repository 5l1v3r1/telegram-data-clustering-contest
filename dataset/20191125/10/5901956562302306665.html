<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/tragicno-jutro-na-gorenjskem-peska-umrla-na-kraju-nesrece-253385"/>
    <meta property="og:site_name" content="Slovenske novice"/>
    <meta property="article:published_time" content="2019-11-25T10:40:00+00:00"/>
    <meta property="og:title" content="Groza na parkirišču, umrla je na kraju nesreče"/>
    <meta property="og:description" content="Policisti so danes zjutraj na območju Škofje Loke obravnavali smrtno nesrečo. Okoliščine kažejo, da se je zgodila na parkirišču, ko je voznik tovornega vozila izvajal premik in pri tem trčil ..."/>
  </head>
  <body>
    <article>
      <h1>Groza na parkirišču, umrla je na kraju nesreče</h1>
      <h2>V Škofji Loki je voznik tovornega vozila zbil starejšo peško.</h2>
      <address><time datetime="2019-11-25T10:40:00+00:00">25 Nov 2019, 10:40</time> by <a rel="author">N. Č.</a></address>
      <p>Policisti so danes zjutraj na območju Škofje Loke obravnavali smrtno nesrečo. Okoliščine kažejo, da se je zgodila na parkirišču, ko je voznik tovornega vozila izvajal premik in pri tem trčil v starejšo peško. Ta je zaradi poškodb umrla na kraju nesreče. <br/><br/>Letos so gorenjski policisti obravnavali 1641 (1568 v 2018) prometnih nesreč. Devet udeležencev je umrlo (lani v enakem obdobju šest), 88 oseb je bilo hudo poškodovanih, 437 pa lažje. Najpogostejši vzroki za prometne nesreče so  prevelika hitrost, smer vožnje, izsiljevanje prednosti, varnostna razdalja in premiki z vozilom. 99 povzročiteljev prometnih nesreč je bilo pod vplivom alkohola. Povprečna stopnja pri teh voznikih alkohola znaša 1,36 promila. Vseh prometnih udeležencev pod vplivom alkohola je bilo 1130, 210 voznikov je bilo pozitivnih na teste za prepovedane droge oziroma so preizkus odklonili.  <br/>Policisti vse udeležence v prometu pozivajo k upoštevanju prometnih pravil in k izogibanju tveganjem, ki povzročajo prometne nesreče.  </p>
    </article>
  </body>
</html>