<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1418389/mia-grothia-o-paok-oi-podosfairistes-stirizoyn-tin-omada-mpasket"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T10:04:00+00:00"/>
    <meta property="og:title" content="Μια γροθιά ο ΠΑΟΚ: Οι ποδοσφαιριστές στηρίζουν την ομάδα μπάσκετ"/>
    <meta property="og:description" content="Σε μια κίνηση αλληλεγγύης, οι ποδοσφαιριστές του ΠΑΟΚ αποφάσισαν το πριμ από τη νίκη επί της ΑΕΛ να δοθεί για ενίσχυση του τμήματος μπάσκετ που περνάει δύσκολα."/>
  </head>
  <body>
    <article>
      <h1>Μια γροθιά ο ΠΑΟΚ: Οι ποδοσφαιριστές στηρίζουν την ομάδα μπάσκετ</h1>
      <h2>Σε μια κίνηση αλληλεγγύης, οι ποδοσφαιριστές του ΠΑΟΚ αποφάσισαν το πριμ από τη νίκη επί της ΑΕΛ να δοθεί για ενίσχυση του τμήματος μπάσκετ που περνάει δύσκολα.</h2>
      <address><time datetime="2019-11-25T10:04:00+00:00">25 Nov 2019, 10:04</time> by <a rel="author" href="http://www.gazzetta.gr/reporter/stavros-sountoulidis" target="_blank">Σταύρος Σουντουλίδης</a></address>
      <p>Μια γροθιά ο ΠΑΟΚ, μια μεγάλη οικογένεια με τους ποδοσφαιριστές του Δικεφάλου να στηρίζουν έμπρακτα την ομάδα μπάσκετ του συλλόγου.</p>
      <p>Μετά την πρωτοβουλία της συντονιστικής επιτροπής των Σ.Φ. ΠΑΟΚ, για την οποία ενημερώθηκαν τις προηγούμενες ημέρες, οι ποδοσφαιριστές αποφάσισαν να δώσουν όλο το ποσό του πριμ της νίκης επί της ΑΕΛ, που βάσει του εσωτερικού κανονισμού λαμβάνουν για κάθε νίκη που τους διατηρεί στην πρώτη θέση.</p>
      <p>Οι ποδοσφαιριστές του Δικεφάλου ενημερώθηκαν για την πολύ δύσκολη οικονομική κατάσταση που επικρατεί στην ομάδα μπάσκετ του συλλόγου και αποφάσισαν ομόφωνα να την στηρίξουν με την συγκεκριμένη πράξη, ενώ θα ακολουθήσουν κι άλλες κινήσεις προς την κατεύθυνση εξισορρόπησης των οικονομικών της ΚΑΕ ΠΑΟΚ.</p>
    </article>
  </body>
</html>