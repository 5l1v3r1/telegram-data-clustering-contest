<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/certificati/unicredit-8-fixed-cash-collect-su-azioni-con-cedole-trim-fisse-fino-al-6-annuo/"/>
    <meta property="og:site_name" content="InvestireOggi"/>
    <meta property="article:published_time" content="2019-11-25T10:22:26+00:00"/>
    <meta property="og:title" content="Unicredit: 8 fixed cash collect su azioni con cedole trim. fisse fino al 6% annuo"/>
    <meta property="og:description" content="8 fixed cash collect targati unicredit, negoziati su Euro TLX, cedole trimestali fisse (più un importo aggiuntivo condizionato) e protezione condizionata del capitale a scadenza."/>
  </head>
  <body>
    <article>
      <h1>Unicredit: 8 fixed cash collect su azioni con cedole trim. fisse fino al 6% annuo</h1>
      <h2>8 fixed cash collect targati unicredit, negoziati su Euro TLX, cedole trimestali fisse (più un importo aggiuntivo condizionato) e protezione condizionata del capitale a scadenza.</h2>
      <address><time datetime="2019-11-25T10:22:26+00:00">25 Nov 2019, 10:22</time> by <a rel="author" href="https://www.investireoggi.it/certificati/author/danilofieni/" target="_blank">Danilo Fieni</a></address>
      <p>Unicredit, in data 21/11/2019, ha emesso 8 Fixed Cash Collect su azioni italiane (quotati dal 19/11/2019). Si tratta di certificati quotati e negoziati al Euro TLX con scadenze a quattro anni, cedole trimestrali non legate all’andamento del sottostante (più un importo aggiuntivo condizionato) e protezione condizionata del capitale a scadenza.</p>
      <p>Ogni certificato ha inoltre un prezzo di emissione (uguale al valore nominale) pari a 100 €.</p>
      <h3>Punti di forza in sintesi</h3>
      <ul>
        <li>Pagamento di cedole trimestrali slegate dall’andamento del sottostante dallo 0,60% all’1,5%, corrispondenti ad un max annuo che va dal 2,40% al 6% del valore nominale.</li>
        <li>Barriere europea di protezione del capitale profonde fino a ribassi dei sottostanti che vanno dal -30% al -40%, ovvero pari ad un range che va dal 70% al 60% dei livelli iniziali.</li>
        <li>Possibilità di ottenere un importo aggiuntivo condizionato (di pari valore agli importi incondizionati) se il sottostante risulta pari o superiore alla barriera alla data di osservazione finale.</li>
      </ul>
      <h3>Caratteristiche</h3>
      <figure>
        <img src="https://www.investireoggi.it/certificati/wp-content/uploads/sites/18/2019/11/201119-uni-8-fixed-cash-coll.png"/>
      </figure>
      <h3>Funzionamento</h3>
      <p>I certificati pagano cedole trimestrali non condizionate dall’andamento del sottostante.</p>
      <p>Alla data di rimborso (02/01/2024) si prospettano due scenari:</p>
      <ol>
        <li>se il valore dell’azione sottostante, alla data di scadenza/valutazione finale (21/12/2023) è pari o superiore alla relativa barriera, i certificati rimborsano il valore nominale di 100 euro più un importo aggiuntivo condizionato (pari a quello incondizionato)</li>
        <li>in caso contrario l’investitore partecipa linearmente alla performance negativa del sottostante, ricevendo un valore calcolato moltiplicando la performance del sottostante (valore finale in rapporto al valore iniziale) per il prezzo di emissione di 100 euro.</li>
      </ol>
    </article>
  </body>
</html>