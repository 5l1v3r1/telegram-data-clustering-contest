<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/zhyteli-lvivskoyi-ta-kyyivskoyi-oblastej-falshuvaly-aktsyzni-marky/"/>
    <meta property="og:site_name" content="VARTA1"/>
    <meta property="article:published_time" content="2019-11-25T10:30:51+00:00"/>
    <meta property="og:title" content="Жителі Львівської та Київської областей фальшували акцизні марки в промислових масштабах"/>
    <meta property="og:description" content="Жителі Львівської та Київської областей фальшували акцизні марки"/>
  </head>
  <body>
    <article>
      <h1>Жителі Львівської та Київської областей фальшували акцизні марки в промислових масштабах</h1>
      <address>
        <time datetime="2019-11-25T10:30:51+00:00">25 Nov 2019, 10:30</time>
      </address>
      <p>Post Views: 4</p>
      <p>Правоохоронці викрила багатомільйонну схеми із виготовлення та реалізації підроблених марок акцизного податку на горілчану і тютюнову продукцію. За час функціонування незаконного механізму зловмисники встигли реалізувати підробок на 20 мільйонів гривень. Про це <a href="https://ssu.gov.ua/ua/news/1/category/2/view/6754#.oim1CA9A.dpbs">повідомили</a> у пресслубі Служби безпеки України.</p>
      <p>Оперативники спецслужби встановили, що організували протиправний бізнес мешканці Львівської та Київської областей. Підробки зловмисники виготовляли на промисловому обладнанні у двох підпільних цехах на Львівщині.</p>
      <p>Щотижня ділки продукували понад 2 мільйони фальшивих марок акцизного збору. Збували підроблені спецзнаки замовникам по всій Україні через один із недержавних поштових сервісів та через кур’єрів.</p>
      <p>Внаслідок діяльності фальшувальників відбувалася масштабна легалізація алкосурогату та контрафактних цигарок, що несла ризики здоров’ю та життю громадян.</p>
      <p>Правоохоронці затримали 11 зловмисників у Києві та Львові, у тому числі організаторів оборудки.</p>
      <p>“Під час обшуків на незаконних типографіях вилучено понад 3 тонни підроблених акцизних марок, обладнання для їх виготовлення, чорнову бухгалтерію, кошти, отримані від протиправної діяльності. Наразі затриманим здійснено повідомлення про підозру у вчиненні злочину, передбаченого ч. 3 с. 199 (виготовлення, зберігання, придбання, перевезення, пересилання, ввезення в Україну з метою збуту або збут підроблених грошей, державних цінних паперів чи білетів державної лотереї) Кримінального кодексу України.” – йдеться у повідомленні.</p>
      <p>Так, до Солом’янського районного суду міста Києва скеровано обвинувальні акти щодо 8 фігурантів справи. </p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>