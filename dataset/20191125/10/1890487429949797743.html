<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521192-cina-se-zameruje-na-ochranu-dusevniho-vlastnictvi-prinese-to-pokrok-s-usa/"/>
    <meta property="og:site_name" content="KurzyCZ"/>
    <meta property="article:published_time" content="2019-11-25T10:43:03+00:00"/>
    <meta property="og:title" content="Čína se zaměřuje na ochranu duševního vlastnictví. Přinese to pokrok s USA?"/>
    <meta property="og:description" content="Čína zvýší tresty za porušení práv duševního vlastnictví, čímž chce vyřešit jeden ze sporných bodů v obchodních jednáních s USA. Podle směrnic vlády vydaných v neděli se bude tato země také zabývat snižováním prahu trestů těm, kteří kradli duševní vlas..."/>
  </head>
  <body>
    <article>
      <h1>Čína se zaměřuje na ochranu duševního vlastnictví. Přinese to pokrok s USA?</h1>
      <address><time datetime="2019-11-25T10:43:03+00:00">25 Nov 2019, 10:43</time> by <a rel="author">Patria</a></address>
      <p>
        <b>Čína zvýší tresty za porušení práv duševního vlastnictví, čímž chce vyřešit jeden ze sporných bodů v obchodních jednáních s USA.</b>
      </p>
      <p>Podle směrnic vlády vydaných v neděli se bude tato země také zabývat snižováním prahu trestů těm, kteří kradli duševní vlastnictví. Už ale nekomentovaly, co takové kroky mohou znamenat.</p>
      <p>USA chtějí, aby se Čína zavázala zakročit proti krádežím duševního vlastnictví a aby přestala nutit americké společnosti, které chtějí podnikat v Číně, vydávat svá obchodní tajemství. Čína chce do roku 2022 omezit časté porušování duševního vlastnictví a plánuje usnadnit obětem přestupků získání kompenzací.</p>
      <p>Obě země jednají o částečné dohodě o obchodu a spornější otázky nechávají na pozdější diskuse. Čínský hlavní obchodní vyjednavač minulý týden hovořil o svých plánech reformy státních firem, otevření finančního sektoru a vymáhání práv duševního vlastnictví – tedy hlavních požadavků USA na změnu čínského ekonomického systému.</p>
      <p>„Posílení ochrany práv duševního vlastnictví je nejdůležitějším bodem pro zlepšení systému ochrany práv duševního vlastnictví a také největší pobídkou k posílení hospodářské konkurenceschopnosti Číny,“ uvádí směrnice. Místní vlády budou muset posílení práv duševního vlastnictví implementovat, upřesnila.</p>
      <p>Minulý týden řekl čínský prezident Si Ťin-pching svému národu, že chce s USA pracovat na obchodní dohodě první fáze, která je částečně založená na „rovnosti“. Což je princip, o kterém americký prezident <a href="https://www.kurzy.cz/tema/donald-trump/">Donald Trump</a> jen několik hodin později řekl, že jej nesdílí.</p>
      <p>"Nemůže jít o jakoby vyrovnaný obchod, protože my startujeme na podlaze a vy už jste na stropě. Takže budeme muset mít mnohem lepší dohodu,“ řekl <a href="https://www.kurzy.cz/tema/donald-trump/">Trump</a> v <a href="https://www.kurzy.cz/obec/patek/">pátek</a> v rozhovoru pro <a href="https://www.kurzy.cz/akcie-usa/twenty-first-century-fox-class-b-7995/">Fox</a> News.</p>
      <p>Vyjednavači z obou zemí jednají pravidelně ve snaze překlenout zbývající rozdíly, včetně čínských příslibů na nákup amerických <a href="https://www.kurzy.cz/komodity/zemedelske/">zemědělských</a> produktů, ochrany práva duševního vlastnictví a dalšího otevření své <a href="https://www.kurzy.cz/makroekonomika/">ekonomiky</a> zahraničním společnostem. Snaží se také shodnout na tom, jaká cla by konkrétně každá <a href="https://volby.kurzy.cz/strany">strana</a> jako první v rámci dohody zrušila.</p>
      <p>
        <i>Zdroj: Bloomberg</i>
      </p>
      <related>
        <h4>Příbuzné stránky</h4>
        <a href="https://www.kurzy.cz/tema/5395441.html"/>
        <a href="https://www.kurzy.cz/tema/5234967.html"/>
        <a href="https://rejstrik-firem.kurzy.cz/22716254/asociace-pro-ochranu-dusevniho-vlastnictvi-o-s/"/>
        <a href="https://www.kurzy.cz/vzdelavaci-kurzy/23763-ochrana-dusevniho-vlastnictvi-v-rozvojovych-projektech/"/>
        <a href="https://rejstrik-firem.kurzy.cz/22716254/asociace-pro-ochranu-dusevniho-vlastnictvi-os/statisticky-urad/"/>
        <a href="https://rejstrik-firem.kurzy.cz/22716254/asociace-pro-ochranu-dusevniho-vlastnictvi-os/zdroje/"/>
        <a href="https://www.kurzy.cz/cnb/ekonomika/polozky-sluzeb/polozky-sluzeb-v-mil-eur/poplatky-za-vyuzivani-dusevniho-vlastnictvi-j-n-vyvoz/35551026"/>
        <a href="https://rejstrik-firem.kurzy.cz/22683666/asociace-rozvoje-invenci-a-dusevniho-vlastnictvi-o-s/nazory-diskuze-forum/"/>
        <a href="https://www.kurzy.cz/vzdelavaci-kurzy/26997-ocenovani-dusevniho-vlastnictvi/"/>
        <a href="https://prace.kurzy.cz/urad-prace/nabidka-prace/ridici-pracovnici-v-oblasti-veterinarnich-cinnosti-brno-30d54752c.html"/>
        <a href="https://www.kurzy.cz/vzdelavaci-kurzy/16990-jak-vyuzivat-prava-dusevniho-vlastnictvi-pro-rozvoj-sve-firmy/"/>
        <a href="https://rejstrik-firem.kurzy.cz/04134567/centrum-administrace-dusevniho-vlastnictvi-sro/"/>
      </related>
    </article>
  </body>
</html>