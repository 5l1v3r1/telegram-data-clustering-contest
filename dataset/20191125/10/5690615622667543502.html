<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837621-sogodni-vidznachayut-den-borotbi-z-nasilstvom-proti-zhinok"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T10:32:00+00:00"/>
    <meta property="og:title" content="Сьогодні відзначають День боротьби з насильством проти жінок"/>
    <meta property="og:description" content="КИЇВ. 25 листопада. УНН. Сьогодні, 25 листопада, у світі відзначають Міжнародний день боротьби за ліквідацію насильства над жінками, передає УНН."/>
  </head>
  <body>
    <article>
      <h1>Сьогодні відзначають День боротьби з насильством проти жінок</h1>
      <address><time datetime="2019-11-25T10:32:00+00:00">25 Nov 2019, 10:32</time> by <a rel="author">Наталія Рябцева</a></address>
      <p><b>КИЇВ. 25 листопада. УНН.</b> Сьогодні, 25 листопада, у світі відзначають Міжнародний день боротьби за ліквідацію насильства над жінками, передає <b>УНН</b>.</p>
      <p>Починаючи із 1981 року, жінки-активістки всього світу 25 листопада щороку відзначають як день боротьби проти насилля. У 1999 році Генасамблея ООН проголосила цю дату Міжнародним днем боротьби за ліквідацію насильства над жінками.</p>
      <p>Історичною передумовою цієї дати стала подія, що відбулася в 1961 році у Домініканській республіці. Тоді за наказом диктатора Рафаеля Трухільо були жорстоко вбиті три сестри Мірабаль, політичні активістки. З того часу активісти всього світу виступають проти насильства над жінками.</p>
      <p>
        <b>ЧИТАЙТЕ ТАКОЖ: <a href="https://www.unn.com.ua/uk/news/1813560-oon-kozhna-tretya-zhinka-staye-zhertvoyu-nasilstva">ООН: кожна третя жінка стає жертвою насильства</a></b>
      </p>
      <p>У цей же день розпочинається міжнародна акція "16 днів проти насильства".</p>
      <p>Метою акції є привернення уваги громадськості до актуальних для українського суспільства проблем подолання насильства в сім’ї та забезпечення рівних прав жінок і чоловіків. Подібні заходи широко поширені по всьому світу. Щорічна акція "16 днів проти насильства" була ініційована Першим всесвітнім інститутом жіночого лідерства у 1991 році. З того часу понад 1000 організацій та осіб з понад 100 країн щорічно проводять акції в рамках однойменної кампанії, закликаючи до припинення усіх форм насильства проти жінок. З 2000 року цю ініціативу підтримує і Україна.</p>
      <p>Нагадаємо, у Брюсселі <a href="https://www.unn.com.ua/uk/news/1837572-u-bryusseli-tisyachi-lyudey-protestuvali-proti-nasilstva-nad-zhinkami">тисячі людей протестували</a> проти насильства над жінками.</p>
    </article>
  </body>
</html>