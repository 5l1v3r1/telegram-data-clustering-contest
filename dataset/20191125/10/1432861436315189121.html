<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/solskqer-obqsni-za-iznenadvashtoto-vklyuchvane-na-fil-dzhouns-vchera-1409428.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-25T10:32:00+00:00"/>
    <meta property="og:title" content="Солскяер обясни за изненадващото включване на Фил Джоунс вчера"/>
    <meta property="og:description" content="Мениджърът на Манчестър Юнайтед Оле Гунар Солскяер коментира вчерашното равенство на тима при гостуването на Шефилд Юнайтед Гостуването на „Брамъл Лейн“ се оказа сериозен тест за „червените дяволи“"/>
  </head>
  <body>
    <article>
      <h1>Солскяер обясни за изненадващото включване на Фил Джоунс вчера</h1>
      <address><time datetime="2019-11-25T10:32:00+00:00">25 Nov 2019, 10:32</time> by <a rel="author">Sportlive.bg</a></address>
      <p>Мениджърът на Манчестър Юнайтед <a href="https://www.sportlive.bg/tags/20644">Оле Гунар Солскяер</a> коментира вчерашното равенство на тима при гостуването на <a href="https://www.sportlive.bg/tags/69457">Шефилд Юнайтед</a>. Гостуването на „Брамъл Лейн“ се оказа сериозен тест за „червените дяволи“. Играчите на Солскяер губеха в резултата с 0:2 до 72-рата минута на мача, а след това осъществиха пълен обрат само в рамките на 7 минути. В крайна сметка обаче домакините изравниха резултата в самия край на срещата. </p>
      <p>Норвежкият мениджър коментира изненадващото си решение да включи Фил Джоунс в стартовия състав за мача. Английският бранител стартира за първи път в Премиър лийг през този сезон, но бе заменен още в началото на втората част. „Фил тренира добре.Той има опит да играе както в халфовата линия, така и в защита. Когато показва подобрение по време на тренировка, е редно да получи шанс. Маркос (Рохо) е контузен, Аксел (Туанзебе) не беше готов да се включи, така че беше лесен избор“ коментира Солскяер.</p>
      <p>Равенството срещу „остриетата“ не помогна особено на <a href="https://www.sportlive.bg/tags/4689">Манчестър Юнайтед</a>, които продължават да са на 9-то място в класирането във <a href="https://www.sportlive.bg/tags/5101">Висшата лига</a> със 17 точки. Програмата за „червените дяволи“ също не е особено благоприятна, след като в следващите три кръга те първо приемат Астън Вила, а след това имат последователни срещи с Тотнъм и Манчестър Сити. <i><a href="https://www.sportlive.bg/worldfootball/england/Solskqer-obqvi-kakvi-transferi-shte-pravi-Yunajted-prez-zimata-1409246.html">А ето какви са транферните цели на Солскяер през зимата.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Manchestyr-Yunajted-zagubi-vazhen-igrach-za-nqkolko-sedmici-1408776.html"/>
        <a href="https://www.sportlive.bg/worldfootball/england/Rashford-Nqma-po-dobyr-ot-Solskqer-za-trenxor-na-Manchestyr-Yunajted-1408442.html"/>
        <a href="https://www.sportlive.bg/worldfootball/england/Fred-Solskqer-mi-pomogna-da-podobrq-formata-si-1406183.html"/>
        <a href="https://www.sportlive.bg/worldfootball/england/Solskqer-trqbva-da-napusne-ako-Manchestyr-Yunajted-iska-da-spasi-sezona-1404757.html"/>
        <a href="https://www.sportlive.bg/worldfootball/england/Shefild-Yunajted-i-Manchestyr-Yunajted-podeliha-tochkite-v-strahoten-mach-s-markata-%E2%80%9EVissha-liga%E2%80%9C-1409330.html"/>
      </related>
    </article>
  </body>
</html>