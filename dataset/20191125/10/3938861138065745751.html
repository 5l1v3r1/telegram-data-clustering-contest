<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_ukrayina-mozhe-buti-prichetnoyu-do-kiberatak-na-viborah-prezidenta-ssa-kennedi/939720"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T10:27:00+00:00"/>
    <meta property="og:title" content="Україна може бути причетною до кібератак на виборах президента США - Кеннеді"/>
    <meta property="og:description" content="Кібератака на сервер Демократичної партії США в 2016 році могла відбутись за участі України. &quot;Не тільки російські спецслужби стоять за хакерською атакою. Українська сторона також може бути причетна до цих дій, хоча і розвідка США звинувачує в події Росію. Це також могла бути й Україна&quot;, ..."/>
  </head>
  <body>
    <article>
      <h1>Україна може бути причетною до кібератак на виборах президента США - Кеннеді</h1>
      <address><time datetime="2019-11-25T10:27:00+00:00">25 Nov 2019, 10:27</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939720_w_300.jpg?v=0"/>
        <figcaption>tass Джон Кеннеді: Україна може бути причетною до кібератаках на виборах в США</figcaption>
      </figure>
      <p>Кібератака на сервер Демократичної партії США в 2016 році могла відбутись за участі України.</p>
      <p>"Не тільки російські спецслужби стоять за хакерською атакою. Українська сторона також може бути причетна до цих дій, хоча і розвідка США звинувачує в події Росію. Це також могла бути й Україна", — сказав сенатор-республіканець від штату Луїзіана Джон Кеннеді в інтерв'ю <a href="https://www.foxnews.com/">Fox News.</a></p>
      <p>Сенатор виступив і зі звинуваченнями на адресу демократів. Представники політичної сили не викликали низку свідків у справі. Це не дозволило встановити деталі атаки, зазначив Кеннеді</p>
      <p>Кібератака на комп'ютерний сервер Національного комітету Демократичної партії зафіксована у 2016 році перед президентськими виборами. Оприлюднення даних партійної переписки кандидата від політсили Хілларі Клінтон вплинуло на її рейтинг.</p>
      <blockquote>Заарештований Лев Парнас, який є клієнтом адвоката Трампа Рудольфа Джуліані, <a href="https://gazeta.ua/articles/politics/_parnas-nadav-kongresu-ssa-zapisi-v-yakih-figuruye-ukrayina/939704">надав розслідуванню Конгресу аудіо- та відеозапис</a>и, пов'язані зі справою про імпічмент Трампа.<br/>Ці матеріали пов'язані із зусиллями Вашингтона змусити Київ розслідувати справу родини Байдена. Парнас надав записи у відповідь на повістку Конгресу.</blockquote>
    </article>
  </body>
</html>