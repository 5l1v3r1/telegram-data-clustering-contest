<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521149-jasny-vzkaz-z-hongkongu-volby-ovladli-prodemokraticti-kandidati/"/>
    <meta property="og:site_name" content="KurzyCZ"/>
    <meta property="article:published_time" content="2019-11-25T10:54:30+00:00"/>
    <meta property="og:title" content="Jasný vzkaz z Hongkongu, volby ovládli prodemokratičtí kandidáti"/>
    <meta property="og:description" content="Karta se tak po ostře sledovaných volbách obrátí. Prodemokratičtí kandidáti ve srovnání s volbami v roce 2015 počet svých mandátů více než ztrojnásobili.  "/>
  </head>
  <body>
    <article>
      <h1>Jasný vzkaz z Hongkongu, volby ovládli prodemokratičtí kandidáti</h1>
      <address><time datetime="2019-11-25T10:54:30+00:00">25 Nov 2019, 10:54</time> by <a rel="author">TNBiz</a></address>
      <p>
        <b>Podle průběžných <a href="https://volby.kurzy.cz/">výsledků voleb</a> v Hongkongu jasně zvítězili prodemokratičtí kandidáti. Zatím získali 340 ze 452 mandátů. Kandidáti podporující Peking obsadí nejméně 39 křesel. <a href="https://volby.kurzy.cz/">Volby</a> provázela rekordní účast.</b>
      </p>
      <p>Jasný vzkaz pevninské Číně a správkyni Carrie Lamové po téměř šesti měsících protestů. 17 z 18 místních rad obsadí prodemokratičtí kandidáti.</p>
      <p>Vyplatila se i výzva hlavní tváře protestů Joshuy Wonga, který obyvatele burcoval k účasti ve <a href="https://volby.kurzy.cz/">volbách</a>. Jeho samotného jako kandidáta vyřadili ještě před hlasováním.</p>
      <p>"V celém Hongkongu je registrováno dva miliony devět set čtyřicet tisíc voličů. Volební účast je kolem 71 procent. Pro porovnání - v posledních místních <a href="https://volby.kurzy.cz/">volbách</a> byla 47 procent," uvedl šéf volební komise Barnabus Fung.</p>
      <p>Karta se tak po ostře sledovaných <a href="https://volby.kurzy.cz/">volbách</a> obrátí. Prodemokratičtí kandidáti ve srovnání s <a href="https://volby.kurzy.cz/">volbami</a> v roce 2015 počet svých mandátů více než ztrojnásobili.<br/> </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/412756-citi-ma-jasny-vzkaz-pro-komoditni-byky/"/>
        <a href="https://zpravy.kurzy.cz/326251-jasny-vzkaz-od-draghiho-a-spol--krizi-musi-resit-politici/"/>
        <a href="https://www.kurzy.cz/zpravy/128788-ceske-cenne-papiry-posilaji-jasny-vzkaz-je-nam-fuk-studena-obcanska-valka/"/>
        <a href="https://zpravy.kurzy.cz/340250-jasny-vzkaz-poslany-investory-k-prubehu-vysledkove-sezone/"/>
        <a href="https://video.kurzy.cz/y/jq7nvz6gPxE/"/>
        <a href="https://www.kurzy.cz/zpravy/488305-plekancova-slova-plna-potu-a-krve-jeho-vzkaz-rika-uplne-vsechno/"/>
        <a href="https://www.kurzy.cz/tema/5152434.html"/>
        <a href="https://www.kurzy.cz/zpravy/500728-putin-poslal-drsny-vzkaz-zapadu-ostra-slova-o-migraci-a-gayich/"/>
        <a href="https://www.kurzy.cz/tema/5491313.html"/>
        <a href="https://www.kurzy.cz/zpravy/490236-maminka-s-rakovinou-posila-dojemny-vzkaz-je-to-moje-vina/"/>
        <a href="https://www.kurzy.cz/zpravy/487309-soud-o-deti-vyhral-plekanec-vzkaz-ktery-poslal-trha-srdce/"/>
        <a href="https://movie.kurzy.cz/y/EL1dh3NU3mM/"/>
      </related>
    </article>
  </body>
</html>