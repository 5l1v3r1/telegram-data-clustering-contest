<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/fondi-e-polizze/614764/robeco-conquista-il-gradino-piu-alto-del-podio-agli-sri-awards"/>
    <meta property="og:site_name" content="bluerating"/>
    <meta property="article:published_time" content="2019-11-25T10:36:09+00:00"/>
    <meta property="og:title" content="Robeco conquista il gradino più alto del podio agli SRI Awards"/>
    <meta property="og:description" content="La strategia RobecoSAM Euro SDG Credits è stata premiata come migliore nella categoria fondi Obbligazionari Corporate negli SRI Awards."/>
  </head>
  <body>
    <article>
      <h1>Robeco conquista il gradino più alto del podio agli SRI Awards</h1>
      <address><time datetime="2019-11-25T10:36:09+00:00">25 Nov 2019, 10:36</time> by <a rel="author">Hillary Di Lernia</a></address>
      <p>La strategia<b> </b>RobecoSAM Euro SDG Credits è stata premiata come migliore nella categoria fondi Obbligazionari Corporate negli SRI Awards, presentati settimana scorsa al quarto Salone SRI di Milano, organizzato da ETicaNews con il Forum per la finanza sostenibile, Anasf, Efpa e Aipb. Gli SRI Awards sono assegnati sulla base di un modello quantitativo proprietario, che prevede l’integrazione ponderata di tre fattori: score ESG di MSCI; performance e rischio a tre anni; governance del gestore.</p>
      <p>La strategia RobecoSAM Euro SDG Credits offre un’esposizione ampiamente diversificata al mercato del credito investment grade e investe in imprese che danno un contributo agli Obiettivi di Sviluppo Sostenibile delle Nazioni Unite. Robeco e RobecoSAM hanno sviluppato un modello proprietario di tre fasi per misurare i contributi agli SDG. Durante la prima fase si traccia un collegamento tra i prodotti e i servizi offerti dalle aziende e gli SDG, valutando in che misura essi favoriscono o ostacolano il raggiungimento di questi obiettivi. La seconda fase si concentra sulle modalità operative di ogni azienda, ovvero come producono le aziende. La terza e ultima fase consiste nello stabilire se le imprese sono state coinvolte in eventuali controversie. Sulla base di questi rating SDG proprietari, il team Credito di Robeco seleziona le obbligazioni corporate emesse da imprese che contribuiscono agli SDG delle Nazioni Unite ed esclude i titoli di aziende che sono lontani da tali obiettivi.</p>
      <figure>
        <img src="https://www.bluerating.com/wp-content/uploads/2019/11/Marcello-Matranga-Robeco-Medium.jpg"/>
      </figure>
      <p><b>Marcello Matranga (nella foto), Country Head di Robeco Italia</b>, ha ritirato il premio durante la cerimonia e ha aggiunto: <i>“Congratulazioni a RobecoSAM Euro SDG Credits per aver vinto questo premio. Questo evidenzia ancor di più la nostra posizione di leader in Italia per gli Investimenti sostenibili.”</i></p>
      <related>
        <a href="https://www.bluerating.com/fondi-e-polizze/614399/robeco-accordo-con-satelligence-per-salvare-le-foreste"/>
        <a href="https://www.bluerating.com/fondi-e-polizze/605644/investimenti-mercato-azionario-ai-tempi-supplementari"/>
        <a href="https://www.bluerating.com/fondi-e-polizze/603725/robeco-mercati-e-fed-la-storia-di-un-picco-glicemico"/>
      </related>
    </article>
  </body>
</html>