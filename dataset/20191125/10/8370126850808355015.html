<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/136527/suleyman-soylu-deprem-toplanma-alani-sayisini-acikladi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-25T10:06:00+00:00"/>
    <meta property="og:title" content="Süleyman Soylu 'deprem toplanma alanı sayısını açıkladı"/>
    <meta property="og:description" content="Süleyman Soylu, deprem toplanma alanları hakkında açıklama yaptı."/>
  </head>
  <body>
    <article>
      <h1>Süleyman Soylu 'deprem toplanma alanı sayısını açıkladı</h1>
      <h2>Süleyman Soylu, deprem toplanma alanları hakkında açıklama yaptı.</h2>
      <address>
        <time datetime="2019-11-25T10:06:00+00:00">25 Nov 2019, 10:06</time>
      </address>
      <p>İçişleri Bakanı Süleyman Soylu, "Türkiye'nin afet yönetimi noktasındaki organizasyon yapısı üzerinde reform sayılabilecek çok önemli değişimler, gelişmeler ve devrimler ortaya koyduk" dedi.</p>
      <p>İçişleri Bakanı Süleyman Soylu, 34 ülkenin katılımı ile gerçekleştirilen 'Asya Afet Azaltma Konferansı'na katıldı. Bakan Soylu, Türkiye'nin, Asya Afet Azaltma Merkezi üyeliğinin geçen yıl gerçekleştiğini hatırlattı.</p>
      <p>Soylu, Japonya'nın ve diğer Asya ülkelerinin afetlerle alakalı yoğun bir tecrübesi, yüksek bir teknolojik seviyesi ve afetle mücadele kurumlarının olduğunu dile getirerek, dünyada afetlerin yol açtığı zararların, ciddi boyutlarda olduğuna ve giderek de arttığına dikkat çekti.</p>
      <p>Belçika-Brüksel merkezli Afetlerin Epidemiyolojisi Araştırma Merkezi verilerine göre, 2018 yılında dünya genelinde 68 milyon insanı etkileyen ve 11 bin 804 insanın ölümüyle sonuçlanan 315 doğal afet yaşandığını belirten Soylu, bu afetlerin yüzde 45'i, ölümlerin yüzde 80'i ve bu afetlerden etkilenen insanların yüzde 76'sının Asya Kıtası'nda olduğunu söyledi.</p>
      <p>Soylu, afetlerin neden olduğu ekonomik kayıpların 131,7 milyar dolar olduğuna işaret ederek, 1989-2003 yılları arasında dünyada toplam 4 bin 129 afet yaşandığını, 2004-2018 yılları arasında bu sayının 5 bin 227 olduğu bilgisini verdi. (DHA)</p>
    </article>
  </body>
</html>