<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/25/ammortizzatori-sociali-il-focus-di-confindustria/1329076/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-25T10:28:12+00:00"/>
    <meta property="og:title" content="Ammortizzatori sociali, il focus di Confindustria"/>
    <meta property="og:description" content="MACERATA - All'incontro realizzato dall’area relazioni industriali e sindacali hanno partecipato Fabio Cappello e l'avvocato Giulia Dongiovanni"/>
  </head>
  <body>
    <article>
      <h1>Ammortizzatori sociali, il focus di Confindustria</h1>
      <h2>MACERATA - All'incontro realizzato dall’area relazioni industriali e sindacali hanno partecipato Fabio Cappello e l'avvocato Giulia Dongiovanni</h2>
      <address><time datetime="2019-11-25T10:28:12+00:00">25 Nov 2019, 10:28</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F25%2Fammortizzatori-sociali-il-focus-di-confindustria%2F1329076%2F">Condividi8</a><a href="https://twitter.com/intent/tweet?text=Ammortizzatori+sociali%2C++il+focus+di+Confindustria&amp;url=https%3A%2F%2Fwww.cronachemaceratesi.it%2F2019%2F11%2F25%2Fammortizzatori-sociali-il-focus-di-confindustria%2F1329076%2F">Tweet</a>Email8 Condivisioni</p>
      <p> </p>
      <p> </p>
      <p>
        <b>Aggiornamento sul sistema degli ammortizzatori sociali, ordinari e straordinari, incontro tecnico nella sede di Confindustria Macerata che ha visto la presenza, in qualità di relatori, del dottor Fabio Cappello della Direzione Centrale Ammortizzatori Sociali dell’Inps e dell’avvocato Giulia Dongiovanni dell’Area Lavoro, Welfare e Capitale Umano di Confindustria Nazionale. </b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/Cristallini-Dongiovanni-Cappello-Carelli-325x244.jpg"/>
        <figcaption>Elisabetta Cristallini, Giulia Dongiovanni, Fabio Cappello, Giuseppe Carelli</figcaption>
      </figure>
      <p>L’incontro, realizzato dall’area relazioni industriali e sindacali di Confindustria Macerata si è incentrato nella prima parte, curata dal dottor Cappello, sull’approfondimento dei requisiti normativi e tecnico-operativi necessari ai fini dell’accoglimento della domanda di Cigo. Particolare attenzione è stata data all’importanza della corretta scelta della causale, al rispetto dei limiti temporali, alle modalità di istruttoria dell’istanza. Nella seconda parte dell’incontro, tenuta dall’avvocato Giulia Dongiovanni, è stato posto l’accento sulle condizioni di richiesta di Cassa Integrazione Guadagni Straordinaria, sulle diverse causali previste dalla disciplina vigente in materia, sulla durata massima di utilizzo degli ammortizzatori sociali e sulla loro possibile proroga.  Ampio spazio è stato dato poi al dibattito, condotto dal dottor Giuseppe Carelli (Area Relazioni Industriali e Sindacali Confindustria Macerata), nel quale aziende, professionisti e relatori hanno potuto confrontarsi sulle problematiche relative alla materia trattata. Ha moderato l’incontro la dottoressa Elisabetta Cristallini (Area Relazioni Industriali e Sindacali Confindustria Macerata).</p>
      <p> </p>
    </article>
  </body>
</html>