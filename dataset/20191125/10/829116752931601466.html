<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191125-nb-i-kirugta-marko-nikolicot-a-fehervar.html"/>
    <meta property="og:site_name" content="Origo"/>
    <meta property="article:published_time" content="2019-11-25T10:59:00+00:00"/>
    <meta property="og:title" content="Kirúgta Marko Nikolicot a Fehérvár"/>
    <meta property="og:description" content="A Puskás Akadémia elleni 3-1-es vereséget követően a Fehérvár hétfőn kirúgta a szerb edzőt."/>
  </head>
  <body>
    <article>
      <h1>Kirúgta Marko Nikolicot a Fehérvár</h1>
      <address><time datetime="2019-11-25T10:59:00+00:00">25 Nov 2019, 10:59</time> by <a rel="author">Origo</a></address>
      <p>
        <b>Hivatalos oldalán tudatta a MOL Fehérvár FC csapata, hogy hétfőn szerződést bontott a klub vezetőedzőjével, Marko Nikoliccsal.</b>
      </p>
      <blockquote>A MOL Fehérvár FC a mai napon szerződést bontott Marko Nikolics vezetőedzővel. Köszönjük a klubért végzett munkáját, további pályafutásához sok sikert kívánunk</blockquote>
      <p>- olvasható a klub szűkszavú közleménye.</p>
      <figure>
        <img src="https://cdn.nwmgroups.hu/s/img/i/1810/201810056.jpg"/>
        <figcaption>Marko Nikolic a Chelsea otthonába is eljutott a Fehérvár edzőjeként<cite>Forrás: MTI/Koszticsák Szilárd</cite></figcaption>
      </figure>
      <p>A 40 éves, belgrádi születésű edző 2017 nyarán érkezett Fehérvárra, ahol első idényében rögtön bajnoki címet szerzett, majd ősszel az Európa-liga csoportkörébe vezette ez akkor MOL Vidi néven futó csapatot.</p>
      <aside>A bajnoki címet nem sikerült megvédenie a Ferencvárossal szemben, majd nyáron nem sikerült jól a nemzetközi kupaszereplés sem, az Európa-ligában a liechtensteini Vaduz búcsúztatta a csapatát.</aside>
      <p>Nikolic csapata hétvégén 3-1-re kikapott a Puskás Akadémiától, korábban pedig az FTC is nyerni tudott Fehérváron.</p>
      <p>A Fradi már úgy vezet három ponttal a Fehérvár előtt, hogy egy meccsel kevesebbet játszott, a tabellán pedig a Mezőkövesd is a két csapat köz ékelődött.</p>
      <p>Nikolic a negyedik edző, akinek távoznia kellett az NB I aktuális idényében. Diósgyőrben Feczkó Tamás váltotta Fernando Fernandezt, Kisvárdán Miriuta helyére jött Dajka László, Pakson Tomiszlav Szivicsnek kellett mennie, ott egyelőre Osztermájer Gábor irányít.</p>
    </article>
  </body>
</html>