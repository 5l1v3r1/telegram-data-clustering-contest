<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%cf%80%ce%b5%ce%b9%cf%83%ce%bf%ce%b4%ce%b9%ce%b1%ce%ba%ce%ae-%ce%ba%ce%b1%cf%84%ce%b1%ce%b4%ce%af%cf%89%ce%be%ce%b7-%ce%ad%cf%83%cf%80%ce%b1%cf%83%ce%b5-%cf%84%ce%bf-%ce%bc%cf%80.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T10:28:33+00:00"/>
    <meta property="og:title" content="Επεισοδιακή καταδίωξη: «Έσπασε» το μπλόκο, πέταξε το χασίς και… τράκαρε!"/>
    <meta property="og:description" content="Κατά τη διάρκεια της επεισοδιακής καταδίωξης, ο 49χρονος Έλληνας έχασε τον έλεγχο, με αποτέλεσμα να συγκρουστεί με ένα άλλο όχημα."/>
  </head>
  <body>
    <article>
      <h1>Επεισοδιακή καταδίωξη: «Έσπασε» το μπλόκο, πέταξε το χασίς και… τράκαρε!</h1>
      <address>
        <time datetime="2019-11-25T10:28:33+00:00">25 Nov 2019, 10:28</time>
      </address>
      <p>Κατά τη διάρκεια της επεισοδιακής καταδίωξης, ο 49χρονος Έλληνας έχασε τον έλεγχο, με αποτέλεσμα να συγκρουστεί με ένα άλλο όχημα.</p>
      <p>
        <b>Επεισοδιακή ήταν η καταδίωξη μέρα-μεσημέρι ενός οδηγού που έπεσε σε μπλόκο ελέγχων το οποίο είχαν στήσει αστυνομικοί της Ασφαλείας σε κοινότητα του Δήμου Τρίπολης, αλλά πάτησε γκάζι προσπαθώντας να διαφύγει, ενώ ταυτόχρονα πετούσε από το παράθυρο τα «φιξάκια» με το χασίς που σκόπευε να διακινήσει.</b>
      </p>
      <p>Τρέχοντας με μεγάλη ταχύτητα, ο 49χρονος Έλληνας έχασε τον έλεγχο, με αποτέλεσμα να συγκρουστεί με ένα άλλο όχημα και να προσκληθούν υλικές ζημιές και στα δυο αυτοκίνητα. Ωστόσο, συνέχισε την πορεία του αλλά λίγο πιο μακριά ακινητοποιήθηκε, συνελήφθη και πάνω του κατασχέθηκαν 730 ευρώ, ενώ στο έδαφος βρέθηκε μια συσκευασία που περιείχε δεκάδες σακουλάκια με ακατέργαστη κάνναβη συνολικού βάρους 237,4 γραμμαρίων έτοιμα για πώληση.</p>
      <p>Ακολούθησε έρευνα στο σπίτι του δράστη, όπου βρέθηκαν άλλα 193,1 γραμμάρια ακατέργαστης κάνναβης και κατασχέθηκαν 263 ευρώ, όπως και το όχημά του.</p>
      <p>Σε βάρος του ο εισαγγελέας Πρωτοδικών Τρίπολης άσκησε δίωξη για κατοχή ναρκωτικών με σκοπό την διακίνηση, απείθεια και επικίνδυνη οδήγηση.</p>
    </article>
  </body>
</html>