<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/25/alle-5-da-me-a-civitanova-ugo-dighero-e-gaia-de-laurentiis/1329085/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-25T10:58:42+00:00"/>
    <meta property="og:title" content="“Alle 5 da me”, a Civitanova Ugo Dighero e Gaia De Laurentiis"/>
    <meta property="og:description" content="IN SCENA - Mercoledì alle 21,15 nuovo appuntamento al Rossini con la stagione dell’Azienda dei Teatri"/>
  </head>
  <body>
    <article>
      <h1>“Alle 5 da me”, a Civitanova Ugo Dighero e Gaia De Laurentiis</h1>
      <h2>IN SCENA - Mercoledì alle 21,15 nuovo appuntamento al Rossini con la stagione dell’Azienda dei Teatri</h2>
      <address><time datetime="2019-11-25T10:58:42+00:00">25 Nov 2019, 10:58</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F25%2Falle-5-da-me-a-civitanova-ugo-dighero-e-gaia-de-laurentiis%2F1329085%2F">Condividi12</a><a href="https://twitter.com/intent/tweet?text=%22Alle+5+da+me%22%2C+a+Civitanova++Ugo+Dighero+e+Gaia+De+Laurentiis&amp;url=https%3A%2F%2Fwww.cronachemaceratesi.it%2F2019%2F11%2F25%2Falle-5-da-me-a-civitanova-ugo-dighero-e-gaia-de-laurentiis%2F1329085%2F">Tweet</a>Email12 Condivisioni</p>
      <p> </p>
      <p> </p>
      <p><b>Gaia De Laurentiis e Ugo Dighero sono i protagonisti della commedia “Alle 5 da me” che arriva a Civitanova  mercoledì alle 21,15, per il secondo appuntamento della stagione teatrale del Rossini, organizzata dall’Azienda dei Teatri di Civitanova con Eclissi Eventi. </b>L’esilarante commedia di Pierre Chesnot, messa in scena da Stefano Artissunch con le musiche della Banda Osiris, le scene di Matteo Soltanto e i costumi di Marco Nateri, racconta i disastrosi incontri sentimentali di un uomo e di una donna: lui in cerca di stabilità affettiva, lei ossessionata dal desiderio di maternità. Gaia De Laurentiis interpreta cinque donne che corteggiano un uomo, e Ugo Dighero dà voce e volto a cinque uomini che corteggiano una donna. Come spesso capita nella vita, la ricerca spasmodica porta ad essere poco selettivi, e così i due finiscono per accogliere in casa personaggi davvero singolari, a tratti persino paradossali. Un vero e proprio percorso ad ostacoli che porterà i due protagonisti a cimentarsi con grande maestria nelle più svariate interpretazioni, dimostrando ognuno le proprie straordinarie capacità attoriali. Biglietti da 13 a 25 euro, acquistabili presso la biglietteria del Teatro Rossini, on line su Ciaoticket, e nelle rivendite autorizzate da Ciaoticket. Info e prenotazione: tel <a href="tel:0733812936">0733812936</a> – <a href="tel:0733865994">tel:0733865994</a>. La stagione di prosa vede anche la presenza dei partner etici: Croce Verde, Ant Associazione Come ginestre, Lega del Filo d’oro, Attivamente Alzheimer, Admo, Anfass e Associ (Associazione Solidarietà Civitanovese). Ogni partner etico ha la possibilità, durante i vari appuntamenti, di presentare i servizi offerti e le modalità con cui ciascuno può contribuire al loro funzionamento come volontari e/o come sostenitori economici e riceverà anche uno sconto del 10% sul prezzo del biglietto.</p>
    </article>
  </body>
</html>