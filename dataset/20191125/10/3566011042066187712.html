<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549862.html/%D8%A8%D8%B3%DB%8C%D8%AC-%D9%86%D9%87%D8%A7%D9%84-%D8%B1%D9%88%DB%8C%DB%8C%D8%AF%D9%87-%D8%AF%D8%B1-%D8%A8%D8%B7%D9%86-%D9%88-%D9%85%D8%AA%D9%86-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T10:36:00+00:00"/>
    <meta property="og:title" content="بسیج نهال روییده در بطن و متن انقلاب اسلامی است"/>
    <meta property="og:description" content="بسیج شجره طیبه انقلاب و نهال روییده در بطن و متن انقلاب اسلامی است."/>
  </head>
  <body>
    <article>
      <h1>بسیج نهال روییده در بطن و متن انقلاب اسلامی است</h1>
      <h2>یادداشت؛</h2>
      <address>
        <time datetime="2019-11-25T10:36:00+00:00">25 Nov 2019, 10:36</time>
      </address>
      <p>بسیج شجره طیبه انقلاب و نهال روییده در بطن و متن انقلاب اسلامی است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://www.ilamebidar.ir/note/39689">ایلام بیدار</a>، هفته بسیج، یادآور حماسه آفرینی ها و خدمات رسانی فعال بسیج در عرصه های مختلف را گرامی می داریم.</p>
      <p>بسیج، نامی است که با انقلاب اسلامی گره خورده و عجین شده است. بسیج شجره طیبه انقلاب و نهال روییده در بطن و متن انقلاب اسلامی است.<br/>از ابتدای انقلاب، در برهه های حساس آن، مبارزه با ضدانقلاب، دفاع مقدس، سازندگی، جهادعلمی و دیگر عرصه ها، حضور خالصانه بسیج در راه آرمانهای والای انقلاب به عینه محسوس بوده است.<br/>بسیج مظهر مردم سالاری دینی است، جایگاه بسیج و نقش بسیج در پیشبرد اهداف انقلاب بر کسی پوشیده نیست.<br/>در حوادث و بلایای طبیعی اعم از سیل، زلزله، آتش سوزی و... نیز نقش بسیجیان پررنگ و حضورشان موثر بوده و تمام قد در جهت خدمات رسانی و کمک به مردم زلزله زده فعالیت دارند.<br/>الگو شدن بسیج در منطقه نیز یکی از دستاوردهای مهم این نهاد ارزشمند انقلابی است. حشدالشعبی که نقش بسیار موثری در مقابله با داعش در عراق داشت، نمونه ای از الگوسازی بسیج در بین ملت های منطقه است.<br/>تفکر بسیجی که برآمده از فرهنگ انقلابی مردم ایران است، در عمل توانمندی خود را ثابت کرده است.<br/>بسیج که فعالانه در همه عرصه ها لبیک گوی ندای ولایت است، دشمنان و مخالفینی دارد، دشمنان و مخالفین بسیج درصدد به رکودکشاندن بسیج با استفاده از ابزارهای مختلف فرهنگی و به اصطلاح کلی جنگ نرم هستند.<br/>امروز جامعه ایران اسلامی بیش از پیش نیازمند تفکر بسیجی است. تفکر بسیجی که مولفه های واضح و آشکار و ثابتی مانند دین مداری، ولایتمداری، حساسیت های اجتماعی و انقلابی، درصحنه بودن، حمایت از آرمانهای انقلاب و... دارد.<br/>امروز جوانان، دختران و پسران جامعه ما در معزض سهمگین ترین هجمه فرهنگی دشمنان هستند. فضای مجازی و شبکه های اجتماعی با تولیدات ضددینی و ضد اخلاقی در جهت گسیختن جامعه و نسل جوان و فاصله انداختن بین مردم و حکومت اسلامی  هستند.<br/>اینجا آنچه مصونیت بخشی می کند، عبارت است از تفکر و اندیشه بسیجی که از متن جامعه ایرانی سرچشمه می گیرد.<br/>نفوذ دشمن در لایه های مختلف جامعه مانند دانشگاه از طریق القای تفکرات غیراسلامی و اندیشه های غربی و لیبرالی و... از جمله خطراتی است که جوانان ما را تهدید می کند.<br/>حضور بسیج در دانشگاه به عنوان مغز متفکر جامعه و تولید کننده اندیشه اجتماعی بسیار مهم است، همه باید بسیج را تقویت و حمایت کنند و توجه و حمایت آحاد مردم و مسئولان نظام جمهوری اسلامی در حقیقت به ارتقاء توان و قدرت داخلی کمک شایانی خواهد کرد.<br/>بسیج نماد خوداتکایی و خودباوری ملت ایران است، جهاد سازندگی، اقتصادمقاومتی، تولید داخلی، ارتقاء توانمندی دفاعی امنیتیف دفاع از اندیشه اسلامی و انقلابی در دانشگاه، حضور بسیج در فضای مجازی و جنگ نرم، حضور بسیج در بومی سازی امنیت، الگوسازی بسیج در منطقه و... همه و همه از برکات این درخت تنومند و شجره طیبه ای است که نهال مقدس ان با دستان پر برکت امام امت در زمین فرهنگ و تاریخ ایران اسلامی و انقلابی کاشته شد و امروز ثمرات و میوه این درخت پرثمر را مردم عزیز و قدرشناس و ولایتمدار ایران به خوبی لمس و حس می کنند.<br/>گرامی می داریم یاد وخاطره شهدای عزیز انقلاب که با خون خود این نهال را آبیاری کردند و ما اکنون میراث دار نتیجه خون شهدا هستیم.<br/>از خدای متعال خواهانیم که توفیق دهد امانت دار خوبی برای ثمره و ثمرات جانفشانی های ایثارگران و رزمندگان و بسیجیان غیرتمنداین مرز و بوم باشیم. انشاءالله<br/> </p>
      <p>انتهای پبام/</p>
    </article>
  </body>
</html>