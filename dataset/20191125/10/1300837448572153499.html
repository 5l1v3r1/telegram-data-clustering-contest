<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/25/libano-scontri-a-beirut-10-feriti_15cd3fc3-9485-4678-84a4-05541c3a5376.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T10:28:57+00:00"/>
    <meta property="og:title" content="Libano: scontri a Beirut, 10 feriti"/>
    <meta property="og:description" content="E' di 10 feriti il bilancio di scontri nella notte a Beirut, Libano, tra esponenti dei due movimenti sciiti Hezbollah e Amal e manifestanti anti-governativi. Lo riferiscono media libanesi. (ANSA)"/>
  </head>
  <body>
    <article>
      <h1>Libano: scontri a Beirut, 10 feriti</h1>
      <h2>Tra militanti di Hezbollah e attivisti</h2>
      <address><time datetime="2019-11-25T10:28:57+00:00">25 Nov 2019, 10:28</time> by <a rel="author">Redazione ANSA</a></address>
      <p> E' di 10 feriti il bilancio di scontri nella notte a Beirut, Libano, tra esponenti dei due movimenti sciiti Hezbollah e Amal e manifestanti anti-governativi. Lo riferiscono media libanesi. Secondo le fonti, i disordini sono scoppiati verso la mezzanotte, quando attivisti anti-governativi si sono radunati nel centro di Beirut interrompendo la circolazione di una strada principale vicino alle piazze dei sit-in di protesta. Militanti di Hezbollah e di Amal, due partiti che sostengono il governo, sono quindi accorsi con pietre e bastoni dal vicino quartiere di Khandaq al Ghamiq e hanno attacco i manifestanti. I militanti hanno poi assaltato vetrine di negozi e le auto parcheggiate nei pressi di piazza dei Martiri e piazza Riad Solh, i due luoghi simbolo della protesta in corso da metà ottobre.<br/>    L'esercito e la polizia sono intervenuti e dopo circa due ore hanno riportato una calma relativa nella zona del centro di Beirut.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>