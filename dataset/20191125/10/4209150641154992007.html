<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/zivot-stil/zivotinje/Grbavi-kitovi-su-skoro-izumrli-a-sada-su-sokirali-naucnike/570326?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T10:00:00+00:00"/>
    <meta property="og:title" content="Grbavi kitovi su skoro izumrli, a sada su šokirali naučnike"/>
    <meta property="og:description" content="Nakon što se populacija grbavih kitova smanjila u tolikoj mjeri da su kao vrsta skoro izumrli, u posljednje vrijeme se u južnom Atlantskom okeanu njihov broj znatno povećao."/>
  </head>
  <body>
    <article>
      <h1>Grbavi kitovi su skoro izumrli, a sada su šokirali naučnike</h1>
      <address><time datetime="2019-11-25T10:00:00+00:00">25 Nov 2019, 10:00</time> by <a rel="author">N.N.</a></address>
      <p>Nakon što se populacija grbavih kitova smanjila u tolikoj mjeri da su kao vrsta skoro izumrli, u posljednje vrijeme se u južnom Atlantskom okeanu njihov broj znatno povećao.</p>
      <p>Prema najnovijim procjenama, u grupi naziva Jugozapadna grupa Atlantika (eng. Western South Atlantic, WSA) ima oko 24.900 jedinki, što je gotovo 93 odsto njihovog broja prije početka lova na kitove, piše Science Alert.</p>
      <p>
        <b>Stručnjaci oduševljeni</b>
      </p>
      <p>Ovakvu dobru vijest ni stručnjaci nisu očekivali te je ona pokazatelj šta se sve može postići ako se sprovedu prave mjere.</p>
      <p>Tokom stotina godina ljudi su nemilosrdno lovili grbavog kita ubivši oko 300.000 jedinki širom svijeta. Došlo je do toga da je u jugozapadnom dijelu Atlantika sredinom pedestih godina prošlog vijeka ostalo samo 450 primjeraka te vrste.</p>
      <p>Premda se populacija grbavih kitova u Atlantskom okeanu znatno oporavila, naučnici upozoravaju da im sada kao vrsti prijete klimatske promjene. Naime, nedavna istraživanja pokazala su da se smanjuje količina omiljene hrane ovog kita i premješta južnije.</p>
      <p>
        <b>"Ovo je jasan primjer da se može oporaviti ugrožena vrsta''</b>
      </p>
      <p>Grbavim kitovima je sada mnogo bolje, ali pitanje je koliko će to potrajati.</p>
      <p>"Ovo je jasan primjer da će se, ako postupimo ispravno, oporaviti populacija neke ugrožene vrste", rekao je biolog Alexandre Zerbini iz američke Nacionalne agencije za istraživanje okeana i atmosfere (NOAA).</p>
      <p>(Index.hr)</p>
    </article>
  </body>
</html>