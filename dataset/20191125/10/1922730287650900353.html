<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/social/radet/dupa-ce-doua-masini-au-cazut-intr-o-groapa-radet-da-vina-pe-niste-necunoscuti-care-ar-fi-aruncat-semnalizatoarele-1587027"/>
    <meta property="og:site_name" content="Ziare.com"/>
    <meta property="article:published_time" content="2019-11-25T10:41:00+00:00"/>
    <meta property="og:title" content="Dupa ce doua masini au cazut intr-o groapa, RADET da vina pe niste necunoscuti care ar fi aruncat semnalizatoarele"/>
    <meta property="og:description" content="Alexandru Burghiu, seful Termoenergetica (societate care preia activitatea RADET), a declarat, luni dimineata, ca doi indivizi, care au iesit initial dintr-un bar, ar fi aruncat cele 9 semnalizatoare in groapa in care au cazut duminica seara cele doua masini."/>
  </head>
  <body>
    <article>
      <h1>Dupa ce doua masini au cazut intr-o groapa, RADET da vina pe niste necunoscuti care ar fi aruncat semnalizatoarele</h1>
      <address>
        <time datetime="2019-11-25T10:41:00+00:00">25 Nov 2019, 10:41</time>
      </address>
      <p>
        <b>Alexandru Burghiu, seful Termoenergetica (societate care preia activitatea RADET), a declarat, luni dimineata, ca doi indivizi, care au iesit initial dintr-un bar, ar fi aruncat cele 9 semnalizatoare in groapa in care au cazut duminica seara cele doua masini.</b>
      </p>
      <p>"Am ajuns in jur de ora 23:00 acolo, iar sotia primului sofer care a cazut in groapa, cat si Politia mi-au relatat ca, nu cu mult timp inainte, doua persoane ar fi iesit din barul de langa, intr-o stare euforica, si s-au luat la tranta cu tot ce inseamna semnalizare si le-au aruncat pe toate in groapa, dupa care a venit acel om si a cazut in groapa", a relatat Burghiu.</p>
      <p>Acesta mai spune ca din groapa au fost scoase 9 indicatoare.</p>
      <p>"Am scos vreo 9 indicatoare din groapa, si de-o parte si de alta a santierului. Daca ar fi dat cu masina in primele, cele din celalalt capat ar fi stat neatinse. Santierul acela este de 12 zile si nu a fost niciun incident acolo", a mai declarat Burghiu.</p>
      <p>Martori de la fata locului au relatat ca, in cazul in care ar mai fi durat cateva minute pana cand primul barbat a fost scos, se putea intampla o tragedie, pentru ca la scurt timp a cazut cealalta masina.</p>
      <p>Potrivit lui Burghiu, groapa va fi astupata in aceste zile.</p>
      <p>Duminica seara, doua autovehicule care circulau pe Aleea Compozitorilor dinspre Bulevardul 1 Mai, in momentul in care au ajuns in dreptul imobilului cu nr. 13, <a href="http://www.ziare.com/social/capitala/doua-masini-s-au-prabusit-intr-o-groapa-facuta-de-angajatii-radet-una-a-fost-inghitita-cu-totul-soferul-nu-apucase-sa-iasa-pana-a-cazut-a-doua-1587000">au cazut intr-un sant sapat in carosabil.</a></p>
      <p>Santul sapat este parte a unei lucrari de termoficare a RADET. In urma accidentului, unul dintre soferi a fost ranit.</p>
      <p>Politistii fac cercetari pentru a stabili cauzele si imprejurarile evenimentului rutier, precum si modul de semnalizare a lucrarii.</p>
    </article>
  </body>
</html>