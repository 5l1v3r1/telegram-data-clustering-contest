<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/potvrdjen_realme_x50_5g_sa_dve_punch-hole_kamere-82168"/>
    <meta property="og:site_name" content="Benchmark"/>
    <meta property="article:published_time" content="2019-11-25T10:15:00+00:00"/>
    <meta property="og:title" content="Potvrđen Realme X50 5G sa dve punch-hole kamere"/>
    <meta property="og:description" content="Objavljen je i promotivni poster za Realme X50, a fotografija sugeriše dual-mode 5G podršku i dve punch-hole selfi kamere"/>
  </head>
  <body>
    <article>
      <h1>Potvrđen Realme X50 5G sa dve punch-hole kamere</h1>
      <address>
        <time datetime="2019-11-25T10:15:00+00:00">25 Nov 2019, 10:15</time>
      </address>
      <figure>
        <img src="https://www.benchmark.rs/assets/img/news/main/59c4939afb08b87424faba67fcfe9e49.jpg"/>
      </figure>
      <p>Pre izvesnog vremena sugerisano je postojanje 5G telefona kompanije <a href="https://www.benchmark.rs/tag/realme-25102"><b>Realme</b></a>, a sada je potvrđen naziv uređaja kao i neke njegove funkcije. Prema svemu sudeći, prvi <a href="https://www.benchmark.rs/tag/5g-1581"><b>5G telefon</b></a> kompanije Realme će nositi naziv<b><a href="https://www.benchmark.rs/tag/realme_x50-25483"> Realme X50 5G</a>.</b><br/><br/>Objavljen je i promotivni poster za Realme X50, a fotografija sugeriše dual-mode 5G podršku. Takođe, vidljiva je i implementacija dvostruke punch-hole selfi kamere, što je postao i trend na Realme telefonima u poslednje vreme. Slična rešenja se očekuju i na dolazećim Redmi K30, Huawei Nova 6, Honor V30 i OnePlus 8 modelima.<br/><br/>Kada je datum objave u pitanju, Realme X50 će najverovatnije biti objavljen tokom prvog tromesečja 2020. godine. Ovo su za sada sve informacije koje su dostupne o Realme X50 5G telefonu.</p>
      <h3>Pogledajte još: <a href="https://www.benchmark.rs/vesti/prvi_put_na_testu_imamo_jedan_realme_telefon_video-82007">Prvi put na testu imamo jedan Realme telefon (video)</a></h3>
      <p>Nedavno objavljeni Realme X2 Pro premijum model će 18. decembra dobiti ColorOS 7 ažuriranje i očekuje se da će kineska kompanija tada objaviti više detalja i o dolazećem Realme X50 uređaju.<br/><br/><i>Izvor: <a href="https://www.droidshout.com/realme-announces-realme-x50-5g-dual-punch-hole-cameras/">DroidShout</a></i></p>
      <figure>
        <iframe src="https://www.youtube.com/embed/w8K8c66-avM" width="600" height="450" data-service="Youtube" scrolling="no"/>
      </figure>
    </article>
  </body>
</html>