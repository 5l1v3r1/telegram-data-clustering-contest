<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/teszt/lg_32ul950_monitor_teszt/lg_32ul950.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-25T10:05:00+00:00"/>
    <meta property="og:title" content="Sokoldalú Nano IPS monitor az LG-től"/>
    <meta property="og:description" content="Kipróbáltuk az LG 32UL950 HDR600 minősítésű megjelenítőt."/>
  </head>
  <body>
    <article>
      <h1>Sokoldalú Nano IPS monitor az LG-től</h1>
      <address><time datetime="2019-11-25T10:05:00+00:00">25 Nov 2019, 10:05</time> by <a rel="author" href="https://prohardver.hu/tag/elefant_2.html" target="_blank">elefant</a></address>
      <h3>LG 32UL950</h3>
      <p>Az LG ebben az évben is több új monitorral lépett színre, amelyek között akadnak belépőszintű modelek, vagy játékosok igényeihez tervezett sorozatok, de olyanok is akadnak, amelyeket irodai, grafikai vagy multimédiás felhasználásra szánnak.</p>
      <figure>
        <img src="https://prohardver.hu/dl/cnt/2019-11/156490/img_szembol.jpg"/>
        <figcaption>LG 32UL950</figcaption>
      </figure>
      <p>E csoport egyik tipikus képviselője a 32UL950, amely a vállalat Nano IPS paneljére épül, és nálunk vendégeskedett néhány napig. Ezúttal is annak jártunk utána, hogy milyen a képminőség, a kezelés, és hogy kínál-e extrákat!</p>
      <h4>Hi﻿r﻿det﻿és</h4>
      <figure>
        <a href="https://track.adform.net/C/?bn=33708157;C=0">
          <img src="https://track.adform.net/adfserve/?bn=33708157;srctype=4;ord=[timestamp]"/>
        </a>
      </figure>
      <h4>Korrekt külső</h4>
      <p>A jó vékony, fekete káva egy síkban van a kijelzővel, így kikapcsolt állapotban láthatatlan, ami meglehetősen jól mutat. Az egyszerű, félkör alakú talp már ismerős lehet az LG többi monitoráról. Ezüst fényezése jól passzol a képernyő fekete keretéhez, de ennél is fontosabb, hogy sok gamer kijelzővel ellentétben nem 3-4 ponton érintkezik az asztallal, hanem teljes felületével, ami megfelelő stabilitást garantál.</p>
      <figure>
        <img src="https://prohardver.hu/dl/cnt/2019-11/156490/img_oldal.jpg"/>
      </figure>
      <p>A képernyő magassága az állványon 11 centiméteres intervallumban módosítható, előre 5, hátra pedig 20 fokban dönthető, forgatni viszont nem lehet. VESA-kompatibilis falikonzol segítségével egyszerűen a falra akasztható, és <a href="https://prohardver.hu/tudastar/portre_mod_pivot.html">pivot</a> módban is használható. A ki- és bemenetek a szokásoknak megfelelően a hátlapon kaptak helyet. Található itt egy-egy <a href="https://prohardver.hu/hir/ifa_2013_komoly_elorelepes_hdmi_2_0.html">HDMI 2.0</a>, <a href="https://prohardver.hu/tudastar/displayport_interfesz.html">DisplayPort 1.4</a>, 3,5 mm-es analóg audió, valamint két-két USB 3.0 Type-A és <a href="https://prohardver.hu/tudastar/thunderbolt_interfesz.html">Thunderbolt 3</a> csatlakozó.</p>
      <slideshow>
        <figure>
          <img src="https://prohardver.hu/dl/cnt/2019-11/156490/kava_2.jpg"/>
        </figure>
        <figure>
          <img src="https://prohardver.hu/dl/cnt/2019-11/156490/hatcsat2.jpg"/>
        </figure>
      </slideshow>
      <table bordered="">
        <caption>
          <b>Főbb paraméterek</b>
        </caption>
        <tr>
          <th align="right">
            <b>Monitor típusa</b>
          </th>
          <th align="left">
            <b>
              <mark>LG 32UL950</mark>
            </b>
          </th>
        </tr>
        <tr>
          <th align="right">
            <b>Technológia</b>
          </th>
          <td>Nano IPS (40-60 Hz) LCD</td>
        </tr>
        <tr>
          <th align="right">
            <b>Háttérvilágítás típusa</b>
          </th>
          <td>WLED, nem PWM-es</td>
        </tr>
        <tr>
          <th align="right">
            <b>Kijelző mérete</b>
          </th>
          <td>31,5 hüvelyk, 16:9 képarányú, sík</td>
        </tr>
        <tr>
          <th align="right">
            <b>Felbontás</b>
          </th>
          <td>3840x2160 pixel (139,3 ppi)</td>
        </tr>
        <tr>
          <th align="right">
            <b>Válaszidő</b>
          </th>
          <td>5 ms (g2g)</td>
        </tr>
        <tr>
          <th align="right">
            <b>Input lag</b>
          </th>
          <td>16,3 ms</td>
        </tr>
        <tr>
          <th align="right">
            <b>Kontrasztarány</b>
          </th>
          <td>kb. 1300:1</td>
        </tr>
        <tr>
          <th align="right">
            <b>Fényerő</b>
          </th>
          <td>450 cd/m² (HDR módban elérhető maximum: 750 cd/m²)</td>
        </tr>
        <tr>
          <th align="right">
            <b>Betekintési szögek</b>
          </th>
          <td>178°/178° (névleges adat)</td>
        </tr>
        <tr>
          <th align="right">
            <b>Megjelenített színek száma</b>
          </th>
          <td>1,07 milliárd</td>
        </tr>
        <tr>
          <th align="right">
            <b>Színtérlefedettség</b>
          </th>
          <td>140% sRGB</td>
        </tr>
        <tr>
          <th align="right">
            <b>Extrák</b>
          </th>
          <td>OnScreen Control támogatás, HDR támogatás, hangszóró</td>
        </tr>
        <tr>
          <th align="right">
            <b>Csatlakozók</b>
          </th>
          <td>2 db USB 3.0, 2 db Thunderbolt 3, 1-1 db HDMI 2.0, DisplayPort 1.4, 3,5 mm-es fülhallgató-kimenet</td>
        </tr>
        <tr>
          <th align="right">
            <b>Teljesítményfelvétel</b>
          </th>
          <td>70 watt, készenléti módban: 0,3 watt, külső tápegység</td>
        </tr>
        <tr>
          <th align="right">
            <b>Gyártó honlapja</b>
          </th>
          <td>
            <a href="http://www.lg.hu/">
              <b>www.lg.hu</b>
            </a>
          </td>
        </tr>
        <tr>
          <th align="right">
            <b>Termék honlapja</b>
          </th>
          <td>
            <a href="https://www.lg.com/hu/monitorok/lg-32UL950-W">
              <b>LG 32UL950</b>
            </a>
          </td>
        </tr>
        <tr>
          <th align="right">
            <b>Fogyasztói ár</b>
          </th>
          <td>kb. 365 000 forint</td>
        </tr>
        <tr>
          <th align="right">
            <b>Garancia</b>
          </th>
          <td>3 év</td>
        </tr>
      </table>
      <p>
        <i>A cikk még nem ért véget, kérlek, lapozz!</i>
      </p>
    </article>
  </body>
</html>