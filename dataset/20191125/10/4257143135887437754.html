<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/25/minden-idok-egyik-legnagyobb-mukincsrablasa-tortenhetett-drezdaban-video"/>
    <meta property="og:site_name" content="infostart"/>
    <meta property="article:published_time" content="2019-11-25T10:46:30+00:00"/>
    <meta property="og:title" content="Minden idők egyik legnagyobb műkincsrablása történhetett Drezdában - videó"/>
    <meta property="og:description" content="Betörtek a németországi Drezdában a szász választófejedelmek és királyok palotájának világhírű kincstárába."/>
  </head>
  <body>
    <article>
      <h1>Minden idők egyik legnagyobb műkincsrablása történhetett Drezdában - videó</h1>
      <address><time datetime="2019-11-25T10:46:30+00:00">25 Nov 2019, 10:46</time> by <a rel="author">Infostart / MTI</a></address>
      <h3>Betörtek a németországi Drezdában a szász választófejedelmek és királyok palotájának világhírű kincstárába.</h3>
      <p>A kár nagysága egyelőre nem ismert - közölte a Twitteren a szászországi tartományi rendőrség, hozzátéve, hogy mozgósították a tartományi bűnügyi hivatal (LKA) helyszínelő szakértőit.</p>
      <figure>
        <iframe data-src="https://twitter.com/RadioDresden/status/1198906104320843776?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Az első német sajtójelentések szerint az eset igen súlyos, meglehet, hogy a második világháború utáni német történelem legnagyobb szabású műkincsrablása történt a múzeumként működő drezdai uralkodói palota (Residenzschloss) kincstárában, a Grünes Gewölbe (Zöld boltozat) elnevezésű épületrészben, amelyben páratlan történelmi emlékeket és felbecsülhetetlen értékű műtárgyakat állítottak ki.</p>
      <p>A bűncselekmény összefüggésben lehet egy tűzesettel, amelynek következtében fennakadások keletkeztek a környék áramellátásában.</p>
    </article>
  </body>
</html>