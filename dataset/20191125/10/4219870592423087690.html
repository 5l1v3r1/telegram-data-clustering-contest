<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:832177-Ugovor-o-tajnosti-zastitio-i-pirate-Aleksandar-Terek-posle-neprijatnog-razgovora-sa-predstavnicima-svoje-kompanije-morao-da-zanemi"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T10:01:00+00:00"/>
    <meta property="og:title" content="Ugovor o tajnosti zaštitio i pirate: Aleksandar Terek posle neprijatnog razgovora sa predstavnicima svoje kompanije morao da &quot;zanemi&quot;"/>
    <meta property="og:description" content="Detalji otmice i bekstva našeg pomorca u vodama Ekvatorijalne Gvineje mogu zauvek ostati tajna"/>
  </head>
  <body>
    <article>
      <h1>Ugovor o tajnosti zaštitio i pirate: Aleksandar Terek posle neprijatnog razgovora sa predstavnicima svoje kompanije morao da "zanemi"</h1>
      <address><time datetime="2019-11-25T10:01:00+00:00">25 Nov 2019, 10:01</time> by <a rel="author">Bogoljub Grujić</a></address>
      <p>
        <b>Detalji otmice i bekstva našeg pomorca u vodama Ekvatorijalne Gvineje mogu zauvek ostati tajna</b>
      </p>
      <p>ALEKSANDAR Terek, koji je u minulu sredu proživeo dramu na brodu "Pacifiki vorden", kada su pokušali da ga otmu pirati, u nedelju nije bio spreman da razgovara sa novinarima koji su se okupili ispred njegove porodične kuće u Zrenjaninu. Posle "onlajn sastanka" sa autoritetima iz svoje kompanije, na kojem se, kako nam je rekla njegova supruga Andrijana, galamilo i nakon koga je bio uzbuđen, Terek je odlučio da ostane iza spuštenih roletni kuće u Ohridskoj ulici.</p>
      <related>
        <a href="http://www.novosti.rs/vesti/naslovna/hronika/aktuelno.291.html:831890-Tata-nije-otet-u-sukobu-sa-piratima-uspeo-je-da-se-spasi-Sin-Aleksandra-Tereka-otkriva-sta-se-desilo-u-Africi"/>
      </related>
      <p>Umesto njega, u nedelju su govorili supruga Andijana i baka Marika. Ukratko, molili su novinare da ga puste da se odmori.</p>
      <p>- Razumejte nas, imamo dvoje maloletne dece, Davida i Lauru, i želimo da ih zaštitimo od medijske halabuke koja se podigla. Prvo su čuli da im je otac otet, a potom da je spasen. Ja sam pokušala da sve te dramatične informacije sačuvam samo za nas, ali se sve nekako razotkrilo. Nisma htela da vidim novinare na aerodromu, a ni sada ne želim da govorim - rekla je Andrijana.</p>
      <figure>
        <img src="http://www.novosti.rs/upload/images/2019b//11/24n/10-ugovor-brod.jpg"/>
      </figure>
      <p>Dok su se novinari u nedelju nadali da će Terek ipak izaći pred njih, u dvorištu su se pojavili baka Marika i Terekov brat od strica. Tražili su da Sašu ostavimo da se odmori.<br/><br/><b>SADA SU U SEGEDINU</b></p>
      <p>Kako nam je potvrdila Aleksandrova supruga, porodica Terek je u nedelju otišla put Segedina, gde ima stan i boravi tokom radne nedelje i gde deca pohađaju školu.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:832065-Puska-mi-je-bila-na-celu-Pomorac-koji-se-spasao-od-pirata-prica-kako-je-pobegao"/>
        <a href="http://www.novosti.rs/vesti/naslovna/hronika/aktuelno.291.html:831940-Jos-uvek-je-to-sve-oko-mene-sada-moram-da-se-odmorim-Aleksandar-Terek-konacno-stigao-kuci-u-zagrljaj-porodice-VIDEO"/>
        <a href="http://www.novosti.rs/vesti/naslovna/hronika/aktuelno.291.html:831917-Prve-fotografije-Aleksandra-Tereka-sa-beogradskog-aerodroma-Osmeh-i-jak-zagrljaj-samo-za-suprugu-FOTO"/>
        <a href="http://www.novosti.rs/vesti/naslovna/hronika/aktuelno.291.html:831912-Spasao-sam-se-bilo-je-strasno-Aleksandar-Terek-stigao-u-Beograd"/>
      </related>
    </article>
  </body>
</html>