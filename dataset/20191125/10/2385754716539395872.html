<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598968/stin-kypro-i-synedria-tis-texnikis-epitropis-tis-uefa"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T10:41:00+00:00"/>
    <meta property="og:title" content="Στην Κύπρο η Συνεδρία της Τεχνικής Επιτροπής της UEFA"/>
    <meta property="og:description" content="Η συνεδρία της Τεχνικής Επιτροπής της OYEFA διεξάγεται σήμερα στη Λευκωσία. Επικεφαλής της Επιτροπής είναι ο Πρόεδρος της Ισπανικής Ομοσπονδίας Ποδοσφαίρου..."/>
  </head>
  <body>
    <article>
      <h1>Στην Κύπρο η Συνεδρία της Τεχνικής Επιτροπής της UEFA</h1>
      <address><time datetime="2019-11-25T10:41:00+00:00">25 Nov 2019, 10:41</time> by <a rel="author">Sigmalive/Sports</a></address>
      <p>Η συνεδρία της Τεχνικής Επιτροπής της OYEFA διεξάγεται σήμερα στη Λευκωσία. Επικεφαλής της Επιτροπής είναι ο Πρόεδρος της Ισπανικής Ομοσπονδίας Ποδοσφαίρου Luis Rubiales ο οποίος και προεδρευεί της συνεδρίας, στην οποία, έχει προσκληθεί και συμμετέχει και ο Τεχνικός Διευθυντής της ΚΟΠ Σάββας Κωνσταντίνου.  <br/> <br/>Πρόκειται για την Επιτροπή η οποία, μεταξύ άλλων, είναι υπεύθυνη για την πρόοδο του ποδοσφαίρου στην Ευρώπη, για την προώθηση και την προστασία του Επαγγέλματος του προπονητή, για την εκπαίδευση των προπονητών  και για την τεχνική ανάλυση των νέων τάσεων στο Ευρωπαϊκό ποδόσφαιρο αλλά και στις διοργανώσεις παίδων και νέων της Ευρωπαϊκής Ομοσπονδίας Ποδοσφαίρου. <br/> <br/>Η συνεδρία της Επιτροπή διεξάγεται στην Κύπρο με την ευκαιρία της διεξαγωγής στη χώρα μας του 13ου UEFA Coach Education Conference (Εκπαιδευτικό Σεμινάριο Προπονητών), το οποίο αρχίζει την Τρίτη και ολοκληρώνεται την Πέμπτη.<br/> <br/>Πρόκειται για ένα συνέδριο που διοργανώνεται κάθε δύο χρόνια από την UEFA και το γεγονός ότι φέτος, έχει επιλεγεί η Κύπρος για τη διεξαγωγή του, είναι ιδιαίτερα τιμητικό για τη χώρα μας. <br/> <br/>Η ΚΟΠ είναι συνδιοργανώτρια του συνεδρίου μαζί με την UEFA και σε αυτό, θα συμμετάσχουν 180 περίπου σύνεδροι από όλες τις Ομοσπονδίες μέλη της UEFA. Συγκεκριμένα, έχουν προσκληθεί όλοι οι Τεχνικοί Διευθυντές και οι Επικεφαλής Εκπαιδευτές των 55 Ομοσπονδιών Μελών της UEFA.<br/> <br/>Επικεφαλής του Σεμιναρίου είναι ο Διευθυντής του Τμήματος Εκπαίδευσης της UEFA Φρανκ Ρούντολφ.</p>
    </article>
  </body>
</html>