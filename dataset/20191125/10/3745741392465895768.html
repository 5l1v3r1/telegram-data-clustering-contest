<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/tesla-model-3-suyun-icinde-gidebiliyor-video-h80473.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T10:16:18+00:00"/>
    <meta property="og:title" content="Tesla Model 3'ün Sudaki Meziyetlerini Gösteren Video"/>
    <meta property="og:description" content="Bugün sosyal medyada yayınlanan bir videoda, Tesla Model 3’ün suyun içindeyken dahi sorunsuz bir şekilde gidebildiği görülüyor."/>
  </head>
  <body>
    <article>
      <h1>Tesla Model 3'ün Sudaki Meziyetlerini Gösteren Video</h1>
      <h2>Şu sıralar bilim kurgu filmlerinden fırlamış gibi görünen yeni elektrikli pick-up’ı Cybertruck ile meşgul olan Tesla, popüler aracı Model 3’ü de ihmal etmiyor. Bugün sosyal medyada yayınlanan bir videoda Tesla Model 3’ün suyun içindeyken dahi sorunsuz bir şekilde gidebildiği görülüyor.</h2>
      <address><time datetime="2019-11-25T10:16:18+00:00">25 Nov 2019, 10:16</time> by <a rel="author" href="https://www.webtekno.com/yazar/berkbaylancicek" target="_blank">Berk Baylançiçek</a></address>
      <p>Geçtiğimiz günlerde fütüristik bir tasarıma sahip olan yeni elektrikli pick-up modeli <a href="https://www.webtekno.com/tesla-cybertruck-fiyati-ozellikleri-h80304.html"><b>Cybertruck</b></a>'ı tanıtan <b>Tesla</b>, aracın üzerindeki kara bulutları henüz dağıtabilmiş değil. Hatırlayacağınız üzere, lansman gecesi kurşun geçirmez denilen aracın camları bir demir bilyeyle tuzla buz olmuştu. <b>Elon Musk</b>, bu olay nedeniyle <a href="https://www.webtekno.com/elon-musk-768-milyon-dolar-kaybetti-h80396.html"><b>eriyen servetini</b></a> telafi etmeye dursun, şirketin mevcut araçlarından <b>Model 3</b>, çok ilginç bir video ile karşımıza çıktı. </p>
      <p>Bir sosyal medya kullanıcısının paylaştığı videoda, ABD’li şirketin Çin’in Şangay kentinde bulunan<b> Gigafactory 3 fabrikasında</b> Model 3’ün sudaki meziyetlerini test ettiği görülüyor. Hatırlayanlar olacaktır, daha önce Tesla araçları ile nispeten derin sulara girmenin pek de güvenli olmadığına dair tartışmalar yapılmıştı. Bunun üzerine Tesla CEO'su Musk, otomobillerinin neredeyse bir tekne gibi suda gidebileceğini iddia etmişti. </p>
      <figure>
        <img src="https://www.webtekno.com/images/editor/default/0002/31/1eeadba4eb2b46da9fb15bf0ab6360f8312993bb.png"/>
      </figure>
      <p>Buna rağmen geçtiğimiz yıl birden fazla<b> Model 3</b>, yoğun yağış nedeniyle yolda kalmıştı. ABD’li marka, Gigafactory 3'teki Çin yapımı Model 3 araçların üretiminin başlamasıyla birlikte, araçlarının <b>sel taşkınlara karşı dayanıklılığını </b>ölçen bazı testler gerçekleştiriyor. Twitter’dan paylaşılan videoda, Model 3’ün oldukça derin olan bir suda gittiğini görüyoruz. Söz konusu paylaşım, “Acaba Tesla, Model 3'ün suya dayanıklı bir versiyonunu mu üretiyor?” sorusunu akıllara getirdi. </p>
      <p><b>İLGİLİ HABER</b>:</p>
      <p>
        <a href="https://www.webtekno.com/tesla-model-3-altin-direksiyon-odulu-h79725.html">Tesla Model 3, Audi ve BMW'yi Geride Bırakarak 'Altın Direksiyon Ödülü'nü Kazandı</a>
      </p>
      <p>Tesla, sel ve su taşkını gibi felaketleri garanti kapsamının dışında tutmasına rağmen, araçlarını mümkün olduğu kadar dayanıklı kılmaya çalışıyor. Buna karşın yukarıda da söylediğim gibi geçtiğimiz yıl pek çok Tesla aracı, sel nedeniyle yolda kalmaktan kurtulamadı.</p>
      <p>Öte yandan bu sadece Tesla’yı değil, diğer tüm araçları çevreleyen bir sorun. Belki de<b> Çin yapımı Model 3</b>’ler, bu soruna nihai çözümü bulabilir. Tesla, Şangay’daki <b>Gigafactory 3</b><b>fabrikasında </b>ürettiği ilk Model 3’leri yıl sonuna kadar satışa çıkarmayı planlıyor. </p>
      <h3>Tesla Model 3'ün suyun içindeki sıkıntısız yol alışını gösteren videoyu aşağıdan izleyebilirsiniz:</h3>
      <figure>
        <iframe data-src="https://twitter.com/twitter/status/1198270609106464768" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Kaynak : </b>https://ww.electrek.co/2019/11/24/tesla-test-model-3-drive-into-water/</p>
    </article>
  </body>
</html>