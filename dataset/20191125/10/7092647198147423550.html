<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39835/%D8%A8%DB%8C-%D9%85%D8%AD%D9%84%DB%8C-%D8%AA%D8%A7%D8%B3%D9%81-%D8%A8%D8%A7%D8%B1-%D9%86%D9%85%D8%A7%DB%8C%D9%86%D8%AF%D9%87-%D9%87%D8%A7-%D8%A8%D9%87-%D9%88%D8%B2%DB%8C%D8%B1-%D9%86%DB%8C%D8%B1%D9%88"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-25T10:54:00+00:00"/>
    <meta property="og:title" content="بی محلی تاسف بار نماینده ها به وزیر نیرو"/>
    <meta property="og:description" content="وزیر نیرو هفته گذشته برای پاسخ به سوالات نمایندگان راهی ساختمان هرمی بهارستان شده بود تا به سوالات آن‌ها پاسخ بگوید، اما عکسی که از آن جلسه منتشر شده حکایت از آن دارد که گوش شنوایی برای پاسخ‌های وزیر وجود نداشته است."/>
  </head>
  <body>
    <article>
      <h1>بی محلی تاسف بار نماینده ها به وزیر نیرو</h1>
      <address><time datetime="2019-11-25T10:54:00+00:00">25 Nov 2019, 10:54</time> by <a rel="author">پایگاه خبری صنعت برق - برق نیوز BarghNews</a></address>
      <p><i>وزیر نیرو هفته گذشته برای پاسخ به سوالات نمایندگان راهی ساختمان هرمی بهارستان شده بود تا به سوالات آن‌ها پاسخ بگوید، اما عکسی که از آن جلسه منتشر شده حکایت از آن دارد که گوش شنوایی برای پاسخ‌های وزیر وجود نداشته است. </i>به گزارش <a href="https://barghnews.com/">برق نیوز</a>،نمایندگان وزیر را به مجلس فراخواندند، اما گوش شنوایی برای شنیدن پاسخ‌ها ندارند.وزیر نیرو هفته گذشته برای پاسخ به سوالات نمایندگان راهی ساختمان هرمی بهارستان شده بود تا به سوالات آن‌ها پاسخ بگوید، اما عکسی که از آن جلسه منتشر شده حکایت از آن دارد که گوش شنوایی برای پاسخ‌های وزیر وجود نداشته است.<br/>درحالی که اردکانیان پشت تریبون قرار دارد و در حال پاسخ‌گویی به سوالات است تنها چند نماینده بر روی صندلی‌های خود قرار دارند و اگر خوب دقت کنیم می‌بینیم از ۲۷ صندلی که در تصویر به چشم می‌خورد ۵ نفر بر روی صندلی خود نشسته‌اند؛ حالا بماند که از همین تعداد تقریبا هیچ کدام گوش شنوایی برای سوالات وزیر ندارند. <br/><br/>ابوالفضل ابوترابی که اتفاقا ار نمایندگان منتقد دولت محسوب می‌شود در ردیف‌های آخر مشغول تلفن صحبت کردن است؛ نکته جالب اینجاست که از ۱۴ نماینده‌ای که در این تصویر قرار دارد ۵ نفر از آن‌ها مشغول صحبت‌های تلفنی خود هستند که محسن بیگلری نماینده سقز و بانه در اولین ردیف به چشم می‌خورد. <br/><br/>بیمقدار و باسط دورازهی هم با اینکه روی صندلی خود نشسته‌اند دل و دماغی برای گوش دادن به حرف وزیر ندارند و گعده محمودی‌شاه‌نشین و دیگر نمایندگان هم آنقدر داغ به نظر می‌رسد که گویا هیچ صحبتی مهمتر از آن وجود ندارد.  </p>
      <figure>
        <img src="https://barghnews.com/files/fa/news/1398/9/4/thumb/thm_609_84260_440.jpg"/>
      </figure>
      <p>  منبع: <a href="http://barghnews.ir/">خبرآنلاین</a></p>
    </article>
  </body>
</html>