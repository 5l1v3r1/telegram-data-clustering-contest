<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743530"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T10:47:00+00:00"/>
    <meta property="og:title" content="&quot;ผอ.ตี๋&quot; เผยนักเตะทุกชาติโดนเหมือนกันหมด"/>
    <meta property="og:description" content="'ผอ.ตี๋' เผย ไม่เฉพาะ 'ช้างศึกพลังหนุ่ม' เท่านั้น ที่เจอผลกระทบต่อความไม่พร้อมของ 'ฟิลิปปินส์' เจ้าภาพศึกซีเกมส์ 2019 แต่ทุกชาติโดนเหมือนกันหมด ย้ำ นักเตะไทย ห้ามประมาทอย่างเด็ดขาด"/>
  </head>
  <body>
    <article>
      <h1>"ผอ.ตี๋" เผยนักเตะทุกชาติโดนเหมือนกันหมด</h1>
      <address>
        <time datetime="2019-11-25T10:47:00+00:00">25 Nov 2019, 10:47</time>
      </address>
      <p>
        <b>"ผอ.ตี๋" เผย ไม่เฉพาะ "ช้างศึกพลังหนุ่ม" เท่านั้น ที่เจอผลกระทบต่อความไม่พร้อมของ "ฟิลิปปินส์" เจ้าภาพศึกซีเกมส์ 2019 แต่ทุกชาติโดนเหมือนกันหมด ย้ำ นักเตะไทย ห้ามประมาทอย่างเด็ดขาด</b>
      </p>
      <p>"ตี๋" สินทวีชัย หทัยรัตนกุล อดีตผู้รักษาประตูชุดแชมป์ซีเกมส์ ครั้งที่ 23 ที่ฟิลิปปินส์ ซึ่งทำหน้าที่เป็นผู้อำนวยการทีมฟุตบอลทีมชาติไทย ชุดลุยศึกซีเกมส์ 2019 เปิดเผยว่า สภาพของฟิลิปปินส์นั้นไม่พร้อมเลย อาจจะด้วยเรื่องงบประมาณที่ไม่เพียงพอหรืออย่างไร แต่มันคือปัญหาที่เป็นผลกระทบต่อทุกทีม ทุกชาติ ไม่ใช่แค่ทีมฟุตบอลไทยอย่างเดียว<br/><br/>"ก่อนเดินทางมาที่นี่เราก็ส่งทีมงานมาเตรียมความพร้อมแล้ว ทำการบ้านมาแล้ว แต่สุดท้ายก็ยังเจอกับปัญหาหน้างานให้ต้องแก้ไขกันไปวันต่อวันอยู่ดี อย่างครั้งนี้ก็พยายามหาสนามซ้อมให้ใกล้กับที่พัก เนื่องจากสนามเดิมนั้นเดินทางนาน มันไม่คุ้มต่อสภาพร่างกายของนักกีฬา"<br/><br/>ผอ.ตี๋ กล่าว กล่าวต่อว่า หากเทียบกับเมื่อ 14 ปีที่แล้ว ถือว่าแตกต่างกันมากเพราะครั้งนั้นจัดการแข่งขันที่เมืองบาโคลอต ซึ่งเป็นเมืองกีฬา ไม่ค่อยแออัดเหมือนกับกรุงมะนิลา ไม่มีปัญหาเรื่องสนามซ้อม สนามแข่ง หรือการจราจร แต่ครั้งนี้ถือว่าเจอปัญหาเยอะมาก แต่ตนก็ยังมองว่ามันเป็นปัญหาที่ต้องเข้าใจและประยุกต์การทำงานกันไป<br/><br/> </p>
    </article>
  </body>
</html>