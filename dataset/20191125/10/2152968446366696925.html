<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/25/dps-za-biudjet-2020-mnogo-harchene-a-prihodite-namaliavat.430685"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T10:09:00+00:00"/>
    <meta property="og:title" content="ДПС за Бюджет 2020: Много харчене, а приходите намаляват"/>
    <meta property="og:description" content="Бюджетът не е за хвалене, обяснява Йордан Цонев | Dnes.bg"/>
  </head>
  <body>
    <article>
      <h1>ДПС за Бюджет 2020: Много харчене, а приходите намаляват</h1>
      <h2>Бюджетът не е за хвалене, обяснява Йордан Цонев</h2>
      <address><time datetime="2019-11-25T10:09:00+00:00">25 Nov 2019, 10:09</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>"Много харчене, с много малка ефективност е най-кратката характеристика на този Бюджет 2020. Увеличават се харчовете, а намаляват приходите - затова този бюджет не е за хвалене, Защото нямаме реформи в системите и това, че се наливат пари в нереформирани системи е най-големия бюджет порок на този бюджет. Това заяви зам.-председател на ПГ на ДПС Йордан Цонев пред Нова тв. </p>
      <related>
        <a href="https://www.dnes.bg/obshtestvo/2019/11/21/bsp-bylgarite-masovo-obedniavat.430427"/>
      </related>
      <p>"За да има реформи, трябва да има политическа воля и да има съгласие между политическите сили по отношение на тези реформи. Искаме следното – съгласие по няколко приоритета - демографска криза, здравеопазване, образование, икономически растеж. По тези четири приоритети трябва да бъде постигнато съгласие", обясни Цонев.</p>
      <p>Според него бойкотът на ДПС срещу избора на Валери Симеонов за зам.-председател на НС е съвсем закономерен.</p>
      <p>"Няма давност за прегрешенията на Симеонов. Още по изборите той блъскаше майки, дошли от Турция да гласуват. Но тогава протестира само ДПС, обществото не реагира. Когато засегна най-деликатната част от обществото – майките на деца с увреждания, тогава вече обществото правилно реагира. Срамота е да бъде избран за вицепредседател на НС. Да си остане депутат, за какъвто е избран", поясни Йордан Цонев.</p>
    </article>
  </body>
</html>