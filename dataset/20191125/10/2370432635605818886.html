<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eleftherostypos.gr/auto-moto/492246-i-mireia-belmonte-proponeitai-eispneontas-oxygono-apo-tin-exatmisi-toy-hyundai-nexo/"/>
    <meta property="og:site_name" content="EleftherosTypos.gr"/>
    <meta property="article:published_time" content="2019-11-25T10:29:28+00:00"/>
    <meta property="og:title" content="Η Mireia Belmonte προπονείται εισπνέοντας οξυγόνο από την εξάτμιση του Hyundai NEXO [βίντεο]"/>
    <meta property="og:description" content="Η νέα καμπάνια της Hyundai παρουσιάζει την τεχνολογία του Hyundai NEXO, του πρώτου ηλεκτρικού SUV κυψελών καυσίμου υδρογόνου."/>
  </head>
  <body>
    <article>
      <h1>Η Mireia Belmonte προπονείται εισπνέοντας οξυγόνο από την εξάτμιση του Hyundai NEXO [βίντεο]</h1>
      <h2>Η νέα καμπάνια της Hyundai παρουσιάζει την τεχνολογία του Hyundai NEXO, του πρώτου ηλεκτρικού SUV κυψελών καυσίμου υδρογόνου.</h2>
      <address><time datetime="2019-11-25T10:29:28+00:00">25 Nov 2019, 10:29</time> by <a rel="author">Newsroom eleftherostypos.gr</a></address>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/auto-moto/492246-i-mireia-belmonte-proponeitai-eispneontas-oxygono-apo-tin-exatmisi-toy-hyundai-nexo/#">Facebook 0</a>
        </li>
        <li>
          <a href="https://www.eleftherostypos.gr/auto-moto/492246-i-mireia-belmonte-proponeitai-eispneontas-oxygono-apo-tin-exatmisi-toy-hyundai-nexo/#">Twitter</a>
        </li>
        <li>
          <a href="https://www.eleftherostypos.gr/auto-moto/492246-i-mireia-belmonte-proponeitai-eispneontas-oxygono-apo-tin-exatmisi-toy-hyundai-nexo/#">LinkedIn</a>
        </li>
        <li>
          <a href="https://www.eleftherostypos.gr/auto-moto/492246-i-mireia-belmonte-proponeitai-eispneontas-oxygono-apo-tin-exatmisi-toy-hyundai-nexo/#">Περισσότερα</a>
        </li>
      </ul>
      <p>Μια πρωτότυπη καμπάνια με την ολυμπιονίκη κολύμβησης και brand ambassador στην Ισπανία Mireia Belmonte πραγματοποίησε η Hyundai, κατά την οποία αναδείχθηκε με τον καλύτερο τρόπο η καθαρή τεχνολογία κυψελών καυσίμου υδρογόνου του Hyundai NEXO.</p>
      <p>Στο spot, η Ολυμπιονίκης αντιμετώπισε την πρόκληση της προπόνησης τρέχοντας σε διάδρομο γυμναστικής τοποθετημένο μέσα σε μια φούσκα που συνδέονταν με το σωλήνα εξάτμισης ενός Hyundai NEXO, αναπνέοντας τις εκπομπές κατευθείαν από το όχημα καθώς βρίσκονταν σε λειτουργία.</p>
      <p>Αυτή η εξαιρετική πρόκληση απέδειξε την αποτελεσματικότητα της καθαρής, φιλικής προς το περιβάλλον τεχνολογίας που αναπτύχθηκε για το Hyundai NEXO, το οποίο εκπέμπει μόνο υδρατμούς και φιλτράρει κατά 99,9% το οξυγόνο. Στην πραγματικότητα, ο αέρας που ανέπνεε η Belmonte ήταν καθαρότερος από τον αέρα που αναπνέουν οι περισσότεροι άνθρωποι, ειδικότερα στις μεγάλες πόλεις.</p>
      <p>Η Mireia Belmonte, παραδέχεται ότι βρήκε την πρόκληση εξαιρετική και δεν δίστασε να πραγματοποιήσει την εκπληκτική πρόταση της Hyundai για να αποδείξει πόσο μακριά μπορεί να φτάσει η τεχνολογία υδρογόνου. “Ως πρέσβειρα της μάρκας Hyundai, κλήθηκα να αναλάβω μια πρόκληση όπου θα έπρεπε να αναπνέω απευθείας από την εξάτμιση του NEXO. Προφανώς, αυτό δεν είναι ένα μέσο αυτοκίνητο, ούτε και οι εκπομπές του. Αρχικά ήμουν συγκλονισμένη από αυτή την ιδέα, αλλά τώρα μπορώ να πω ότι είναι ένα από τα πιο εκπληκτικά projects που έχω συμμετάσχει. Χωρίς αμφιβολία, είναι ζωτικής σημασίας να συνεχίσουμε να υποστηρίζουμε μάρκες όπως η Hyundai, ώστε να συνεχίσουν να είναι καινοτόμες και να δημιουργούν ένα καλύτερο μέλλον για όλους».</p>
      <p>Η Hyundai Motor είναι παγκόσμια πρωτοπόρος στην ανάπτυξη τεχνολογίας κυψελών καυσίμου υδρογόνου. Το 2013, η εταιρεία κατασκεύασε το πρώτο εμπορικά διαθέσιμο παγκοσμίως αυτοκίνητο με υδρογόνο, το ix35 Fuel Cell.</p>
      <p>Το Hyundai NEXO, η διάθεση του οποίου ξεκίνησε το 2018, είναι ένα ηλεκτρικό όχημα FCEV δεύτερης γενιάς με αυτονομία 666 χιλιομέτρων (κύκλος WLTP) με μια μόνο φόρτιση. Εκπέμπει μόνο καθαρούς υδρατμούς και καθαρίζει τον αέρα κατά την οδήγηση, φιλτράροντας κατά 99,9% το οξυγόνο. Οι κυψέλες καυσίμου, οι ηλεκτρικές μηχανές, οι μπαταρίες και οι δεξαμενές υδρογόνου αλληλοσυμπληρώνονται τροφοδοτώντας αυτό το FCEV. Όταν το υδρογόνο που αποθηκεύεται στις δεξαμενές διέρχεται από την μπαταρία, διασπάται σε πρωτόνια και ηλεκτρόνια. Η ροή ηλεκτρονίων που δημιουργείται στην κυψέλη καυσίμου παρέχει ηλεκτρική ενέργεια για την τροφοδοσία του ηλεκτροκινητήρα, ενώ τα πρωτόνια αντιδρούν με τα μόρια οξυγόνου στον αέρα που παράγει θερμότητα και νερό, τη μόνη εκπομπή του NEXO.</p>
      <p>Η εταιρεία στοχεύει στη διάθεση συνολικά 38 φιλικών προς το περιβάλλον μοντέλων παγκοσμίως έως το 2025, επιταχύνοντας την εξέλιξη με μηδενικές εκπομπές ρύπων. Με ένα καθαρό, χυτό σχεδιασμό, το Hyundai NEXO διαθέτει την τελευταία λέξη της τεχνολογίας και το στυλ του SUV χωρίς να θυσιάζει τίποτα από την κομψότητα του.</p>
      <p>Το Hyundai NEXO, το πρώτο όχημα κυψελών καυσίμου υδρογόνου, είναι το απόλυτο παράδειγμα της δέσμευσης της Hyundai για τεχνολογία υδρογόνου στην αστική κινητικότητα δημιουργώντας μια γέφυρα στην κινητικότητα του μέλλοντος.</p>
      <figure>
        <iframe src="https://www.youtube.com/embed/eX_AA3f6K2A" width="640" height="360" data-service="Youtube" scrolling="no"/>
      </figure>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/auto-moto/492246-i-mireia-belmonte-proponeitai-eispneontas-oxygono-apo-tin-exatmisi-toy-hyundai-nexo/#">Facebook 0</a>
        </li>
        <li>
          <a href="https://www.eleftherostypos.gr/auto-moto/492246-i-mireia-belmonte-proponeitai-eispneontas-oxygono-apo-tin-exatmisi-toy-hyundai-nexo/#">Twitter</a>
        </li>
        <li>
          <a href="https://www.eleftherostypos.gr/auto-moto/492246-i-mireia-belmonte-proponeitai-eispneontas-oxygono-apo-tin-exatmisi-toy-hyundai-nexo/#">LinkedIn</a>
        </li>
        <li>
          <a href="https://www.eleftherostypos.gr/auto-moto/492246-i-mireia-belmonte-proponeitai-eispneontas-oxygono-apo-tin-exatmisi-toy-hyundai-nexo/#">Περισσότερα</a>
        </li>
      </ul>
    </article>
  </body>
</html>