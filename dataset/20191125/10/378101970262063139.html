<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvblog.it/post/1687690/matteo-salvini-ospite-quinta-puntata-maurizio-costanzo-show-anticipazioni"/>
    <meta property="og:site_name" content="Tvblog"/>
    <meta property="article:published_time" content="2019-11-25T10:01:03+00:00"/>
    <meta property="og:title" content="Matteo Salvini alla quinta del Maurizio Costanzo show (Anteprima Blogo)"/>
    <meta property="og:description" content="Anticipazioni sulla nuova puntata del talk show di Canale 5"/>
  </head>
  <body>
    <article>
      <h1>Matteo Salvini alla quinta del Maurizio Costanzo show (Anteprima Blogo)</h1>
      <h2>Anticipazioni sulla prossima puntata del talk show principe di Canale 5</h2>
      <address><time datetime="2019-11-25T10:01:03+00:00">25 Nov 2019, 10:01</time> by <a rel="author" href="https://www.tvblog.it/author/1985/hit" target="_blank">Hit</a></address>
      <p>Mercoledì 27 novembre in -purtroppo- seconda serata l'appuntamento è con la quinta puntata dell'edizione autunnale 2019 del <b>Maurizio Costanzo show</b>, ovviamente su Canale 5.</p>
      <p>Per la prossima puntata, dopo gli interventi nelle scorse settimane dei maggiori leader politici del nostro Parlamento, ospite di <b>Maurizio Costanzo</b> sarà il leader della Lega <b>Matteo Salvini</b>.</p>
      <p>Con l'ex Ministro degli Interni Costanzo parlerà di tutti gli argomenti di più stretta attualità che stanno riempiendo le pagine di politica, attualità e cronaca dei media nostrani, a partire dall'emergenza maltempo, passando per la questione dell'Ilva di Taranto e ovviamente si parlerà dei momenti delicati che sta passando il Movimento 5 stelle, in particolare del suo ex collega di governo <b>Luigi Di Maio.</b></p>
      <p>L'appuntamento con tutto questo dunque è per mercoledì in seconda serata su Canale 5 per la quinta e penultima puntata di questa serie del <b>Maurizio Costanzo show con Matteo Salvini</b>.</p>
    </article>
  </body>
</html>