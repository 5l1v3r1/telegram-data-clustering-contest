<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/deze-counter-strike-game-is-snel-is-retro-en-aantrekkelijk-video-33227"/>
    <meta property="og:site_name" content="Apparata"/>
    <meta property="article:published_time" content="2019-11-25T10:18:00+00:00"/>
    <meta property="og:title" content="Deze Counter-Strike game is snel, is retro en aantrekkelijk [video]"/>
    <meta property="og:description" content="Aparte combinatie van moderne techniek en Quake-retro's is spannender dan verwacht."/>
  </head>
  <body>
    <article>
      <h1>Deze Counter-Strike game is snel, is retro en aantrekkelijk [video]</h1>
      <h2>Aparte combinatie van moderne techniek en Quake-retro's is spannender dan verwacht.</h2>
      <address><time datetime="2019-11-25T10:18:00+00:00">25 Nov 2019, 10:18</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Het spel ‘No players online’ neemt je mee terug naar de begindagen van de multiplayers. Geen matchmakers die een geschikte tegenstander zoeken, maar een ouderwetse lijst met actieve servers. Voor de liefhebbers, je waant je weer in Quake, Unreal Tournament of Counter-Strike (waar mensen weer <a href="https://www.apparata.nl/nieuws/counter-strike-blijkt-effectieve-witwasmachine-te-zijn-32950">anders creatief</a> van worden). Net als vroeger zijn er namelijk geen spelers actief op sommige servers. Juist dit moment, waarop je vroeger niet anders kon dan wachten, is voor de makers van deze game de inspiratie geweest.</p>
      <p>Tijdens het wachten vind je een ouderwetse VHS-videorecord waarop een scene uit Quake (dat al eerder <a href="https://www.apparata.nl/nieuws/zo-speel-je-quake-op-het-gereedschap-van-een-elektricien-10913">voor inspiratie</a> zorgde) staat. In de moderne game ga je die scene verder spelen en afmaken. In het retro-Quake design ga je op zoek naar de vlag van de tegenstander. Het moderne spel begint op het moment dat je de vlag te pakken hebt en hem terug wil brengen naar jouw eigen basis. Zonder spoiler-alerts kunnen we zeggen dat de verrassing dan compleet is en dat je positief verbaasd zult zijn over de spanning en plotwendingen in het vervolg van de game. In onderstaand filmpje, waar vast een paar spoilers in zullen zitten, kun je zien wat je te wachten staat.</p>
      <p>De combinatie van de moderne features en de retro ‘look en feel’, die nog versterkt wordt door de muziek die je gaandeweg hoort geeft deze game een spannend onbehaaglijk gevoel. Het feit dat je deze game alleen en snel (binnen 15 minuten) uit kunt spelen is voor veel spelers ook een plus na alle ellenlange multiplayer-games. Je kunt het spel tegen een bijdrage naar keuze downloaden voor Windows en Linux via <a href="https://papercookies.itch.io/no-players-online">itch.io</a>.</p>
      <p>Bron: <a href="https://www.theverge.com/2019/11/24/20972931/no-players-online-review-horror-game-quake">The Verge</a></p>
    </article>
  </body>
</html>