<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/kayserispor/2019/11/25/im-kayserispor-baskani-berna-gozbasi-oynanan-oyun-moralimizi-bozdu"/>
    <meta property="og:site_name" content="Aspor"/>
    <meta property="article:published_time" content="2019-11-25T10:56:56+00:00"/>
    <meta property="og:title" content="İ.M. Kayserispor Başkanı Berna Gözbaşı: Oynanan oyun moralimizi bozdu"/>
    <meta property="og:description" content="Süper Lig'in 12. haftasında sahasında Sivasspor'a farklı mağlup olan İstikbal Mobilya Kayserispor'da yüzler gülmüyor, moraller bozuk. Kayserispor'un çiçeği burnundaki kadın başkanı Berna Gözbaşı da, morallerinin bozuk olduğunu söyledi. Berna Gözbaşı, &quot;Kaybedilen 3 puandan ziyade, ortaya konulan kötü futbol moralimizi bozdu. Sorunlar büyük, Kayserispor tarihinin en zor dönemlerinden biri yaşanıyor olabilir ancak bu değerli formanın ne kadar kutsal olduğu bilinmelidir&quot; dedi."/>
  </head>
  <body>
    <article>
      <h1>İ.M. Kayserispor Başkanı Berna Gözbaşı: Oynanan oyun moralimizi bozdu</h1>
      <address>
        <time datetime="2019-11-25T10:56:56+00:00">25 Nov 2019, 10:56</time>
      </address>
      <p>
        <b><a href="https://www.aspor.com.tr/index/super-lig">Süper Lig</a>'in 12. haftasında sahasında <a href="https://www.aspor.com.tr/index/sivasspor">Sivasspor</a>'a farklı mağlup olan <a href="https://www.aspor.com.tr/index/istikbal-mobilya">İstikbal Mobilya</a> <a href="https://www.aspor.com.tr/index/kayserispor">Kayserispor</a>'da yüzler gülmüyor, moraller bozuk. Kayserispor'un çiçeği burnundaki kadın başkanı <a href="https://www.aspor.com.tr/index/berna-gozbasi">Berna Gözbaşı</a> da, morallerinin bozuk olduğunu söyledi. Berna Gözbaşı, "Kaybedilen 3 puandan ziyade, ortaya konulan kötü <a href="https://www.aspor.com.tr/index/futbol">futbol</a> moralimizi bozdu. Sorunlar büyük, Kayserispor tarihinin en zor dönemlerinden biri yaşanıyor olabilir ancak bu değerli formanın ne kadar kutsal olduğu bilinmelidir" dedi.</b>
      </p>
      <p><a href="https://www.aspor.com.tr/index/istikbal-mobilya">İstikbal Mobilya</a><a href="https://www.aspor.com.tr/index/kayserispor">Kayserispor</a> Başkanı <a href="https://www.aspor.com.tr/index/berna-gozbasi">Berna Gözbaşı</a>, sergilenen futboldan üzüntü duyduğunu açıkladı.<br/><br/>Başkan Gözbaşı, "Henüz göreve geleli birkaç gün oldu. Bu sorunları çözmek, Kayseri'ye katkı sağlamak için böylesi bir görevi kabul ettim. Çok çalışacağız. Hep birlikte çalışacağız. Bu takım; kentin en önemli sosyalleşme kaynağı, en önemli markasıdır. Boş laflarla kaybedecek zamanımız yok. Kayserispor'umuzun maddi ve manevi kayıplarını konuşmak da bu dakikadan sonra anlamsız. Artık önümüze bakmamız, hep birlikte sabırla çok çalışmamız gerekiyor. İnşallah sezon sonunda hep birlikte başaracağız" açıklaması yaptı.</p>
      <figure>
        <a href="https://www.aspor.com.tr/kayserispor/2019/11/22/kayserisporda-yeni-donem">
          <img src="https://iaaspr.tmgrup.com.tr/c681e2/366/218/0/28/800/504?u=https://iaspr.tmgrup.com.tr/2019/11/22/kayserispora-kadin-baskan-adayi-1574432181798.jpeg"/>
        </a>
      </figure>
      <p>
        <a href="https://www.aspor.com.tr/kayserispor/2019/11/22/kayserisporda-yeni-donem"><b>Kayserispor'da yeni dönem</b>Süper Lig ekibi İstikbal Mobilya Kayserispor'da başkan danışmanı ve yönetim kurulu üyesi Berna Gözbaşı, kulübün 30 Kasım Cumartesi günü yapılacak olağanüstü genel kurulunda başkanlığa adaylığını açıklarken, seçime kadar kulübün başkanlığına getirildi.<i>haberin devamı</i></a>
      </p>
    </article>
  </body>
</html>