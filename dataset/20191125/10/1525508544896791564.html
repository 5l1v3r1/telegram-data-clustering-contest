<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780385/%D8%B7%D9%84%D8%A7%D8%A8-%D9%81%D8%A7%D8%B1%D8%B3-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1-%D8%B1%D8%A7-%D9%85%D8%AD%DA%A9%D9%88%D9%85-%DA%A9%D8%B1%D8%AF%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T10:09:43+00:00"/>
    <meta property="og:title" content="طلاب فارس اغتشاشات اخیر را محکوم کردند"/>
    <meta property="og:description" content="شیراز_جمعی از طلاب ، ائمه جمعه و نمایندگان ولی فقیه در استان های فارس و کهگیلویه و بویراحمد آسیب رسانی اغتشاشگران شیراز به حوزه علمیه فارس را محکوم کردند. "/>
  </head>
  <body>
    <article>
      <h1>طلاب فارس اغتشاشات اخیر را محکوم کردند</h1>
      <address>
        <time datetime="2019-11-25T10:09:43+00:00">25 Nov 2019, 10:09</time>
      </address>
      <p>به گزارش <a href="https://www.mehrnews.com/">خبرنگار مهر</a>، طلاب حوزه های علمیه فارس  با حضور در مسجد خاتم الانبیا ضمن محکوم کردن اقدامات اغتشاشگران خواهان مجازات این افراد شدند. </p>
      <p>در این مراسم که با حضور نمایندگان ولی فقیه در استان های فارس و کهگیلویه و بویراحمد برگزار شد بخش اعظمی از ائمه جمعه شهرستان های استان و چهره های مذهبی مختلفی نظیر تولید استان احمدی و محمدی (ع) حضور داشتند. </p>
      <p>حجت الاسلام محمد استوار میمندی مدیر حوزه های علمیه استان فارس در این مراسم گفت: هفته گذشته آزمون جدیدی برای مردم شکل گرفت و فتنه جدیدی در کشور شکل گرفت که مردم نتوانستند به سلامت از این فتنه نیز عبور کنند. </p>
      <p>وی با اشاره به اینکه همدلی در میان مردم باید افزایش یابد ، بیان کرد: در برخی از شهر ها اغتشاشاتی رخ داد و در شیراز این اغتشاشات بیش از پیش مورد توجه قرار گرفت و این تخریب ها سه آسیب جدی به مردم وارد شد. </p>
      <p>وی در خصوص آسیب اغتشاشات اخیر گفت: مطالبات اقتصادی مردم به حاشیه رانده شد و مطالبات مردم مورد توجه واقع نشد و آسیب دوم نیز این بود که خدمت رسانی به مردم دچار مشکل شد البته در روز دوم مردم مسیر خود را اختشاشگران جدا کردند. </p>
      <p>استوار میمندی افزود: فضای هرج و مرج منفی باعث شد مقدسات ایران اسلامی مورد  تعرض قرار بگیرد و اگر هتک حرمت به مقدسات صورت بگیرد خداوند غضبناک خواهد شد و جامعه ای که مورد غضب خداوند قرار بگیرد برکت از آن جامعه می رود.</p>
      <p>وی در خصوص جنایت های آمریکا نیز گفت: ۴٠ سال است مردم ایران انقلاب کرده اند و از ژاندارم منطقه به بزرگ ترین جمعیت انتظار مهدی تبدیل شده اند و پیام به آمریکا این است که  جوانان این کشور اجازه نخواهند داد دست دشمنان به منابع ایران برسد. </p>
      <p>اوافزود: هرچه اینگونه حوادث بیشتر رخ می دهد لزوم هدایت جامعه توسط مقام معظم رهبری بیشتر احساس می شود و میتوان گفت بهترین نظام دموکراسی  هدایت توسط مقام معظم رهبری است.  </p>
      <p>مدیر حوزه های علمیه فارس در توصیه به مسئولین نیز گفت: مردم همواره همراه با مسئولین بوده اند اما مشکلات اقتصادی شرایط را برای مردم سخت کرده باید این مشکلات کاهش یافته تا نگرانی مردم پس از افزایش قیمت بنزین از بین برود. </p>
      <p>استوار میمندی افزود: مسئولین باید پاسخگوی مطالبات مردمی باشد به گونه ای که بذر امید در جامعه بیش از پیش کاشته شود و  نباید فراموش شود که مردم نقش ویژه ای در انتخابات دارند و باید پرشور تر از گذشته در انتخابات شرکت کرده تا فتنه های دشمنان ناکام بماند. </p>
    </article>
  </body>
</html>