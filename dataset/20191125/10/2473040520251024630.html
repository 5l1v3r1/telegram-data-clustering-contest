<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Economie/247197/oecd-cresterea-economica-sustinuta-de-consumul-robust.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T10:55:58+00:00"/>
    <meta property="og:title" content="OECD: Cresterea economica, sustinuta de consumul robust"/>
    <meta property="og:description" content="Ritmul de crestere al economiei Romaniei va incetini la 3,2% in 2020 si va reaccelera la 3,7% in 2021, se arata in cele mai recente estimari ale Organizatiei pentru Cooperare si Dezvoltare Economica (OECD), care puncteaza ca riscurile de supraincalzire vor disparea, potrivit Mediafax."/>
  </head>
  <body>
    <article>
      <h1>OECD: Cresterea economica, sustinuta de consumul robust</h1>
      <address>
        <time datetime="2019-11-25T10:55:58+00:00">25 Nov 2019, 10:55</time>
      </address>
      <p>
        <b>Ritmul de crestere al economiei Romaniei va incetini la 3,2% in 2020 si va reaccelera la 3,7% in 2021, se arata in cele mai recente estimari ale Organizatiei pentru Cooperare si Dezvoltare Economica (OECD), care puncteaza ca riscurile de supraincalzire vor disparea, potrivit Mediafax.</b>
      </p>
      <p>"In timp ce salariile vor reveni la cresteri de o singura cifra, consumul privat este asteptat sa ramana robust, sustinut de cresteri ale pensiilor. Deficitul comercial va creste in continuare din cauza cererii externe slabe si a competitivitatii scazute a preturilor. Cresterea investitiilor va ramane la un ritm moderat, sprijinita de o absorbtie mai mare a fondurilor europene", arata OECD.</p>
      <p>Cererea interna se va ameliora in 2020 si reaccelera in 2021, mai puncteaza OECD. Importurile vor lua o traiectorie similara.</p>
      <p>Desi datoria publica ca procent din PIB este inca moderata, spatiul fiscal este limitat iar climatul extern volatil ar putea limita capacitatea de finantare. OECD mai puncteaza ca o politica fiscala prudenta necesita eforturi de consolidare care ar trebui sa ia forma revizuirii planului de cheltuieli bugetare si imbunatatirea eficientei colectarii taxelor.</p>
      <p>Cresterea economica solida din 2019 a fost sustinuta de consumul robust si investitiile puternice din sectorul constructiilor, in timp ce cresterile de salarii atat in sectorul public cat si in cel privat au majorat puterea de cumparare a gospodariilor, spune OECD in raport.</p>
      <p>"Somajul a atins un nivel scazut record si deficitul de forta de munca s-a intensificat. Cresterea costurilor cu forta de munca a afectat competitivitatea preturilor producatorilor autohtoni, contribuind la largirea deficitului de cont curent. In plus, incetinirea comertului global a afectat cresterea productiei industriale si a exporturilor. Increderea intreprinderilor se deterioreaza si utilizarea capacitatii (de productie) scade", potrivit raportului OECD.</p>
    </article>
  </body>
</html>