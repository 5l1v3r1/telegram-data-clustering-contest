<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Fiala-ODS-Musime-hledat-cesty-aby-hlas-stredopraveho-volice-ve-volbach-nepropadl-604595"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-25T10:46:00+00:00"/>
    <meta property="og:title" content="Fiala (ODS): Musíme hledat cesty, aby hlas středopravého voliče ve volbách nepropadl"/>
    <meta property="og:description" content="Komentář na facebookovém profilu o větší otevřenosti politických stran a širší koalici opozičních stran pro volby do Sněmovny"/>
  </head>
  <body>
    <article>
      <h1>Fiala (ODS): Musíme hledat cesty, aby hlas středopravého voliče ve volbách nepropadl</h1>
      <address>
        <time datetime="2019-11-25T10:46:00+00:00">25 Nov 2019, 10:46</time>
      </address>
      <p>
        <b>Komentář na facebookovém profilu o větší otevřenosti politických stran a širší koalici opozičních stran pro volby do Sněmovny</b>
      </p>
      <p>Setkal jsem se s představiteli Milion chvilek pro demokracii a byla to opravdu rozumná diskuse.</p>
      <p>Nejvíc jsem ocenil jejich jasné přihlášení se k parlamentní demokracii a k politickým stranám. Výzva, která zazněla i na Letné, aby lidé své politické názory prosazovali prostřednictvím politických stran, aby do nich vstupovali, byla jasná. Pokud jde o ODS, tak se k nám nejen vracejí voliči a přibývají noví, ale máme i řadu nových členů, hodně mladých lidí. Pokud mi někdo poradí, jak tomu mohu ještě více pomoci, jsem připraven mu pozorně naslouchat.</p>
      <p>Zazněl i požadavek lidí z „Milionu chvilek“, aby opoziční strany do roka a do dne něco udělaly směrem k vytváření koalic. Sám jsem předtím říkal, že termínem, dokdy musí být jasno, jsou Vánoce 2020. Časově je mezi námi rozdíl zhruba měsíc. Klidně přistoupím na kompromis, že do Mikuláše příštího roku musí občané vědět, jak to bude.</p>
      <p>To říkám samozřejmě s nadsázkou, ale věc je zřejmá: Musíme hledat cesty, aby hlas středopravého voliče, který chce změnu, ve volbách nepropadl a byl plně využit pro volební úspěch.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Fiala-ODS-Velmi-si-vazim-vasi-rostouci-podpory-kterou-citim-604531"/>
        <a href="https://www.parlamentnilisty.cz/politika/politici-volicum/Fiala-ODS-Spolecne-musime-uspet-v-regionech-a-pokracovat-v-zapase-o-demokracii-604412"/>
        <a href="https://www.parlamentnilisty.cz/politika/politici-volicum/Fiala-ODS-Garantujeme-princip-slusneho-vladnuti-603864"/>
        <a href="https://www.parlamentnilisty.cz/politika/politici-volicum/Fiala-ODS-Idealizovat-a-zpochybnovat-zlociny-komunisticke-diktatury-je-nebezpecne-603556"/>
      </related>
    </article>
  </body>
</html>