<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/aydinlikin-aci-gunu-25111923.html"/>
    <meta property="og:site_name" content="OdaTV"/>
    <meta property="article:published_time" content="2019-11-25T10:20:00+00:00"/>
    <meta property="og:title" content="Aydınlık'ın acı günü"/>
    <meta property="og:description" content="Aydınlık yazarı Prof. Dr. Server Acim, geçirdiği rahatsızlık sonucu vefat etti."/>
  </head>
  <body>
    <article>
      <h1>Aydınlık'ın acı günü</h1>
      <h2>Aydınlık yazarı Prof. Dr. Server Acim, geçirdiği rahatsızlık sonucu vefat etti.</h2>
      <address>
        <time datetime="2019-11-25T10:20:00+00:00">25 Nov 2019, 10:20</time>
      </address>
      <p>Aydınlık gazetesi yazarı, İnönü Üniversitesi Devlet Konservatuvarı Müdürü Prof. Dr. Server Acim, geçirdiği rahatsızlık sonucu vefat etti ve 24 Kasım 2019 günü Malatya'da toprağa verildi. 58 yaşında olan Acim için, saat 11.00’de İnönü Üniversitesi Rektörlüğü önünde bir tören düzenlendi. Şehir Mezarlığı Camii’nde kılınan cenaze namazını müteakip Şehir Mezarlığı’nda toprağa verildi.</p>
      <p>
        <b>SERVER ACİM KİMDİR</b>
      </p>
      <p>22 Nisan 1961 yılında İstanbul’da doğan Acim, ortaokulu bitirdikten sonra 1978'de Mimar Sinan Güzel Sanatlar Üniversitesi – Devlet Konservatuvarı Kontrbas bölümüne girdi. 1980'de aynı okulun Kompozisyon bölümüne girerek Prof. İlhan Usmanbaş’ın öğrencisi oldu. Lisansüstü eğitiminde ise Prof. Cengiz Tanç’ın öğrencisi oldu.</p>
      <p>1982’den başlayarak sahne müziği üretimi yönünde çalışmalar yapan besteci, bugüne değin pek çok tiyatro oyunu için müzikler yazdı. 1992-93 sezonunda İstanbul Devlet Tiyatrosu’nun sergilediği “MACBETH” oyununa yazdığı müzikle “Avni Dilligil Tiyatro Ödülleri” nde “Yılın En İyi Tiyatro Müziği” ödülünü aldı. 1996'da ilk kez düzenlenen Eczacıbaşı Birinci Beste Yarışması’nda “Senfoni” başlıklı eseriyle “Üçüncülük Ödülü” kazandı. Bu eser aynı yıl şef Erol Erdinç yönetiminde Cumhurbaşkanlığı Senfoni Orkestrası tarafından seslendirildi. Besteci, akademik kariyerini sırasıyla mezun olduğu Mimar Sinan Güzel Sanatlar Üniversitesi Devlet Konservatuvarı, Yıldız Teknik Üniversitesi Sanat ve Tasarım Fakültesi ve Malatya İnönü Üniversitesi’ndeki farklı müzik bölümlerinde çalışarak sürdürdü. Acim, 2012 yılından beri Malatya İnönü Üniversitesi Devlet Konservatuvarı’nda Profesör ünvanıyla çalışıyordu ve aynı zamanda Devlet Konservatuvarı Müdürlüğü görevini sürdürüyordu.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>6,152 Bu habere tepkiniz: <br/> </p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/aydinliktan-akpye-neden-susuyorsunuz-30081811.html"/>
        <a href="https://odatv.com/aydinliktan-cok-kritik-karar-21081829.html"/>
        <a href="https://odatv.com/aydinlika-hangi-yazari-bu-cagriyi-yapti-2908141200.html"/>
        <a href="https://odatv.com/aydinlikta-koklu-degisim-1306141200.html"/>
        <a href="https://odatv.com/aydinliktan-bayrak-tepkisi-1106141200.html"/>
        <a href="https://odatv.com/hangi-unlu-yazar-aydinlika-veda-etti-0306141200.html"/>
        <a href="https://odatv.com/hangi-aydinlik-yazari-pensilvanyaya-gitti-0409131200.html"/>
        <a href="https://odatv.com/o-belge-ortaya-cikti-1307131200.html"/>
        <a href="https://odatv.com/comert-yakindan-vuruldu-2806131200.html"/>
      </related>
    </article>
  </body>
</html>