<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474553"/>
    <meta property="og:site_name" content="طرفداری"/>
    <meta property="article:published_time" content="2019-11-25T10:23:57+00:00"/>
    <meta property="og:title" content="کیون: سولسشر با قرار دادن فیل جونز در ترکیب اصلی بازی مقابل شفیلد یونایتد، مرتکب اشتباه شد"/>
    <meta property="og:description" content="طرفداری - شب گذشته (24 نوامبر) تیم های شفیلد یونایتد-منچستریونایتد از هفته سیزدهم لیگ برتر به مصاف هم رفتند که این دیدار با تساوی 3 بر 3 به پایان رسید. مارتین کیون مدافع اسبق آرسنال اما، بر این عقیده است که اوله گونار سولسشر با قرار دادن فیل جونز در ترکیب اصلی بازی دیشب، مرتکب اشتباه بزرگی شده است. "/>
  </head>
  <body>
    <article>
      <h1>کیون: سولسشر با قرار دادن فیل جونز در ترکیب اصلی بازی مقابل شفیلد یونایتد، مرتکب اشتباه شد</h1>
      <address><time datetime="2019-11-25T10:23:57+00:00">25 Nov 2019, 10:23</time> by <a rel="author" href="https://www.tarafdari.com/user/620405" target="_blank">شایان حاتمی</a></address>
      <pre>مدافع سابق توپچی ها بر این عقیده است که فیل جونز باید کمی باهوش تر و مسلط تر باشد.</pre>
      <p><a href="http://www.tarafdari.com/">طرفداری</a> - شب گذشته (24 نوامبر) تیم های <a href="https://www.tarafdari.com/node/1474249">شفیلد یونایتد-منچستریونایتد از هفته سیزدهم </a>لیگ برتر به مصاف هم رفتند که این دیدار با تساوی 3 بر 3 به پایان رسید. مارتین کیون مدافع اسبق آرسنال اما، بر این عقیده است که اوله گونار سولسشر با قرار دادن فیل جونز در ترکیب اصلی بازی دیشب، مرتکب اشتباه بزرگی شده است.</p>
      <p>به گزارش <b>Miror</b>، جونز 27 ساله شب گذشته، اولین بازی اش را در این فصل از رقابت های لیگ برتر به انجام رساند، اما عملکردی بسیار نامطلوبی را از خود نشان داد. عملکرد جونز در نیمه اول به قدری فاجعه بار بود که اوله گونار سولسشر تصمیم گرفت در بین دو نیمه او را با جسی لینگارد تعویض کند. مارتین کیون اما، معتقد است قرار گرفتن فیل جونز در ترکیب اصلی یونایتد، اشتباهی بزرگ از جانب اوله گونار سولسشر بود. اودر <b>DailyMail</b>،در این بارهنوشت:</p>
      <blockquote>چیزی که سر الکس فرگوسن در سال 2013 در خصوص فیل جونز گفت را به یاد دارید؟ او گفت: "جونز در راه تبدیل شدن به بهترین بازیکن تاریخ منچستریونایتد است" زمانی که فرگوسن این صحبت را در مورد جونز مطرح کرده بود، او 21 سال داشت. شش سال بعد از صحبت های فرگوسن، جونز در آغاز نیمه دوم توسط سولسشر از زمین بازی تعویض می شود. قطعا مسیر حرفه ای او آنگونه که سر الکس پیش بینی می کرد، پیش نرفته است. حالا جالب است که بدانیم اگر سرمربی اسکاتلندیدیروز هدایت یونایتد را برعهده داشت آیا جونز را پس از 15 دقیقه از زمین بازی بیرون می کشید؟ جونز همیشه در خط دفاع مشکل داشته است و گل هایی را نیز تقدیم حریف کرده است. روی گل اول شفیلد یونایتد او به جای دور کردن توپ، آن را به لیس موسه تقدیم کرد که این باعث شد گل اول شفیلد یونایتد به ثمر برسد. هیج مدافعی نباید بگذارد چنین اتفاقاتی رخ بدهد. شاید در این صحنه بر روی جونز خطایی انجام شده باشد، اما او باید مسلط تر، جسور تر و باهوش تر باشد.</blockquote>
      <p>کیون در ادامه نوشت:</p>
      <blockquote>تعجبم در این است که چرا اوله گونار سولسشر در مقابل شفیلد یونایتد از سیستم سه دفاعه استفاده کرد. شاید او می خواست حریف را با این تاکتیک دچار سردرگمی کند اما این موضوع بیشتر باعث گیج شدن تیم خودش شد. حضور جونز در ترکیب اصلی اشتباه بود و این موضوع یونایتد را دچار آشفتگی کرد. نیمه دوم کاملا متفاوت با نیمه اول بود و جوانان، سولسشر را نجات دادند.</blockquote>
    </article>
  </body>
</html>