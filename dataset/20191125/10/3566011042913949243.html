<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549665.html/%D9%BE%DB%8C%D8%B4%DA%AF%D8%A7%D9%85%DB%8C-%D8%A8%D8%B3%DB%8C%D8%AC-%D8%AF%D8%B1-%D8%B9%D8%B1%D8%B5%D9%87-%D9%87%D8%A7%DB%8C-%D9%85%D8%AE%D8%AA%D9%84%D9%81--%D9%88%D9%82%D8%AA%DB%8C-%D8%A7%D8%B1%D8%A7%D8%AF%D9%87-%D8%AC%D9%87%D8%A7%D8%AF%DB%8C-%DA%AF-%D8%B1%D8%AF-%D9%85%D8%AD%D8%B1%D9%88%D9%85%DB%8C%D8%AA-%D8%B1%D8%A7-%D9%85%DB%8C-%D8%B2%D8%AF%D8%A7%DB%8C%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T10:17:00+00:00"/>
    <meta property="og:title" content="پیشگامی بسیج در عرصه های مختلف /وقتی اراده جهادی گَرد محرومیت را می زداید"/>
    <meta property="og:description" content="در شهرستان ملکشاهی اقدامات فراوانی توسط بسیج در عرصه های مختلف انجام گرفته است."/>
  </head>
  <body>
    <article>
      <h1>پیشگامی بسیج در عرصه های مختلف /وقتی اراده جهادی گَرد محرومیت را می زداید</h1>
      <h2>گزارش؛</h2>
      <address>
        <time datetime="2019-11-25T10:17:00+00:00">25 Nov 2019, 10:17</time>
      </address>
      <p>در شهرستان ملکشاهی اقدامات فراوانی توسط بسیج در عرصه های مختلف انجام گرفته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از<a href="http://www.ilamebidar.ir/news/39665"> ایلام بیدار</a>، سازمان بسیج مستضعفین یکی از نیروهای پنجگانه سپاه پاسداران و از یکی مهمترین بازوهای قدرت جمهوری اسلامی به شمار می‌رود که مأموریت جذب، آموزش، سازماندهی و به کار گیری نیروهای داوطلب مردمی را در راستای اهداف انقلاب اسلامی و حفظ دستاوردهای آن را بر عهده دارد.</p>
      <p> </p>
      <p>سازمان بسیج برنامه های و اقدامات موثری را در عرصه های مختلف از جمله اقتصادمقاومتی، فرهنگی، رزمی ودفاعی، محرومیت زدایی و... انجام می دهد.</p>
      <p> </p>
      <p>در شهرستان ملکشاهی اقدامات فراوانی در عرصه های مختلف توسط بسیج انجام گرفته است.</p>
      <p> </p>
      <p>
        <b>اجرای برنامه های متنوع فرهنگی توسط بسیج در ملکشاهی</b>
      </p>
      <p> </p>
      <p>اجرای مراسمات ملی و مذهبی، مراسمات جشن و سوگواری از اقدامات شاخص فرهنگی بسیج در شهرستان ملکشاهی به شمار می رود.</p>
      <p>در ایام محرم برنامه های متنوعی از جمله مراسم پیشواز محرم، اجتماع هیئت های عزاداری، عزاداری عصر عاشورا و... توسط بسیج در ملکشاهی اجرا می شود.</p>
      <p> </p>
      <p>اجرای برنامه های یادواره شهدا، آبروی محله ، سرکشی از خانواده شهدا و تجدید میثاق با شهدا از اقدامات بسیج در راستای تکریم مقام شهدا و انتقال<br/>فرهنگ جبهه و شهادت به نسل جوان است.</p>
      <p> </p>
      <p>برگزاری نشست های بصیرتی و روشنگری از دیگر برنامه های بسیج است که در شهرستان ملکشاهی اجرا می گردد.</p>
      <p> </p>
      <p>یکی از برنامه های تربیتی بسیج در ملکشاهی ، طرح صالحین است که این طرح با موضوعات تربیتی، معرفتی، بصیرتی و مهارتی اجرا می گردد.</p>
      <p> </p>
      <p> </p>
      <p>
        <b>خدمات رسانی بسیج در شهرستان ملکشاهی در عرصه های محرومیت زدایی و سازندگی</b>
      </p>
      <p> </p>
      <p>اجرای برنامه های سازندگی و محرومیت زدایی یکی از شاخص ترین برنامه های بسیج در شهرستان ملکشاهی است که سپاه ناحیه ملکشاهی با عزم جهادی در این راستا قدم برداشته است.</p>
      <p> </p>
      <p>فعالیت گروههای جهادی بسیج سازندگی یکی از برنامه های راهبردی بسیج در شهرستان ملکشاهی می باشد که تاکنون فعالیت گروههای جهادی توانسته است در راستای خدمات رسانی به مناطق محروم گامهای مهمی بردارد.</p>
      <p> </p>
      <p>ازجمله اقدامات انجام گرفته بسیج در عرصه های محرومیت زدایی، ساخت منازل مسکونی برای نیازمندان در مناطق محروم است که تاکنون منازل مسکونی زیادی برای نیازمندان احداث گردیده است.</p>
      <p> </p>
      <p>احداث سرویس بهداشتی برای محرومین از دیگر اقدامات محوری بسیج در شهرستان ملکشاهی است که چندین مورد سرویس بهداشتی و حمام در سال گذشته برای محرومین شهرستان ساخته شده است.</p>
      <p> </p>
      <p>از دیگر برنامه های بسیج درشهرستان ملکشاهی، می توان به تهیه جهیزیه برای نوعروسان نیازمند، اعزام تیم های پزشکی به مناطق محروم و ارائه خدمات درمانی رایگان، احداث منبع ذخیره آب در چند روستا، احداث پروژه راه دسترسی و آبرسانی بین مزارع روستای بوستانه، کمک به مرمت و ساخت مساجد و ایجاد کانال بتونی به طول 100 متر، بند ذخیره آب روستای پل شکسته، پروژه آب رسانی و ایستگاه پمپاژ روستای ملک آباد (بی خیره)، کمک به ساخت مساجد و حسینیه ها، احداث زورخانه در محله سراب وایجاد پل جهت ایستگاه پمپاژ باغات سیرانه گل گل اشاره کرد.</p>
      <p> </p>
      <p>یکی دیگر از برنامه های سپاه ناحیه ملکشاهی در راستای محرومیت زدایی، اجرای طرح پایلوت کشاورزی با همکاری جهاد کشاورزی و پایلوت دامداری با همکاری دامپزشکی است که در این راستا گامهای موثری برداشته شده است.</p>
      <p> </p>
      <p>احداث مخازن ذخیره آب چشمه های شهرستان جهت ایجاد باغات نیز در دستورکار سپاه ناحیه ملکشاهی قرار دارد.</p>
      <p> </p>
      <p>یکی دیگر از عرصه های فعالیت بسیج، اجرای اردوهای جهادی است.</p>
      <p>از اقدامات بسیج در اردوهای جهادی درشهرستان ملکشاهی می توان به طرح هجرت بسیج دانش آموزی اشاره کرد که در این طرح، مدارس و واحدهای آموزشی؛ رنگ آمیزی، مرمت و بهسازی می شوند.</p>
      <p> </p>
      <p>اعزام بسیجیان به اردوهای جهادی یک روزه و هفت روزه ، عزیمت بسیجیان به روستاها و مناطق محروم جهت خدمات رسانی و محرومیت زدایی و ساخت مسجد و حسینیه از دیگر برنامه های بسیج است.</p>
      <p> </p>
      <p>
        <b>پیشگامی بسیج در عرصه اقتصادمقاومتی</b>
      </p>
      <p> </p>
      <p>از دیگر عرصه های محوری و مهم فعالیت بسیج در شهرستان ملکشاهی در عرصه های اقتصادمقاومتی است.</p>
      <p> </p>
      <p>اجرای طرح پایلوت کشاورزی و علمی کردن کشاورزی با کشت مکانیزه از اقدامات مهم بسیج در عرصه اقتصاد مقاومتی است که این طرح بصورت آزمایشی توسط بسیج مهندسین کشاورزی در ملکشاهی اجرا گردید و با نظارت و کارشناسی مهندسین بسیجی این طرح با موفقیت اجرا شدو موجب رضایت کشاورزان و افزایش چند برابری تولید محصولات کشاورزی گردید.</p>
      <p> </p>
      <p>یکی دیگر از اقدامات شاخص بسیج در عرصه های اقتصادمقاومتی، ایجاد اشتغال با ارائه تسهیلات و اجرای طرح های اقتصادمقاومتی می باشد.</p>
      <p> </p>
      <p>تسهیلات اقتصادمقاومتی توسط بسیج سازندگی به متقاضیان عرصه های اقتصادمقاومتی از جمله چاقوسازی، قالی بافی، تولیدی ترشیجات، پرورش زنبورعسل و صنایع تبدیلی پرداخت شده که موجب اشتغالزایی در سطح شهرستان گردیده است.</p>
      <p> </p>
      <p>
        <b>فعالیت بسیج در عرصه رزمی دفاعی</b>
      </p>
      <p> </p>
      <p>بسیج در عرصه های رزمی و دفاعی، برنامه های متعددی در راستای مقابله با تهدید نظامی دشمن اجرا می نماید.</p>
      <p> </p>
      <p>از جمله اقدامات محوری بسیج در عرصه های رزمی و دفاعی در شهرستان ملکشاهی، جرای رزمایش های بزرگ رزمی باحضور بسیجیان گردان های بیت المقدس و امام حسین(ع) است.</p>
      <p> </p>
      <p>دیگر اقدامات رزمی بسیج درشهرستان ملکشاهی شامل؛ آموزشهای نظامی به بسیجیان در سطوح مختلف، اجرای میادین تیر، فراخوانی رزمی گردانهای بسیج و.... می باشد.</p>
      <p> </p>
      <p>انتهای پیام/</p>
    </article>
  </body>
</html>