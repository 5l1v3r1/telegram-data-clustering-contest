<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/umelej-inteligencii-verime-viac-nez-ludom/265370"/>
    <meta property="og:site_name" content="touchIT"/>
    <meta property="article:published_time" content="2019-11-25T10:29:40+00:00"/>
    <meta property="og:title" content="Umelej inteligencii veríme viac než ľuďom"/>
    <meta property="og:description" content="Celkem 42 % uživatelů se domnívá, že jim chytré telefony začnou brzy rozumět víc než jejich přátelé. Podle 6 z 10 dotázaných budou do 3 let mainstreamem zařízení, která reagují na naši náladu 34 %"/>
  </head>
  <body>
    <article>
      <h1>Umelej inteligencii veríme viac než ľuďom</h1>
      <address><time datetime="2019-11-25T10:29:40+00:00">25 Nov 2019, 10:29</time> by <a rel="author">redakcia touchIT</a></address>
      <p>
        <b>
          <b>Celkem 42 % uživatelů se domnívá, že jim chytré telefony začnou brzy rozumět víc než jejich přátelé.</b>
        </b>
      </p>
      <ul>
        <li>Podle 6 z 10 dotázaných budou do 3 let mainstreamem zařízení, která reagují na naši náladu</li>
        <li>34 % lidí si myslí, že s rozvojem umělé inteligence a virtuálních asistentů vymizí kritické myšlení</li>
      </ul>
      <p>Společnost Ericsson se dlouhodobě zabývá rozvojem digitálních technologií a mapuje trendy, které s sebou jejich využívání přináší. V jednom ze svých <a href="https://www.ericsson.com/en/trends-and-insights/consumerlab/consumer-insights/reports/10-hot-consumer-trends-2019">reportů</a> poukazuje na vývoj vztahu respondentů k virtuálním asistentům (Google Now, Alexa, Siri atd.).</p>
      <p>
        <b>Smartphone, nejlepší přítel člověka</b>
      </p>
      <p>Polovina současných uživatelů virtuálních asistentů se domnívá, že tyto technologie brzy porozumí také jejich emocím. Celkem 42 % si myslí, že jim chytré telefony dokonce brzy budou rozumět více než jejich přátelé. Podle 6 z 10 dotázaných budou do 3 let mainstreamem zařízení, která vnímají a reagují na naši náladu. Uživatelé od virtuálních asistentů do budoucna vyžadují, aby vyhodnotili situaci a pokud je to potřeba, sami automaticky ztlumili zvuk smartphonu nebo blokovali notifikace. Uživatelé věří, že umělá inteligence bude znát naše tajemství. V tom, že je udrží, jí důvěřují více než ostatním lidem.</p>
      <p>
        <b>Mentální obezita</b>
      </p>
      <p>To, že se bez rady virtuálního asistenta nebudeme schopní rozhodnout, co si dáme k snídani, se může stát realitou. Celkem 34 % jejich uživatelů by věřilo umělé inteligenci ve věcech výživy, ale jen 25 % z nich by ve stejné oblasti věřilo člověku. 34 % respondentů si myslí, že v důsledku nadužívání virtuálních asistentů vymizí kritické myšlení. 31 % očekává, že budeme chodit do „myšlenkových tělocvičen”, abychom si procvičovali přemýšlení.</p>
      <p>
        <b>Bezdotyková spotřeba</b>
      </p>
      <p>Celkem 49 % uživatelů virtuálních asistentů by jejich služeb rádo využilo k automatickému nakupování běžných věcí do domácnosti a 52 % uživatelů by si přálo, aby automaticky řešili opravy a reklamace domácích spotřebičů. Správu veškerých svých financí by umělé inteligenci chtělo přenechat 47 % procent uživatelů.</p>
      <p>
        <b>Chytré hádky</b>
      </p>
      <p>Co se stane, když si virtuální asistenty pustíme do rodinného života? Celkem 47 % respondentů věří, že od různých virtuálních asistentů dostanou na stejnou otázku různé odpovědi. Podle 41 % dotázaných bude pro spokojený vztah důležité, aby byli virtuální asistenti kompatibilní k lidskému páru. Celkem 31 % se domnívá, že se virtuální asistenti v jejich domově budou dohadovat tak, jako by to dělali rodinní příslušníci.</p>
      <p>Report společnosti Ericsson zkoumá postoj respondentů k virtuálním asistentům. <i>(Zdroj: </i><i>Ericsson)</i></p>
      <related>
        <h4>Súvisiace články</h4>
        <a href="https://touchit.sk/seat-rozsiruje-modelovy-rad-tarraco-verziou-1-5-tsi-dsg-s-pohonom-prednych-kolies/265377"/>
        <a href="https://touchit.sk/dvojnasobna-pocta-pre-ford-v-podobe-oceneni-medzinarodna-dodavka-roka-a-medzinarodny-pick-up-roka/265374"/>
        <a href="https://touchit.sk/nakup-darcekov-neodkladajte-na-poslednu-chvilu-vianocna-sezona-sa-prave-zacala/265364"/>
      </related>
    </article>
  </body>
</html>