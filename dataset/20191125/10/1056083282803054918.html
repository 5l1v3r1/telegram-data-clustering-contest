<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402431/%D9%84%D8%B2%D9%88%D9%85-%D9%85%D8%B4%D8%A7%D8%B1%DA%A9%D8%AA-%D8%B1%D8%B3%D8%A7%D9%86%D9%87-%D9%87%D8%A7-%D8%A8%D8%B1%D8%A7%DB%8C-%D8%A7%D9%81%D8%B2%D8%A7%DB%8C%D8%B4-%D8%B3%D9%88%D8%A7%D8%AF-%D8%B1%D8%B3%D8%A7%D9%86%D9%87-%D8%A7%DB%8C-%DA%A9%D8%A7%D8%B1%D8%A8%D8%B1%D8%A7%D9%86-%D9%81%D8%B6%D8%A7%DB%8C-%D9%85%D8%AC%D8%A7%D8%B2%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-25T10:31:46+00:00"/>
    <meta property="og:title" content="لزوم مشارکت رسانه‌ها برای افزایش سواد رسانه‌ای کاربران فضای مجازی"/>
    <meta property="og:description" content="ایسنا/یزد رییس پلیس فتا استان یزد با اشاره به ضرورت مشارکت اصحاب رسانه در بحث امنیت در فضای مجازی و افزایش سوادرسانه‌ای کاربران، گفت: افزایش سواد رسانه‌ای کاربران فضای مجازی مستلزم مشارکت مستمر رسانه‌هاست."/>
  </head>
  <body>
    <article>
      <h6 class="kicker">رییس پلیس فتا یزد تأکید کرد:</h6>
      <h1>لزوم مشارکت رسانه‌ها برای افزایش سواد رسانه‌ای کاربران فضای مجازی</h1>
      <address><time datetime="2019-11-25T10:31:46+00:00">25 Nov 2019, 10:31</time> by <a rel="author">امیر رضازاده</a></address>
      <p>ایسنا/یزد رییس پلیس فتا استان یزد با اشاره به ضرورت مشارکت اصحاب رسانه در بحث امنیت در فضای مجازی و افزایش سوادرسانه‌ای کاربران، گفت: افزایش سواد رسانه‌ای کاربران فضای مجازی مستلزم مشارکت مستمر رسانه‌هاست.</p>
      <p>سرهنگ «مرتضی ابوطالبی» با بیان این‌که متاسفانه به دلیل عدم آگاهی و توجه مردم شاهد جرائم و آسیب‌های متعددی در فضای مجازی هستیم،‌اظهار کرد: تاکنون مبالغ زیادی از حساب‌های مردم کلاهبرداری و در این خصوص پرونده های جداگانه ای در پلیس فتای فرمانده انتظامی استان یزد تشکیل شده است.</p>
      <p>وی افزود: با بهره‌مندی از ظرفیت‌های موجود در صداوسیما و دیگر رسانه‌های رسمی می‌توان در فرهنگ‌سازی کاربران در فضای مجازی با ارائه هشدار و مطالب آموزشی گام موثری در جهت کاهش کلاهبرداری ها و ارتقاء سوادرسانه ای عموم آحاد جامعه برداشت.</p>
      <p>رییس پلیس فتا استان یزد در ادامه برنامه‌های پیشگیرانه این پلیس و ارائه آموزش‌های متنوع در ارتباط با آسیب‌ها و تهدیدات فضای مجازی با همکاری و تعامل بین رسانه ملی اشاره کرد و گفت: رسانه ها باید بیش از پیش در حوزه آگاه سازی اقشار مختلف جامعه نقش آفرینی کنند.</p>
      <p>سرهنگ ابوطالبی در پایان سخنان خود با اشاره به تنوع و تازگی جرائم سایبری، تصریح کرد: آموزش و فرهنگ سازی در راستای استفاده بهینه و آگاهانه در فضای مجازی یکی از ضرورت های اجرایی برای بیمه کردن افراد در فضای مجازی است.</p>
      <p>انتهای پیام</p>
    </article>
  </body>
</html>