<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/galatasaray/2019/11/25/alexander-sorloth-trabzonsporda-kendini-buldu"/>
    <meta property="og:site_name" content="Aspor"/>
    <meta property="article:published_time" content="2019-11-25T10:52:01+00:00"/>
    <meta property="og:title" content="Alexander Sörloth Trabzonspor’da kendini buldu"/>
    <meta property="og:description" content="Trabzonspor’un Norveç’li futbolcusu Alexander Sörloth, Teknik Direktör Ünal Karaman ile kendini buldu. Golcü oyuncu bordo-mavili takımla kariyerinin en iyi dönemini yaşıyor."/>
  </head>
  <body>
    <article>
      <h1>Alexander Sörloth Trabzonspor’da kendini buldu</h1>
      <address>
        <time datetime="2019-11-25T10:52:01+00:00">25 Nov 2019, 10:52</time>
      </address>
      <p>
        <b><a href="https://www.aspor.com.tr/index/trabzonspor">Trabzonspor</a>’un Norveç’li futbolcusu <a href="https://www.aspor.com.tr/index/alexander-sorloth">Alexander Sörloth</a>, Teknik Direktör Ünal Karaman ile kendini buldu. Golcü oyuncu bordo-mavili takımla kariyerinin en iyi dönemini yaşıyor.</b>
      </p>
      <p><a href="https://www.aspor.com.tr/index/trabzonspor">Trabzonspor</a>'un sezon başında <a href="https://www.aspor.com.tr/index/ingiltere">İngiltere</a>'nin <a href="https://www.aspor.com.tr/index/premier-lig">Premier Lig</a> ekiplerinden <a href="https://www.aspor.com.tr/index/crystal-palace">Crystal Palace</a>'dan iki yıllığına kiraladığı Sörloth, İngiliz kulübünde geçtiğimiz sezon 12 maçta görev aldı. Burada beklentileri karşılayamayan oyuncu, sezonun ikinci yarısında kiralık olarak oynadığı <a href="https://www.aspor.com.tr/index/belcika">Belçika</a> temsilcisi Gent'te ise 19 lig maçında 4 gol attı. 2018-19 sezonunun ardından İngiltere'ye dönmeyen oyuncu Trabzonspor'a kiralandı.<br/><br/><b>Norveç'ten, Türkiye'ye uzanan yol</b></p>
      <p>Sörloth, Norveç'in Rosenborg takımında 10 resmi maçta forma giydi. Söz konusu takımda iki kez ilk on birde sahaya çıkan oyuncu 1 gol attı. Golcü oyuncu aynı ülkede Bodo/Glimt takımına <a href="https://www.aspor.com.tr/index/transfer">transfer</a> oldu. Bu kulüpte ise 27 maçta sahaya çıktı. İlk on birde ise 20 maçta sahaya çıkan Norveçli forvet 14 gol atarken 6 asist yaptı. Ülkesindeki çıkışının ardından <a href="https://www.aspor.com.tr/index/hollanda">Hollanda</a> takımlarından Groningen'e transfer olan Sörloth 42 resmi maçta 6 gol ve 4 asistle oynadı. Hollanda da istediklerini yapamayan <a href="https://www.aspor.com.tr/index/alexander-sorloth">Alexander Sörloth</a> Danimarka'nın Midtjylland takımına transfer oldu. 26 maçta 15 gol ve 9 asistle oynayan oyuncu İngilizlerin dikkatini çekti ve Premier Lig ekiplerinden Crystal Palace takımına transfer oldu. Burada forma giydiği 20 resmi maçta 1 gol ve 1 asistle oynadı. Bu ülkede yeteneklerini gösterme fırsatı yakalayamayan Sörloth Belçika'nın Gent takımına kiralandı. Gent takımı ile çıktığı 22 maçta 5 gol ve 3 asistle oynadı.</p>
      <related>
        <a href="https://www.aspor.com.tr/trabzonspor/2019/11/25/trabzonspor-rekorlari-parcaliyor"/>
      </related>
      <p>
        <b>Trabzonspor'da iyi başlangıç</b>
      </p>
      <p>Bordo-mavili kulüpte yaşanan sakatlıklarından etkisiyle sürekli forma şansı bulan Sörloth kariyerinin en iyi günlerini geçiriyor. Trabzonspor'un <a href="https://www.aspor.com.tr/index/super-lig">Süper Lig</a>'de ve <a href="https://www.aspor.com.tr/index/uefa">UEFA</a><a href="https://www.aspor.com.tr/index/avrupa-ligi">Avrupa Ligi</a>'nde oynadığı 20 maçta forma giydi, 17 maçta ilk on birde başladı ve 3 maçta ise oyuna sonradan dahil oldu. Söz konusu maçlarda ise 9 gol atan Norveçli futbolcu 4 asist yaptı.<br/><br/><b>Süper Lig'de, Sörloth'ün gol attığı maçları Trabzonspor kaybetmedi</b></p>
      <p>Trabzonspor, Süper Lig'de Alexander Sörloth'ün gol attığı maçları kaybetmedi. 7 maçta 7 gol atan Alexander Sörloth 4 asist yaparak bordo-mavililerin elde ettiği 22 puanın 15'ne katkı sağladı. 1.94'lük golcü oyuncu Trabzonspor'un Kasımpaşa ile 1-1, Gençlerbirliği ve <a href="https://www.aspor.com.tr/index/medipol-basaksehir">Medipol Başakşehir</a> ile ile 2-2 berabere kaldığı maçlarda 1'er gol atarken, 4-1'lik Beşiktaş ve Gaziantep FK , 2-1'lik <a href="https://www.aspor.com.tr/index/caykur-rizespor">Çaykur Rizespor</a> ve 3-0'lık MKE Ankaragücü maçlarında 1'er gol attı.</p>
      <p>Norveçli yıldız UEFA Avrupa Ligi 3 Eleme Turu'nda ise <a href="https://www.aspor.com.tr/index/sparta-prag">Sparta Prag</a> ile 2-2 ve 2-1 sonuçlanan maçlarda da 1'er gole imza attı.</p>
      <related>
        <a href="https://www.aspor.com.tr/trabzonspor/2019/11/24/fedakar-tangocu"/>
      </related>
      <p>
        <b>Trabzonspor önümüzdeki sezon oyuncu için 6 Milyon Euro ödeyebilir</b>
      </p>
      <p>Sezon başında İngiltere'nin Crystal Palace takımında iki yıllığına kiralanan Sörloth için bordo-mavili kulüp İngiliz kulübüne her yıl için 750 Bin Euro ödeyecek. Sörloth'a ise her yıl için 1 Milyon 500 Bin Euro ödeyecek olan Trabzonspor, Sörloth'un 2020-21 sezonundaki resmi maçların (Süper Lig, UEFA Avrupa Ligi veya UEFA Şampiyonlar Ligi) yüzde 50'sinde ilk 11'de başlaması halinde 6 Milyon Euro bonservis bedeli ile kesin transferi gerçekleşmiş olacak.</p>
    </article>
  </body>
</html>