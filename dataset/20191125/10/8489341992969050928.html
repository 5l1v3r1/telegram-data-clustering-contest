<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807356/%D8%B1%D8%A6%DB%8C%D8%B3-%D9%BE%D8%A7%D8%B1%DA%A9-%D8%B9%D9%84%D9%85-%D9%88-%D9%81%D9%86%D8%A7%D9%88%D8%B1%DB%8C-%D8%AE%D9%84%DB%8C%D8%AC-%D9%81%D8%A7%D8%B1%D8%B3-%D8%A7%D8%A8%D9%82%D8%A7-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T10:17:00+00:00"/>
    <meta property="og:title" content="با حکم وزیر علوم؛ رئیس پارک علم و فناوری خلیج فارس ابقا شد"/>
    <meta property="og:description" content="رستمی، عضو هیئت علمی دانشگاه خلیج فارس بوشهر با حکم وزیر علوم به مدت سه سال دیگر به عنوان رئیس پارک علم و فناوری خلیج فارس منصوب شد."/>
  </head>
  <body>
    <article>
      <h1>با حکم وزیر علوم؛ رئیس پارک علم و فناوری خلیج فارس ابقا شد</h1>
      <h2>رستمی، عضو هیئت علمی دانشگاه خلیج فارس بوشهر با حکم وزیر علوم به مدت سه سال دیگر به عنوان رئیس پارک علم و فناوری خلیج فارس منصوب شد.</h2>
      <address>
        <time datetime="2019-11-25T10:17:00+00:00">25 Nov 2019, 10:17</time>
      </address>
      <p>به گزارش خبرنگار دانشگاه خبرگزاری دانشجو، منصور غلامی، وزیر علوم، تحقیقات و فناوری طی حکمی حبیب رستمی، عضو هیئت علمی دانشگاه خلیج فارس بوشهر را به مدت سه سال دیگر به عنوان رئیس پارک علم و فناوری خلیج فارس منصوب کرد.</p>
      <p><b>در این حکم آمده است:</b><br/>امید است با تعامل موثر با مدیریت استان و سایر دستگاه‌های اجرایی شرایط مناسب برای توسعه پارک و حل مشکلات پیش روی شرکت‌ها و موسسات دانش بنیان فراهم آورید و با ایجاد روابط موثر و هدفمند با دانشگاه‌های استان، بهره گیری دانشگاهیان را از ظرفیت‌های پارک علم و فناوری در صدر برنامه‌های خود قرار دهید.</p>
      <p>انتظار می‌رود با ارزیابی عملکرد این پارک در اعتلای جایگاه آن اهتمام ورزید و زمینه ارتقای کمی و کیفی خدمات و حمایت‌های مورد نیاز را برای توسعه کسب و کار موسسات و همچنین، بهره گیری از ظرفیت‌های بخش خصوصی و غیر دولتی مهیا سازید.</p>
      <p>مشارکت و ایفای نقش موثر در ارتقای زیست بوم نوآوری و کارآفرینی منطقه و همکاری با نقش آفرینان اصلی این زیست بوم از دیگر موضاعات مهمی است که ضرورت دارد مورد توجه جنابعالی و همکاران محترم در پارک علم و فناوری خلیج فارس قرار گیرد.</p>
    </article>
  </body>
</html>