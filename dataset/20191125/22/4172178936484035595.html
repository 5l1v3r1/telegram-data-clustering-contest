<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/plus/epikairotita/article/74582/to-meteo-gr-proeidopoiei-synexizontai-oi-vroxes-kai-kataigides"/>
    <meta property="og:site_name" content="ΦΩΣ"/>
    <meta property="article:published_time" content="2019-11-25T22:01:16+00:00"/>
    <meta property="og:title" content="Το meteo.gr προειδοποιεί: Συνεχίζονται οι βροχές και καταιγίδες"/>
    <meta property="og:description" content="Στην Αττική αναμένονται νεφώσεις με πιθανότητα για ασθενείς τοπικές βροχές."/>
  </head>
  <body>
    <article>
      <h1>Το meteo.gr προειδοποιεί: Συνεχίζονται οι βροχές και καταιγίδες</h1>
      <h2>Στην Αττική αναμένονται νεφώσεις με πιθανότητα για ασθενείς τοπικές βροχές.</h2>
      <address><time datetime="2019-11-25T22:01:16+00:00">25 Nov 2019, 22:01</time> by <a rel="author">ΦΩΣ TEAM</a></address>
      <p>Την Τρίτη 26 Νοεμβρίου 2019 αναμένονται βροχές και σποραδικές καταιγίδες στην <b>Κεντρική</b> <b>Μακεδονία</b>, στην <b>Ανατολική</b> <b>Στερεά</b> <b>Ελλάδα</b>, στο <b>Αιγαίο</b>, στο <b>Νότιο</b> <b>Ιόνιο</b>, στη <b>Νότια</b> <b>Πελοπόννησο</b> και στην <b>Κρήτη</b>. Τα φαινόμενα θα περιοριστούν σταδιακά στο <b>Κεντρικό</b> και <b>Νότιο</b> <b>Αιγαίο</b> και στην Κρήτη. Η ορατότητα κατά τη διάρκεια της νύχτας θα είναι τοπικά περιορισμένη.<br/><br/>Η θερμοκρασία στη <b>Δυτική</b> <b>Μακεδονία</b> θα κυμανθεί από <b>5</b> έως <b>12</b> βαθμούς, στην υπόλοιπη <b>Μακεδονία</b> και στη <b>Θράκη</b> από <b>9</b> έως <b>17</b>, στην Ήπειρο από <b>7</b> έως <b>18</b>, στη Θεσσαλία από 9 έως 16, στα υπόλοιπα ηπειρωτικά από 10 έως 20, στα νησιά του Ιονίου από 13 έως 18, στα νησιά του Αιγαίου από 14 έως 18 και στην Κρήτη από 12 έως 21.<br/><br/>Οι άνεμοι στο Βόρειο Αιγαίο θα πνέουν από ανατολικές διευθύνσεις <b>4</b> έως <b>6</b> μποφόρ, σταδιακά όμως θα στραφούν σε βόρειους ίδιας έντασης. Ιδιαίτερα στο <b>Θερμαϊκό</b> <b>κόλπο</b> θα φτάνουν τα 6 με 7 μποφόρ. Στο υπόλοιπο Αιγαίο οι άνεμοι θα πνέουν από νοτιοδυτικές διευθύνσεις 3 έως 5 και τοπικά 6 μποφόρ, σταδιακά όμως θα γίνουν μεταβλητών διευθύνσεων 3 έως 5 και τοπικά 6 μποφόρ. Στο <b>Ιόνιο</b> οι άνεμοι θα πνέουν αρχικά από ανατολικές και νοτιοανατολικές διευθύνσεις 3 έως 5 μποφόρ, σταδιακά όμως θα στραφούν σε βόρειους ίδιας έντασης.<br/><br/>Στην <b>Αττική</b> αναμένονται νεφώσεις με πιθανότητα για ασθενείς τοπικές βροχές. Η ορατότητα κατά τη διάρκεια της νύχτας θα είναι τοπικά περιορισμένη. Οι άνεμοι θα πνέουν από βόρειες διευθύνσεις έως 3 μποφόρ, σταδιακά όμως θα στραφούν σε βόρειους έως 3 και στα δυτικά έως 4 μποφόρ. Η θερμοκρασία στο κέντρο των Αθηνών θα κυμανθεί από <b>15</b> έως <b>20</b> <b>βαθμούς</b>.<br/><br/>Στη <b>Θεσσαλονίκη</b> αναμένονται νεφώσεις με πιθανότητα τοπικών βροχών έως το μεσημέρι. Η ορατότητα κατά τη διάρκεια της νύχτας θα είναι τοπικά περιορισμένη. Οι άνεμοι θα πνέουν αρχικά από ανατολικές διευθύνσεις <b>3</b> έως <b>5</b> μποφόρ, γρήγορα όμως θα στραφούν σε βόρειους 2 έως 4 μποφόρ. Ιδιαίτερα στον Θερμαϊκό θα φτάνουν τα 6 με 7 μποφόρ. Η θερμοκρασία στο κέντρο της πόλης θα κυμανθεί από <b>12</b> έως <b>16</b> βαθμούς.</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/plus/epikairotita/article/74515/pano-apo-ta-200-xiliosta-i-vroxi-toy-giryoni-eos-to-proi-stoys-agioys-theodoroys"/>
        <a href="https://www.fosonline.gr/plus/epikairotita/article/74508/apokatastathike-i-kyloforia-stin-peiraios-kai-tin-ethniki-odo-poy-yparxoyn-provlimata"/>
        <a href="https://www.fosonline.gr/plus/epikairotita/article/74501/katastrofes-stin-ellada-apo-tin-epelasi-toy-giryoni-vids"/>
        <a href="https://www.fosonline.gr/plus/epikairotita/article/74492/provlimata-se-aktoploika-dromologia-apo-isxyroys-anemoys"/>
        <a href="https://www.fosonline.gr/plus/epikairotita/article/74489/anoigoyn-meta-tis-deka-ola-ta-sxoleia-tis-attikis-plin-toy-dimoy-megareon"/>
        <a href="https://www.fosonline.gr/plus/epikairotita/article/74482/peiraias-ekleisan-dromoi-logo-tis-kakokairias"/>
      </related>
    </article>
  </body>
</html>