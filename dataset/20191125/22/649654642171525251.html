<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/politika/zbog-zalbe-samoopredeljenja-nisu-objavljeni-rezultati-prebrojavanja-1407-glasackih-mesta/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-25T22:00:00+00:00"/>
    <meta property="og:title" content="Zbog žalbe Samoopredeljenja nisu objavljeni rezultati sa 1.407 glasačkih mesta"/>
    <meta property="og:description" content="Portparol Centralne izborne komisije (CIK) Valjmir Elezi izjavio je da CIK ne može objaviti rezultate prebrojavanja 1.407 glasačkih mesta zbog žalbe pokreta Samoopredeljenje (PS) koja je upućena Vrhovnom sudu Kosova."/>
  </head>
  <body>
    <article>
      <h1>Zbog žalbe Samoopredeljenja nisu objavljeni rezultati sa 1.407 glasačkih mesta</h1>
      <address><time datetime="2019-11-25T22:00:00+00:00">25 Nov 2019, 22:00</time> by <a rel="author">Beta</a></address>
      <p>
        <b>Portparol Centralne izborne komisije (CIK) Valjmir Elezi izjavio je da CIK ne može objaviti rezultate prebrojavanja 1.407 glasačkih mesta zbog žalbe pokreta Samoopredeljenje (PS) koja je upućena Vrhovnom sudu Kosova.</b>
      </p>
      <p>„Dozvolite mi da vas obavestim da smo dobili potvrdu da je Vrhovni sud dobio žalbu na odluku Izbornog panela za žalbe i predstavke (IPŽP), pa se rezultati nakon postupka ponovnog prebrojavanja ne mogu objaviti u ovoj fazi. Rezultati se ne mogu objaviti bez potvrde, u ovom slučaju od strane IŠŽP i Vrhovnog suda da nemaju nikakvih pitanja koja se razmatraju “, kazao je on za medije.</p>
      <p>PS zatražio je od Vrhovnog suda da odluči o brojanju 392 paketa sa glasovima dijaspore.</p>
      <p>Vrhovni sud Kosova ima rok od 72 sata od prijema žalbe da donese odluku. U dva prethodna slična slučaja on je odlučio da se glasovi dijaspore koji su sa zakašnjenjem stigli u CIK broje.</p>
      <p>Prema dobrim poznavaocima izbornih pravila brojanje 392 paketa sa glasačkim listićima bi moglo uticati da koalicija Socijaldemokratska inicijativa, Alijansa novo Kosovo i Partija pravde ne prođe izborni prag i time PS i Demokratski savez Kosova samostalno obezbede 61 glas potreban za izbor Vlade Kosova.</p>
      <h3>Povezani tekstovi:</h3>
    </article>
  </body>
</html>