<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/diethni/kypriako-atypi-pentameri-thelei-na-sygkalesei-o-genikos-grammateas-toy-oie"/>
    <meta property="og:site_name" content="The Pressroom"/>
    <meta property="article:published_time" content="2019-11-25T22:47:13+00:00"/>
    <meta property="og:title" content="Κυπριακό: Άτυπη πενταμερή θέλει να συγκαλέσει ο Γενικός Γραμματέας του ΟΗΕ"/>
    <meta property="og:description" content="Τη σύγκλιση άτυπης Πεντεμερούς για το Κυπριακό θα επιδιώξει ο Γενικός Γραμματέας του ΟΗΕ στο άμεσο μέλλον. Όπως δήλωσε ο Αντόνιο Γκουτέρες, μετά τη συνάντηση που είχε χθες στο Βερολίνο με τον Πρόεδρο Νίκου Αναστασιάδη και του κατοχικό ηγέτη, Μουσταφά Ακιντζί, «δεσμεύτηκα να διερευνήσω μαζί με τον Τουρκοκύπριο ηγέτη και τον Ελληνοκύπριο ηγέτη και με τις εγγυητικές δυνάμεις τη δυνατότητα να συγκαλέσω μια άτυπη συνάντηση πέντε και πλέον μελών του ΟΗΕ σε κατάλληλο στάδιο». Στη δήλωση του Γενικού Γραμματέα του ΟΗΕ, που ακολούθησε με το πέρας των εργασιών, αναφέρεται ακόμα ότι &quot;και οι δύο ηγέτες  επιβεβαίωσαν εκ νέου τη δέσμευσή τους και την αποφασιστικότητά τους να επιτύχουν μια διευθέτηση βασισμένη σε μια Διζωνική και Δικοινοτική Ομοσπονδία με πολιτική ισότητα, όπως ορίζεται στα σχετικά ψηφίσματα του Συμβουλίου Ασφαλείας&quot;.  Αναλυτικά η δήλωσή του Γενικού Γραμματέα του ΟΗΕ έχει ως εξής:"/>
  </head>
  <body>
    <article>
      <h1>Κυπριακό: Άτυπη πενταμερή θέλει να συγκαλέσει ο Γενικός Γραμματέας του ΟΗΕ</h1>
      <address>
        <time datetime="2019-11-25T22:47:13+00:00">25 Nov 2019, 22:47</time>
      </address>
      <p><b>Τη σύγκλιση άτυπης Πεντεμερούς για το <a href="https://www.thepressroom.gr/tags/kypriako">Κυπριακό</a> θα επιδιώξει ο Γενικός Γραμματέας του ΟΗΕ στο άμεσο μέλλον. Όπως δήλωσε ο <a href="https://www.thepressroom.gr/tags/antonio-gkoyteres">Αντόνιο Γκουτέρες</a>, μετά τη συνάντηση που είχε χθες στο Βερολίνο με τον Πρόεδρο <a href="https://www.thepressroom.gr/tags/nikos-anastasiadis">Νίκου Αναστασιάδη</a> και του κατοχικό ηγέτη, <a href="https://www.thepressroom.gr/tags/akintzi">Μουσταφά Ακιντζί</a>, «δεσμεύτηκα να διερευνήσω μαζί με τον Τουρκοκύπριο ηγέτη και τον Ελληνοκύπριο ηγέτη και με τις εγγυητικές δυνάμεις τη δυνατότητα να συγκαλέσω μια άτυπη συνάντηση πέντε και πλέον μελών του ΟΗΕ σε κατάλληλο στάδιο».</b><br/><br/>Στη δήλωση του Γενικού Γραμματέα του ΟΗΕ, που ακολούθησε με το πέρας των εργασιών, αναφέρεται ακόμα ότι <b>"και οι δύο ηγέτες  επιβεβαίωσαν εκ νέου τη δέσμευσή τους και την αποφασιστικότητά τους να επιτύχουν μια διευθέτηση βασισμένη σε μια Διζωνική και Δικοινοτική Ομοσπονδία με πολιτική ισότητα, όπως ορίζεται στα σχετικά ψηφίσματα του Συμβουλίου Ασφαλείας". </b></p>
      <p>Αναλυτικά η δήλωσή του Γενικού Γραμματέα του ΟΗΕ έχει ως εξής:</p>
      <p>
        <i>«Το απόγευμα συναντήθηκα ανεπίσημα με τον ηγέτη της Ελληνοκυπριακής Κοινότητας κ. Νίκο Αναστασιάδη και τον αρχηγό της Τουρκοκυπριακής Κοινότητας κ. Mustafa Akınci για να καταγράψουμε τις προσπάθειες για την επίτευξη συνολικής διευθέτησης του κυπριακού προβλήματος. Οι συζητήσεις μας ήταν εστιασμένες και ειλικρινείς.</i>
      </p>
      <p>
        <i>Και οι δύο ηγέτες εξέφρασαν την ικανοποίησή τους για τη δέσμευσή μου και επιβεβαίωσαν εκ νέου τη δέσμευσή τους και την αποφασιστικότητά τους να επιτύχουν μια διευθέτηση βασισμένη σε μια Διζωνική και Δικοινοτική Ομοσπονδία με πολιτική ισότητα, όπως ορίζεται στα σχετικά ψηφίσματα του Συμβουλίου Ασφαλείας, συμπεριλαμβανομένου του OP4 of UN Security Council Resolution 716 (1991).</i>
      </p>
      <p>
        <i>Ο Τουρκοκύπριος ηγέτης και ο Ελληνοκύπριος ηγέτης συμφώνησαν ότι η επίτευξη μιας συνολικής και σταθερής διευθέτησης του Κυπριακού μέσα σε ένα προβλέψιμο χρονικό ορίζοντα είναι υψίστης σημασίας για τη μελλοντική ευημερία και των δύο κοινοτήτων και ότι το status quo είναι μη βιώσιμo.</i>
      </p>
      <p>
        <i>Ο Eλληνοκύπριος ηγέτης και ο Τουρκοκύπριος ηγέτης επιβεβαίωσαν τη δέσμευσή τους στην Κοινή Δήλωση της 11ης Φεβρουαρίου 2014, τις προηγούμενες συγκλίσεις και το πλαίσιο των έξι σημείων που υπέβαλα στις 30 Ιουνίου 2017 με στόχο την επίτευξη στρατηγικής συμφωνίας που θα ανοίξει το δρόμο για μια συνολική διευθέτηση.</i>
      </p>
      <p>
        <i>Ενόψει αυτών των συζητήσεων, συμφώνησα να επεκτείνω τις προσπάθειές μου για την επίτευξη των όρων αναφοράς που θα χρησιμεύσουν ως σημείο έναρξης συναίνεσης για διαπραγματεύσεις με σταδιακή, ουσιαστική και προσανατολισμένη στην επίτευξη αποτελεσμάτων, όσο το δυνατόν συντομότερα. Από αυτή την άποψη, δεσμεύτηκα να διερευνήσω μαζί με τον Τουρκοκύπριο ηγέτη και τον Ελληνοκύπριο ηγέτη και με τις εγγυητικές δυνάμεις τη δυνατότητα να συγκαλέσω μια άτυπη συνάντηση πέντε και πλέον μελών του ΟΗΕ σε κατάλληλο στάδιο. Αναγνωρίζεται ότι αυτή τη φορά πρέπει να είναι διαφορετική.</i>
      </p>
      <p>
        <i>Θα ήθελα να ευχαριστήσω την κυβέρνηση της Ομοσπονδιακής Δημοκρατίας της Γερμανίας για την υποστήριξή της στη διευκόλυνση αυτής της συνάντησης».</i>
      </p>
    </article>
  </body>
</html>