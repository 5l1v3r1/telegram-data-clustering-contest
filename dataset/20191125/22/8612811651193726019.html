<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/haryana/news/more-liquor-contracts-than-milk-and-curd-booths-in-haryana-263461"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-25T22:46:14+00:00"/>
    <meta property="og:title" content="हरियाणा में दूध-दही के बूथों से ज्यादा शराब के ठेके"/>
    <meta property="og:description" content="रोहतक: आम आदमी पार्टी प्रदेशाध्यक्ष नवीन जयहिन्द ने कहा कि आज प्रदेश में नशा का करोबार सबसे ज्यादा व्याप्त है। प्रदेश के युवा इसके सबसे ज्यादा शिकार हो रहे है। उन्होंने कहा कि कभी दूध-घी का प्रदेश कहा जाना वाला हरियाणा नशे रूपी जहर का शिकार हो रहा है। भाजपा व जेजेपी की सरकार ने पहली कलम से अपने भत्ते तो बढ़ाए, लेकिन प्रदेश के हित के लिए कोई कदम नहीं उठाया। उन्होंने कहा कि जिस तरह से सरकार शराब के ठेके बंद करवाने के लिए दस प्रतिशत मतदाताओं की सहमति का प्रस्ताव लेकर आई, वह सरकार की मंशा पर सवाल खड़ा करता है। आप प्रदेशाध्यक्ष नवीन जयहिंद सोमवार को पार्टी कार्यालय में पत्रकारों से बातचीत कर रहे थे। उन्होंने कहा कि भाजपा व जेजेपी दोनों ही पार्टियों ने अपने मेनिफैस्टो में साफ शब्दों में पहली कलम से रिहायशी इलाकों में शराब के ठेके बंद करने की बात कही, लेकिन अब उसी वायदे के उल्ट काम कर रही है।"/>
  </head>
  <body>
    <article>
      <h1>हरियाणा में दूध-दही के बूथों से ज्यादा शराब के ठेके</h1>
      <address><time datetime="2019-11-25T22:46:14+00:00">25 Nov 2019, 22:46</time> by <a rel="author">ashu</a></address>
      <p>रोहतक: आम आदमी पार्टी प्रदेशाध्यक्ष नवीन जयहिन्द ने कहा कि आज प्रदेश में नशा का करोबार सबसे ज्यादा व्याप्त है। प्रदेश के युवा इसके सबसे ज्यादा शिकार हो रहे है। उन्होंने कहा कि कभी दूध-घी का प्रदेश कहा जाना वाला हरियाणा नशे रूपी जहर का शिकार हो रहा है। भाजपा व जेजेपी की सरकार ने पहली कलम से अपने भत्ते तो बढ़ाए, लेकिन प्रदेश के हित के लिए कोई कदम नहीं उठाया। उन्होंने कहा कि जिस तरह से सरकार शराब के ठेके बंद करवाने के लिए दस प्रतिशत मतदाताओं की सहमति का प्रस्ताव लेकर आई, वह सरकार की मंशा पर सवाल खड़ा करता है। आप प्रदेशाध्यक्ष नवीन जयहिंद सोमवार को पार्टी कार्यालय में पत्रकारों से बातचीत कर रहे थे। उन्होंने कहा कि भाजपा व जेजेपी दोनों ही पार्टियों ने अपने मेनिफैस्टो में साफ शब्दों में पहली कलम से रिहायशी इलाकों में शराब के ठेके बंद करने की बात कही, लेकिन अब उसी वायदे के उल्ट काम कर रही है।</p>
      <p>उन्होंने कहा कि असल में सरकार शराब के ठेके बंद करना ही नहीं चाहती। नवीन जयहिंद ने गठबंधन सरकार से सवाल किया कि जब सरकार ने अपने भत्ते बढ़ाए तो क्या दस प्रतिशत मतदाताओं से पूछा गया था। जो कलम भत्ते बढ़ाने के लिए चली उसी कलम को अब रिहाइशी इलाकों में, गावों में ठेके बंद करने के लिए चले। उन्होंने आरोप लगाया कि सरकार नशे की सौदागर है और युवाओं को नशेडी बनाने का काम कर रही है। आप प्रदेशाध्यक्ष ने कहा कि आज शराब की वजह से महिलाएं घरेलू हिंसा का शिकार हो रही है और युवा अपने भविष्य के साथ खिलवाड़ कर रहे है व नशे के आदि होकर अपराध की और अग्रसर हो रहे है। नवीन जयहिंद ने कहा कि प्रदेश में दूध से ज्यादा शराब के ठेके है और हर नुक्कड़ पर शराब के ठेके खोल रखे है। उन्होंने कहा कि सरकार दूध-दही के बूथ खोलने से ज्यादा शराब के ठेके खोलने पर काम कर रही है। रात दस बजे प्रदेश में दूध नहीं मिलता, लेकीन शराब रात 12 बजे भी मिल रही है। उन्होंने कहा कि सरकार को चाहिए कि जिन्हें ठेके खुलवाने है उनसे प्रस्ताव मांगे जाए न कि शराब के ठेके बंद करवाने वालों से प्रस्ताव मांगे जाए। </p>
      <p>अगर सरकार ने रिहाइशी इलाकों में शराब के ठेके बंद नहीं किए तो आम आदमी पार्टी मुख्यमंत्री मनोहरलाल खट्टर, उपमुख्यमंत्री दुष्यंत चौटाला व सभी मंत्रियों व विधायकों को शराब गिफ्ट करेगी। उन्होंने कहा कि मुख्यमंत्री मनोहर लाल को भगवद-गीता से ज्ञान लेना चाहिए, ताकि जनता का भला कर सके और अपने  किए वादे को निभाए। साथ ही उन्होंने कहा कि विपक्ष के नेता भूपेंदर सिंह हुड्डा से भी विधानसभा के स्पेशल सत्र में प्रदेश की महिलाओं व युवाओं की आवाज उठाए व सरकार द्वारा आधे अधूरे मन से बनाई शराब पॉलिसी का विरोध करें। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> More liquor contracts than milk and curd booths in Haryana</p>
    </article>
  </body>
</html>