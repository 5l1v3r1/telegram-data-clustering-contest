<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/244758/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-25T22:56:57+00:00"/>
    <meta property="og:title" content="‘กรมอุตุ’ เตือน 6 จังหวัดระวังฝนตกหนักถึงหนักมาก!!"/>
    <meta property="og:description" content="ประกาศกรมอุตุนิยมวิทยา ฝนตกหนักภาคใต้และคลื่นลมแรงบริเวณอ่าวไทย (มีผลกระทบจนถึงวันที่ 30 พฤศจิกายน 2562) ฉบับที่ 12 ลงวันที่ 26 พฤศจิกายน 2562 ทั้งนี้ ภาคใต้มีฝนตกหนักถึงหนักมากบางพื้นที่ ขอให้ประชาชนในบริเวณดังกล่าวระวังอันตรายจากฝนที่ตกหนักและฝนที่ตกสะสม ซึ่งอาจจะทำให้เกิดน้ำท่วมฉับพลัน น้ำป่าไหลหลากได้"/>
  </head>
  <body>
    <article>
      <h1>‘กรมอุตุ’ เตือน 6 จังหวัดระวังฝนตกหนักถึงหนักมาก!!</h1>
      <address><time datetime="2019-11-25T22:56:57+00:00">25 Nov 2019, 22:56</time> by <a rel="author" href="https://www.thebangkokinsight.com/author/siree/" target="_blank">Siree Osiri</a></address>
      <p><b>ประกาศกรมอุตุนิยมวิทยา ฝนตกหนักภาคใต้และคลื่นลมแรงบริเวณอ่าวไทย (มีผลกระทบจนถึงวันที่ 30 พฤศจิกายน 2562) ฉบับที่ 12</b> ลงวันที่ 26 พฤศจิกายน 2562 ทั้งนี้ ภาคใต้มีฝนตกหนักถึงหนักมากบางพื้นที่ ขอให้ประชาชนในบริเวณดังกล่าวระวังอันตรายจากฝนที่ตกหนักและฝนที่ตกสะสม ซึ่งอาจจะทำให้เกิดน้ำท่วมฉับพลัน น้ำป่าไหลหลากได้</p>
      <figure>
        <img src="https://www.thebangkokinsight.com/wp-content/uploads/2019/11/%E0%B8%81%E0%B8%A3%E0%B8%A1%E0%B8%AD%E0%B8%B8%E0%B8%95%E0%B8%B82611.png"/>
      </figure>
      <p>สำหรับอ่าวไทยตอนล่างตั้งแต่จังหวัดสุราษฎร์ธานีลงไปมีคลื่นสูง 2-3 เมตร บริเวณที่มีฝนฟ้าคะนองมีคลื่นสูงมากกว่า 3 เมตร ขอให้ประชาชนบริเวณชายฝั่งภาคใต้ฝั่งตะวันออกระวังอันตรายจากคลื่นที่พัดเข้าหาฝั่ง ส่วนชาวเรือควรเดินเรือด้วยความระมัดระวังและเรือเล็กบริเวณอ่าวไทยตอนล่างควรงดออกจากฝั่งจนถึงวันที่ 30 พฤศจิกายน 2562</p>
      <p>โดยมีผลกระทบดังนี้</p>
      <p>
        <b>ในช่วงวันที่ 26-27 พฤศจิกายน 2562</b>
      </p>
      <p>มีฝนตกหนักบางพื้นที่: จังหวัดนครศรีธรรมราช พัทลุง สงขลา ปัตตานี ยะลา และนราธิวาส</p>
      <p>
        <b>ในช่วงวันที่ 28-30 พฤศจิกายน 2562</b>
      </p>
      <p>มีฝนตกหนักบางพื้นที่: จังหวัดกระบี่ ตรัง และสตูล</p>
      <p>มีฝนตกหนักมากบางพื้นที่: จังหวัดนครศรีธรรมราช พัทลุง สงขลา ปัตตานี ยะลา และนราธิวาส</p>
      <p>ทั้งนี้เนื่องจากมรสุมตะวันออกเฉียงเหนือที่พัดปกคลุมอ่าวไทยและภาคใต้มีกำลังแรงขึ้น ส่วนคลื่นลมบริเวณอ่าวไทยตอนล่างมีกำลังแรง จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือสายด่วนพยากรณ์อากาศ 1182 ได้ตลอด 24 ชั่วโมง</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F244758%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/244798/"/>
        <a href="https://www.thebangkokinsight.com/244652/"/>
        <a href="https://www.thebangkokinsight.com/244628/"/>
        <a href="https://www.thebangkokinsight.com/244556/"/>
      </related>
    </article>
  </body>
</html>