<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/snazna-poruka-u-programu-uzivo-zasto-bi-srpski-klubovi-i-dalje-igrali-aba-ligu-393752.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T22:27:00+00:00"/>
    <meta property="og:title" content="Snažna poruka u programu uživo: ''Zašto bi srpski klubovi i dalje igrali ABA ligu?''"/>
    <meta property="og:description" content="Ova tema ponovo postala aktuelna posle sinoćnjeg derbija u Podgorici."/>
  </head>
  <body>
    <article>
      <h1>Snažna poruka u programu uživo: ''Zašto bi srpski klubovi i dalje igrali ABA ligu?''</h1>
      <h2>Ova tema ponovo postala aktuelna posle sinoćnjeg derbija u Podgorici.</h2>
      <address><time datetime="2019-11-25T22:27:00+00:00">25 Nov 2019, 22:27</time> by <a rel="author">Darko Mitrović</a></address>
      <p>Posle burnog prošlosezonskog finala ABA lige između Crvene zvezde i Budućnosti, ali i posle najnovijih odluka iz Evrolige, oko načina popunjavanja elitnog evropskog takmičenja, počele su polemike oko toga ima li smisla dalje igrati ABA ligu, pogotovo ako ne donosi direktan prolaz u Evroligu. <br/><br/>Potom je usledilo kraće zatišje na ovu temu, sve do sinoćnje utakmice između Budućnosti i Partizana (65:60), gde su sudije u finišu izbile u prvi plan. <br/><br/>Njihove odluke je večeras veoma oštro komentarisao Goran Grbović, nekadašnji košarkaš Partizana i aktuelni direktor ''Štark Arene'', u emisiji ''U obruču'' na TV Arena Sport.<br/><i><br/></i><i>''Ovako sramotno suđenje, ono što su svirali, smešno je bilo da se ne ponavlja snimak momenta kad se se faulira Mozli, neke druge detalje u završnici da i ne pominjem. To je posledica cele situacije, postoje malverzacije u ABA ligi i to svi znaju.<br/></i><i><br/></i><i>Ovo je kulminacija.<br/></i><i><br/></i><i>Još kad se vratiš dve godine unazad, od finala Zvezde i Budućnosti, pa prošla sezona, i da ideš redom koje su utakmice sve bile neregulare... Ako ABA liga ne može da obezbedi regularnost ovakvih utakmica, ne znam stvarno...'',</i> ističe Grbović. <br/><br/>Posle svega, Grbović se pita šta još treba da se dogodi da bi srpski klubovi razmotrili napuštanje regionalnog takmičenja.<br/><i><br/>''Srpski klubovi su dominantni u ABA lgi, to je definitivno. Ono što je Javor sudio u Podgorici, svaki derbi koji je on sudio, mislim...<br/></i><i><br/></i><i>Pukl, Javor, uvek ista priča, oni dominiraju, oni naprave utakmicu da se vrlo lako dovede u kontekst da ti ukrade loptu koju ti ne vidiš, a ovo je bila očigledna krađa.<br/></i><i><br/></i><i>Ako se ne obezbede regularni uslovi, zaista ne vidim posle nekih odluka Bertomeua zašto bi srpski klubovi igrali ABA ligu? Gospodin Bokan misli da je on važan instrument - pa nije, on je samo alatka u celom ovom sistemu'',</i> poručio je Grbović. <br/>-</p>
      <figure>
        <iframe src="https://www.youtube.com/embed/3rBUJ2kxDTM" width="650" height="345" data-service="Youtube" scrolling="no"/>
      </figure>
      <p>Izvor: Sportske.net, TV Arena Sport</p>
      <related>
        <h4>Povezane vesti</h4>
        <a href="https://www.sportske.net/vest/kosarka/vanja-marinkovic-veoma-motivisan-izlazi-pred-delije-ali-sta-mu-se-ne-dopada-u-njegovom-partizanu-393754.html"/>
        <a href="https://www.sportske.net/vest/kosarka/sakota-odmah-odgovorio-ljutitom-pavicevicu-393747.html"/>
        <a href="https://www.sportske.net/vest/kosarka/neocekivana-reakcija-trenera-mornara-posle-poraza-od-zvezde-delije-ce-ispastati-393743.html"/>
        <a href="https://www.sportske.net/vest/kosarka/partizanov-novitet-ostoja-i-15-grobara-i-tako-na-svakih-15-dana-393741.html"/>
      </related>
    </article>
  </body>
</html>