<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/171237/djuric-kurtija-stabilnost-saradnja-nepoznati-pojmovi"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T22:03:00+00:00"/>
    <meta property="og:title" content="Đurić: Za Kurtija su stabilnost i saradnja nepoznati pojmovi"/>
    <meta property="og:description" content="Direktor Kancelarija za Kosovo i Metohiju Marko Ðurić ocenio je večeras da su za Aljbina Kurtija non-grata normalnost, stabilnost i saradnja."/>
  </head>
  <body>
    <article>
      <h1>Đurić: Za Kurtija su stabilnost i saradnja nepoznati pojmovi</h1>
      <h2>Direktor Kancelarija za Kosovo i Metohiju Marko Ðurić ocenio je večeras da su za Aljbina Kurtija non-grata normalnost, stabilnost i saradnja.</h2>
      <address><time datetime="2019-11-25T22:03:00+00:00">25 Nov 2019, 22:03</time> by <a rel="author">Tanjug, Republika</a></address>
      <p>- Velikoalbanska manifestacija koju ''Samoopredeljenje'' 28. novembra organizuje u Tirani za cilj ima uzdizanje Aljbina Kurtija od lokalnog političkog lidera na nivo nacionalnog junaka, i to po receptima korišćenim u totalitarnim režimima 30-ih godina prošlog veka - naveo je Ðurić u saopštenju.</p>
      <p>Ističe da će to biti karneval histeričnog velikoalbanskog šovinizma i da je važno da odgovorne političke snage u Albaniji nađu način da se ograde od Kurtijevih pokušaja da jedan nacionalni praznik zloupotrebi za izgradnju sopstvenog kulta ličnosti.</p>
      <p>- Albanskom narodu niko ne uskraćuje pravo da slavi svoju nacionalnu istoriju i simbole, da neguje rodoljublje i ljubav prema svojoj kulturi i tradiciji, ali predstojeći skup biće ništa drugo do Kurtijev ''trijumf volje'', a sa njega će svim okolnim narodima i nacijama biti upućena preteća poruka o velikoalbanskom ujedinjenju - ukazao je Ðurić.</p>
      <p>Jasno je da takav politički koncept, navodi on, ne može biti sproveden bez guranja čitavog regiona u novi vrtlog mržnje i sukoba, i jedini način da se to spreči jeste obuzdavanje Kurtija i njegovih fašističkih planova. - Regionu nisu potrebne nove ratne poglavice i potpaljivači šovinističkih strasti, već saglasnost odgovornih i razumnih nacionalnih političkih elita o zajedničkoj prijateljskoj izgradnji ekonomski naprednog i bezbednosno stabilnog Balkana - zaključio je Ðurić u saopštenju.</p>
      <related>
        <h4>Pročitajte još:</h4>
        <a href="http://republika.rs/vesti/srbija/165171/Kurti-ostaje-pri-svojim-nebulozama-Moze-srpski-ministar-ali-nije-Srpske-liste"/>
        <a href="http://republika.rs/vesti/srbija/165232/Slihtara-siptarska-Kurti-poistovecujem-Crnogorce-Srbijom"/>
        <a href="http://republika.rs/vesti/srbija/165536/Jevtic-Srbi-miljama-daleko-dogovora-vezi-Kosova"/>
        <a href="http://republika.rs/vesti/srbija/165774/Kurti-tvrdi-Nova-vlada-bice-formirana-vrlo-brzo"/>
      </related>
    </article>
  </body>
</html>