<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/firenze/cronaca/morto-moto-1.4906086"/>
    <meta property="og:site_name" content="La Nazione"/>
    <meta property="article:published_time" content="2019-11-25T22:08:00+00:00"/>
    <meta property="og:title" content="Perde il controllo della moto, ragazzo muore a 21 anni"/>
    <meta property="og:description" content="E' successo a Calenzano (Firenze). Il ragazzo era di Prato. Avrebbe urtato un guard rail in uscita da una semicurva"/>
  </head>
  <body>
    <article>
      <h1>Perde il controllo della moto, ragazzo muore a 21 anni</h1>
      <h2>E' successo a Calenzano (Firenze). Il ragazzo era di Prato. Avrebbe urtato un guard rail in uscita da una semicurva</h2>
      <address>
        <time datetime="2019-11-25T22:08:00+00:00">25 Nov 2019, 22:08</time>
      </address>
      <p>Calenzano  (Firenze), 25 novembre 2019 -  Un<b> ragazzo di 21 anni</b> <b>di Prato, A. C.,  </b>è <b>morto</b> nel tardo pomeriggio a Calenzano (Firenze) dopo aver perso il controllo mentre era alla guida di una moto di grossa cilindrata con cui avrebbe urtato un guard rail in uscita da una semicurva. L'incidente è avvenuto in via di Barberino.</p>
      <p>Il 21enne, secondo quanto si apprende, è morto sul colpo dopo l'impatto, finendo al centro della carreggiata mentre la motocicletta è stata ritrovata sul lato opposto della corsia. Sul posto è intervenuta la polizia municipale per il soccorso e i rilievi dell'incidente. Non risulta al momento il coinvolgimento di altri veicoli.</p>
      <p>© Riproduzione riservata</p>
    </article>
  </body>
</html>