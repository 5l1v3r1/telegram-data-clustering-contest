<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/olympiakos/pampos-apoel-den-to-krybo-pos-epaixe-to-onoma-moy-perasmena-xronia"/>
    <meta property="og:site_name" content="24sports.com.cy"/>
    <meta property="article:published_time" content="2019-11-25T22:43:00+00:00"/>
    <meta property="og:title" content="Ατάκες Πάμπου για ΑΠΟΕΛ"/>
    <meta property="og:description" content="Το φετινό ΑΠΟΕΛ κλήθηκε να σχολιάσει ο προπονητής του Ολυμπιακού, Πάμπος Χριστοδούλου στην εκπομπή «Ώρα για Μπάλα» στην Cytavision. Ο Κύπριος τεχνικός αναφέρθηκε στο γεγονός ότι ο ΑΠΟΕΛ πάντα βρίσκει τον τρόπο να παίρνει την νίκη και στα παιχνίδια που δεν παρουσιάζει καλό αγωνιστικό πρόσωπο."/>
  </head>
  <body>
    <article>
      <h1>Ατάκες Πάμπου για ΑΠΟΕΛ</h1>
      <h2>Διαβάστε τι δήλωσε ο προπονητής του Ολυμπιακού</h2>
      <address>
        <time datetime="2019-11-25T22:43:00+00:00">25 Nov 2019, 22:43</time>
      </address>
      <p>
        <b>Το φετινό ΑΠΟΕΛ κλήθηκε να σχολιάσει ο προπονητής του Ολυμπιακού, Πάμπος Χριστοδούλου στην εκπομπή «Ώρα για Μπάλα» στην Cytavision. Ο Κύπριος τεχνικός αναφέρθηκε ότι ο ΑΠΟΕΛ πάντα βρίσκει τον τρόπο να παίρνει την νίκη και στα παιχνίδια που δεν παρουσιάζει καλό αγωνιστικό πρόσωπο.</b>
      </p>
      <p>Επίσης σε σχετική ερώτηση που του έγινε αν θα τον ενδιέφερε να αναλάβει την τεχνική ηγεσία του ΑΠΟΕΛ καθώς επίσης και αν του έγινε κάποια πρόταση. Ανέφερε ότι κάθε φιλόδοξος προπονητής θα ήθελε να αναλάβει τον ΑΠΟΕΛ, ενώ πρόσθεσε ότι έπαιξε το όνομα του τα περασμένα χρονιά ωστόσο δεν προχώρησε το όλο θέμα.</p>
      <p>
        <b>Για το φετινό ΑΠΟΕΛ</b>
      </p>
      <p>"Το ΑΠΟΕΛ είναι πάντα... ΑΠΟΕΛ. Μπορεί να το δεις να μην έχει την εμφάνιση που θέλει ο κόσμος αλλά πάντα καταφέρνει να κερδίζει. Είναι πάρα πολύ σημαντικό για μια μεγάλη ομάδα. Στο τέλος της ημέρας χωρίς να παρουσιάσει καλό ποδόσφαιρο παίρνει τους βαθμούς. Παιχνίδι με παιχνίδι θα βελτιώνεται. Θα είναι καλύτερο στη συνέχεια."</p>
      <p><b>Είναι ποιοτικά ανώτερη ομάδα;</b><br/>"Η ποιότητα σαν μονάδες είναι μεγάλη. Πρέπει όμως τις μονάδες να τις κάνεις ομάδα. Έχει dna αυτή η ομάδα. Την βλέπεις και στην Ευρώπη."</p>
      <p>
        <b>Θα σε ενδιέφερε να αναλάβεις το ΑΠΟΕΛ; Είχες πρόταση;</b>
      </p>
      <p>"Αυτό εννοείται για έναν φιλόδοξο προπονητή. Δεν το κρύβω πως έπαιξε το όνομα μου περασμένα χρόνια. Δεν ήταν κάτι προχωρημένο. Δεν ήμουν ποτέ κοντά."</p>
      <p>
        <b>Πως προετοιμάζεσαι για τον αγώνα με τον ΑΠΟΕΛ;</b>
      </p>
      <p>"Όπως σε όλα τα παιχνίδια. Θα δώσουμε τα πάντα. Όπως αγωνιζόμαστε με όλες τις ομάδες. Αν πάω να καταστρέψω το ΑΠΟΕΛ, δεν θα έχω τύχη. Μου αρέσει ένα στυλ παιχνιδιού, θέλω να καταλάβουν οι παίκτες πως και αυτοί μπορούν να παίξουν σε μεγάλη ομάδα".</p>
    </article>
  </body>
</html>