<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/politika/1046465/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-25T22:03:19+00:00"/>
    <meta property="og:title" content="Đurić: Manifestacija koju Samoopredeljenje organizuje 28. novembra ima za cilj uzdizanje Kurtija"/>
    <meta property="og:description" content="Direktor Kancelarije za Kosovo i Metohiju Marko Đurić izjavio je danas da manifestacija koju &quot;Samoopredeljenje&quot; 28. novembra organizuje u Tirani za cilj uzdizanje lidera Samoopredeljenja Aljbina Кurtija &quot;od lokalnog političkog lidera na nivo nacionalnog junaka&quot;."/>
  </head>
  <body>
    <article>
      <h1>Đurić: Manifestacija koju Samoopredeljenje organizuje 28. novembra ima za cilj uzdizanje Kurtija</h1>
      <address><time datetime="2019-11-25T22:03:19+00:00">25 Nov 2019, 22:03</time> by <a rel="author">Beta</a></address>
      <p>
        <b>Direktor Kancelarije za Kosovo i Metohiju Marko Đurić izjavio je danas da manifestacija koju „Samoopredeljenje“ 28. novembra organizuje u Tirani za cilj uzdizanje lidera Samoopredeljenja Aljbina Кurtija „od lokalnog političkog lidera na nivo nacionalnog junaka“.</b>
      </p>
      <p>Đurić je pozvao „odgovorne političke snage“ u Albaniji da nađu način da se ograde od Кurtijevih pokušaja da jedan nacionalni praznik „zloupotrebi za izgradnju sopstvenog kulta ličnosti“.</p>
      <p>„Regionu nisu potrebne nove ratne poglavice i potpaljivači šovinističkih strasti, već saglasnost odgovornih i razumnih nacionalnih političkih elita o zajedničkoj prijateljskoj izgradnji ekonomski naprednog i bezbednosno stabilnog Balkana“, rekao je Đurić, navodi se u saopštenju Kancelarije za Kosovo.</p>
      <p>On je poručio da albanskom narodu „niko ne uskraćuje pravo da slavi svoju nacionalnu istoriju i simbole“, ali da predstojeći skup predstavlja Кurtijev „trijumf volje“ i da će sa njega svim okolnim narodima i nacijama biti upućena „preteća poruka o velikoalbanskom ujedinjenju“.</p>
      <h3>Povezani tekstovi:</h3>
    </article>
  </body>
</html>