<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/irakleio/1561251/provato-anastatose-odigous-ston-voak/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-25T22:56:00+00:00"/>
    <meta property="og:title" content="Πρόβατο... αναστάτωσε οδηγούς στο ΒΟΑΚ - Δείτε το βίντεο"/>
    <meta property="og:description" content="Σλάλομ στην εθνική για την αποφυγή τροχαίου, λόγω του προβάτου"/>
  </head>
  <body>
    <article>
      <h1>Πρόβατο... αναστάτωσε οδηγούς στο ΒΟΑΚ - Δείτε το βίντεο</h1>
      <address>
        <time datetime="2019-11-25T22:56:00+00:00">25 Nov 2019, 22:56</time>
      </address>
      <p>
        <b>Σλάλομ στην εθνική για την αποφυγή τροχαίου, λόγω του προβάτου</b>
      </p>
      <p>Ένα πρόβατο να τρέχει επί της εθνικής οδού στο ύψος της Νέας Αλικαρνασσού, κατέγραψε η κάμερα αυτόπτη μάρτυρα, με τους οδηγούς των διερχόμενων αυτοκινήτων, να φρενάρουν απότομα, προσπαθώντας να αποφύγουν τη σύγκρουση.</p>
      <p>Ευτυχώς, το ζώο μπορεί για λίγο να έκανε τους οδηγούς να καρδιοχτυπήσουν, αλλά κατάφερε να βρει διέξοδο χωρίς να προκληθεί κάποιο ατύχημα.</p>
      <p>Φαίνεται χαρακτηριστικά, να κάνει χιλιόμετρα επί της εθνικής οδού, δημιουργώντας άθελα του καταστάσεις που «κόβουν» την ανάσα. Εισβάλει στον ΒΟΑΚ στο ύψος της Νέας Αλικαρνασσού και παραμένει για ώρα στην αριστερή λωρίδα με αποτέλεσμα διερχόμενα οχήματα να φρενάρουν απότομα και η πρόκληση ενός τροχαίου ατυχήματος να φαντάζει πιο ορατή από ποτέ.</p>
      <figure>
        <iframe src="https://www.youtube.com/embed/tRBa8had1C8" width="640" height="360" data-service="Youtube" scrolling="no"/>
      </figure>
      <p>Δεν είναι η πρώτη φορά που συμβαίνει κάτι τέτοιο, αφού το επικίνδυνο αυτό φαινόμενο, με το «πήγαινε έλα» αιγοπροβάτων, είναι σύνηθες στους δρόμους της Κρήτης.</p>
      <p>Σύμφωνα με τον Αλέξανδρο Μεϊμαράκη, τον Πρόεδρο του Σωματείου Εκπαιδευτών Οδήγησης Ηρακλείου, σε τέτοιο περιστατικό, «πρέπει να ανάψουμε τα φώτα αλάρμ έκτακτης ανάγκης και να κρατήσουμε απόσταση ασφαλείας από το μπροστινό αυτοκίνητο».</p>
      <p>Σε περίπτωση που δεν μπορεί να αποφευχθεί η σύγκρουση, είναι προτιμότερο να συμβεί γιατί «μιλάμε για την ανθρώπινη ζωή».</p>
      <p>«Σε περίπτωση ενός μεγάλου ζώου που δεν μπορούμε να το αποφύγουμε, πρέπει να κρατήσουμε το τιμόνι ευθεία και τελευταία στιγμή πριν την σύγκρουση, να στρίψουμε το τιμόνι δεξιά, για να αποφύγουμε μετωπική σύγκρουση και το ζώο να πέσει στο παμπρίζ».</p>
      <figure>
        <iframe src="https://www.youtube.com/embed/ZDFwuVPMMfs" width="640" height="360" data-service="Youtube" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1556153/ton-epiasan-me-ta-klemmena-provata-stin-karotsa/"/>
        <a href="https://www.neakriti.gr/article/ellada-nea/1510370/provato-etrehe-sto-aditheto-reuma-stous-dromous-tis-n-mihanionas/"/>
        <a href="https://www.neakriti.gr/article/kriti/irakleio/1559250/adespoto-afanise-to-kopadi-kritikou/"/>
      </related>
    </article>
  </body>
</html>