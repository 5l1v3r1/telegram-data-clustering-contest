<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/story/655915/to-eyxaristo-tis-kallitheas-ston-panathinaiko-a-o"/>
    <meta property="og:site_name" content="OnSports"/>
    <meta property="article:published_time" content="2019-11-25T22:03:34+00:00"/>
    <meta property="og:title" content="Το «ευχαριστώ» της Καλλιθέας στον Παναθηναϊκό Α.Ο."/>
    <meta property="og:description" content="Η Καλλιθέα αγωνίστηκε στη Λεωφόρο κόντρα στον Πανθηραϊκό κι ευχαρίστησε τον Παναθηναϊκό Αθλητικό Όμιλο για την παραχώρηση του γηπέδου."/>
  </head>
  <body>
    <article>
      <h1>Το «ευχαριστώ» της Καλλιθέας στον Παναθηναϊκό Α.Ο.</h1>
      <address><time datetime="2019-11-25T22:03:34+00:00">25 Nov 2019, 22:03</time> by <a rel="author">Onsports Team</a></address>
      <p>Η Καλλιθέα αγωνίστηκε στη Λεωφόρο κόντρα στον Πανθηραϊκό κι ευχαρίστησε τον Παναθηναϊκό Αθλητικό Όμιλο για την παραχώρηση του γηπέδου.</p>
      <p>
        <b>Η ανακοίνωση:</b>
      </p>
      <p>«Ξεκίνησε σήμερα το πρωί η προετοιμασία της Καλλιθέας, εν όψει της εκτός έδρας αναμέτρησης, για την 5η Φάση του Κυπέλλου ΕΠΣΑ «Κ. Τριβέλλας» με τον Πανερυθραϊκό, με την προπόνηση που πραγματοποιήθηκε στο Δημοτικό γήπεδο του Δημοτικού Πάρκου Αθλητισμού και Αναψυχής.</p>
      <p>Παρά το ατυχές χθεσινό αποτέλεσμα που ήρθε κόντρα στη ροή του αγώνα, η ομάδα κοιτάει μπροστά, καθώς αυτή την εβδομάδα έχει να αντιμετωπίσει δύο σημαντικές εκτός έδρας αναμετρήσεις, την Τετάρτη για τον θεσμό του Κυπέλλου τον Πανερυθραϊκό και την Κυριακή για το πρωτάθλημα την Κηφισιά.</p>
      <p>Η Διοίκηση της Καλλιθέας θέλει να ευχαριστήσει για ακόμη μία φορά την διοίκηση του Παναθηναϊκού Αθλητικού Ομίλου, για την παραχώρηση του Γηπέδου «Απόστολος Νικολαΐδης», για την διεξαγωγή της χθεσινής αναμέτρησης με τον Πανθηραϊκό και ιδιαίτερα τον συνεργάτη του ερασιτέχνη Παναθηναϊκού κ. Γιάννη Ταμπάκο για την άψογη συνεργασία.</p>
      <p>Ο επικεφαλής του ποδοσφαιρικού τμήματος της Καλλιθέας κ. Σπύρος Παπαδόπουλος, θέλει να εκφράσει τα θερμά του συγχαρητήρια στους διαιτητές της χθεσινής αναμέτρησης με τον Πανθηραϊκό, για την άψογη και σχεδόν αλάνθαστη διεύθυνση του αγώνα. Με την προσωπικότητα και τις ικανότητές τους, έχουν την δυνατότητα να φτάσουν ψηλά. Επίσης, θέλει να ευχηθεί στη διοίκηση και το ποδοσφαιρικό τμήμα του Πανθηραϊκού, καλή συνέχεια στο πρωτάθλημα».</p>
    </article>
  </body>
</html>