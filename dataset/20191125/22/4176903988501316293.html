<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/seks/simptomi-uzroci-zenskog-steriliteta/"/>
    <meta property="og:site_name" content="Krstarica"/>
    <meta property="article:published_time" content="2019-11-25T22:07:39+00:00"/>
    <meta property="og:title" content="Simptomi i uzroci ženskog steriliteta"/>
    <meta property="og:description" content="Najčešći simptomi ženske neplodnosti..."/>
  </head>
  <body>
    <article>
      <h1>Simptomi i uzroci ženskog steriliteta</h1>
      <address><time datetime="2019-11-25T22:07:39+00:00">25 Nov 2019, 22:07</time> by <a rel="author" href="https://www.krstarica.com/author/d-c/" target="_blank">D. C.</a></address>
      <figure>
        <img src="https://www.krstarica.com/wp-content/uploads/2016/11/pregnancy-1742143_1280.jpg"/>
        <figcaption>Foto: estebantroncosofoto0/Pixabay.com</figcaption>
      </figure>
      <p>Milioni parova žele i pokušavaju da postanu roditelji, ali neplodnost muškaraca i sterilitet kod žena, a veoma često i kombinacija oba faktora dovodi do neuspeha začeća.</p>
      <p>Procene istraživača su da samo u Americi 10% do 15% parova ima problema da ostvari želju o biološkom roditeljstvu. Trećina svih neuspeha jeste ženska neplodnost, a trećina muška. Kod preostale trećine parova uzrok je nepoznat, ili se smatra da je kombinacija muških i ženskih faktora neplodnosti.</p>
      <p>Što se tiče ženske neplodnosti, veoma često se problemi lako i bezbolno rešavaju, a ponekad se može desiti da se uzroci teško mogu utvrditi.</p>
      <p>Kada se utvrde uzroci, onda lekari određuju i tretmane koji mogu biti različiti od slučaja do slučaja. Opcije lečenja ili tretmana zavise od osnovnog problema, a dešava se da tretman nekad nije ni potreban. Mnogi parovi koji su smatrani neplodnim, zdravim načinom života i redovnim seksualnim odnosima spontano postanu roditelji.</p>
      <p>
        <b>Najčešći simptomi ženske neplodnosti</b>
      </p>
      <related>
        <h4>Slični tekstovi</h4>
        <a href="https://www.krstarica.com/zdravlje/seks/prirodni-nacini-za-efikasno-povecanje-muske-plodnosti/"/>
        <a href="https://www.krstarica.com/zdravlje/seks/5-najcescih-uzroka-zenskog-steriliteta/"/>
        <a href="https://www.krstarica.com/zdravlje/seks/plodnost-uterace-vam-strah-u-kosti/"/>
        <a href="https://www.krstarica.com/zdravlje/seks/ovih-7-faktora-dovodi-neplodnosti/"/>
      </related>
      <ul>
        <li>predugačak period između menstrualnih ciklusa (više od 35 dana)</li>
        <li>prekratki periodi između menstrualnih ciklusa (manje od 21 dan)</li>
        <li>nepravilan menstulani ciklus, kao i odsutnost ciklusa, što može biti znak nedostatka ovulacije</li>
      </ul>
      <p>
        <b>Ne postoji nijedan spoljašni uočljiv znak ili simptom ženskog steriliteta.</b>
      </p>
      <p>
        <b>Pomoć lekara</b>
      </p>
      <p>Pomoć lekara treba potražiti i u zavisnosti od toga koliko žena ima godina:</p>
      <ul>
        <li><b>žene u ranim tridesetim godinama i mlađe žene</b> dobijaju preporuku da pokušaju da zatrudne, bez lečenja i tretmana, u roku od godinu dana. Tek posle tog perioda, treba da se vrši testiranje i određivanje lečenja.</li>
        <li><b>žene između 35 i 40 godina starosti</b> koje posle 6 meseci normalnih seksualnih odnosa ne ostanu trudne – pristupaju određenim testiranjima i tretmanima</li>
        <li><b>žene starije od 40 godina</b> koje žele da zatrudne – treba odmah da krenu sa preporučenim testiranjima i tretmanima</li>
      </ul>
      <p>Lekar može preporučiti da se odmah krene sa testiranjem i lečenjme kod žene kod koje je do tada bio nepoznat uzrok neplodnosti ako ima istoriju nepravilnih i bolnih menstruacija, zapaljenja male karlice, česte pobačaje ili lečenje neke vrste raka ili endometriozu.</p>
      <p>
        <b>Faktori bitni za trudnoću</b>
      </p>
      <p><b>Period ovulacije</b> (jajnici proizvode i oslobađaju jaja) gde lekar na osnovu menstrualnog ciklusa odredi period ovulacije</p>
      <p><b>Kvalitet sperme</b> – problem koji se ređe javlja, ali postoje muškarci sa istorijom teških bolesti ili operacija koji imaju problem sa ejakuacijom ili kvalitetom sperme (broj i pokretljivost spermatozoida). Zbog toga se rade testovi za utvrđivanje stanja sperme kod muškaraca.</p>
      <p><b>Redovan seksualni odnos</b> – tokom perioda ovulacija potrebno je imati redovne seksualne odnose (nekoliko puta dnevno ili bar jednom dnevno)</p>
      <p><b>Prirodan seksualni odnos</b> (bez kondoma, tableta, prstena i slično) – tokom seksualnog odnosa ne koristiti kondome niti bilo šta što može zatvoriti kanale jajovoda i prilaz materici.</p>
      <p>U nekim slučajevima, uzrok neplodnosti se nikada ne pronađe. Smatra se da neplodnost obično nastaje kao posledica više manjih faktora neplodnosti kod oba partnera. Iako problem deluje frustrirajuće, straučnjaci smatraju, a i praktična iskustva to potvrđuju, da se problem neplodnosti kod parova najčešće uspešno rešava tokom relativno kratkog vremenskog perioda.</p>
      <p>
        <b>Naša stvarnost</b>
      </p>
      <p>I u našim krajevima, rezultati i uzroci neplodnosti slični su kao i u Americi, s tim da su procenti možda nešto različiti, ali to ne menja suštinu. Što se tiče faktora bitnih za uspešnu trudnoću i preporuka lekara za „rešavanje“ neplodnosti, oni su univerzalni.</p>
    </article>
  </body>
</html>