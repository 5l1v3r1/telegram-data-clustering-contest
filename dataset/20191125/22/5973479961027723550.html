<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/samsun-haber/genc-parti-samsun-cem-uzan-in-gelisine-hazirlaniyor-h51909.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-11-25T22:31:15+00:00"/>
    <meta property="og:title" content="Genç Parti Samsun, Cem Uzan'ın gelişine hazırlanıyor!"/>
    <meta property="og:description" content="Genç Parti Samsun İl Başkanı Faruk Şen; &quot;Sürgündeki onursal genel başkanımız Cem Uzan'ın ülkemize gelmesini bekliyor olacağız.&quot; dedi."/>
  </head>
  <body>
    <article>
      <h1>Genç Parti Samsun, Cem Uzan'ın gelişine hazırlanıyor!</h1>
      <h2>Genç Parti Samsun İl Başkanı Faruk Şen; "Sürgündeki onursal genel başkanımız Cem Uzan'ın ülkemize gelmesini bekliyor olacağız." dedi.</h2>
      <address><time datetime="2019-11-25T22:31:15+00:00">25 Nov 2019, 22:31</time> by <a rel="author" href="https://www.samsunhaber.com/profil/87/dilek-alabulut" target="_blank">Dilek Alabulut</a></address>
      <h3>İstişareler her ay farklı ilçede gerçekleştirilecek</h3>
      <p><b>Genç Parti</b><b>Samsun</b> İl ve İlçe Teşkilatları İstişare Toplantısı <b>Bafra</b>'da gerçekleştirildi. Genç Parti Samsun İl Başkanı Faruk Şen başkanlığında yapılan toplantıya,  İlkadım İlçe Başkanı Erol Ayakta, Terme İlçe Başkanı Lokman Küçük, Bafra İlçe Başkan Recai Koca, Canik İlçe Başkanı Ali Uysal ve ilçe yöneticileri katıldı. Samsun'da yeni seçilen il yönetimiyle teşkilatlanmayı sürdüren Genç Parti'de, yeni dönemde yapılacak çalışmalar hakkında fikir alışverişinde bulunuldu. İl Başkanı Şen, Bafra İlçe Başkanlığı'nın ev sahipliğinde düzenlenen <b>istişare</b>lerin, her ay farklı ilçede gerçekleştirileceğini belirtti.</p>
      <figure>
        <img src="https://www.samsunhaber.com/images/upload/genc-parti-samsun-2.jpg"/>
      </figure>
      <h3>"Öncelikli teşkilatlanmayı bitireceğiz"</h3>
      <p>Genç Parti olarak ilk önceliklerinin Samsun'da tüm teşkilatlanmayı tamamlamak olduğunu ifade eden Başkan Şen; "İlçelerimize çok önem veriyoruz. Baframızın kronikleşmiş problemlerini  ve yapılabileceklerimizi ele aldık. 17 güzide ilçemizde yakın zamanda teşkilatlanmamazı bitireceğiz. Her ay bir ilçemizde toplanıp, sorunlarını ve çözüm önerilerini masaya yatıracağız. En kısa sürede seçime girecek bir teşkilat yapısıyla, onursal genel başkanımız <b>Cem Uzan</b>'ın ülkemize gelmesini hazır bekliyor olacağız." diye konuştu. Şen, Bafra İlçe Başkanı Recai Koca'ya konukseverliğinden dolayı teşekkür etti.</p>
      <figure>
        <img src="https://www.samsunhaber.com/images/upload/genc-parti-samsun-1.jpg"/>
      </figure>
    </article>
  </body>
</html>