<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kosmos/story/1032451/san-simera-gennithike-o-eygenios-ionesko-eisigitis-toy-theatroy-toy-paralogoy"/>
    <meta property="og:site_name" content="Newsbomb"/>
    <meta property="article:published_time" content="2019-11-25T22:01:44+00:00"/>
    <meta property="og:title" content="Σαν σήμερα γεννήθηκε ο Ευγένιος Ιονέσκο - Εισηγητής του Θεάτρου του Παραλόγου"/>
    <meta property="og:description" content="Ο Ευγένιος Ιονέσκο (Eugen Ionescu, 26 Νοεμβρίου 1909 - 28 Μαρτίου 1994) ήταν Ρουμάνος θεατρικός συγγραφέας, από τους επιφανέστερους εκπροσώπους του Θεάτρου του παραλόγου."/>
  </head>
  <body>
    <article>
      <h1>Σαν σήμερα γεννήθηκε ο Ευγένιος Ιονέσκο - Εισηγητής του Θεάτρου του Παραλόγου</h1>
      <h2>Ο Ευγένιος Ιονέσκο (Eugen Ionescu, 26 Νοεμβρίου 1909 - 28 Μαρτίου 1994) ήταν Ρουμάνος θεατρικός συγγραφέας, από τους επιφανέστερους εκπροσώπους του Θεάτρου του παραλόγου.</h2>
      <address><time datetime="2019-11-25T22:01:44+00:00">25 Nov 2019, 22:01</time> by <a rel="author">Newsroom</a></address>
      <p>Αν κι έγραψε στη γαλλική γλώσσα, θεωρείται από τους <b>πιο αξιόλογους ανθρώπους της διανόησης της Ρουμανίας.</b> Στα έργα του, ο Ιονέσκο διακωμωδεί τις πιο κοινότοπες καταστάσεις, ενώ απεικονίζει τη μοναξιά του ανθρώπου και την ασημαντότητα της ύπαρξής του.</p>
      <p><b>Ο Ιονέσκο γεννήθηκε στις 26 Νοεμβρίου 1909</b> στη Σλάτινα της Ρουμανίας από Ρουμάνο πατέρα και Ρουμάνα-Γαλλίδα μητέρα. Πέρασε την παιδική του ηλικία στη Γαλλία, αλλά επέστρεψε στη Ρουμανία με τον πατέρα του το 1925, μετά το διαζύγιο των γονιών του. Μετά τις σπουδές του στο κολλέγιο, σπούδασε Γαλλική λογοτεχνία στο Πανεπιστήμιο του Βουκουρεστίου από το 1928 ως το 1933 και έγινε καθηγητής της γαλλικής γλώσσας.</p>
      <p><b>To 1936 ο Ιονέσκο παντρεύτηκε τη Ροντίκα Μπουριλεάνου</b>. Απέκτησαν μια κόρη κι επέστρεψαν στη Γαλλία το 1938, ώστε ο Ιονέσκο να τελειώσει τη διδακτορική του διατριβή. Το ξέσπασμα του Β΄ Παγκοσμίου Πολέμου το 1939 τον βρήκε στη Γαλλία. Παρέμεινε στη Μασσαλία κατά τη διάρκεια του πολέμου και τελικά εγκαταστάθηκε με την οικογένειά του στο Παρίσι μετά την απελευθέρωσή του, το 1944.</p>
      <p>Ο τάφος του Ευγένιου Ιονέσκο βρίσκεται στο κοιμητήριο του Μονπαρνάς στο Παρίσι.</p>
      <p>Ο Ιονέσκο έγινε μέλος της Γαλλικής Ακαδημίας το 1970, ενώ κέρδισε πολυάριθμα βραβεία και τιμητικές διακρίσεις. <b>Πέθανε στις 28 Μαρτίου 1994.</b></p>
      <p>Πηγή: wikipedia.org</p>
      <p>
        <i>
          <b>Δείτε όλες τις τελευταίες </b>
          <a href="https://www.newsbomb.gr/oles-oi-eidhseis">
            <b>Ειδήσεις</b>
          </a>
          <b> από την Ελλάδα και τον Κόσμο, τη στιγμή που συμβαίνουν, στο </b>
          <a href="https://www.newsbomb.gr/">
            <b>Newsbomb.gr</b>
          </a>
        </i>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/ellada/story/1032423/ektakto-deltio-emy-aytes-tis-perioxes-tha-sarosei-i-kakokairia-tis-epomenes-ores-xartes">Έκτακτο δελτίο ΕΜΥ: Αυτές τις περιοχές θα «σαρώσει» η κακοκαιρία τις επόμενες ώρες (ΧΑΡΤΕΣ)</a>
      </p>
      <related>
        <a href="https://www.newsbomb.gr/ellada/story/1032450/kakokairia-giryonis-nyxta-agonias-sti-xalkidiki-plimmyrise-kai-i-ierissos"/>
        <a href="https://www.newsbomb.gr/kairos/story/1032423/ektakto-deltio-emy-aytes-tis-perioxes-tha-sarosei-i-kakokairia-tis-epomenes-ores"/>
        <a href="https://www.newsbomb.gr/ellada/story/1032446/tragodia-sti-rodo-nekri-75xroni-apo-tin-kakokairia"/>
      </related>
    </article>
  </body>
</html>