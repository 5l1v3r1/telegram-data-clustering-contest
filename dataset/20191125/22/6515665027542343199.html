<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3364471/trener-mornara-besan-kao-ris-posle-meca-u-pioniru-nijedan-navijac-zvezde-vise-nece-u-bar-nemojte-da-kukaju"/>
    <meta property="og:site_name" content="kurir.rs"/>
    <meta property="article:published_time" content="2019-11-25T22:22:00+00:00"/>
    <meta property="og:title" content="TRENER MORNARA BESAN KAO RIS POSLE MEČA U PIONIRU: Nijedan navijač Zvezde više neće u Bar, nemojte da kukaju!"/>
    <meta property="og:description" content="Košarkaši Crvene zvezde pobedili su večeras Mornar iz Bara sa 105:82 (28:9, 25:31, 19:20, 33:22) u hali Aleksandar Nikolić, u poslednjem meču 8. kola regionalne ABA lige."/>
  </head>
  <body>
    <article>
      <h6 class="kicker">HIT</h6>
      <h1>TRENER MORNARA BESAN KAO RIS POSLE MEČA U PIONIRU: Nijedan navijač Zvezde više neće u Bar, nemojte da kukaju!</h1>
      <address>
        <time datetime="2019-11-25T22:22:00+00:00">25 Nov 2019, 22:22</time>
      </address>
      <p>
        <b>Košarkaši Crvene zvezde pobedili su večeras Mornar iz Bara sa 105:82 (28:9, 25:31, 19:20, 33:22) u hali "Aleksandar Nikolić", u poslednjem meču 8. kola regionalne ABA lige.</b>
      </p>
      <p>Crveno-beli na debiju novog trenera Dragana Šakote uspeli su da dođu do petog trijumfa i sa skorom 5-3 zauzimaju četvrto mesto.Ekipa iz Bara posle osam rundi ima po četiri pobede i poraza i drži sedmu poziciju na tabeli.</p>
      <p>Posle meča, oba trenera održala su konferenciju za medija na kojoj je ''dominirao'' šef struke gostiju Mihajlo Pavićević. </p>
      <p>On je posle meča prokomentarisao utakmicu sa crveno-belima i čestitao na pobedi, a onda se osvrnuo na potez sa kraja meča kada je Odžo dao koš, na asistenciju Čovića,u momentu kada je sve bilo rešeno.</p>
      <p>- Čestitam Crvenoj zvezdi na pobedi. Zaista zasluženo, samo mi zaista nije jasan ovaj zadnji koš. Ali, ako su oni tkao odlučili... Nemojte posle da kukaju kada i mi u Baru budemo spremni. Budite sigurni da će ta utakmica u Baru zbog onog koša biti mnogo drugačija. Mi smo najkorektnija sredina, ja to poštujem, ali nama taj koš znači i mi ćemo uraditi sve da im vratimo istom merom - istakao je on i potom pojasnio svoju "ljutnju":</p>
      <p>-Ovo je sportska ljutnja, ovo nije ljutnja. Radi se o korektnosti. Ja imam pitanje: Jesmo li zaslužili to zbog naše korektnosti? Uvek smo lepo dočekivali navijače Zvezde. U Podgorici ne uđe ni jedan navijač, u Baru Zvezda igra pred domaćom publikom i mi smo se na to ponosili. Sada, neće ni jedan ući.</p>
      <p>Kurir sport </p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3364349/prozivka-bivsih-igraca-partizana-bogdana-i-bertansa-brate-prestani-da-me-fauliras-hit-na-internetu"/>
        <a href="https://www.kurir.rs/sport/kosarka/3364271/uzivo-video-zvezda-mornar-18-00-nova-era-crveno-belih-sa-draganom-sakotom-na-klupi"/>
        <a href="https://www.kurir.rs/sport/kosarka/3364341/kurir-saznaje-sprema-se-haos-na-jadranu-partizan-podnosi-zahtev-za-ponistenje-meca-iz-morace"/>
      </related>
    </article>
  </body>
</html>