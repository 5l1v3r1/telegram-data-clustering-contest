<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743584"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T22:24:00+00:00"/>
    <meta property="og:title" content="ชาวเกาะเก้าคนบุกเจ๊าเลชเชสิบคน"/>
    <meta property="og:description" content="'ชาวเกาะ' ที่เหลือเก้าคนบุกเจ๊า 'เลชเช' ที่เหลือสิบคน ในเกมเดือดที่มี 3 ใบแดงท้ายแมตช์"/>
  </head>
  <body>
    <article>
      <h1>ชาวเกาะเก้าคนบุกเจ๊าเลชเชสิบคน</h1>
      <address>
        <time datetime="2019-11-25T22:24:00+00:00">25 Nov 2019, 22:24</time>
      </address>
      <p>
        <b>"ชาวเกาะ" ที่เหลือเก้าคนบุกเจ๊า "เลชเช" ที่เหลือสิบคน ในเกมเดือดที่มี 3 ใบแดงท้ายแมตช์</b>
      </p>
      <p>การแข่งขันฟุตบอลกัลโช เซเรีย อา อิตาลี นัดมันเดย์ไนท์ เมื่อวันจันทร์ที่ 25 พ.ย. มีลงสนามฟาดแข้งกัน 2 คู่ เลชเช เปิดบ้านเสมอกับ "ชาวเกาะ" กายารี 2-2 ท่ามกลางเกมเดือดมีใบแดงในช่วงท้ายเกมถึง 3 ใบ ทำให้เจ้าถิ่นเหลือสิบคน ขณะที่ทีมเยือนเหลือผู้เล่นแค่เก้าคน<br/><br/>เกมนี้ทีมเยือนขึ้นนำห่างไปก่อน 2-0 ได้ประตูจาก เจา เปโดร นาที 30 (จุดโทษ), รัดจา เนียงโกลัน นาที 67 ทางเจ้าถิ่นได้ประตูจาก จิอันลูกา ลาปาดูลา นาที 83 (จุดโทษ), มาร์โก คัลเดโรนี ช่วงทดเจ็บนาที 90+1<br/><br/>สำหรับผู้เล่นที่ถูกไล่ออกของ เลชเช ได้แก่ ลาปาดูลา นาที 85 ส่วน กายารี นักเตะที่ถูกใบแดง คือ ฟาบริซิโอ คักเชียตอเร นาที 81, โรบิน โอลเซน นาที 85<br/><br/>ผลเสมอทำให้ต้องแบ่งแต้มกันไป โดย เลชเช มีเพิ่มเป็น 11 คะแนน จาก 13 นัด รั้งที่ 17 ของตาราง ฝั่ง กายารี มีเพิ่มเป็น 25 คะแนนแข่งเท่ากัน รั้งอันดับที่ 4 ของตาราง<br/><br/>ผลอีกหนึ่งคู่ สปัล เสมอ เจนัว 1-1.<br/><br/><i>ขอบคุณภาพจากทวิตเตอร์ของ <a href="https://twitter.com/cagliaricalcio">https://twitter.com/cagliaricalcio</a></i></p>
    </article>
  </body>
</html>