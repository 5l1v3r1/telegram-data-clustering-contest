<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/olympische-spelen/moet-rusland-vrezen-spelen-en-ek-wada-commissie-vraagt-4-jaar-schorsing/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T22:56:45+00:00"/>
    <meta property="og:title" content="Moet Rusland vrezen voor Spelen en EK? WADA-commissie vraagt 4 jaar schorsing"/>
    <meta property="og:description" content="En weer wordt geprobeerd Rusland te weren van grote sporttoernooien. Het Compliance Review Committee (CRC) – een onafhankelijk onderzoekspanel van het wereldantidopingagentschap (WADA) – vraagt om een schorsing van 4 jaar. Het CRC publiceerde maandag de definitieve versie van een rapport, waarin de inbreuken van Rusland op de dopingregls “heel ernstig” worden genoemd. Er zou…"/>
  </head>
  <body>
    <article>
      <h1>Moet Rusland vrezen voor Spelen en EK? WADA-commissie vraagt 4 jaar schorsing</h1>
      <address>
        <time datetime="2019-11-25T22:56:45+00:00">25 Nov 2019, 22:56</time>
      </address>
      <p>
        <b>En weer wordt geprobeerd Rusland te weren van grote sporttoernooien. Het Compliance Review Committee (CRC) - een onafhankelijk onderzoekspanel van het wereldantidopingagentschap (WADA) - vraagt om een schorsing van 4 jaar.</b>
      </p>
      <p>Het CRC publiceerde maandag de definitieve versie van een rapport, waarin de inbreuken van Rusland op de dopingregls “heel ernstig” worden genoemd. Er zou door het Rusada, het Russische antidopingagentschap, onder meer gesjoemeld zijn met de labgegevens die werden overgemaakt aan de WADA-onderzoekers. Het CRC vraagt in haar rapport daarom om een schorsing van 4 jaar.<br/><br/><b>Weer geen Spelen?</b><br/>Hierdoor zou Rusland na de Olympische Spelen van Rio (2016) ook die van Tokyo (2020) moeten missen. Russische atleten kunnen wel, onder strikte voorwaarden, individueel startrecht krijgen - zoals in het verleden al het geval was. Tegelijk vraagt het panel dat Rusland tijdens de schorsingsperiode geen ‘Grote Evenementen’ mag organiseren. Hier komt het EK voetbal om de hoek kijken. Rusland heeft met Sint-Petersburg in de zomer van 2020 1 van de gaststeden.<br/><br/><b>Beroep</b><br/>Op 9 december buigt het Uitvoerend Comité van het WADA zich over de schorsing. Dat gebeurt tijdens een vergadering in Parijs. Bij een veroordeling kan Rusland wel nog beroep aantekenen bij het Internationaal Sporttribunaal TAS.</p>
    </article>
  </body>
</html>