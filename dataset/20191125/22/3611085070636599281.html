<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/nba-nedelas-labakie-latviesu-komandu-parstavetie-basketbolisti/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-25T22:44:06+00:00"/>
    <meta property="og:title" content="NBA nedēļas labākie – latviešu basketbolistu pārstāvēto komandu spēlētāji"/>
    <meta property="og:description" content="Nacionālā basketbola asociācija (NBA) nosaukusi aizvadītās nedēļas labākos spēlētājus. Šo godu šoreiz izpelnījušies latviešu basketbolistu pārstāvēto komandu spēlētāji."/>
  </head>
  <body>
    <article>
      <h1>NBA nedēļas labākie – latviešu basketbolistu pārstāvēto komandu spēlētāji</h1>
      <address><time datetime="2019-11-25T22:44:06+00:00">25 Nov 2019, 22:44</time> by <a rel="author" href="https://www.sportazinas.com/author/sportazinas-com/" target="_blank">sportazinas.com</a></address>
      <p>Nacionālā basketbola asociācija (<a href="https://www.sportazinas.com/atsl%C4%93gv%C4%81rdi/nba/">NBA</a>) nosaukusi aizvadītās nedēļas labākos spēlētājus. Šo godu šoreiz izpelnījušies latviešu basketbolistu pārstāvēto komandu spēlētāji.</p>
      <p>Par Austrumu konferences labāko nosaukts Rodiona Kuruca pārstāvētās Bruklinas “Nets” komandas biedrs un viens no  vienības līderiem <a href="https://www.sportazinas.com/atsl%C4%93gv%C4%81rdi/spensers-dinvidijs/">Spensers Dinvidijs</a>, kurš šādu atzinību izpelnījies pirmo reizi karjerā.</p>
      <p>Tikmēr par Rietumu konferences labāko spēlētāju nosaukts Kristapa Porziņģa pārstāvētās Dalasas “Mavericks” komandas spīdeklis <a href="https://www.sportazinas.com/atsl%C4%93gv%C4%81rdi/luka-doncics/">Luka Dončičs</a>. Arī viņš pie šāda goda ticis pirmo reizi karjerā.</p>
      <p>Dinvidijs aizvadītajā nedēļā kaldināja trīs “Nets” uzvaras četrās spēlēs, vidēji iekrājot 25,3 punktus, 3,5 atlēkušās bumbas, 6,8 rezultatīvas piespēles un 1,3 pārtvertās bumbas.</p>
      <p>Savukārt Dončičs palīdzēja “Mavs” izcīnīt četras uzvaras tikpat mačos. Viņš vidēji guva 37 punktus, kā arī pievienoja 8,5 atlēkušās bumbas, 11,8 rezultatīvas piespēles un 1,5 pārtvertās bumbas.</p>
      <p>“Mavericks” šobrīd ar uzvaru un zaudējumu attiecību 11-5 ieņem ceturto pozīciju Rietumu konferencē, bet “Nets” ar 8-8 atrodas septītajā vietā Austrumos.</p>
      <figure>
        <img src="https://pbs.twimg.com/media/EKPnERbWwAU6Qsk?format=jpg&amp;name=large"/>
      </figure>
    </article>
  </body>
</html>