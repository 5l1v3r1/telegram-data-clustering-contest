<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/meksika-da-133-ton-uyusturucu-madde-ele-gecirildi-1211962.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T22:13:00+00:00"/>
    <meta property="og:title" content="Meksika'da 133 ton uyuşturucu madde ele geçirildi"/>
    <meta property="og:description" content="Meksika'da yıl başından bu yana uyuşturucu kartellerine karşı düzenlenen operasyonlarda 133 ton uyuşturucu madde ele geçirildi."/>
  </head>
  <body>
    <article>
      <h1>Meksika'da 133 ton uyuşturucu madde ele geçirildi</h1>
      <h2>Meksika'da yıl başından bu yana uyuşturucu kartellerine karşı düzenlenen operasyonlarda 133 ton uyuşturucu madde ele geçirildi.</h2>
      <address>
        <time datetime="2019-11-25T22:13:00+00:00">25 Nov 2019, 22:13</time>
      </address>
      <p><b>Ulusal Savunma Sekreteryasının </b>internet sitesinde yer alan açıklamada, 1 Ocak-31 Ekim 2019 tarihleri arasında <b>Ulusal Muhafız Birlikleri</b> ve <b>yerel polisin</b>, ülkenin çeşitli bölgelerinde suç örgütlerine yönelik operasyonlarında 133 ton uyuşturucu madde ve binlerce silaha el koyduğu belirtildi.</p>
      <p>Açıklamada, operasyonlarda, 2 bin 195 hafif, 2 bin 954 uzun namlulu silah, 305 el bombası ve mühimmatın ele geçirildiği bildirildi.</p>
      <p>Örgüt üyelerine ait, 8 bin 65 araç, farklı tipte uçaklar ile çok sayıda gemiye de el konulan operasyonlarda, 8 bin 691 kişinin gözaltına alındığı kaydedildi.</p>
      <p><b>Savunma Bakanı Luis Cresencio Sandoval,</b> yaptığı açıklamada, güvenlik güçlerinin, şiddet kullanmadan ve insan haklarını gözeterek, kararlı bir şekilde çalışmaya devam edeceğini vurguladı.</p>
    </article>
  </body>
</html>