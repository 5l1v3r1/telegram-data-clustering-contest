<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905221/ajax-doelman-onana-praat-over-droomclub-barcelona-en-transfer-naar-psg.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T22:03:00+00:00"/>
    <meta property="og:title" content="Ajax-doelman Onana praat over droomclub Barcelona en transfer naar PSG"/>
    <meta property="og:description" content="Andre Onana kon vorig seizoen naar Paris Saint-Germain, maar besloot op advies van Edwin van der Sar bij Ajax te blijven. De Kameroenese doelman weet wat hij wil en heeft één droomclub voor ogen bij een volgende stap: FC Barcelona."/>
  </head>
  <body>
    <article>
      <h1>Ajax-doelman Onana praat over droomclub Barcelona en transfer naar PSG</h1>
      <address>
        <time datetime="2019-11-25T22:03:00+00:00">25 Nov 2019, 22:03</time>
      </address>
      <p>
        <b>Andre Onana kon vorig seizoen naar Paris Saint-Germain, maar besloot op advies van Edwin van der Sar bij Ajax te blijven. De Kameroenese doelman weet wat hij wil en heeft één droomclub voor ogen bij een volgende stap: FC Barcelona.</b>
      </p>
      <p>"Jij vraagt of dit nu mijn laatste seizoen is bij Ajax, maar dat weet ik oprecht niet", vertelt Onana in gesprek met<i><a href="https://www.voetbalprimeur.nl/nieuws/905204/onana-fantaseert-over-droomclub-zij-hebben-dezelfde-voetbalfilosofie-als-ajax-.html"> Voetbal International</a>.</i> "Ik weet niet eens wat de uitslag van de volgende wedstrijd is, hoe kan ik dan nu iets zeggen over wat over een half jaar misschien pas gebeuren? Misschien ga ik, misschien niet", klinkt het.</p>
      <p>Eén club zou hem zeker kunnen overhalen. "Natuurlijk heb ik een droomclub. Ik heb er al gezeten, Barcelona. Ik ben zo trots dat ik daar heb gespeeld. Zij hebben dezelfde voetbalfilosofie als Ajax, maar met Ter Stegen al een van de beste doelmannen ter wereld in huis."</p>
      <p><b>Langer verblijf<br/></b>Van der Sar adviseerde Onana nog een seizoen bij Ajax te blijven. De Kameroener luisterde en heeft nog geen moment spijt van zijn beslissing. "In Orlando, tijdens het trainingskamp, heb ik met Van der Sar over mijn toekomst gepraat. Er waren zeker mogelijkheden voor me, Paris Saint-Germain was inderdaad een van die clubs. Er waren meer geïnteresseerden, maar over de namen wil ik het nu niet hebben. Ik heb naar hem geluisterd, ook omdat hij zelf een grote carrière heeft gehad en dus weet wat goed is voor een doelman. Daar heb ik nog geen spijt van gekregen."</p>
    </article>
  </body>
</html>