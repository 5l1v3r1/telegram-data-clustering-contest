<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/entertainment/news/producers-association-will-take-strong-action-against-shane-nigam"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-25T22:46:00+00:00"/>
    <meta property="og:title" content="ഷെയ്ന്‍ നിഗമിനെതിരേ കടുത്ത നടപടി വേണമെന്ന് നിര്‍മാതാക്കള്‍; എല്ലാ ചിത്രങ്ങളില്‍ നിന്നും നിര്‍മ്മാതാക്കള്‍ പിന്‍മാറും"/>
    <meta property="og:description" content="കൊച്ചി: നടന്‍ ഷെയ്ന്‍ നിഗമുമായി സഹകരിക്കേണ്ടെന്ന് പ്രൊഡ്യൂസേഴ്‌സ് അസോസിയേഷന്‍. ഷെയ്ന്‍ നടത്തുന്നത് തുടര്‍ച്ചയായ അച്ചടക്ക ലംഘനങ്ങളാണെന്നും അസോസിയേഷന്‍ ആരോപിച്ചു. അടുത്തുതന്നെ കൊച്ചിയില്‍ ചേരുന്ന അസോസിയേഷന്റെതീരുമാനം താരസംഘടനയെ അറിയിക്കും. ഷെയിന്‍ കരാറാക്കിയതും ധാരണയാക്കിയതുമായ എല്ലാ ചിത്രങ്ങളില്‍നിന്നും..."/>
  </head>
  <body>
    <article>
      <h1>ഷെയ്ന്‍ നിഗമിനെതിരേ കടുത്ത നടപടി വേണമെന്ന് നിര്‍മാതാക്കള്‍; എല്ലാ ചിത്രങ്ങളില്‍ നിന്നും നിര്‍മ്മാതാക്കള്‍ പിന്‍മാറും</h1>
      <address><time datetime="2019-11-25T22:46:00+00:00">25 Nov 2019, 22:46</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>കൊച്ചി: നടന്‍ ഷെയ്ന്‍ നിഗമുമായി സഹകരിക്കേണ്ടെന്ന് പ്രൊഡ്യൂസേഴ്‌സ് അസോസിയേഷന്‍. ഷെയ്ന്‍ നടത്തുന്നത് തുടര്‍ച്ചയായ അച്ചടക്ക ലംഘനങ്ങളാണെന്നും അസോസിയേഷന്‍ ആരോപിച്ചു. അടുത്തുതന്നെ കൊച്ചിയില്‍ ചേരുന്ന അസോസിയേഷന്റെതീരുമാനം താരസംഘടനയെ അറിയിക്കും. ഷെയിന്‍ കരാറാക്കിയതും ധാരണയാക്കിയതുമായ എല്ലാ ചിത്രങ്ങളില്‍നിന്നും നിര്‍മാതാക്കള്‍ പിന്മാറും. നിര്‍മാതാക്കളുടെ തീരുമാനം വ്യാഴാഴ്ച പ്രഖ്യാപിക്കും.</p>
      <p>സിനിമയുടെ ഷൂട്ടിങ്ങിനിടെ നിര്‍മാതാവ് ജോബി ജോര്‍ജും ഷെയിനുമായുണ്ടായ തര്‍ക്കം ഒത്തുതീര്‍പ്പാക്കിയിരുന്നു. ഇതിനിടെയാണ് ഷൂട്ടിംഗ് സെറ്റില്‍ തന്നെ മനപൂര്‍വ്വം കഷ്ടപ്പെടുത്തുന്നുവെന്ന്‍ ഷെയിന്‍ ആരോപിച്ചിരുന്നു. തുടര്‍ന്ന് മുടിപറ്റെവെട്ടി താടിയും മീശയും എടുത്ത് കളഞ്ഞിട്ടുള്ള നടന്റെ ചിത്രം സോഷ്യല്‍ മീഡിയയില്‍ പ്രത്യക്ഷപ്പെട്ടതോടെയാണ് ഇത് വെല്ലുവിളിയായികണ്ട് നിര്‍മാതാക്കള്‍ നടപടിക്കൊരുങ്ങുന്നത്.</p>
      <p>അഞ്ചു കോടിയിലധികം രൂപയുടെ രണ്ട് ചിത്രങ്ങളാണ് ഷെയിന്‍കാരണം മുടങ്ങിയതെന്ന് നിര്‍മാതാക്കള്‍ ആരോപിക്കുന്നു.ഇതോടെയാണ് ഷെയിന്‍ കരാറാക്കിയതും ധാരണയാക്കിയതുമായ എല്ലാ ചിത്രങ്ങളും പിന്‍വലിക്കാനുള്ള നടപടിയിലേക്ക് നിര്‍മാതാക്കളുടെ സംഘടനയായ പ്രൊഡ്യൂസേഴ്‌സ് അസോസിയേഷന്‍ കടക്കുന്നതും. കൂടുതല്‍ നടപടികള്‍ വ്യാഴാഴ്ച ചേരുന്ന യോഗത്തിനുശേഷം വാര്‍ത്താസമ്മേളനത്തില്‍ പ്രഖ്യാപിക്കുമെന്നും അസോസിയേഷന്‍ അറിയിച്ചു.</p>
    </article>
  </body>
</html>