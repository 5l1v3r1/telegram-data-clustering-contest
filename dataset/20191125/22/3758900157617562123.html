<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/swiat/news-rolnik-skazany-bo-jego-krowy-nieprzyjemnie-pachnialy,nId,3354165"/>
    <meta property="og:site_name" content="RMF24"/>
    <meta property="article:published_time" content="2019-11-25T22:00:00+00:00"/>
    <meta property="og:title" content="Rolnik skazany, bo jego krowy… &quot;nieprzyjemnie pachniały&quot;"/>
    <meta property="og:description" content="Francuski rolnik został skazany przez sąd kasacyjny – odpowiednik polskiego Sadu Najwyższego – za to, że jego krowy… &quot;nieprzyjemnie pachniały&quot;. Będzie musiał oddalić stado od protestujących sąsiadów."/>
  </head>
  <body>
    <article>
      <h1>Rolnik skazany, bo jego krowy… "nieprzyjemnie pachniały"</h1>
      <address><time datetime="2019-11-25T22:00:00+00:00">25 Nov 2019, 22:00</time> by <a rel="author" href="https://www.rmf24.pl/tylko-w-rmf24/marek-gladysz" target="_blank">Marek Gładysz</a></address>
      <p>
        <b>Francuski rolnik został skazany przez sąd kasacyjny – odpowiednik polskiego Sadu Najwyższego – za to, że jego krowy… "nieprzyjemnie pachniały". Będzie musiał oddalić stado od protestujących sąsiadów.</b>
      </p>
      <figure>
        <img src="https://i.iplsc.com/rolnik-skazany-bo-jego-krowy-nieprzyjemnie-pachnialy/0009EVQYSH2TXANC-C123-F4.jpg"/>
        <figcaption>Rolnik skazany, bo jego krowy… "nieprzyjemnie pachniały"<cite>/pixabay.com /</cite></figcaption>
      </figure>
      <p>Proces hodowcy wytoczyła para emerytów, która przeprowadziła się na wieś, by uciec od miejskiego zgiełku. Okazało się jednak, że nie znosili oni bardzo nieprzyjemnego - ich zdaniem - zapachu krów. Twierdzili, że śmierdziała również pasza tych zwierząt.</p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=nFhL0AhgdASJvyNzQgeNl3a5fdpZeYbeYU9PWdo.Fv..o7/url=http%3A%2F%2Fwww.rmf24.pl%2Ffakty%2Fswiat%2Fnews-afera-dziurawych-krow-we-francji%2CnId%2C3056348%3Fparametr%3Dembed_tyt_zdj">Afera "dziurawych krów" we Francji</a>
      </p>
      <figure>
        <img src="https://i.iplsc.com/afera-andquot-dziurawych-krowandquot-we-francji/00085R00LR1VAS8O-C128.jpg"/>
      </figure>
      <p>Rolnik z miejscowości Lacapelle-Viescamp w południowej Francji próbował uspokoić swoich sąsiadów. Znalazł się prawie na skraju bankructwa, bo wybudował za 120 000 euro nową oborę prawie kilometr dalej, ale i to nie pomogło. Będzie teraz musiał dodatkowo zapłacić grzywnę w wysokości 8000 euro. Dostał również nakaz trzymania bydła z dala od domu sąsiadów. </p>
      <p>W internecie mnożą się petycje przeciwko "dyktatowi mieszczuchów", którzy osiedlają się na wsi, a potem wytaczają procesy rolnikom. Skarżą się oni na krowy, które ich zdaniem śmierdzą albo koguty budzące ich rano głośnym pianiem.</p>
    </article>
  </body>
</html>