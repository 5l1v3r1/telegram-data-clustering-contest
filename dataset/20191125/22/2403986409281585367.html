<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/yak_pidgotuvatis_do_priyomu_v_urologa_spisok_shho_ne_mozhna_n1239178"/>
    <meta property="og:site_name" content="24 Канал"/>
    <meta property="article:published_time" content="2019-11-25T22:48:00+00:00"/>
    <meta property="og:title" content="Як підготуватися до прийому уролога"/>
    <meta property="og:description" content="Уролог – лікар, який лікує захворювання сечової та статевої системи. В багатьох пацієнтів ці хвороби викликають сором, тому варто знати як підготуватись до зустрічі з фахівцем."/>
  </head>
  <body>
    <article>
      <h1>Як підготуватися до прийому уролога</h1>
      <address><time datetime="2019-11-25T22:48:00+00:00">25 Nov 2019, 22:48</time> by <a rel="author" href="https://24tv.ua/oleksandr_bevza_tag5753/" target="_blank">Олександр Бевза</a></address>
      <p>
        <b>Уролог – лікар, який лікує захворювання сечової та статевої системи. В багатьох пацієнтів ці хвороби викликають сором, тому варто знати як підготуватись до зустрічі з фахівцем.</b>
      </p>
      <p>Якщо ви прийдете на прийом підготовленим, це суттєво скоротить час перебування в клініці і кількість відвідувань лікаря, розповів дерматовенеролог, уролог Сергій Ленкін.</p>
      <blockquote>Також на тему: <a href="https://24tv.ua/health/yak_pidgotuvatisya_do_priyomu_dermatologa_n1223483">Як підготуватися до прийому дерматолога</a></blockquote>
      <h3>Що треба зробити перед зустріччю з урологом?</h3>
      <p>1. Візьміть з собою медичну документацію. Результати аналізів, обстежень, які пройшли раніше. Вони допоможуть лікарю відразу побачити повну картину вашого захворювання, а вас позбавить від повторного проходження деяких обстежень. Також це дозволить оцінити прогресування захворювання.<br/>⠀<br/>2. Проведіть гігієну. Не використовуйте мило, гелі або різні антисептичні препарати, оскільки це може вплинути на результати лабораторного обстеження.<br/>⠀<br/>3. Спорожніть кишківник. Ректальне обстеження передміхурової залози – необхідний етап урологічного огляду для чоловіків. Щоб воно пройшло успішно, необхідно заздалегідь спорожнити кишківник.<br/>⠀<br/>4. Візьміть з собою негазовану воду (0,5-1 л). Вода стане в пригоді, якщо буде потрібно робити УЗД сечового міхура. З цієї ж причини рекомендується утриматися від сечовипускання за кілька годин до огляду. Наповнений сечовий міхур істотно заощадить ваш час.</p>
      <figure>
        <img src="https://24tv.ua/resources/photos/news/620_DIR/201911/1239178_10243097.jpg?201911165319"/>
        <figcaption>Важлива комунікація лікаря та пацієнта</figcaption>
      </figure>
      <ul>
        <li>горох, сочевицю й інші бобові;</li>
        <li>свіжі овочі, ягоди, фрукти;</li>
        <li>молочні та кисломолочні продукти.</li>
      </ul>
      <p>Також під забороною алкоголь.</p>
      <p>6. Утримайтеся від статевого акту за 1-3 дні до огляду (особливо чоловіки). У цьому випадку лікар зможе взяти необхідні аналізи (мазки й зіскрібки зі слизової статевих органів і органів виділення) на першому ж прийомі. Це правило необхідне для того, щоб аналіз на приховані статеві інфекції був точним.</p>
      <p>7. Не проходьте рентгенівське обстеження протягом 14 днів.</p>
      <p>8. Не приймайте антибактеріальні препарати протягом 30 днів до відвідування уролога.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <b><a href="https://24tv.ua/zdorovya_tag3301/">Здоров'я</a></b>.</blockquote>
    </article>
  </body>
</html>