<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%b4%d0%bd%d0%b5%d0%b2%d0%b5%d0%bd-%d1%85%d0%be%d1%80%d0%be%d1%81%d0%ba%d0%be%d0%bf-%d0%bd%d0%b0-%d0%b0%d0%bb%d0%b5%d0%bd%d0%b0-%d0%b7%d0%b0-%d0%b2%d1%82%d0%be%d1%80%d0%bd%d0%b8%d0%ba-26-11-2019/"/>
    <meta property="og:site_name" content="Труд"/>
    <meta property="article:published_time" content="2019-11-25T22:01:25+00:00"/>
    <meta property="og:title" content="Дневен хороскоп на Алена за вторник, 26.11.2019"/>
    <meta property="og:description" content="ОВЕН Денят позволява да водите разговори, свързани с промени на работното място. Колегите ви няма да ги отхвърлят. Пътуванията ви носят бъдеща печалба. Може да подписвате документи, но не и свързани с финансови операции. Не влизайте в излишни разговори и..."/>
  </head>
  <body>
    <article>
      <h1>Дневен хороскоп на Алена за вторник, 26.11.2019</h1>
      <address><time datetime="2019-11-25T22:01:25+00:00">25 Nov 2019, 22:01</time> by <a rel="author">Светлана Тилкова - Алена</a></address>
      <p>
        <b>ОВЕН</b>
      </p>
      <p>Денят позволява да водите разговори, свързани с промени на работното място. Колегите ви няма да ги отхвърлят. Пътуванията ви носят бъдеща печалба. Може да подписвате документи, но не и свързани с финансови операции. Не влизайте в излишни разговори и спор на работното място. Следобед ще ви ядосат ваши роднини, които не сте чували от години. Не се притеснявайте от появата им, не бъдете прекалено гостоприемни, защото не идват в дома ви с добри намерения и ги отпратете бързо. Предпазвайте се от разправии с брачния си партньор. Заради това неочаквано гостуване и неприятни разговори може да се лишите от сексуалните удоволствия.</p>
      <p>
        <b>ТЕЛЕЦ</b>
      </p>
      <p>Запознанствата ви трябва да са добре преценени. Не се обвързвайте с обещания за финансова подкрепа. Денят е напрегнат, затова отложете важните делови срещи. Добре е да приемете делово предложение, което няма да ви отклони от пряката работа, но ще ви донесе пари. След работа си създайте положителни емоции с вашите близки и с вашия брачен партньор, ако сте семейни или пък с любимия, ако сте го срещнали, скъпи жени. Вечерта бъдете мили и нежни и се отдайте на романтични мигове и сексуални наслади.</p>
      <p>
        <b>БЛИЗНАЦИ</b>
      </p>
      <p>Предстои ви спокоен и разтоварващ ден, в който ще се занимавате с приятни неща, които ви успокояват. Ще изхвърлите непотребните вещи с единствената цел да обновите и подредите наново живота си. Бъдете сговорчиви и с успех ще се справите със задълженията си свързани с работата ви. Вечерта не канете гости, ако семейството ви иска да си почивате и да не общувате с външни хора, дори и ако това са вашите най-добри приятелки. Ще надуят главата на партньора ви и ще го изнервят. По-добре се отдайте интимни мигове, на чувствата си и на сексуални наслади.</p>
      <p>
        <b>РАК</b>
      </p>
      <p>Днес сте във върхова форма и бликате чар. Деловите срещи са успешни, защото сте спокойни и самоуверени. Отдавна не ви се беше случвало да сте с отлично самочувствие. Следобед се постарайте дори и с цената на повече усилия да отхвърлите работата си. Семейните дами да не оставят без внимание децата и брачния си партньор. Несемейните да се отдадат на развлечения, да не се колебаят при покана за дискотека, защото може да срещнат своята половинка. Сексуалните контакти да бъдат безопасни и след задължителна лична хигиена.</p>
      <p>
        <b>ЛЪВ</b>
      </p>
      <p>В този ден сте променливи и емоционални. Ако ви предстои да сключвате сделка не избързвайте, а обмислете всичко още веднъж. Не слагайте подписа си под окончателен договор. Пред вас се отварят широко вратите към нови възможности за професионални успехи. Възползвайте се от тях без колебание в края на годината. Не правете опити да промените личния си живот чрез създаване на нова интимна връзка, скъпи жени. Новото завоевание няма да ви донесе нито мечтаното щастие, нито желаното сексуално удовлетворение.</p>
      <p>
        <b>ДЕВА</b>
      </p>
      <p>Трудности ви пречат на работното място и блокират възможността да постигнете целите си до края на деня. По-добре се въоръжете с търпение и приемете, че забавянето е във ваша полза и ви предпазва от грешки. Възможни са неочаквани разходи или финансови загуби. Бъдете внимателни при работа с пари. Следобед се очертават разправии с близките ви заради вашата непрекъсната служебна заетост. Ако сте бизнесдами, не пренебрегвайте любимия и децата си. Вечерта се отдайте на романтични мигове, на чувствата си и на сексуални удоволствия.</p>
      <p>
        <b>ВЕЗНИ</b>
      </p>
      <p>Въпреки трудностите ви предстои успешен ден, в който жънете за пореден път материални успехи. Вашият оптимизъм ви помага да постигнете отлични резултати и да достигнете поредния професионален връх. Завършете всичко важно до обед и се отдайте на полезни разговори с вашите колеги и подчинени. Близките ви вече се притесняват от вашето отсъствие, а също и от самотата. Вечерта се отдайте на почивка и приятни занимания. Сексуалните удоволствия са заслужената награда към партньора си заради вашето отсъствие, а и сте длъжни да сте мили с любимия.</p>
      <p>
        <b>СКОРПИОН</b>
      </p>
      <p>Днес се чувствате в свои води на работното място и при делови срещи. Постарайте да сдържате емоциите си и да завършете работата си. Ще срещнете хора, които ще ви обогатят с нови знания и ще ви бъдат полезни. Не се ядосвайте заради чуждите грешки, дори и ако вредят на работата ви. Стига да можете ги поправете и продължете напред. Избягвайте запознанствата, скъпи жени. Не разчитайте на късмета си. Вечерта си почивайте. Откажете гостуването и останете с близките си у дома. Не се надявайте на сексуални наслади, защото сте уморени и ще заспите щом подушите възглавницата, ако не сте се отдали на удоволствие през деня.</p>
      <p>
        <b>СТРЕЛЕЦ</b>
      </p>
      <p>Използвайте възможността да се справите с изостаналите задачи. Не се натоварвайте с няколко наведнъж. Степенувайте ги по важност, за да не се преуморите. Отложете деловите срещи и разговори. Не са изключени влияния отстрани, които ще се отразят неблагоприятно на работата ви. Не се включвайте в съмнителни търговски сделки. Направете необходимите промени в подредбата на дома си, за да зарадвате съпруга си. Поговорете с близките и с децата си. Не пропускайте възможността за възстановяване на хармонията в отношенията и сексуалните удоволствия.</p>
      <p>
        <b>КОЗИРОГ</b>
      </p>
      <p>Денят ви е напрегнат, но успешен. Освободете се от песимизма си. Не позволявайте да провалят шансовете ви за материална стабилизация, въпреки, че сте неуверени в силите и възможностите си. Работете концентрирано и без да отклонявате вниманието от професионалните си задължения и ще имате успех. Очаквайте предложение за работа. Не пропускайте и почивката си скъпи дами, за да съберете сили за активна работа. Дарете приятни мигове на близките си и на любимия си. Вечерта си пийнете чаша червено вино и се отдайте на интимни разговори и сексуални удоволствия.</p>
      <p>
        <b>ВОДОЛЕЙ</b>
      </p>
      <p>Запознанствата на работното място ще ви създадат сериозни проблеми, ако са свързани с професионалните ви планове. Не се обвързвайте с новите си познати и работете сами. Дългоочаквана вест, която ще научите при внезапното провеждане на делова среща, е гаранция за постигането на поставената цел. Стабилизирайте отношенията с близките си, мили жени. Ако сте семейни и имате деца, проявете хитрост, за да ги накарате да ви слушат. Ще постигнете мир и спокойствие, ако не ги критикувате грубо и агресивно. Вечерта се постарайте да заслужите с хубава вечеря интимните мигове и сексуални удоволствия.</p>
      <p>
        <b>РИБИ</b>
      </p>
      <p>В този ден очаквайте нови предложения за нова дейност, но също и трудности на работното място. Не бързайте с обещанията за инвестиции, дори и ако са ви предложени от хора, които добре познавате. На всички, които и днес работят активно и гонят поредната цел, звездите напомнят, че трябва да са тактични и умерени в действията си. Намерете най-безболезнения начин, за да наложите мнението си в семейството, дори и ако сте по женски гъвкави. Брачният ви партньор има проблеми, които са причина за отказ от сексуални удоволствия. Поговорете и се опитайте да помогнете.</p>
    </article>
  </body>
</html>