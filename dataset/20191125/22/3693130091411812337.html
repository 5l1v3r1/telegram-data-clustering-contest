<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ucurumdan-yuvarlanan-otomobilden-atlayarak-son-anda-kurtuldular-1211965.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T22:26:00+00:00"/>
    <meta property="og:title" content="Uçurumdan yuvarlanan otomobilden atlayarak son anda kurtuldular"/>
    <meta property="og:description" content="MANİSA'nın Turgutlu ilçesinde, dağ yolunda kontrolden çıkan otomobil uçurumdan yuvarlanırken, sürücü Ferhat Zeybek ve Emre Arı araçtan son anda atlayarak ölümden döndü. Yaralanan 2 kişi, çevredekiler tarafından hastaneye götürüldü."/>
  </head>
  <body>
    <article>
      <h1>Uçurumdan yuvarlanan otomobilden atlayarak son anda kurtuldular</h1>
      <h2>MANİSA'nın Turgutlu ilçesinde, dağ yolunda kontrolden çıkan otomobil uçurumdan yuvarlanırken, sürücü Ferhat Zeybek ve Emre Arı araçtan son anda atlayarak ölümden döndü. Yaralanan 2 kişi, çevredekiler tarafından hastaneye götürüldü.</h2>
      <address>
        <time datetime="2019-11-25T22:26:00+00:00">25 Nov 2019, 22:26</time>
      </address>
      <p>Kaza, pazar günü saat 22.00 sıralarında,<b> Turgutlu</b>'nun <b>Çatalköprü Mahallesi</b>'nde meydana geldi.</p>
      <figure>
        <img src="https://images.bursadabugun.com/editor/haber/26112019/ucurumdan-yuvarlanan-otomobilden-atlayarak-son-anda-kurtuldular-6605-dhaphoto2-5ddc468852b34.jpg"/>
      </figure>
      <p>Kaybolan köpeklerini aramak için gittikleri bölgeden dönen Ferhat Zeybek (38) yönetimindeki 35 JBS 51 plakalı otomobil, toprak yolda, sürücüsünün direksiyon kontrolünü yitirmesi sonucu uçurumdan yuvarlandı. Bu sırada sürücü Zeybek ile yanındaki <b>Emre</b> <b>Arı </b>(16), otomobilden atlayıp, son anda kurtuldu. 150 metrelik uçurumdan yuvarlanan otomobil hurdaya dönerken, 2 kişi yaralandı. Ana yola çıkan 2 yaralı, diğer sürücüler tarafından <b>Turgutlu Devlet Hastanesi'</b>ne götürüldü.</p>
      <figure>
        <img src="https://images.bursadabugun.com/editor/haber/26112019/ucurumdan-yuvarlanan-otomobilden-atlayarak-son-anda-kurtuldular-6605-dhaphoto3-5ddc4681106d7.jpg"/>
      </figure>
      <p>Burada tedaviye alınan yaralıların hayati tehlikelerinin bulunmadığı bildirildi. </p>
    </article>
  </body>
</html>