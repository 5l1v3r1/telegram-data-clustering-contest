<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/abd-nin-toprak-agalari-aciklandi-iste-birinci-sirada-yer-alan-isim-1211969.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T22:57:00+00:00"/>
    <meta property="og:title" content="ABD'nin toprak ağaları açıklandı! İşte birinci sırada yer alan isim..."/>
    <meta property="og:description" content="ABD'de yayımlanan bir raporda, ülkede en fazla özel araziye sahip 50 kişi veya ailenin, ülke toprağının yüzde 1,4'ünü elinde tuttuğunu ortaya koydu."/>
  </head>
  <body>
    <article>
      <h1>ABD'nin toprak ağaları açıklandı! İşte birinci sırada yer alan isim...</h1>
      <h2>ABD'de yayımlanan bir raporda, ülkede en fazla özel araziye sahip 50 kişi veya ailenin, ülke toprağının yüzde 1,4'ünü elinde tuttuğunu ortaya koydu.</h2>
      <address>
        <time datetime="2019-11-25T22:57:00+00:00">25 Nov 2019, 22:57</time>
      </address>
      <p><b>Land Report </b>dergisinin kamuya açık kaynaklardan ve vergi kayıtlarından derlediği bilgilere göre, <b>Amerika</b>'da en fazla özel arazi sahibi ilk 50 kişinin arazilerinin toplam yüz ölçümünün 125 bin 545 kilometrekareden fazla olduğu kaydedildi.</p>
      <p>Bu rakamın, 9,5 milyon kilometrekare ile <b>Çin </b>ve <b>Rusya'dan </b>sonra dünyanın 3'üncü büyük ülkesi olan <b>ABD'nin </b>yüz ölçümünün yüzde 1,4'üne denk geldiği belirtildi.</p>
      <p><b>Türkiye </b>yüz ölçümüne kıyasla ise 50 kişi veya ailenin toplam arazisi, <b>Marmara Bölgesi </b>ile <b>Güneydoğu Anadolu </b>bölgesinin toplamından daha fazla alana tekabül ediyor.</p>
      <p>
        <b>ABD'nin toprak ağası John Malone</b>
      </p>
      <p>Raporda, yaklaşık 9 bin kilometrekare arazisi ile John Malone'nun ABD'de en fazla özel araziye sahip kişi olduğu belirtildi.</p>
      <p>Servetini medya ve telekomünikasyon alanından elde ettiği belirtilen Malone'nun, Maine, New Mexico, Colorado ve Wyoming eyaletlerinde bulunan arazilerinin toplamının Kanada'daki Ontario Gölü bölgesinin yarısına denk geldiği kaydedildi.</p>
      <p>CNN'in kurucusu ve eski <b>CEO'su Ted Turner </b>da 8 bin 93 kilometrekare arazi ile ABD'de en fazla toprağı olan 2'inci kişi oldu.</p>
      <p><b>Turner'in</b>, <b>Kıbrıs </b>adasının iki katından daha fazla alana tekabül eden arazilerinin New Mexico, Güney Dakota, Nebraska ve Georgia eyaletlerinde bulunduğu öğrenildi.</p>
      <p>Söz konusu arazi sahipleri arasında dünyanın en büyük online alışveriş şirketi Amazon'un kurucusu ve <b>CEO'su Jeff Bezos </b>da <b>Teksas </b>eyaletindeki bin 700 kilometrekarelik arazisi ile 28'inci sırada yer aldı.</p>
      <p><b>Bezos</b>, 109 milyar dolarlık toplam serveti ile dünyanın en zengin kişisi unvanını da elinde bulunduruyor.</p>
    </article>
  </body>
</html>