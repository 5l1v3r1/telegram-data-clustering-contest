<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/veyil-movie-director-sarath-about-shane-nigam-issue-and-his-movie445.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T22:25:00+00:00"/>
    <meta property="og:title" content="ഞാന്‍ കാത്തിരിക്കാം, എല്ലാത്തിനെക്കാളും വലുത് സിനിമയാണ്; ഇത് എനിക്ക് പൂര്‍ത്തിയാക്കണം; വെയില്‍ സംവിധായകന്‍ ശരത്"/>
    <meta property="og:description" content="Malayalam Cinema Sarath Shane Nigam Veyil Movie Malayalam Cinema കൊച്ചി: തനിക്ക് എല്ലാത്തിനെക്കാളും വലുത് സിനിമയാണെന്നും ഷെയ്‌നിന് വേണ്ടി കാത്തിരിക്കാമെന്നും വെയിലിന്റെ സ"/>
  </head>
  <body>
    <article>
      <h1>ഞാന്‍ കാത്തിരിക്കാം, എല്ലാത്തിനെക്കാളും വലുത് സിനിമയാണ്; ഇത് എനിക്ക് പൂര്‍ത്തിയാക്കണം; വെയില്‍ സംവിധായകന്‍ ശരത്</h1>
      <address><time datetime="2019-11-25T22:25:00+00:00">25 Nov 2019, 22:25</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>കൊച്ചി: തനിക്ക് എല്ലാത്തിനെക്കാളും വലുത് സിനിമയാണെന്നും ഷെയ്‌നിന് വേണ്ടി കാത്തിരിക്കാമെന്നും വെയിലിന്റെ സംവിധായകന്‍ ശരത്. നടന്‍ ഷെയ്ന്‍ നിഗം ചിത്രത്തിലെ ലുക്കിന് വിപരീതമായി മുടി മുറിക്കുകയും മീശയും താടിയും മുറിക്കുകയും ചെയ്തിരുന്നു ഇതിനെ കുറിച്ച് സംസാരിക്കുകയായിരുന്നു ശരത്.</p>
      <p>മനോരമന്യൂസ് ഓണ്‍ലൈനിനോടായിരുന്നു സംവിധായകന്റെ പ്രതികരണം. ഇനി ചിത്രത്തിന്റെ തിരക്കഥ മാറ്റിയെഴുതാന്‍ കഴിയില്ലെന്നും ഒരു തവണ ഷെയ്‌നിന്റെ ലുക്കിന് വേണ്ടി തിരക്കഥ മാറ്റിയിരുന്നെന്നും സംവിധായകന്‍ പറഞ്ഞു.</p>
      <related>
        <a href="https://www.doolnews.com/shane-nigam-issue-producers-association-plan-take-stern-action-against-him452.html?utm_source=doolnews&amp;utm_medium=related"/>
      </related>
      <p>ഇനി കുറച്ച് സീനുകളാണ് ഉള്ളത് അതും തുടര്‍ച്ചയായിട്ടുള്ള സീനുകളാണ്. ഇപ്പോള്‍ തലയുടെ രണ്ടു വശത്തെ മുടിയും കളഞ്ഞ ചിത്രമാണ് അദ്ദേഹം പങ്കുവച്ചിരിക്കുന്നത്. ഈ രൂപത്തില്‍ ആ കഥാപാത്രത്തെ സങ്കല്‍പ്പിക്കാന്‍ കഴിയില്ലെന്നും ശരത് പറയുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/mammootty-came-to-help-moly-kannamaly-heart-disease-surgery.html?utm_source=doolnews&amp;utm_medium=related"/>
      </related>
      <p>ഷെയ്നുമായി കരാറിലായ മുഴുവന്‍ സിനിമകളില്‍ നിന്നും പിന്മാറാനാണ് നിര്‍മാതാക്കളുടെ തീരുമാനം. ഇത് ഔദ്യോഗികമായി വ്യാഴാഴ്ച പ്രഖ്യാപിക്കും. സിനിമാ ചിത്രീകരണത്തിനിടയില്‍ നിന്ന് ഇറങ്ങിപ്പോയതിന് പിന്നാലെ തന്റെ താടിയും മുടിയും ഷെയ്ന്‍ വെട്ടുകയായിരുന്നു.</p>
      <p>അമ്മ അസോസിയേഷനും നിര്‍മാതാക്കളുടെ സംഘടനയും നടത്തിയ ചര്‍ച്ചയില്‍ വെയില്‍ സിനിമയുമായി സഹകരിക്കുമെന്നും രൂപമാറ്റം വരുത്തില്ലെന്നും ഷെയ്ന്‍ ഉറപ്പുനല്‍കിയിരുന്നു. ആ വിലക്ക് ലംഘിച്ചാണ് ഷെയ്ന്‍ താടിയും മുടിയും വെട്ടി രൂപമാറ്റം വരുത്തിയത്.</p>
      <related>
        <a href="https://www.doolnews.com/shane-nigam-protest-clean-shave-look-against-producer-and-director.html?utm_source=doolnews&amp;utm_medium=related"/>
      </related>
      <p><b><a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a></b><br/>ഷെയ്ന്‍ സിനിമയുടെ ചിത്രീകരണവുമായി ഒട്ടും സഹകരിക്കുന്നില്ലെന്ന വാദവുമായി വെയില്‍ സിനിമയുടെ സംവിധായകന്‍ ശരത് നേരത്തേ രംഗത്തു വന്നിരുന്നു.ചിത്രീകരണത്തിനിടയില്‍ നിന്നും ഷെയ്ന്‍ ഇറങ്ങിപ്പോയതിനെതിരെ നിര്‍മാതാവ് ജോബി ജോര്‍ജ് വീണ്ടും പ്രൊഡ്യൂസേഴ്‌സ് അസോസിയേഷന് പരാതി നല്‍കിയിരുന്നു.</p>
      <p>DoolNews Video</p>
      <figure>
        <iframe src="https://www.youtube.com/embed/tJHdJhwoFLU" width="527" height="309" data-service="Youtube" scrolling="no"/>
      </figure>
    </article>
  </body>
</html>