<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3364473/vucic-otvoreno-nikada-nisam-obrukao-svoju-zemlju-uvek-sam-profesionalno-obavljao-svoj-posao"/>
    <meta property="og:site_name" content="kurir.rs"/>
    <meta property="article:published_time" content="2019-11-25T22:19:00+00:00"/>
    <meta property="og:title" content="VUČIĆ OTVORENO: Nikada nisam obrukao svoju zemlju, uvek sam profesionalno obavljao svoj posao"/>
    <meta property="og:description" content="Predsednik Srbije Aleksandar Vučić izjavio je večeras da je u svakom svom nastupu uvek bio vrlo profesionalan i da je uveren da nikada nije obrukao zemlju koju predstavlja.Na pitanje u emisiji Ćirilica kako reaguje na razna pitanja koja mu se postavljaju, ..."/>
  </head>
  <body>
    <article>
      <h6 class="kicker">GOSTOVANJE U ĆIRILICI</h6>
      <h1>VUČIĆ OTVORENO: Nikada nisam obrukao svoju zemlju, uvek sam profesionalno obavljao svoj posao</h1>
      <address>
        <time datetime="2019-11-25T22:19:00+00:00">25 Nov 2019, 22:19</time>
      </address>
      <p>Predsednik Srbije Aleksandar Vučić izjavio je večeras da je u svakom svom nastupu uvek bio vrlo profesionalan i da je uveren da nikada nije obrukao zemlju koju predstavlja.</p>
      <p>Na pitanje u emisiji Ćirilica kako reaguje na razna pitanja koja mu se postavljaju, kao i na razne gadosti na tviteru protiv njega, Vučić je rekao da kao predsednik mora da pokaže poštovanje prema svim ljudima.</p>
      <p>Predsednik se izvinio građanima što ponekad emotivno reaguje u javnosti i dodao da je to samo zato što je običan čovek, kao i svi drugi, i ne može uvek da suzbije svoju emociju, niti da bude ljubazan u svakom trenutku.</p>
      <p>Ali, kaže, nikada nije opsovao, osim jednom, sam sebi kada je obilazio poplavljena područja, a osim toga, nikada mu se tako nešto nije desilo tokom sedam godina.</p>
      <p>"Nigde nisam obrukao Srbiju, niti kada sam govorio na stranom jeziku nisam pogrešio, već sam vrlo profesionalno obavljao svoj posao", rekao je Vučić i dodao da nikad nije zakasnio ni na jedan sastanak.</p>
      <p>Ponovio je da nikada ni u jednoj situaciji nije ni na koji način unizio svoju zemlju.</p>
      <p>Vučić je dodao da, ipak, svako može da pogreši kada radi i kada se trudi da nešto postigne.</p>
      <p>"Ako se brecnem na nekoga, molim građane da razumeju da nikada neću uvrediti, niti opsovati ili oterati nekog kao što to drugi rade. Molim ljude da imaju razumevanje", dodao je Vučić.</p>
      <p>(Kurir.rs/Tanjug)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3364453/vucic-o-boravku-na-vma-zvali-su-me-i-makron-erdogan-savetnici-merkelove"/>
        <a href="https://www.kurir.rs/vesti/politika/3364431/vucic-u-cirilici-imam-hhronicne-proble-nije-to-od-juce-ali-ima-i-vaznijih-briga-od-mog-zdravlja"/>
      </related>
    </article>
  </body>
</html>