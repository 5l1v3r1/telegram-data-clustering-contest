<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%ce%b9%ce%ac%cf%83%cf%84%ce%b7%ce%ba%ce%b1%ce%bd-%cf%83%cf%84%ce%b1-%cf%87%ce%ad%cf%81%ce%b9%ce%b1-%cf%83%cf%8d%cf%81%cf%81%ce%b1%ce%be%ce%b7-%cf%83%ce%b5-%ce%b1%ce%b3%cf%8e%ce%bd.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T22:05:58+00:00"/>
    <meta property="og:title" content="Πιάστηκαν στα… χέρια! – Σύρραξη σε αγώνα μπάσκετ γυναικών (βίντεο)"/>
    <meta property="og:description" content="«Αγρίεψαν» τα πράγματα σε αγώνα μπάσκετ γυναικών στην Κω, ανάμεσα στον τοπικό Ιπποκράτη και την Ε.Α Καλύμνου."/>
  </head>
  <body>
    <article>
      <h1>Πιάστηκαν στα… χέρια! – Σύρραξη σε αγώνα μπάσκετ γυναικών (βίντεο)</h1>
      <address>
        <time datetime="2019-11-25T22:05:58+00:00">25 Nov 2019, 22:05</time>
      </address>
      <p>«Αγρίεψαν» τα πράγματα σε αγώνα μπάσκετ γυναικών στην Κω, ανάμεσα στον τοπικό Ιπποκράτη και την Ε.Α Καλύμνου.</p>
      <p>
        <b>“Άσχημες” εικόνες στο ντέρμπι των γυναικών Ιπποκράτης Κω – Ε.Α. Καλύμνου, αφού είχαμε σύρραξη μεταξύ των δύο ομάδων, που έφερε την αποβολή των δύο πάγκων!</b>
      </p>
      <p>Πιο συγκεκριμένα, 7.10’ πριν από το τέλος του παιχνιδιού οι διαιτητές έδωσαν αμυντικό φάουλ σε παίκτρια του Ιπποκράτη, με τον προπονητή της ομάδας, Πέτρο Αργυρίου να μπαίνει μέσα στο παρκέ και να διαμαρτύρεται έντονα (μπήκε μέλος του τιμ της ομάδας και τον τράβηξε έξω).</p>
      <p>Οι διαιτητές δε τον χρέωσαν με τεχνική ποινή, παρά τις συνεχόμενες διαμαρτυρίες του, με την αθλήτρια της Ε.Α.ΚΑ. Αρετή Πετράκη, να τον πλησιάζει και του μιλάει σε έντονο ύφος, παίρνοντας πίσω μια… ανάλογη απάντηση.</p>
      <p>Τη στιγμή όμως που προσπαθούσαν να απομακρύνουν την Πετράκη από το σημείο, μια αντίπαλος πήρε φόρα και της επιτέθηκε. Ήταν τότε που… άναψαν τα αίματα και έπεσαν αρκετές “ψιλές”. Είχαμε σύρραξη μεταξύ αθλητριών, οι πάγκοι των δύο ομάδων μπήκαν μέσα με τους πιο ψύχραιμους να προσπαθούν να ηρεμήσουν τα πνεύματα.</p>
      <p>Ακολούθησε διακοπή του αγώνα, με τους διαιτητές να αποβάλουν τελικά τους δύο πάγκους και να δίνουν συνέχεια στο παιχνίδι, το οποίο ολοκληρώθηκε με νίκη του Ιπποκράτη Κω με σκορ 64-55.</p>
      <figure>
        <iframe src="https://www.youtube.com/embed/re6-7hsacbg" width="900" height="506" data-service="Youtube" scrolling="no"/>
      </figure>
    </article>
  </body>
</html>