<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/lifewitness/779654/kathe-zodio-echi-tis-stenachories-tou/"/>
    <meta property="og:site_name" content="to10.gr"/>
    <meta property="article:published_time" content="2019-11-25T22:30:14+00:00"/>
    <meta property="og:title" content="Το κάθε ζώδιο έχει τις στεναχώριες του"/>
    <meta property="og:description" content="Η ζωή είναι δύσκολη και καθημερινά μας δίνει κι από έναν λόγο να στεναχωρηθούμε. Δεν μας επηρεάζουν όλους, όμως, οι ίδιοι λόγοι στον ίδιο βαθμό."/>
  </head>
  <body>
    <article>
      <h1>Το κάθε ζώδιο έχει τις στεναχώριες του</h1>
      <h2>Η ζωή είναι δύσκολη και καθημερινά μας δίνει κι από έναν λόγο να στεναχωρηθούμε. Δεν μας επηρεάζουν όλους, όμως, οι ίδιοι λόγοι στον ίδιο βαθμό.</h2>
      <address><time datetime="2019-11-25T22:30:14+00:00">25 Nov 2019, 22:30</time> by <a rel="author">to10.gr</a></address>
      <p>
        <b>Κριός</b>
      </p>
      <p>Αν κάτι θλίβει τον Κριό –γιατί εδώ που τα λέμε, δύσκολα θλίβεται- είναι η αδιαφορία. Ο Κριός είναι, γενικά, φωτεινό ζώδιο, τραβάει τα βλέμματα, και όποτε αυτό δεν συμβαίνει, νιώθει απαίσια. Έχει ανάγκη την προσοχή σου και την επιβεβαίωση, οπότε όταν αυτό δε συμβαίνει, βυθίζεται.</p>
      <p>
        <a href="https://www.to10.gr/podosfero/dietisia/779659/karypidis-na-syllavoun-ton-kakko-vid/">
          <i>Καρυπίδης: «Να συλλάβουν τον Κάκκο…» (vid)</i>
        </a>
      </p>
      <p>
        <b>Ταύρος</b>
      </p>
      <p>Όσο κόντρα κι αν ακούγεται, αυτό που θλίβει τον Ταύρο είναι η στασιμότητα. Για έναν Ταύρο είναι υπερβολικά εύκολο να βυθιστεί στον λήθαργο, τον οποίο δημιουργεί μόνος του. ‘Οποτε νιώθει «βολεμένος», δεν εξελίσσεται. Ξέρει ότι είναι λάθος, δυστυχώς όμως δεν μπορεί να ξεφύγει από τον ίδιο του τον εαυτό .</p>
      <p>
        <b>Δίδυμοι</b>
      </p>
      <p>Κι εδώ συμβαίνει το εξής παράδοξο: ο Δίδυμος δεν είναι ευαίσθητος, αλλά θα πληγωθεί πολύ μετά από έναν χωρισμό. Όλοι πληγώνονται μετά από έναν χωρισμό, ο Δίδυμος πληγώνεται λιγάκι παραπάνω. ΘΑ νιώθει προδομένος για μία ολόκληρη ζωή, κι ας ήταν η σχέση μόλις 6 μηνών.</p>
      <p>
        <b>Καρκίνος</b>
      </p>
      <p>Ό,τι φανταζόσουν για τα ζώδια, θα τα ξεχάσεις τώρα. Περίμενες ότι ο Καρκίνος θα «πέφτει σε κατάθλιψη» όποτε τον πληγώνει μία σχέση; Κάνεις τεράστιο λάθος. Συνηθισμένα τα βουνά στα χιόνια. Ο Καρκίνος νιώθει θλίψη, όποτε νιώθει ότι η εμφάνισή του δεν είναι στα καλύτερά της.</p>
      <p>
        <b>Λέων</b>
      </p>
      <p>Ο Λέων βυθίζεται στις στενάχωρες σκέψεις του για έναν λόγο: επειδή δεν πήρε αυτό που θέλει. Είτε αυτό είναι ένα πρόσωπο, είτε ένα προϊόν που είχε βάλει στο μάτι ή οτιδήποτε έβαλε στο νου του. Το αιλουροειδές του ζωδιακού έχει ανάγκη να έχει τον έλεγχο και όταν τα πράγματα δεν πάνε όπως τα έχει σχεδιάσει, πέφτει.</p>
      <p>
        <b>Παρθένος</b>
      </p>
      <p>Ο Παρθένος όταν δεν έχει λόγο να πέσει σε κατάθλιψη, τη βρίσκει μόνος του. Έχει την τάση να σκέφτεται πολύ τη ζωή του και πώς εξελίσσεται αυτή, φτιάχνοντας σενάρια στο κεφάλι του –προφανώς με αρνητική εξέλιξη. Κάποιες φορές δεν μπορούν να ζήσουν το παρόν, σκέφτονται μόνο το μέλλον.</p>
      <p>
        <b>Ζυγός</b>
      </p>
      <p>Ο Ζυγός καταθλίβεται όποτε δεν υπάρχει έστω και ένα δείγμα ερωτισμού στη ζωή του. Βλέπει ότι ο κόσμος γύρω του έχει σχέση, αυτός δεν έχει πρόσβαση ούτε σε λίγο χαλαρό σεξάκι και τότε χάνει τον κόσμο κάτω από τα πόδια του. Και θα ξέρεις ότι σπάνια ο Ζυγός μένει χωρίς σχέση. Οπότε φαντάσου πώς νιώθει μέσα του όταν είναι ο μόνος που κρατάει το φανάρι.</p>
      <p>
        <b>Σκορπιός</b>
      </p>
      <p>Ο φόβος είναι ό,τι χειρότερο μπορεί να νιώσει ο Σκορπιός. Πιστεύει ότι είναι ατρόμητος –μεταξύ μας, επειδή σπάνια αποφασίζει να δράσει- κάνει αυτό που θέλει και απολαμβάνει τους καρπούς του κόπου του. Τρέμει στην ιδέα, και πολλές φορές καταθλίβεται, ότι αυτό θα σταματήσει λόγω κάποιου ατυχούς γεγονότος.</p>
      <p>
        <b>Τοξότης</b>
      </p>
      <p>Ο Τοξότης είναι ένα χαρούμενο ζώδιο, θα έλεγες ότι όταν ήταν μικρό, το βούτηξαν στο μαγικό ζωμό σεροτονίνης. Η αχίλλειος πτέρνα του είναι η μοναξιά. Κι όχι η βραχυπρόθεσμη μοναξιά, αλλά η περίπτωση του να μείνει μόνος του για πολύ καιρό. Τα βρίσκει με τον εαυτό του όποτε είναι μόνος, αλλά όταν αυτό τραβάει καιρό, αρχίζει να ανησυχεί ότι κάτι πάει στραβά με τον ίδιο και γίνεται ένα με το στρώμα του.</p>
      <p>
        <b>Αιγόκερως</b>
      </p>
      <p>Αν κάτι θλίβει τον Αιγόκερω, αυτό είναι τα καημένα τα νιάτα και το γεγονός ότι γρήγορα περνούν. Δεν θα αποδεχτεί ποτέ ότι αυτή είναι η φύση της ζωής. Ο λόγος; Ίσως είναι η διαρκής ανάγκη του για εξέλιξη ή η εμμονή με την εμφάνισή του.</p>
      <p>
        <b>Υδροχόος</b>
      </p>
      <p>Ο Υδροχόος δεν αντέχει στη σκέψη ότι έκανε λάθος. Θα σπαταλήσει όλη την ενέργειά του, όχι για να αποδείξει ότι αυτό που ισχυρίζεται είναι σωστό, αλλά για να αποδείξει ότι είσαι εσύ λάθος. Του φαίνεται δύσκολο να υπερασπιστεί τον εαυτό του και σε συνδυασμό με την επίθεση που σου κάνει, νιώθει ότι ρίχνει το επίπεδό του. Κι αν κάτι καταθλίβει τον Υδροχόο, αυτό είναι να έχει χαμηλό επίπεδο.</p>
      <p>
        <b>Ιχθείς</b>
      </p>
      <p>Υπάρχει κάτι που μπορεί να κάνει έναν Ιχθύ να μην χάνεται στις πολλές σκέψεις του, αλλά να συγκεντρώνεται μονάχα σε αυτήν: η οικογένεια. Σε περίπτωση που ένας Ιχθύς δεν μπορεί να έχει την καλύτερη δυνατή σχέση με την οικογένειά του, καταθλίβεται. Όσον αφορά τους δεσμούς αίματος, ο Ιχθύς είναι ο παραδοσιακός τύπος που έχει συνδυάσει τις θρησκευτικές γιορτές με την οικογένεια.</p>
      <p>
        <b>
          <a href="https://www.to10.gr/lifewitness/779654/kathe-zodio-echi-tis-stenachories-tou/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>