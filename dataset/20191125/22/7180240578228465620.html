<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/economy/news_1768604"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-25T22:57:47+00:00"/>
    <meta property="og:title" content="“อุตุฯ” เตือนฉบับ 11 ใต้ฝนตกหนักถึง 30 พ.ย."/>
    <meta property="og:description" content="ผู้สื่อข่าวรายงานว่าเมื่อช่วงคำวันที่ 25 พ.ย.62 นาวาอากาศเอก สมศักดิ์ ขาวสุวรรณ์ อธิบดีกรมอุตุนิยมวิทยา ได้ออกประกาศฉบับที่ 11 ลงวันที่ 25 พ.ย. เรื่อง “ฝนตกหนักภาคใต้และคลื่นลมแรงบริเวณอ่าวไทย (มีผลกระทบถึงวันที่ 30 พ.ย.62” โดยมีรายละเอียดคือ"/>
  </head>
  <body>
    <article>
      <h1>“อุตุฯ” เตือนฉบับ 11 ใต้ฝนตกหนักถึง 30 พ.ย.</h1>
      <address><time datetime="2019-11-25T22:57:47+00:00">25 Nov 2019, 22:57</time> by <a rel="author">matichon</a></address>
      <p>ผู้สื่อข่าวรายงานว่าเมื่อช่วงคำวันที่ 25 พ.ย.62 นาวาอากาศเอก สมศักดิ์ ขาวสุวรรณ์ อธิบดีกรมอุตุนิยมวิทยา ได้ออกประกาศฉบับที่ 11 ลงวันที่ 25 พ.ย. เรื่อง “ฝนตกหนักภาคใต้และคลื่นลมแรงบริเวณอ่าวไทย (มีผลกระทบถึงวันที่ 30 พ.ย.62” โดยมีรายละเอียดคือ</p>
      <table bordered="">
        <tr>
          <td align="center">ประกาศกรมอุตุนิยมวิทยา<br/><b>“ฝนตกหนักภาคใต้และคลื่นลมแรงบริเวณอ่าวไทย (มีผลกระทบจนถึงวันที่ 30 พฤศจิกายน 2562)” </b><br/>ฉบับที่ 11 ลงวันที่ 25 พฤศจิกายน 2562</td>
        </tr>
        <tr>
          <td align="left">     ภาคใต้มีฝนตกหนักถึงหนักมากบางพื้นที่ ขอให้ประชาชนในบริเวณดังกล่าวระวังอันตรายจากฝนที่ตกหนักถึงหนักมากและฝนที่ตกสะสม ซึ่งอาจจะทำให้เกิดน้ำท่วมฉับพลัน น้ำป่าไหลหลากได้        สำหรับอ่าวไทยตอนล่างตั้งแต่จังหวัดสุราษฎร์ธานีลงไปมีคลื่นสูง 2-3 เมตร บริเวณที่มีฝนฟ้าคะนองมีคลื่นสูงมากกว่า 3 เมตร ขอให้ประชาชนบริเวณชายฝั่งภาคใต้ฝั่งตะวันออกระวังอันตรายจากคลื่นที่พัดเข้าหาฝั่ง <br/>ส่วนชาวเรือควรเดินเรือด้วยความระมัดระวังและเรือเล็กบริเวณอ่าวไทยตอนล่างควรงดออกจากฝั่งจนถึงวันที่ 30 พฤศจิกายน 2562<br/>โดยมีผลกระทบดังนี้<br/>ในวันที่ 25 พฤศจิกายน 2562<br/>มีฝนตกหนักบางพื้นที่: จังหวัดสุราษฎร์ธานี กระบี่ ตรัง และสตูล<br/>มีฝนตกหนักมากบางพื้นที่: จังหวัดนครศรีธรรมราช พัทลุง สงขลา ปัตตานี ยะลา และนราธิวาส<br/>ในวันที่ 26 พฤศจิกายน 2562<br/>มีฝนตกหนักบางพื้นที่: จังหวัดนครศรีธรรมราช พัทลุง สงขลา ปัตตานี ยะลา และนราธิวาส<br/>ในช่วงวันที่ 27-30 พฤศจิกายน 2562<br/>มีฝนตกหนักบางพื้นที่: จังหวัดกระบี่ ตรัง และสตูล<br/>มีฝนตกหนักมากบางพื้นที่: จังหวัดนครศรีธรรมราช พัทลุง สงขลา ปัตตานี ยะลา และนราธิวาส<br/>ทั้งนี้เนื่องจากมรสุมตะวันออกเฉียงเหนือที่พัดปกคลุมอ่าวไทยและภาคใต้มีกำลังแรงขึ้น ส่วนคลื่นลมบริเวณอ่าวไทยตอนล่างมีกำลังแรง<br/>จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือสายด่วนพยากรณ์อากาศ 1182 ได้ตลอด 24 ชั่วโมง<br/>ประกาศ ณ วันที่ 25 พฤศจิกายน พ.ศ. 2562 เวลา 23.00 น.<br/>กรมอุตุนิยมวิทยาจะออกประกาศฉบับต่อไปใน วันที่ 26 พฤศจิกายน พ.ศ. 2562 เวลา 05.00 น.<br/>(ลงชื่อ) นาวาอากาศเอก สมศักดิ์ ขาวสุวรรณ์<br/>(สมศักดิ์ ขาวสุวรรณ์)<br/>อธิบดีกรมอุตุนิยมวิทยา</td>
        </tr>
      </table>
    </article>
  </body>
</html>