<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/biznis/3364483/predsednik-vucic-ocekujem-da-prosecna-plata-u-januaru-bude-510-evra-srbija-napreduje-i-to-se-vidi-golim-okom"/>
    <meta property="og:site_name" content="kurir.rs"/>
    <meta property="article:published_time" content="2019-11-25T22:33:00+00:00"/>
    <meta property="og:title" content="PREDSEDNIK VUČIĆ: Očekujem da prosečna plata u januaru bude 510 evra! Srbija napreduje i to se vidi golim okom"/>
    <meta property="og:description" content="Predsednik Srbije Aleksandar Vučić danas je izjavio da očekuje da u martu ili februaru naredne godine kada dobije podatke o visini plata za januar, očekuje da će prosečna plata od januara biti oko 510 evra.U februaru i martu očekujemo podatke za januar i očekujemo ..."/>
  </head>
  <body>
    <article>
      <h6 class="kicker">od sledeće godine povećanje minimalca</h6>
      <h1>PREDSEDNIK VUČIĆ: Očekujem da prosečna plata u januaru bude 510 evra! Srbija napreduje i to se vidi golim okom</h1>
      <address>
        <time datetime="2019-11-25T22:33:00+00:00">25 Nov 2019, 22:33</time>
      </address>
      <p>Predsednik Srbije Aleksandar Vučić danas je izjavio da očekuje da u martu ili februaru naredne godine kada dobije podatke o visini plata za januar, očekuje da će prosečna plata od januara biti oko 510 evra.</p>
      <p>"U februaru i martu očekujemo podatke za januar i očekujemo prosečnu platu od 510 evra, jer tada kreće povećanje minimalca", rekao je Vučić za televiziju Hepi.</p>
      <p>Vučić je rekao da će u planu za narednih pet godina ljudi moći da vide kolika će biti povećanja plata.</p>
      <p>On je rekao da će mladim bračnim parovima ponuditi stanove za 400 evra kvadrat, kao i pomoć za škole, vrtiće.</p>
      <p>Vučić je dodao da se ne plaši bilo kakvih pitanja zato što Srbija napreduje i zato što se to vidi "golim okom", a ove godine će sa 3,6 milijardi evra investicija biti prva u regionu.</p>
      <figure>
        <img src="https://www.kurir.rs/data/images/2019/11/25/22/2065263_screenshot-7_ff.jpg?ver=1574717549"/>
        <figcaption>
          <cite>foto: Printkrin/TV Happy</cite>
        </figcaption>
      </figure>
      <p>Vučić je na tv Hepi rekao da je u trećem kvartalu privredni rast Srbije bio 4,7 odsto, dok će u četvrtom biti 5,2 ili 5,4 odsto, po čemu će u tom kvartalu Srbija biti broj jedan po rastu BDP-a u Evropi.</p>
      <p>Podsetio je da Srbija ima suficit i da smanjuje udeo javnog duga u BDP-u, kao i da će uskoro stopa nezaposlenosti biti ispod 10 odsto.</p>
      <p>Dodaje da zna kako žive ljudi u siromašnijim sredinama u Srbiji i da je zato srećan kada se otvaraju fabrke u malim mestima, kao što je u Lebanu fabrika vunice.</p>
      <p>Vučić je najavio da očekuje uskoro posle mnogo godina da se otvori prva fabrika u Zaječaru.</p>
      <p>"Mislim da svaki čovek golim okom vidi koliko se gradi", dodao je Vučić i istakao da građevina beleži rast od 40 odsto.</p>
      <p>Kako je rekao, to je sve zahvaljujući teškim reformama koje su sprovedene u zemlji.</p>
      <p>Izneo je podatke koji pokazuju da se u Srbiji u narednih pet godina planira najveći rast, ne samo u okviru regiona, već i u EU.</p>
      <figure>
        <img src="https://www.kurir.rs/data/images/2019/11/25/22/2065261_screenshot-5_ff.jpg?ver=1574717616"/>
        <figcaption>
          <cite>foto: Printkrin/TV Happy</cite>
        </figcaption>
      </figure>
      <p>Iza Srbije biće Albanija, Makedonija, BiH, CG, kao i Rumunija i Bugarska, dok za Hrvatsku i Sloveniju MMF procenjuje najniži rast.</p>
      <p>Odbacujući kritike bivšeg guvernera Dejana Šoškića i ekonomiste Milojka Arsića, naveo je da je u vreme vlade Mirka Cvetkovića vođena užasna fiskalna politika.</p>
      <p>Ističe da su Jorgovanka Tabaković, Siniša mali, Vujović i Krstić postigli ogroman uspeh, ali i da su imali političke instrukcije da rade disciplinovano i odgovorno.</p>
      <p>Podseća na teške reforme, zakone o radu i stečaju i druge teške zakone koji su doneti.</p>
      <p>Ukazuje da je Siniša Mali uspeo da lose kredite sa kamatom od 7,5 odsto zameni za srednjorocne kredite sa kamatom 1,2 , na londonskoj berzi sa 1,59.</p>
      <p>"Ne možete da prevarite finasijskog investitora", navodi Vučić, dodajući i da je najveća potražnja za nasim obveznicama u regionu.</p>
      <p>Ukazuje na sigurnost, jer svaki penzioner zna kada i koliko penziju dobiti, kao i zaposleni plate, kao i da će samo medicinske sestere dobiti povećanje od 37 odsto u odnosu na pre smanjenja.</p>
      <p>"Kad sistem uredite, možete da napravite više", poručio je Vučić dodajući da o tome govore i Svetska banka, MMF i druge međuanrodne finansijske institucije.</p>
      <p>Rekao je da voli provokativna pitanja, kao i da pristaje da na sve odgovara, jer odgovorno i profesionalno radi svoj posao.</p>
      <p>Navodi da to radi pre svega zbog građana Srbije, zbog starice u Babušnici, domaćina u Bečeju...zbog mladih, da ne odlaze.</p>
      <p>(Kurir.rs/Agencije)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3364473/vucic-otvoreno-nikada-nisam-obrukao-svoju-zemlju-uvek-sam-profesionalno-obavljao-svoj-posao"/>
        <a href="https://www.kurir.rs/vesti/politika/3364453/vucic-o-boravku-na-vma-zvali-su-me-i-makron-erdogan-savetnici-merkelove"/>
        <a href="https://www.kurir.rs/vesti/politika/3364431/vucic-u-cirilici-imam-hhronicne-proble-nije-to-od-juce-ali-ima-i-vaznijih-briga-od-mog-zdravlja"/>
      </related>
    </article>
  </body>
</html>