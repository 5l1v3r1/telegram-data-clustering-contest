<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/kino/2019/11/25/iana-marinova-imah-trudno-detstvo.430764"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T22:30:00+00:00"/>
    <meta property="og:title" content="Яна Маринова: Имах трудно детство!"/>
    <meta property="og:description" content="Актрисата разказва за работата над &quot;Диви и щастливи&quot; | Dnes.bg"/>
  </head>
  <body>
    <article>
      <h1>Яна Маринова: Имах трудно детство!</h1>
      <h2>Актрисата разказва за работата над "Диви и щастливи"</h2>
      <address><time datetime="2019-11-25T22:30:00+00:00">25 Nov 2019, 22:30</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Две момичета, залутани във всекидневието си, решават да възвърнат младежката си вяра и опитвайки се да не изневерят на себе си, се озовават в сложни ситуации, в които са замесени отвлечен, полиция и свръхамбициозен детектив. Историята ще ни разкажат Яна Маринова, Луиза Григорова-Макариев и Александър Сано във филма "Диви и щастливи" режисиран от Мартин Макариев.</p>
      <p>
        <b>Споделяте, че сюжетът напомня на "Телма и Луиз". С какво точно ви впечатли и вдъхнови филмът на Ридли Скот?</b>
      </p>
      <p>Искахме да направим филм за две жени, които да посмеят да променят себе си. Те са забравили какви луди глави са били като най-добри приятелки на 14-15 години, а сега са се подчинили на статуквото. Но за разлика от „Телма и Луиз“, където решението на героините е осъзнато, при нашите едно престъпление от любов ги води по пътя на бегълците. Така те се отправят от София към Варна с отвлечен мъж на задната седалка и цялата полиция по петите им. Луиза даже е с тениска на "Телма и Луиз". Няколко пъти се закачаме с имената им, но приликата свършва тук. Това е като да чуете хубава песен или филм и да се видите отстрани и да разберете, че нещо ви е дърпало назад и ви е карало да го направите. Ето това беше усещането за "Телма и Луиз". При нас е направено с намигване. Колко е възможно две жени в България да направят полицията дива и щастлива? Естествено, че е нереално!</p>
      <p>
        <b>Тоест във вашия филм дамите са главните действащи лица и то в момент, в който в Холивуд апелират за повече равенство при разпределянето на ролите между мъже и жени.</b>
      </p>
      <p>По никакъв начин филмът не може да се определи за женски. Имаме и двама главни герои – мъже: Базил Айденбенц, който е оскаров фаворит и Александър Сано, който влиза в образа на педантично ченге. Всъщност филмът ни напомня за онези екшъни, които сме гледали с Мел Гибсън. Има много хумор, дори в преследването.</p>
      <p>Вижте какво каза още Яна Маринова в <a href="https://www.tialoto.bg/a/7-art/98661-yana-marinova-ulitsata-me-napravi-tova-koeto-sam"><b>Tialoto.bg</b></a></p>
    </article>
  </body>
</html>