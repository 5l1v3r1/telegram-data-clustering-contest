<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/multa_puzza_mucche_francia-6619982/news/2019-11-25/"/>
    <meta property="og:site_name" content="Agi"/>
    <meta property="article:published_time" content="2019-11-25T22:55:00+00:00"/>
    <meta property="og:title" content="L'odore delle mucche disturba i vicini. Multa da 8 mila euro a un allevatore"/>
    <meta property="og:description" content="Si è conclusa dopo dieci anni l'odissea giudiziaria del francese Nicolas Brady"/>
  </head>
  <body>
    <article>
      <h1>L'odore delle mucche disturba i vicini. Multa da 8 mila euro a un allevatore</h1>
      <h2>Si è conclusa dopo dieci anni l'odissea giudiziaria del francese Nicolas Brady</h2>
      <address><time datetime="2019-11-25T22:55:00+00:00">25 Nov 2019, 22:55</time> by <a rel="author">AGI - Agenzia Giornalistica Italia</a></address>
      <p>La Cassazione francese ha messo fine a una guerra legale decennale, ordinando a un allevatore di pagare 8 mila euro ai suoi vicini, disturbati dall''olezzo' delle sue mucche. Per Nicolas Brady, erede di una famiglia di allevatori a Lacapelle-Viescamp, nel sud-est del Paese, da sei generazioni, la sentenza è "la stupidita' spinta al suo limite". L'uomo dovrà pagare 6 mila euro di multa più 2 mila euro di spese legali per essere stato giudicato colpevole di aver causato "anormale disturbo al vicinato".</p>
      <p>Tra le attività che gli sono state rinfacciate, tenere le balle di fieno raccolte troppo vicine alla casa dei vicini in pensione, causando "forti odori irritanti", e l'uso dello stesso magazzino per tenere la mandria con un conseguente puzzo per l'accumulo di letame. I giudici hanno ammesso che in campagna non è "inusuale confrontarsi con odori generati dall'attività agricola" ma il tanfo combinato del "fieno in maturazione" insieme al letale "praticamente sotto la finestra della cucina dei vicini" e' troppo.</p>
    </article>
  </body>
</html>