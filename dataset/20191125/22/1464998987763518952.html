<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/chennithala-against-bjp-undemocratic-methods-Parliament"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-25T22:25:00+00:00"/>
    <meta property="og:title" content="മഹാരാഷ്ട്രയില്‍ ജനാതിപത്യത്തെ കശാപ്പ് ചെയ്യുന്ന ബിജെപി പാര്‍ലമെന്റില്‍ ജനാതിപത്യ പ്രക്രിയയെ അട്ടിമറിക്കുന്നു: ചെന്നിത്തല"/>
    <meta property="og:description" content="തിരുവനന്തപുരം: മഹാരാഷ്ട്രയില്‍ ജനാതിപത്യത്തെ കശാപ്പ് ചെയ്യുന്ന ബിജെപി പാര്‍ലമെന്റില്‍ ജനാതിപത്യ പ്രക്രിയയെ അട്ടിമറിക്കുന്നുവെന്ന് പ്രതിപക്ഷ നേതാവ് രമേശ്‌ ചെന്നിത്തല പാര്‍ലമെന്റിലും നിയമസഭകളിലും സര്‍ക്കാരുകളുടെ തെറ്റായ നടപടികളെ ചോദ്യം ചെയ്യാനും പ്രതിഷേധിക്കാനുമുള്ള പ്രതിപക്ഷത്തിന്റെ അവകാശം ജനാധിപത്യത്തിന്റെ..."/>
  </head>
  <body>
    <article>
      <h1>മഹാരാഷ്ട്രയില്‍ ജനാതിപത്യത്തെ കശാപ്പ് ചെയ്യുന്ന ബിജെപി പാര്‍ലമെന്റില്‍ ജനാതിപത്യ പ്രക്രിയയെ അട്ടിമറിക്കുന്നു: ചെന്നിത്തല</h1>
      <address><time datetime="2019-11-25T22:25:00+00:00">25 Nov 2019, 22:25</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവനന്തപുരം: മഹാരാഷ്ട്രയില്‍ ജനാതിപത്യത്തെ കശാപ്പ് ചെയ്യുന്ന ബിജെപി പാര്‍ലമെന്റില്‍ ജനാതിപത്യ പ്രക്രിയയെ അട്ടിമറിക്കുന്നുവെന്ന് പ്രതിപക്ഷ നേതാവ് രമേശ്‌ ചെന്നിത്തല പാര്‍ലമെന്റിലും നിയമസഭകളിലും സര്‍ക്കാരുകളുടെ തെറ്റായ നടപടികളെ ചോദ്യം ചെയ്യാനും പ്രതിഷേധിക്കാനുമുള്ള പ്രതിപക്ഷത്തിന്റെ അവകാശം ജനാധിപത്യത്തിന്റെ നിലനില്‍പ്പിന് തന്നെ അത്യന്താപേക്ഷിതമാണെന്ന് ചെന്നിത്തല പറഞ്ഞു. </p>
      <p>പാർലമെന്റിൽ പ്രതിഷേധിച്ച അംഗങ്ങളെ സെക്യൂരിറ്റി ഉദ്യോഗസ്ഥന്മാരെ ഉപയോഗിച്ച് നേരിടുകയാണ് ചെയ്തത്. മാത്രമല്ല വനിതാ അംഗങ്ങളായ രമ്യാ ഹരിദാസും ജ്യോതിമണിയും പുരുഷ മാര്‍ഷലുമാരുടെ കയ്യേറ്റത്തിനിരയായി എന്നത് ഞെട്ടിക്കുന്നതാണ്. പാര്‍ലമെന്റില്‍ പോലും സ്ത്രീകള്‍ക്ക് നേരെ അതിക്രമം ഉണ്ടാവുന്നത് അത്യന്തം പ്രതിഷേധാര്‍ഹമായ കാര്യമാണ്. </p>
      <p>ജനാധിപത്യ ധ്വംസനത്തിനെതിരെ പ്രതിഷേധിച്ച ഹൈബി ഈഡനെയും ടി.എന്‍.പ്രതാപനെയും ഒരു ദിവസത്തേക്ക് പുറത്താക്കുകയും ചെയ്തു. ഇത്തരം നടപടികള്‍ കൊണ്ടൊന്നും പ്രതിപക്ഷത്തെ നിശബ്ദമാക്കാമെന്ന് ബി.ജെ.പി കരുതണ്ട. പ്രതിപക്ഷത്തിന്റെ ജനാധിപത്യ അവകാശങ്ങളെ ചവിട്ടി തേയ്ക്കാന്‍ ബി.ജെ.പിയെ അനുവദിക്കില്ല . ശക്തമായ ജനരോഷം ഇതിനെതിരെ ഉയര്‍ന്നു വരുമെന്നും അദ്ദേഹം പറഞ്ഞു.</p>
    </article>
  </body>
</html>