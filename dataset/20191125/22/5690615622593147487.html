<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837784-u-lvovi-v-yidalni-otruyilos-semero-lyudey"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T22:31:00+00:00"/>
    <meta property="og:title" content="У Львові в їдальні отруїлось семеро людей"/>
    <meta property="og:description" content="КИЇВ. 25 листопада. УНН. В їдальні львівського підприємства отруїлось 7 осіб. Стан пацієнтів середньої важкості, передає УНН із посиланням на &quot;Гал-інфо&quot;."/>
  </head>
  <body>
    <article>
      <h1>У Львові в їдальні отруїлось семеро людей</h1>
      <address><time datetime="2019-11-25T22:31:00+00:00">25 Nov 2019, 22:31</time> by <a rel="author">Тоня Туманова</a></address>
      <p><b>КИЇВ. 25 листопада. УНН. </b>В їдальні львівського підприємства отруїлось 7 осіб. Стан пацієнтів середньої важкості, передає <b>УНН</b> із посиланням на "<a href="https://galinfo.com.ua/">Гал-інфо</a>".</p>
      <p>За інформацією Департаменту охорони здоров’я Львівської ОДА, у ТОВ "Нестле Україна" зафікслвано спалах кишкової інфекції.</p>
      <p>"До "Львівської обласної інфекційної клінічної лікарні" госпіталізовано пацієнтів із скаргами на підвищення температури тіла, головний біль, нудоту, блювоту, біль в животі, частий рідкий стілець, з числа працівників, що харчувались в їдальні ТОВ "Нестле Україна", - йдеться у повідомленні.</p>
      <p>Станом на 8:00 за допомогою звернулось і госпіталізовано 7 осіб. Стан пацієнтів середньої важкості.</p>
      <p>Нагадаємо, після весілля на Львівщині з отруєнням <a href="https://www.unn.com.ua/uk/news/1834397-pislya-vesillya-na-lvivschini-z-otruyennyam-gospitalizuvali-13-osib">госпіталізували 13 осіб</a>.</p>
    </article>
  </body>
</html>