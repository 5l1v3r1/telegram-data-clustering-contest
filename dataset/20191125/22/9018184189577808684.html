<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sports.walla.co.il/item/3325862"/>
    <meta property="og:site_name" content="וואלה! ספורט"/>
    <meta property="article:published_time" content="2019-11-25T22:38:00+00:00"/>
    <meta property="og:title" content="כדוריד: מכבי ראשון לציון ומ.כ יובלים חולון נפרדו ב-30:30"/>
    <meta property="og:description" content="שתי הקבוצות החזקות לא הצליחו להכריע את ההתמודדות ביניהן. ניצחונות לאשדוד, הפועל ראשון לציון, רחובות ורמת השרון"/>
  </head>
  <body>
    <article>
      <h1>כדוריד: מכבי ראשון לציון ומ.כ יובלים חולון נפרדו ב-30:30</h1>
      <address><time datetime="2019-11-25T22:38:00+00:00">25 Nov 2019, 22:38</time> by <a rel="author">מערכת וואלה! ספורט</a></address>
      <figure>
        <img src="https://img.wcdn.co.il/f_auto,w_700/2/9/5/0/2950252-46.jpg"/>
        <figcaption>סידי ומכבי ראשון לציון לא הצליחו להכריע את המשחק (צילום: הדר ואן קולא, איגוד הכדוריד)</figcaption>
      </figure>
      <p>המחזור התשיעי בליגת העל בכדוריד נערך הערב (שני) עם שישה משחקים.</p>
      <p>
        <b>מכבי ראשון לציון - מ.כ יובלים חולון 30:30</b>
      </p>
      <p>השתיים הגיעו אל מפגש הצמרת לאחר ניצחונות על המוליכות. חולון פתחה טוב והוליכה ביתרון של 3 שערים עד הדקה ה-25, שם ריצת 0:6 של מכבי ראשון לציון בחמש הדקות האחרונות הורידה את הצהובים להפסקת המחצית הראשונה ביתרון. חולון לא ויתרה, ומהלכים טובים של השוער מירזה הסליץ' (עצר 3 פנדלים) ושל פטריק אובינה החזירו אותה לשיוויון 28:28, בכניסה לעשר הדקות האחרונות. חולון שומרת על הדירוג - מקום 3 - 13 נק' - כאשר 3 מתוך 9 ממשחקיה העונה מסתיימים בשוויון.</p>
      <p>
        <b>א.כ נס ציונה - הפועל אשדוד 35:31</b>
      </p>
      <p>האלופה והמוליכה השיגה את ניצחונה השמיני העונה, זאת לאחר ההפסד הראשון שנחלה ביום שישי האחרון מול חולון. מנגד, נס ציונה סופגת הפסד חמישי (לצד 3 ניצחונות). כאשר יובל כץ היה המבקיע הבולט עם 7 שערים, גאבור לאנגהנס וטל הרשקוביץ 6 כ"א, עמרי קושמרו 5, שי הרשקוביץ 4, ניבו לוי 3, יוסי ביטרמן 2, אסף בן גוזי ועמית ישראל 1 כ"א. שחר לוין בלט בנ"צ עם 9 שערים. איד סלימוביץ' ואיגור צ'סליוב 5 כ"א (צ'סליוב נפצע במהלך המחצית הראשונה), ודדי פרץ 4.</p>
      <p>
        <b>מכבי קרית מוצקין - הפועל ראשון לציון 33:25</b>
      </p>
      <p>הפועל ראשון, השנייה בטבלה (מאזן 2:7 ניצחונות) התאוששה די יפה מההפסד בדרבי. מוצקין, שהייתה ערב המשחק עם מאזן מאוזן למדי (4:4 ניצחונות/הפסדים ויחס שערים 243:243) מאבדת גובה אחרי פתיחת עונה שכללה 3 ניצחונות רצופים. בשורות מוצקין בלטו - אופק תורג'מן 7 שערים, אלכס בושיץ' 5 וברק עמר 4. בהפועל הצטיינו - ליובימיר יוסיץ' עם 9 שערים, עוז חממי ודושקו צ'ליצה הוסיפו 6 כ"א.</p>
      <p>
        <b>עירוני רחובות - הפועל קרית אונו 28:37</b>
      </p>
      <p>רחובות שיפרה את מאזנה ל-4:5 ניצחונות/הפסדים, רחובות הרוויחה דקות ומהלכים יפים מנדב כהן המוכשר, שחקן נבחרת הנוער, שהיה גם מצטיין המשחק עם 7 שערים. במחצית השנייה - סדרת עצירות של מושיקו אלימלך (14 עצירות ב-40 אחוז) ושערים של דיאן פראליצה (8 שערים) ומתן גולץ (6) העלו אותה ליתרון של 23:30 (למרות הרחקתו באדום ישיר של סאבו מסטר). בקרית אונו (מאזן 5:3 ומשחק חסר מול מכבי ראשל"צ) בלט הפיבוט מרקו קמפר.</p>
      <p>
        <b>מכבי דימונה - א.ס. רמת השרון 37:28</b>
      </p>
      <p>בדימונה מינו בשבת את המאמן הקרואטי דאמיר אקליץ', שהדריך בעבר את הנבחרות הצעירות של ישראל - והוא צפוי להצטרף במהלך הימים הקרובים. דימונה רושמת הפסד תשיעי, ורמת השרון עם רצף של 4 ניצחונות ומעלה את מאזנה ל-11 נקודות (כמו מכבי ראשון לציון הרביעית).</p>
      <p>
        <b>בני הרצליה - מ.כ באר שבע 28:25</b>
      </p>
      <p>בעונה שעברה, במחזור האחרון, באר שבע ניצחה את הרצליה והעפילה לראשונה בתולדותיה לפליאוף העליון. הערב, ניצחון החוץ של הבאר שבעים (השלישי שלהם, לעומת תיקו ו-5 הפסדים) מעניק להם תקווה להביט מעלה אחרי פתיחת עונה לא טובה. הרצליה מנגד מתבוססת במקום הלפני האחרון עם שני ניצחונות ו-7 הפסדים, והיא מקדימה ב-4 נקודות בלבד את דימונה האחרונה שטרם השיגה נקודה. בשורות באר שבע הצטיינו מילוש בואישיץ' 8 שערים, סטפן ציריץ' 7, גיא כהן 5, ואלדר שיקלושי שסיפק 12 עצירות.</p>
    </article>
  </body>
</html>