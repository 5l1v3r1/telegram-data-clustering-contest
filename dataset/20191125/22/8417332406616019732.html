<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/25/36-%C3%A5ring-p%C3%A5grepet-i-forbindelse-med-lastebiltragedien-i-Essex-20476800.ece"/>
    <meta property="og:site_name" content="adressa.no"/>
    <meta property="article:published_time" content="2019-11-25T22:27:52+00:00"/>
    <meta property="og:title" content="36-åring pågrepet i forbindelse med lastebiltragedien i Essex"/>
    <meta property="og:description" content="En 36 år gammel mann ble mandag pågrepet, mistenkt for å ha vært delaktig i lastebiltragedien i Essex, hvor 39 vietnamesere ble funnet døde i en lastebil."/>
  </head>
  <body>
    <article>
      <h1>36-åring pågrepet i forbindelse med lastebiltragedien i Essex</h1>
      <address><time datetime="2019-11-25T22:27:52+00:00">25 Nov 2019, 22:27</time> by <a rel="author">(NTB) NTB</a></address>
      <p>En 36 år gammel mann ble mandag pågrepet, mistenkt for å ha vært delaktig i lastebiltragedien i Essex, hvor 39 vietnamesere ble funnet døde i en lastebil.</p>
      <aside><a href="https://www.adressa.no/nyheter/utenriks/2019/11/25/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/25/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/25/javascript:void(0);">Del denne artikkelen på e-post</a></aside>
      <p>Det melder <a href="https://news.sky.com/story/essex-lorry-deaths-man-36-arrested-on-suspicion-of-manslaughter-11870389">Sky News.</a></p>
      <p>36-åringen ble pågrepet på en adresse i Dalston i Øst-London mandag morgen. Han er nå mistenkt for medvirkning til menneskesmugling, ulovlig innvandring og uaktsomt drap.</p>
      <p>Fra før er den 25 år gamle lastebilsjåføren også siktet i saken, i tillegg til to andre menn.</p>
      <p>Det var 23. oktober at de 39 omkomne, blant dem åtte kvinner og 31 menn, ble funnet i en kjølekonteiner i en trailer i Grays i Essex. Lastebilen kom til Storbritannia med ferje fra Belgia. Politiet har opplyst at alle ofrene var fra Vietnam.</p>
      <p>(©NTB)</p>
    </article>
  </body>
</html>