<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013602/%DA%86%D9%87%D8%B1%D9%87-%D9%87%D8%A7%DB%8C-%D9%85%D8%AF%D8%B9%DB%8C-%DA%A9%D8%AC%D8%A7-%D9%88-%D9%85%D8%B1%D8%AF%D9%85-%DA%A9%D8%AC%D8%A7"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T22:10:00+00:00"/>
    <meta property="og:title" content="چهره‌های مدعی کجا و مردم کجا؟"/>
    <meta property="og:description" content="بازهم برخی از چهره‌هایی که فشار اقتصادی و گرانی برای‌شان مفهومی جز گران‌تر شدن عوارض فرودگاهی خروج از کشور ندارد، به تکرار القائات شبکه‌های رسانه‌ای خارجی پرداختند."/>
  </head>
  <body>
    <article>
      <h1>چهره‌های مدعی کجا و مردم کجا؟</h1>
      <address>
        <time datetime="2019-11-25T22:10:00+00:00">25 Nov 2019, 22:10</time>
      </address>
      <p>
        <i>بازهم برخی از چهره‌هایی که فشار اقتصادی و گرانی برای‌شان مفهومی جز گران‌تر شدن عوارض فرودگاهی خروج از کشور ندارد، به تکرار القائات شبکه‌های رسانه‌ای خارجی پرداختند.</i>
      </p>
      <p>به گزارش مشرق، برخی از این افراد که ظاهرا سنگ مردم را به سینه می‌زنند، از طریق نمایش فیلم‌های سخیف و مبتذل خود و به جیب زدن پول‌های بی‌زبان همین تماشاگران بینوا، راهی خارج کشور و مسابقات رقص و آواز فلان شبکه وهابی شده‌اند. یکی از آنها که اخیرا در مطلبی به برخورد با آشوبگران و تخریب‌گران اموال عمومی، اعتراض کرده و نوشته بود «ما آینده‌مان غبار آلود است، دیگر چراغی نمی‌بینیم و سخت ناامید شده‌ایم» اما در مطلبی دیگر حال و هوای خود را در سواحل کشورهای غربی این‌گونه توصیف می‌کند:</p>
      <blockquote>بیشتر بخوانید:<br/><a href="https://www.mashreghnews.ir/news/1013596/%DB%B4-%D8%A2%D8%B0%D8%B1-%DB%B9%DB%B8-%D8%A8%D8%A7%D8%B2%D8%AA%D9%88%D9%84%DB%8C%D8%AF-%D8%B3%D8%B1%D9%85%D8%A7%DB%8C%D9%87-%D8%A7%D8%AC%D8%AA%D9%85%D8%A7%D8%B9%DB%8C-%D8%A7%D9%86%D9%82%D9%84%D8%A7%D8%A8">۴ آذر ۹۸ بازتولید سرمایه اجتماعی انقلاب <br/></a><a href="https://www.mashreghnews.ir/news/1013582/%D9%85%D8%B1%D8%AF%D9%85-%D8%AF%D8%B1%D8%AE%D8%B4%DB%8C%D8%AF%D9%86%D8%AF-%D9%86%D9%88%D8%A8%D8%AA-%D8%A8%D9%87-%D9%87%D9%85%D8%AA-%D8%AF%D9%88%D9%84%D8%AA-%D8%B1%D8%B3%DB%8C%D8%AF">مردم درخشیدند، نوبت به همت دولت رسید<br/></a><a href="https://www.mashreghnews.ir/news/1013555/%D8%A7%DB%8C%D9%86%D8%AC%D8%A7-%D8%B3%D8%A7%D9%86%D8%AF%DB%8C%D8%B3-%D9%87%D9%85-%D9%86%D9%85%DB%8C-%D8%AF%D9%87%D9%86%D8%AF">اینجا ساندیس هم نمی‌دهند!</a></blockquote>
      <p>«به اتفاق... رفتیم برای یکی از موزیکایی که به تازگی ساختم ویدیو کلیپ بسازیم. سوار ماشین شدیم و رفتیم برای فیلمبرداری کنار ساحل سانتا مونیکا. کوهیار وسط راه پرسید عموجان چی شد که شما یاد کلیپ ساختن افتادی؟ جواب دادم حوصله مون سر رفته عزیز باس یه کاری کرد.... کار که تموم شد با یه توپ والیبال که از قبل تو صندوق عقب ماشین بود شروع کردیم به بازی. یکی‌مون اضافه وزن داشت یکی چلاق بود یکی بازیش گند بود. خندیدیم. کم کم هوا خنک شد و برگشتیم سمت خونه هامون. دلم می‌خواست یه سوپ داغ بزنم حالم جا بیاد....»</p>
      <p>حالا این آقا و یا آن خانمی که پرونده قضایی‌اش به دلیل معاونت در قتل یک روحانی باز است و حالا برای یک مراسم رقص و آواز در شبکه آل‌سعود به عنوان داور حضور دارد، سنگ مشکلات مردم را به سینه زده و برای اغتشاشگران دل می‌سوزاند!</p>
      <p>منبع: کیهان</p>
    </article>
  </body>
</html>