<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710253?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-25T22:35:28+00:00"/>
    <meta property="og:title" content="נשים: ניצחון חשוב לרמה&quot;ש על רעננה"/>
    <meta property="og:description" content="21 נקודות של פיונדה פיצגרלד ו-18 נקודות של מרים חנון עשו את ההבדל לזכות המארחת שביססה את מעמדה בצמרת הטבלהכדורסל ישראלי"/>
  </head>
  <body>
    <article>
      <h1>נשים: ניצחון חשוב לרמה"ש על רעננה</h1>
      <h2>21 נקודות של פיונדה פיצגרלד ו-18 נקודות של מרים חנון עשו את ההבדל לזכות המארחת שביססה את מעמדה בצמרת הטבלה</h2>
      <address><time datetime="2019-11-25T22:35:28+00:00">25 Nov 2019, 22:35</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>ליגת הנשים בכדורסל ממשיכה לרוץ והערב (שני) קיבלנו עוד משחק מרכזי מעניין מאוד כאשר רמת השרון השיגה ניצחון חשוב 67:76 על מכבי בונה בניין רעננה שחיזק את מעמדה בצמרת הטבלה, לא לפני שהתאמצה מאד מול הקבוצה הצעירה והאנרגטית של עדני דגן, בדרך לניצחון. 21 נקודות של פיונדה פיצגרלד ו-18 נקודות של מרים חנון עשו את ההבדל לזכות רמת השרון.</p>
      <p>2:44 דקות לסיום הקפיצה שלשה של מרים חנון את רמת השרון ליתרון 59:69. שלשה של ירדן גרזון צימקה ל- 69:65 כשנותרו 1:35 דקה לסיום. אופיר קסטן בהתקפה מתפרצת המשיכה להדהים וצימקה ל-69:67. דקה לסיום. אבל כאן נכנסו לפעולה שהד עבוד וחברותיה. שלשה של עבוד ושני סלים של פיונדה פיצגרלד סגרו עניין עם ניצחון מתוק 67:76 לרמת השרון.</p>
      <p>קודם לכן:  רמת השרון סיימה רבע ראשון ביתרון 14:17 עם 8 נקודות ו-2 חטיפות של מרים חנון ו-5 נקודות של פיונדה פיצגרלד. הרבע השני היה שקול: גו'רדן הופר העלתה את רמת השרון ל-29:36 בשלשה יפה אך רעננה החזירה עם סלים של טיאנה מולדרו ומייגן סימונס ל-36:33 והקבוצות ירדו למחצית בתוצאה 35:38 לרמת השרון.</p>
      <figure>
        <img src="https://www.israelhayom.co.il/sites/default/files/u94833/234234234234234234.JPG"/>
        <figcaption>
          <b>פיצרלד מול גרזון, הערב // צילום: עודד קרני</b>
        </figcaption>
      </figure>
      <p>את הרבע השלישי פתחה רמת השרון עם נקודות של פיצגרלד וחנון ועם 39:46 אבל מייגן סימונס צימקה ל-46:41. אסיסט של יעל אהרונוב לג'ורדן הופר העלה את רמת השרון ל-41:49. קאדיג'ה קייב עם סל ושתי שלשות צימקה (10 נקודות ברבע השלישי) ל-55:51 ושלחה את הקבוצות לרבע האחרון.</p>
      <p>קלעו לרמת השרון: פיונדה פיצגרלד 21, מרים חנון 18, קאדיג'ה קייס 12, ג'ורדן הופר 10, שהד עבוד 9, יעל אהרונוב 4, שרה האטיס 2.</p>
      <p>קלעו לרעננה: טיאנה מולדרו 15, מייגן סימונס 14, קריסטין סימון 11, ירדן גרזון ואופיר קסטן 10 כ"א, אילה רוט 7.</p>
      <p>
        <b>בשאר המשחקים: </b>
      </p>
      <p>אליצור נווה דוד רמלה – מכבי עירוני רמת גן 82:80</p>
      <p>אליצור חולון – מכבי בן בנות אשדוד 69:76</p>
      <p>הפועל ראשל"צ – הפועל בני פ"ת 77:97</p>
      <p>מכבי חיפה – בנות הרצליה 60:80</p>
    </article>
  </body>
</html>