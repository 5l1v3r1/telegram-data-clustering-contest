<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11018442"/>
    <meta property="og:site_name" content="TV 2"/>
    <meta property="article:published_time" content="2019-11-25T22:28:25+00:00"/>
    <meta property="og:title" content="Mann kritisk skadd etter frontkollisjon i Trøndelag"/>
    <meta property="og:description" content="E6 ved Ler i Trøndelag var mandag kveld stengt etter en front mot front-kollisjon. En mann i 20-årene er kritisk skadd etter ulykken."/>
  </head>
  <body>
    <article>
      <h1>Mann kritisk skadd etter frontkollisjon i Trøndelag</h1>
      <h2>E6 ved Ler i Trøndelag var mandag kveld stengt etter en front mot front-kollisjon. En mann i 20-årene er kritisk skadd etter ulykken.</h2>
      <address><time datetime="2019-11-25T22:28:25+00:00">25 Nov 2019, 22:28</time> by <a rel="author" href="mailto:lbh@tv2.no" target="_blank">Lars Barth-Heyerdahl , NTB , Fredrik Lie , Edvard Ruggesæter Ertesvåg</a></address>
      <p>En personbil kolliderte med en større bil på E6 sent mandag kveld. Det var ifølge politiet store materielle skader. Sjåføren av den store bilen er ikke skadd.</p>
      <p>– En ung mann betegnes som alvorlig skadd, og er sent til St. Olavs hospital, sier operasjonsleder Frank Brevik til TV 2.</p>
      <p>Den skadde mannens helsetilstand betegnes mandag morgen som kritisk.</p>
      <p>Ifølge politiet kom personbilen over i motgående kjørefelt og frontkolliderte med vogntoget.</p>
      <p>Pårørende til den skadde som er sendt til sykehus, er varslet.</p>
      <p>Statens vegvesens ulykkesgruppe var på stedet i etterkant av ulykken, og politiet foretok tekniske undersøkelser på stedet.</p>
      <p>E6 forbi ulykkesstedet var stengt natt til tirsdag, men ble åpnet i ett felt i 6-tiden tirsdag morgen.</p>
      <figure>
        <iframe data-src="https://twitter.com/PolitiTrondelag/status/1199094425080803330?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>