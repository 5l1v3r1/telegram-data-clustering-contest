<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/seres/ap-paralimnioy-epistrofi-stis-nikes-kai-tetrada/"/>
    <meta property="og:site_name" content="ert.gr"/>
    <meta property="article:published_time" content="2019-11-25T22:40:40+00:00"/>
    <meta property="og:title" content="Απ. Παραλιμνίου: Επιστροφή στις νίκες και… τετράδα"/>
    <meta property="og:description" content="Στην πρώτη τετράδα του βαθμολογικού πίνακα βρέθηκε ο Απόλλων Παραλιμνίου μετά τη νίκη του με 2-1 επί του Αετού Οφρυνίου για την 10η αγωνιστική της Γ εθνικής."/>
  </head>
  <body>
    <article>
      <h1>Απ. Παραλιμνίου: Επιστροφή στις νίκες και… τετράδα</h1>
      <address><time datetime="2019-11-25T22:40:40+00:00">25 Nov 2019, 22:40</time> by <a rel="author">Βασίλης Αναστασιάδης</a></address>
      <p>Στην πρώτη τετράδα του βαθμολογικού πίνακα βρέθηκε ο Απόλλων Παραλιμνίου μετά τη νίκη του με 2-1 επί του Αετού Οφρυνίου για την 10<sup>η</sup> αγωνιστική της Γ εθνικής.</p>
      <p>Η ομάδα του <b>Παύλου Δημητρίου</b> που αγωνίζεται για τέταρτη συνεχή χρονιά στη Γ εθνική επέστρεψε στα νικηφόρα αποτελέσματα διατηρώντας επαφή (έξι βαθμών) με την κορυφή του βαθμολογικού πίνακα. Ο Απόλλων ήταν καλύτερος σε όλη τη διάρκεια του αγώνα κόντρα σε μια από τις δυνατές ομάδες του πρωταθλήματος, προηγήθηκε στο σκορ στο 67<sup>ο</sup> με πλασέ του <b>Δημήτρη Γαϊδαρτζή</b> (το 8<sup>ο</sup> γκολ του 35χρονου επιθετικού για φέτος) μετά από προσωπική προσπάθεια του Πεκρή, οι φιλοξενούμενοι απάντησαν στο 70<sup>ο</sup> με εκτέλεση φάουλ από μακρινή απόσταση του <b>Γαβριήλ Αποστολίδη</b> αλλά ο <b>Μάλαμας Λιάρας</b> στο 78<sup>ο</sup> διαμόρφωσε το τελικό 2-1. Αυτό ήταν το πρώτο γκολ για φέτος του 30χρονου παίκτη (πέρυσι είχε τέσσερα γκολ)</p>
      <figure>
        <img src="https://www.ert.gr/wp-content/uploads/2019/11/IMG_3043-1024x683.jpg"/>
      </figure>
      <p><b>ΑΠΟΛΛΩΝ ΠΑΡΑΛΙΜΝΙΟΥ<br/></b>(Δημητρίου):  Παπαδόπουλος, Τοπάλ, Τάκας, Κουτζαβασίλης, Κούτλας, Τζαμπέγια (84<sup>ο</sup>  Τζελίδης), Λιάρας (90<sup>ο</sup> Λοβέκιο), Γιαννόπουλος (91<sup>ο</sup>  Βασάρας), Γαϊδαρτζής, Εν Λουντούλου, Καρυοφύλλης (65<sup>ο</sup>  Πεκρής).</p>
      <p><b>ΑΕΤΟΣ ΟΦΡΥΝΙΟΥ</b> (Προβατίδης): Κυφωνίδης, Θεοδοσιάδης (84<sup>ο</sup>  Σαββατιανος), Βουζουλίδης (81<sup>ο</sup>  Σαλπιγγίδης), Κωνσταντινίδης, Παυλίδης, Καραγιαννίδης, Ελέζι, Ουζούνογλου (61<sup>ο</sup> Γιάννα), Αποστολίδης, Δουμάνης, Καπατζής (90<sup>ο</sup> Προβατίδης).</p>
      <p>Την επόμενη αγωνιστική ο Απόλλων θα παίξει στη Ξάνθη με τον Άρη Αβάτου.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/seres/doxa-kato-kamilas-kare-tis-nikis-kai-tora-kypello/"/>
        <a href="https://www.ert.gr/perifereiakoi-stathmoi/seres/panserraikos-sok-me-petroy-ypesti-rixi-chiastoy/"/>
        <a href="https://www.ert.gr/perifereiakoi-stathmoi/seres/panserraikos-kokkini-kataigida-sti-chrysoypoli/"/>
        <a href="https://www.ert.gr/perifereiakoi-stathmoi/seres/m-g-s-panserraikos-agones-me-polla-chamogela-kai-minymata-gia-neo-kolymvitirio/"/>
        <a href="https://www.ert.gr/perifereiakoi-stathmoi/seres/e-p-s-serron-h-vrochi-efere-anavoli-sta-protathlimata-ypodomon/"/>
        <a href="https://www.ert.gr/perifereiakoi-stathmoi/seres/e-p-s-serron-agones-me-farmakeia-sta-topika-protathlimata/"/>
      </related>
    </article>
  </body>
</html>