<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18615909-targul-gaudeamus-2019-a-fost-vizitat-de-aproximativ-115000-de-persoane"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-25T22:00:00+00:00"/>
    <meta property="og:title" content="Târgul Gaudeamus 2019 a fost vizitat de aproximativ 115.000 de persoane"/>
    <meta property="og:description" content="Organizatorii Târgului de carte Gaudeamus au anunţat că au numărat aproximativ 115.000 de vizitatori la cea de-a 26-a ediţie a evenimentului."/>
  </head>
  <body>
    <article>
      <h1>Târgul Gaudeamus 2019 a fost vizitat de aproximativ 115.000 de persoane</h1>
      <address><time datetime="2019-11-25T22:00:00+00:00">25 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18615909/1/7150687-mediafax-foto-andreea-alexandru.jpg"/>
      </figure>
      <p>Organizatorii Târgului de carte Gaudeamus au anunţat că au numărat aproximativ 115.000 de vizitatori la cea de-a 26-a ediţie a evenimentului.</p>
      <p>Ediţia cu numărul 26 a Târgului Gaudeamus Radio România, găzduită de Pavilionul B2 Romexpo în perioada 20 – 24 noiembrie, s-a încheiat duminică seara, la capătul unui adevărat maraton editorial care adaugă în palmaresul de un sfert de secol al evenimentului: circa 115.000 de vizitatori, aproape 900 de lansări de carte, dezbateri şi sesiuni de autografe şi peste 250 de participanţi, reuniţi în 200 de standuri care au acoperit o suprafaţă de peste 8.300 de metri pătraţi.</p>
      <p>La aniversarea a 30 de ani de la Revoluţia din Decembrie 1989, Târgul Gaudeamus Radio România s-a desfăşurat sub patronajul domnilor Ion Caramitru, directorul Teatrului Naţional Bucureşti şi Mircea Dinescu, copreşedinţi de onoare ai ediţiei.</p>
      <p>Finala celei de a XVII-a ediţii a Concursului Naţional de Lectură „Mircea Nedelciu”, dedicat elevilor de liceu, la care au participat elevi din întreaga ţară, a desemnat în calitate de câştigătoare ale ediţiei pe Anamaria Petcu, Liceul Teoretic „Grigore Moisil” din Timişoara - locul 1, Alexandra Pop, Liceul Teoretic „Nicolae Bălcescu” din Cluj-Napoca - locul 2, Alexandra Prică, Colegiul Naţional „Mircea cel Bătrân” din Constanţa - locul 3.</p>
      <p>Printre invitaţii cu care se mândresc organizatorii se numără Olimpicii României, în cadrul unui un proiect care îşi propune să aducă în prim-plan competitivitatea şi excelenţa învăţământului românesc, să atragă atenţia asupra performanţelor şi potenţialului reprezentanţilor săi de top pentru viitorul României. La Gaudeamus 2019, 21 de elevi medaliaţi la concursuri internaţionale la diverse discipline, au fost invitaţi speciali ai Târgului şi premiaţi.</p>
      <p>Proiectul „Cărţile se întorc acasă” s-a bucurat de un real succes, spun organizatorii, fondul de carte constituit prin donaţii ale vizitatorilor ajungând în 2019 la circa 1.500 de volume.</p>
      <p>Tombola Gaudeamus, derulată pe baza biletelor şi a abonamentelor de intrare, a avut în acest an câteva zeci de premii printre care s-au numărat două laptopuri şi două televizoare oferite de IndECO Grup, ca şi şase tablete.</p>
      <related>
        <a href="https://www.descopera.ro/cultura/18473981-panorama-comunismului-in-moldova-sovietica-o-carte-pe-zi"/>
      </related>
      <related>
        <a href="https://www.descopera.ro/cultura/18420304-pregatirea-diplomatica-a-razboiului-romaniei-1914-1916-de-gheorghe-a-dabija-o-carte-pe-zi"/>
      </related>
      <related>
        <a href="https://www.descopera.ro/cultura/18416736-sub-semnul-marii-uniri-1916-1920-de-dumitru-preda"/>
      </related>
      <related>
        <a href="https://www.descopera.ro/cultura/18415320-serviciul-de-informatii-al-romaniei-in-razboiul-de-intregire-nationala-1916-1920-o-carte-pe-zi"/>
      </related>
      <related>
        <a href="https://www.descopera.ro/istorie/14785912-dinicu-golescu-carturar-francmason-tineri-carte-biografie"/>
      </related>
      <related>
        <a href="https://www.descopera.ro/cultura/18401973-o-carte-pe-zi-colivia-de-aur-de-camilla-lackberg"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18614765-hotii-au-dat-spargerea-la-una-dintre-cele-mai-respectate-colectii-de-comori-din-europa"/>
        <a href="https://www.descopera.ro/dnews/18607181-sydney-a-devenit-unul-dintre-cele-mai-poluate-orase-din-lume-din-cauza-incendiilor-de-vegetatie"/>
        <a href="https://www.descopera.ro/dnews/18607078-ce-au-cautat-cel-mai-mult-romanii-in-2019-pe-google"/>
        <a href="https://www.descopera.ro/dnews/18607058-baton-alimentar-facut-din-fibrele-aruncate-in-timpul-productiei-de-suc-de-fructe-inventat-de-cercetatori-clujeni"/>
      </related>
    </article>
  </body>
</html>