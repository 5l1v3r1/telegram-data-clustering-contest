<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58777/pes-2020-startuja-kwalifikacje-do-reprezentacji-polski-.html"/>
    <meta property="og:site_name" content="CD-Action"/>
    <meta property="article:published_time" content="2019-11-25T22:13:00+00:00"/>
    <meta property="og:title" content="PES 2020: Startują kwalifikacje do Reprezentacji Polski"/>
    <meta property="og:description" content="Wszystko pod patronatem Polskiego Związku Piłki Nożnej."/>
  </head>
  <body>
    <article>
      <h1>PES 2020: Startują kwalifikacje do Reprezentacji Polski</h1>
      <address><time datetime="2019-11-25T22:13:00+00:00">25 Nov 2019, 22:13</time> by <a rel="author" href="https://www.cdaction.pl/autor/ninho.html" target="_blank">Ninho</a></address>
      <p>Wszystko pod patronatem Polskiego Związku Piłki Nożnej.</p>
      <p>Pamiętacie <a href="https://www.cdaction.pl/news-57375/zbigniew-boniek-powola-reprezentacje-polski-w-e-sporcie.html"><b>ogłoszenie Zbigniewa Bońka sprzed paru miesięcy</b></a>? To o e-sportowej Reprezentacji Polski? W końcu poznaliśmy szczegóły odnośnie do rozgrywek UEFA, które zostaną rozegrane za pośrednictwem najnowszej odsłony PES-a. Już 30 listopada wystartuje pierwszy etap, mający na celu wyłonienie naszych przedstawicieli w międzynarodowych zmaganiach. W jego ramach poznamy 16 najlepszych graczy kopanej Konami w Polsce. Eliminacje odbędą się w internecie w ramach czterech turniejów (<b>30 listopada; 1, 3 i 5 grudnia</b>) i będą dostępne dla wszystkich zainteresowanych. </p>
      <p>Następnie miejsce będzie miała faza grupowa (8 grudnia, również online), której zwycięzca zapewni sobie miejsce w kadrze. I to właśnie on, wraz z sześcioma innymi topowymi zawodnikami, wystąpi w finałach 15 grudnia. Troje najlepszych graczy dołączy do triumfatora fazy grupowej i wspólnie będą bronić barw Polski w eliminacjach do UEFA eEuro 2020. </p>
      <figure>
        <img src="https://media.laczynaspilka.pl/images/pzphp/NGM7MDMsMzIwLDEzODg_/056ebaf693d5b9428ff2e0aabec6f8b3.png"/>
      </figure>
      <p>Wkrótce poznamy także szczegóły analogicznego turnieju kwalifikacyjnego w Fifę 20, który wyłoni kadrowiczów reprezentujących nas podczas FIFA eNations Cup. </p>
      <related>
        <h4>Podobne newsy</h4>
        <a href="https://www.cdaction.pl/news-57472/do-przegadania-fifa-czy-pes.html"/>
        <a href="https://www.cdaction.pl/news-57477/efootball-pes-2020-w-polsce-takze-w-pudelkach.html"/>
        <a href="https://www.cdaction.pl/news-57391/pes-2020-mozna-grac-juz-w-demo-poznalismy-tez-okladke.html"/>
        <a href="https://www.cdaction.pl/news-57245/pes-2020-trzy-topowe-druzyny-z-licencjami-wideo-aktualizacja-juventus-znika-z-fify-20.html"/>
        <a href="https://www.cdaction.pl/news-57139/pes-2020-demo-jeszcze-w-lipcu-.html"/>
      </related>
    </article>
  </body>
</html>