<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/francuska-kaznjen-sa-8-000-evra-zbog-smrada-krava-i-sena/"/>
    <meta property="og:site_name" content="Krstarica"/>
    <meta property="article:published_time" content="2019-11-25T22:16:00+00:00"/>
    <meta property="og:title" content="Francuska: Kažnjen sa 8.000 evra zbog smrada krava i sena"/>
    <meta property="og:description" content="PARIZ - Francuski farmer Nikola Bardi moraće da plati kaznu od 8.000 evra zbog &quot;nesnosnog smrada&quot; svojih krava, nakon što se oko tog pitanja 10 godina"/>
  </head>
  <body>
    <article>
      <h1>Francuska: Kažnjen sa 8.000 evra zbog smrada krava i sena</h1>
      <address><time datetime="2019-11-25T22:16:00+00:00">25 Nov 2019, 22:16</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521542-750x430.jpg"/>
        <figcaption>Foto: Tanjug/Pixabay.com, ilustracija</figcaption>
      </figure>
      <p>PARIZ – Francuski farmer Nikola Bardi moraće da plati kaznu od 8.000 evra zbog „nesnosnog smrada“ svojih krava, nakon što se oko tog pitanja 10 godina sudio sa komšijom.</p>
      <p>Francuski sud je u presudi naveo da je Bardi držao stogove sena „maltene ispod kuhinjskog prozora svog komšije“.</p>
      <p>Time je završena Bardijeva desetogodišnja pravna borba sa komšijom, koji ga je tužio za „nekomšijsko ponašanje“, zbog načina na koji je brinuo o kravama.</p>
      <p>Komšija je tvrdio da je Bardi držao krave u nelegalnoj zgadi u blizini granice dva imanja.</p>
      <p>Žalili su se i na gomilanje bala sena, koje su izazivale „snažan i iritantan miris“.</p>
      <p>Slučaj je dospeo do Kasacionog suda, najviše instance za građanske žalbe u Francuskoj, gde je presuđeno da je Bardi kriv za „nenormalan komšijski poremećaj“, prenosi Gardijan.</p>
      <p>Sudija je u presudi priznao da nije neobično da se sa farmi širi neprijatan miris, ali je proglasio Bardija krivim zbog blizine štale komšijskoj kući.</p>
      <p>Bardiju je naloženo da plati 6.000 evra odštete i još 2.000 evra za sudske troškove, a moraće i da premesti štalu.</p>
      <p>„To je glupost koja je dostigla krajnje granice“, rekao je Bardi lokalnim medijima i dodao da je već potrošio 10.000 evra tokom pravne borbe.</p>
      <p>Bardijeva porodica vec šest generacija uzgaja stoku u mjestu Lakapel-Viskamp na jugu Francuske.</p>
      <p>Slučaj je podigao tenzije između ruralne i urbane Francuske, a 12.000 ljudi je potpisalo peticiju u znak podrške Bardiju.</p>
      <p>(Tanjug)</p>
    </article>
  </body>
</html>