<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pronews.gr/kypros/824595_makintzi-lythei-kypriako-tha-ektonothei-i-krisi-stin-anmesogeio-poy-prokalese-i"/>
    <meta property="og:site_name" content="PRONEWS"/>
    <meta property="article:published_time" content="2019-11-25T22:46:15+00:00"/>
    <meta property="og:title" content="Μ.Ακιντζί: «Αν λυθεί το κυπριακό θα εκτονωθεί η κρίση στην αν.Μεσόγείο που προκάλεσε η Κυπριακή Δημοκρατία»"/>
    <meta property="og:description" content="Ο Τουρκοκύπριος ηγέτης Μουσταφά Ακιντζί σε δηλώσεις του, είπε πως με τη λύση του Κυπριακού θα εκτονωθεί η ένταση στην αν.Μεσόγειο την οποία προκάλεσε -σύμφωνα με τον ίδιο- η Κυπριακή Δημοκρατία. Είπε..."/>
  </head>
  <body>
    <article>
      <h1>Μ.Ακιντζί: «Αν λυθεί το κυπριακό θα εκτονωθεί η κρίση στην αν.Μεσόγείο που προκάλεσε η Κυπριακή Δημοκρατία»</h1>
      <address>
        <time datetime="2019-11-25T22:46:15+00:00">25 Nov 2019, 22:46</time>
      </address>
      <p>
        <b>Ο Τουρκοκύπριος ηγέτης Μουσταφά Ακιντζί σε δηλώσεις του, είπε πως με τη λύση του Κυπριακού θα εκτονωθεί η ένταση στην αν.Μεσόγειο την οποία προκάλεσε -σύμφωνα με τον ίδιο- η Κυπριακή Δημοκρατία.</b>
      </p>
      <p>Είπε ακόμα πως ο ΓΓ του ΟΗΕ εκτίμησε πως ήταν η κατάλληλη στιγμή για να εμπλακεί ο ίδιος και βασικός λόγος ήταν η ανησυχία του για την ένταση που υπάρχει στην ανατολική Μεσόγειο θεωρώντας πως η λύση του Κυπριακού μπορεί να συμβάλλει στην εκτόνωση της έντασης. Απέδωσε την ένταση στις "μονομερείς ενέργειες" της Κυπριακής Δημοκρατίας.</p>
      <p>
        <b>Με λίγα λόγια επιβεβαίωσε πως η Κύπρος βρίσκεται υπό εκβιασμό και σύρεται στο τραπέζι των διαπραγματεύσεων υπό την απειλή των Τούρκων.</b>
      </p>
      <p>
        <b>Επιπλέον χαρακτήρισε ως θετικό βήμα την τριμερή συνάντηση για το Κυπριακό, υποστηρίζοντας πως «το τρένο μπήκε στις ράγες».</b>
      </p>
      <p>Ο Τουρκοκύπριος ηγέτης ανέφερε πως είναι πολύ σημαντικό να συνεχιστεί η προσπάθεια για συνομολόγηση των όρων αναφοράς σε μια άτυπη πενταμερή συνάντηση. Πλέον δεν τίθεται,είπε, θέμα για μια διαδικασία ανοιχτού τέλους, αλλά για μιας διαδικασία που θα στοχεύει σε μια στρατηγική συμφωνία.</p>
      <p>Ο Μουσταφά Ακιντζί θεώρησε επίσης ως πολύ σημαντική την αναφορά του ΓΓ του ΟΗΕ σε λύση Διζωνικής δικοινοτικής ομοσπονδίας με πολιτική ισότητα. Σε σχέση με τον χρόνο σύγκλησης της πενταμερους διάσκεψης εκτίμησε ότι ο κατάλληλος χρόνος θα είναι μετά τις εκλογές στο ψευδοκράτος τον Απρίλιο.</p>
    </article>
  </body>
</html>