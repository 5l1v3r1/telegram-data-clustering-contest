<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/politica/sondaggi-politici-fratelli-ditalia-vola-sopra-il-10-e-la-prima-volta-nella-sua-storia/"/>
    <meta property="og:site_name" content="fanpage.it"/>
    <meta property="article:published_time" content="2019-11-25T22:16:57+00:00"/>
    <meta property="og:title" content="Sondaggi politici, Fratelli d’Italia vola sopra il 10%: è la prima volta nella sua storia"/>
    <meta property="og:description" content="Secondo l'ultima rilevazione Swg effettuata per il Tg di Mentana su La7, la novità di questa settimana è il partito di Giorgia Meloni, che per la prima volta nella sua storia conquista la doppia cifra in un sondaggio nazionale. Secondo il sondaggio del 25 novembre, FdI è passato dal 9,5% del 18 novembre al 10,1% di oggi."/>
  </head>
  <body>
    <article>
      <h1>Sondaggi politici, Fratelli d’Italia vola sopra il 10%: è la prima volta nella sua storia</h1>
      <h2>Secondo l’ultima rilevazione Swg effettuata per il Tg di Mentana su La7, la novità di questa settimana è il partito di Giorgia Meloni, che per la prima volta nella sua storia conquista la doppia cifra in un sondaggio nazionale. Secondo il sondaggio del 25 novembre, FdI è passato dal 9,5% del 18 novembre al 10,1% di oggi.</h2>
      <address><time datetime="2019-11-25T22:16:57+00:00">25 Nov 2019, 22:16</time> by <a rel="author" href="https://www.fanpage.it/author/annalisacangemi/" target="_blank">Annalisa Cangemi</a></address>
      <figure>
        <img src="https://static.fanpage.it/wp-content/uploads/2019/11/LP_10421163-1200x900.jpg"/>
      </figure>
      <p>Il partito di Giorgia Meloni, Fratelli d'Italia per la prima volta nella sua storia conquista la doppia cifra in un <b>sondaggio nazionale</b>. Secondo la rilevazione effettuata da <b>Swg</b> per il <b>TgLa7</b> del 25 novembre, FdI è passato dal 9,5% del 18 novembre al 10,1% di oggi.</p>
      <p>Battuta d'arresto per La <b>Lega di Matteo Salvini</b> che, pur rimanendo sempre primo partito, nell'ultima settimana ha perso lo 0,9%, passando dal 34% al 33,1%. Variazioni meno significative per gli altri partiti, con il <b>Pd</b> che è sceso dal 18,3% al 18,1%, con un -0,2%, e il <b>M5s </b>che invece è andato meglio rispetto all'alleato di governo e ha guadagnato lo 0,3% (è passato dal 16,2% al 16,5%). Segno meno anche per <b>Forza Italia</b>, che<b> </b>ha perso terreno, lo 0,4%, attestandosi al 6%, (era al 6,4% una settimana fa). <b>Italia</b> <b>viva di Matteo Renzi </b>è in crescita dello 0,5%, e ha raggiunto il 5,5%: tra i partiti al governo è quello che ha guadagnato più consenso nell'ultima settimana.</p>
      <p>È insomma il centrodestra a registrare le maggiori variazioni: complessivamente la coalizione può contare sul 50,5% delle preferenze, mentre nell'ultima rilevazione era al 51%. Ma questa percentuale si raggiunge solo considerando anche la nuova formazione di Giovanni Toti, Cambiamo! (<b>1,3%</b>).</p>
      <p>Perdono consenso anche le liste minori del centrosinistra: <b>Sinistra Italiana-MDP-Art. 1</b> (<b>3,1%</b>) con un -0,2% su base settimanale, i <b>Verdi</b> (<b>2,0%</b>) che perdono lo 0,3% e <b>+Europa</b> (<b>1,6%</b>) che è scesa di un decimo di punto.</p>
    </article>
  </body>
</html>