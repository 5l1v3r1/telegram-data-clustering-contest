<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/politics/news_1768591"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-25T22:49:14+00:00"/>
    <meta property="og:title" content="“โบว์” โพสต์ เห็นใจ “โอ๊ค” เหตุถูก “สังคม-นักวิชาการ” ไม่ปกป้องเหตุเพราะเป็นคนรวย"/>
    <meta property="og:description" content="ผู้สื่อข่าวรายงานว่า เมื่อวันที่ 25 พ.ย. 62 หลังศาลอาญาคดีทุจริตและประพฤติมิชอบกลางพิพากษาให้ยกฟ้อง นายพานทองแท้ ชินวัตร บุตรชาย นายทักษิณ ชินว้าตร อดีตนายกรัฐมนตรี ไม่มีความผิดฐานฟอกเงินนั้น"/>
  </head>
  <body>
    <article>
      <h1>“โบว์” โพสต์ เห็นใจ “โอ๊ค” เหตุถูก “สังคม-นักวิชาการ” ไม่ปกป้องเหตุเพราะเป็นคนรวย</h1>
      <address><time datetime="2019-11-25T22:49:14+00:00">25 Nov 2019, 22:49</time> by <a rel="author">matichon</a></address>
      <p>ผู้สื่อข่าวรายงานว่า เมื่อวันที่ 25 พ.ย. 62 หลังศาลอาญาคดีทุจริตและประพฤติมิชอบกลางพิพากษาให้ยกฟ้อง นายพานทองแท้ ชินวัตร บุตรชาย นายทักษิณ ชินว้าตร อดีตนายกรัฐมนตรี ไม่มีความผิดฐานฟอกเงินนั้น</p>
      <p>“โบว์ – ณัฏฐา มหัทธนา แกนนำกลุ่มคนอยากเลือกตั้ง ได้ออกมาเฟซบุ๊ก Bow Nuttaa Mahattana  โดยระบุถึงเรื่องดังกล่าวว่า</p>
      <p>“มันจะเอาผิดยังไงหละ .. ถ้าการได้รับเช็ค(คืนเงินไปแล้วด้วย)จากใครสักคนที่มีพ่อทำธุรกิจอสังหาฯแล้วไปได้เงินกู้ที่ผิดกฎหมายมา(ซึ่งใครจะไปรู้ว่าคนอื่นมันมีวิธีทำมาหากินยังไงเอาเงินจากไหนมาจ่ายเรา) แล้วถูกหาว่าฟอกเงิน อีกหน่อยใครมาซื้ออะไรจากเราเราต้องถามเค้ามั้ยว่าคุณไปกู้เงินกรุงไทยมารึเปล่าคะ? .. และอย่าลืมว่ายังมีอีกหลายๆคน (รวมรัฐบุรุษคนนั้นด้วย) ที่ก็ได้รับเงินบริจาคจากที่เดียวกันแถมไม่ได้เอาไปคืน แต่ไม่ถูกตั้งข้อหาใดๆ</p>
      <p>การที่คุณพานทองแท้ต้องถูกดำเนินคดีนี้จึงเป็นเรื่องที่ไม่สุจริตมาแต่ต้น และน่าเห็นใจมากที่สังคมและนักวิชาการก็แทบไม่มีใครออกมาปกป้อง คือเรามักคิดว่าถ้าใครรวยหน่อย จะโดนรังแกยังไงก็ช่างมันเหอะ .. ซึ่งนั่นแหละ “ความอยุติธรรม””</p>
    </article>
  </body>
</html>