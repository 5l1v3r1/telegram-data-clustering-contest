<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905228/-stvv-neemt-ingrijpende-beslissing-en-ontslaat-trainer-brys-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T22:32:00+00:00"/>
    <meta property="og:title" content="OFFICIEEL: STVV neemt ingrijpende beslissing en ontslaat trainer Brys"/>
    <meta property="og:description" content="Het verhaal tussen Marc Brys en STVV is uit. Het bestuur van de Kanarie's heeft besloten om afscheid te nemen van de trainer."/>
  </head>
  <body>
    <article>
      <h1>OFFICIEEL: STVV neemt ingrijpende beslissing en ontslaat trainer Brys</h1>
      <address>
        <time datetime="2019-11-25T22:32:00+00:00">25 Nov 2019, 22:32</time>
      </address>
      <p>
        <b>Het verhaal tussen Marc Brys en STVV is uit. Het bestuur van de Kanarie's heeft besloten om afscheid te nemen van de trainer.</b>
      </p>
      <p>Dat meldt de club via de <i>officiële kanalen</i>. Brys werd afgelopen seizoen aangetrokken door STVV en kon in zijn eerste seizoen overtuigen bij de Truienaren. Er werd lange tijd gestreden voor een plekje in Play-Off 1. Dit seizoen kende hij een minder seizoensbegin met STVV.</p>
      <p>Na een korte flirt met aartsrivaal KRC Genk werd <a href="https://www.voetbalprimeur.be/nieuws/905107/stvv-coach-brys-uitgefloten-door-eigen-fans-ze-hebben-recht-op-emoties-.html?utm_source=doorlink&amp;utm_medium=doorlink&amp;utm_campaign=doorlink">Brys ook uitgefloten door het publiek van STVV</a>. Dat heeft hem uiteindelijk zijn job gekost. STVV heeft besloten om de samenwerking met hem en zijn assistenten te beëindigen.</p>
      <p>'STVV dankt Marc en zijn technische staf voor de goede samenwerking, hun professionalisme en werkethiek en wenst hen veel succes met hun verdere carrière', schrijft de club. 'De trainingsessies van morgen worden geleid door beloftencoach Nicky Hayen.'</p>
      <figure>
        <iframe data-src="https://twitter.com/stvv/status/1199076240965226497?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>