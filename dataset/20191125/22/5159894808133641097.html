<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport.cz/fotbal/ceska-1-liga/clanek/1166335-hopla-clen-klubu-legend-jezdi-po-zadku-i-davno-po-skonceni-kariery.html"/>
    <meta property="og:site_name" content="www.sport.cz"/>
    <meta property="article:published_time" content="2019-11-25T22:22:00+00:00"/>
    <meta property="og:title" content="Hopla! Člen Klubu legend jezdí po zadku i dávno po skončení kariéry"/>
    <meta property="og:description" content="Vedoucí mužstva vyskočil z lavičky, jako by chtěl zasáhnout do hry. Míč sice na hřiště vrátil, jenže uklouzl a spadl na zadek. I mistr tesař se utne, vždyť Pavel Verbíř je ikonou fotbalových Teplic a také členem Klubu legend české ligy. V nedělním duelu s ostravským Baníkem diváky na Stínadlech nechtíc pobavil nečekaným způsobem."/>
  </head>
  <body>
    <article>
      <h1>Hopla! Člen Klubu legend jezdí po zadku i dávno po skončení kariéry</h1>
      <address><time datetime="2019-11-25T22:22:00+00:00">25 Nov 2019, 22:22</time> by <a rel="author">dos, Sport.cz</a></address>
      <p>Vedoucí mužstva vyskočil z lavičky, jako by chtěl zasáhnout do hry. Míč sice na hřiště vrátil, jenže uklouzl a spadl na zadek. I mistr tesař se utne, vždyť Pavel Verbíř je ikonou fotbalových Teplic a také členem Klubu legend české ligy. V nedělním duelu s ostravským Baníkem diváky na Stínadlech nechtíc pobavil nečekaným způsobem.</p>
      <p>Odehrál 379 ligových zápasů, proto patří do Klubu legend. Pavel Verbíř je unikátním příkladem klubové loajality. Teplicím pomohl k historickému druhému místu a ke dvěma triumfům v poháru. Vydržel tak dlouho, že si nakonec zahrál i se svým synem a zůstává i po konci kariéry.</p>
      <p>Přišla ale chvilka, kdy si z velkého Vonta udělali na Stínadlech trochu legrace. Jeho originální odehrání míče si však o reakci samozřejmě říkalo.</p>
      <figure>
        <iframe data-src="https://twitter.com/FK_Teplice/status/1198649875044487168?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>„Pavel Verbíř i více než osm let po konci kariéry doslova jezdí po zadku," praví úsměvný komentář na klubovém twitteru.</p>
    </article>
  </body>
</html>