<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://himachalabhiabhi.com/latest-news/investors-in-himachal-protest-outside-the-sebi-office-in-kasumpti.html"/>
    <meta property="og:site_name" content="Himachal Abhi Abhi"/>
    <meta property="article:published_time" content="2019-11-25T22:10:00+00:00"/>
    <meta property="og:title" content="निवेश राशि न मिलने पर कसुम्पटी में सेबी ऑफिस के बाहर हल्ला"/>
    <meta property="og:description" content="ऑल इन्वेस्टर सेफ्टी ऑर्गेनाइजेशन के सदस्य सोबर दत्त का कहना कि सर्वोच्च न्यायालय के आदेशों के बाद भी निवेशकों का जमा राशि नही दी जा रही है।"/>
  </head>
  <body>
    <article>
      <h1>निवेश राशि न मिलने पर कसुम्पटी में सेबी ऑफिस के बाहर हल्ला</h1>
      <h2>निवेशकों की चेतावनी, राशि नहीं मिली तो आठ लाख निवेशक सड़कों पर उतरेंगे</h2>
      <address>
        <time datetime="2019-11-25T22:10:00+00:00">25 Nov 2019, 22:10</time>
      </address>
      <p><b>शिमला।</b> पीएसीएल लिमिटेड कंपनी में निवेश किए गए निवेशकों की जमा राशि न मिलने पर हिमाचल के निवेशकों ने कसुम्पटी स्थित सेबी कार्यालय के बाहर प्रदर्शन किया। ऑल इनवेस्टर सेफ्टी ऑर्गेनाइजेशन के बैनर तले निवेशकों ने ब्याज सहित राशि देने की मांग उठाई। निवेशकों ने चेतावनी देते हुए कहा कि दो माह में उनकी जमा राशि नही लौटाई गई तो प्रदेश भर में आठ लाख निवेशक सड़कों पर उतर कर आंदोलन करेंगे।</p>
      <p>ऑल इन्वेस्टर सेफ्टी ऑर्गेनाइजेशन के सदस्य सोबर दत्त का कहना कि सर्वोच्च न्यायालय के आदेशों के बाद भी निवेशकों का जमा राशि नही दी जा रही है। हिमाचल के आठ लाख लोगों के आठ सौ करोड़ जमा है। जमा राशि के भुगतान को लेकर कई बार गुहार लगाई गई, लेकिन जमा राशि का भुगतान नहीं किया जा रहा है। अब जब तक मांगें नहीं मानी जाएंगी तब तक ये निवेशक अनिश्चितकालीन आंदोलन के लिए मजबूर रहेंगे।</p>
      <h4>
        <a href="https://goo.gl/Au6iQ8">
          <b>हिमाचल और देश-दुनिया की ताजा अपडेट के लिए like करे हिमाचल अभी अभी का facebook page… </b>
        </a>
      </h4>
      <figure>
        <img src="https://himachalabhiabhi.com/wp-content/uploads/2019/11/happy-diwali-3.jpg"/>
      </figure>
      <p>ऑल इनवेस्टर सेफ्टी ऑर्गेनाइजेशन ने कहा कि माननीय सुप्रीम कोर्ट के निर्णय का अनुपालन करते हुए पीएसीएल निवेशकों का ब्याज सहित भुगतान दो माह में हो और जिन निवेशकों के ऑन लाइन फॉर्म जमा नहीं हुए हैं उनके फॉर्म ऑफ लाइन जमा करके शीघ्र भुगतान प्रक्रिया आरंभ की जाए, जिन निवेशकों ने कंपनी की ब्रांचों में अपने मूल दस्तावेज जमा कर दिए थे, उनको पीएसीएल द्वारा एक नॉलेजमेंट के रूप में जो प्रमाण दिया है, उसी के आधार पर भुगतान दिया जाए। इसके अलावा जिन निवेशकों की या उनके नॉमिनी की भी मृत्यु हो गई है, उनके परिवार के किसी व्यक्ति को उत्तराधिकारी प्रमाण पत्र के आधार पर भुगतान दिया जाए, जिन निवेशकों ने पूर्व निवेशकों को पूरा भुगतान करके पीएसीएल बॉड को अपने नाम से इंडोरस्मेंट करवा लिया है, उन्हीं को मूल निवेशक मानकर भुगतान किया जाए, और सेबी के पोर्टल पर अपलोड मूल दस्तावेजों को सेबी द्वारा बिना कारण बताए निरस्त कर दिया जाता है। उनकी जानकारी निवेशक को और एआईएसओ संगठन के पास पहुंचनी चाहिए तथा दस्तावेजों में कमी का निराकरण करवाकर भुगतान किया जाए।</p>
      <h3>
        <a href="https://bit.ly/33O8Zdg">हिमाचल और देश-दुनिया की ताजा अपडेट के लिए join करें हिमाचल अभी अभी का Whats App Group No 11 … … </a>
      </h3>
      <related>
        <h4>RELATED NEWS</h4>
        <a href="https://himachalabhiabhi.com/latest-news/ashish-chauhan-of-himachal-became-national-organization-minister-of-abvp.html"/>
        <a href="https://himachalabhiabhi.com/latest-news/63-year-old-man-dies-of-skin-rot-due-to-pet-dog-licking.html"/>
        <a href="https://himachalabhiabhi.com/latest-news/police-arrested-a-woman-with-illicit-liquor-in-indora.html"/>
        <a href="https://himachalabhiabhi.com/latest-news/young-man-has-committed-suicide-by-hanging-himself-in-paonta-sahib.html"/>
        <a href="https://himachalabhiabhi.com/latest-news/onions-disappeared-not-only-from-home-kitchen-but-also-from-salad-plates-in-hotels.html"/>
        <a href="https://himachalabhiabhi.com/latest-news/ajay-mahajan-attacked-on-government-for-tribal-building-in-nurpur.html"/>
      </related>
    </article>
  </body>
</html>