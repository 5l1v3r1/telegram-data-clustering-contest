<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837785-radnik-avakova-zayaviv-pershi-dani-slidstva-vkazuyut-na-provinu-kulebi-v-dtp"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T22:40:00+00:00"/>
    <meta property="og:title" content="Радник Авакова заявив, що перші дані слідства вказують на провину Кулеби в ДТП"/>
    <meta property="og:description" content="КИЇВ. 25 листопада. УНН. Згідно з першими даними слідства, провина на ДТП, яке сталося 24 листопада поблизу селища Чабани, лежить на дитячому омбудсмені …"/>
  </head>
  <body>
    <article>
      <h1>Радник Авакова заявив, що перші дані слідства вказують на провину Кулеби в ДТП</h1>
      <address><time datetime="2019-11-25T22:40:00+00:00">25 Nov 2019, 22:40</time> by <a rel="author">Ілля Нежигай</a></address>
      <p><b>КИЇВ. 25 листопада. УНН.</b> Згідно з першими даними слідства, провина на ДТП, яке сталося 24 листопада поблизу селища Чабани, лежить на дитячому омбудсмені Миколі Кулебі. Про це повідомив радник міністра внутрішніх справ України Володимир Мартиненко в ефірі радіо “НВ”, передає <b>УНН</b>.</p>
      <p>“За тими даними, які є на сьогоднішній день у слідства, порушив правила якраз Микола Кулеба”, — заявив він.</p>
      <p>Як повідомлялося, 24 листопада на Київщині в результаті ДТП госпіталізували дитячого Омбудсмена Кулебу. Згодом у поліції <a href="https://www.unn.com.ua/uk/news/1837539-na-kiyivschini-v-rezultati-dtp-gospitalizuvali-ombudsmen-z-prav-ditini-kulebu">розповіли подробиці.</a></p>
      <p>У результаті ДТП за участю Уповноваженого з прав дитини Миколи Кулеби <a href="https://www.unn.com.ua/uk/exclusive/1837611-avariya-za-uchastyu-dityachogo-ombudsmena-stalo-vidomo-pro-travmi-poterpilikh">постраждав</a> він сам, двоє його синів та <a href="https://www.unn.com.ua/uk/exclusive/1837611-avariya-za-uchastyu-dityachogo-ombudsmena-stalo-vidomo-pro-travmi-poterpilikh">водій іншого авто</a>. Трохи пізніше, перебуваючи у лікарні, на своїй офіційній сторінці у Facebook Кулеба <a href="https://www.unn.com.ua/uk/news/1837565-kuleba-povidomiv-scho-pislya-dtp-perebuvaye-iz-sinami-v-likarni">повідомив</a>, що "найкращою допомогою для мене і дітей буде молитва".</p>
    </article>
  </body>
</html>