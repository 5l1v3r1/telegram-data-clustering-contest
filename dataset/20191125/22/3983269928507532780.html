<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/carles-alena-marxara-cedit-en-el-mercat-dhivern/noticia/2966135/"/>
    <meta property="og:site_name" content="CCMA"/>
    <meta property="article:published_time" content="2019-11-25T22:25:34+00:00"/>
    <meta property="og:title" content="Carles Aleñá marxarà cedit en el mercat d'hivern"/>
    <meta property="og:description" content="Segons ha explicat Francesc Garriga al programa &quot;El club de la mitjanit&quot;, al club blaugrana li és igual l'oferta que triï el futbolista de Mataró perquè ja veu que si es queda aquí no tindrà minuts"/>
  </head>
  <body>
    <article>
      <h1>Carles Aleñá marxarà cedit en el mercat d'hivern</h1>
      <h2>Segons ha explicat Francesc Garriga al programa "El club de la mitjanit", al club blaugrana li és igual l'oferta que triï el futbolista de Mataró perquè ja veu que si es queda aquí no tindrà minuts</h2>
      <address><time datetime="2019-11-25T22:25:34+00:00">25 Nov 2019, 22:25</time> by <a rel="author">esport3</a></address>
      <figure>
        <img src="https://statics.ccma.cat/multimedia/jpg/6/6/1574724234366.jpg"/>
        <figcaption>Carles Aleñá va ser titular en el primer partit de Lliga a San Mamés</figcaption>
      </figure>
      <p>El <b>Barça </b>dona per fet que <b>Carles Aleñá</b> sortirà cedit al gener en el pròxim <b>mercat d'hivern</b> i serà el mateix jugador qui esculli l'equip. Segons ha explicat <b>Francesc Garriga</b> al programa <b>"El club de la mitjanit"</b>, al club blaugrana li és igual l'oferta que triï el futbolista de Mataró perquè ja veu que si es queda aquí no tindrà minuts.</p>
      <p>Entre els equips que ja s'han interessat en la cessió d'Aleñá hi ha el <b>Getafe </b>de Pepe Bordalás i el Betis de Rubi i només falta per decidir quin serà el seu destí per poder tenir minuts fins a final d'aquesta temporada. El migcampista del planter blaugrana va ser titular en el primer partit de Lliga al camp de l'Athletic Club, però ràpidament va perdre la confiança d'Ernesto Valverde, que no ha comptat pràcticament amb ell.</p>
      <p> </p>
    </article>
  </body>
</html>