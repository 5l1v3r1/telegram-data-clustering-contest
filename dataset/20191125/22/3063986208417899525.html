<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/miscellaneous/2019/11/25/843488"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T22:06:00+00:00"/>
    <meta property="og:title" content="মতিঝিল আইডিয়াল স্কুলের প্রশ্নপত্রে আবরার!"/>
    <meta property="og:description" content="রাজধানীর মতিঝিল আইডিয়াল স্কুল অ্যান্ড কলেজের সপ্তম শ্রেণির বার্ষিক পরীক্ষার প্রশ্নপত্রে বাংলাদেশ প্রকৌশল বিশ্বদ্যালয়ের (বুয়েট) নিহত শিক্ষার্থী আবরার ফাহাদের ওপর একটি প্যাসেজ রাখা হয়েছে। ইংরেজি বিষয়ের প্রশ্নপত্রে আবরার ফাহাদের পরিচয়, শিক্ষাজীবন ও নিহত হওয়ার ঘটনা বর্ণনা করে সেখান থেকে চারটি প্রশ্নের উত্তর দিতে বলা হয়েছে। প্যাসেজে বলা হয়েছে, ১৯৯৯ সালে কুষ্টিয়ার রায়ডাঙ্গা গ্রামে জন্মগ্রহণ করেন আবরার ফাহাদ। তার বাবার নাম বরকতুল্লাহ এবং মাতা রোকেয়া খাতুন। তার ছোট ভাই আবরার ফাইয়াজ। তিনি বাবা-মায়ের প্রতি কর্তব্যপরায়ণ ছিলেন। ছাত্র হিসেবেও ছিলেন খুব মেধাবী এবং বুদ্ধিমান। তিনি এসএসি ও এইচএসসিতে জিপিএ-৫ পেয়েছেন। নিজের স্বপ্ন পূরণের জন্য বুয়েটে ভর্তি হন আবরার। তিনি বিশ্ববিদ্যালয়টির শেরেবাংলা হলে থাকতেন। ২০১৯ সালের ৭ অক্টোবর তিনি অপ্রত্যাশিতভাবে হত্যাকাণ্ডের শিকার হন। শৈশব থেকেই আবরার ফাহাদ নম্র-ভদ্র ও ধর্মীয় জীবনযাপন করতেন।  ৬ অক্টোবর রাতে বুয়েটের শেরেবাংলা হলে তড়িৎ ও ইলেকট্রনিক প্রকৌশল বিভাগের দ্বিতীয় বর্ষের ছাত্র আবরার ফাহাদ নিহত হন । এ ঘটনায় বুয়েটের ২৬ শিক্ষার্থীকে আজীবন বহিষ্কার করা হয়েছে। এ ছাড়াও বিশ্ববিদ্যালয়ের শৃঙ্খলা…"/>
  </head>
  <body>
    <article>
      <h1>মতিঝিল আইডিয়াল স্কুলের প্রশ্নপত্রে আবরার!</h1>
      <address><time datetime="2019-11-25T22:06:00+00:00">25 Nov 2019, 22:06</time> by <a rel="author">কালের কণ্ঠ অনলাইন</a></address>
      <p>রাজধানীর মতিঝিল আইডিয়াল স্কুল অ্যান্ড কলেজের সপ্তম শ্রেণির বার্ষিক পরীক্ষার প্রশ্নপত্রে বাংলাদেশ প্রকৌশল বিশ্বদ্যালয়ের (বুয়েট) নিহত শিক্ষার্থী আবরার ফাহাদের ওপর একটি প্যাসেজ রাখা হয়েছে।</p>
      <p>ইংরেজি বিষয়ের প্রশ্নপত্রে আবরার ফাহাদের পরিচয়, শিক্ষাজীবন ও নিহত হওয়ার ঘটনা বর্ণনা করে সেখান থেকে চারটি প্রশ্নের উত্তর দিতে বলা হয়েছে।</p>
      <p>প্যাসেজে বলা হয়েছে, ১৯৯৯ সালে কুষ্টিয়ার রায়ডাঙ্গা গ্রামে জন্মগ্রহণ করেন আবরার ফাহাদ। তার বাবার নাম বরকতুল্লাহ এবং মাতা রোকেয়া খাতুন। তার ছোট ভাই আবরার ফাইয়াজ। তিনি বাবা-মায়ের প্রতি কর্তব্যপরায়ণ ছিলেন। ছাত্র হিসেবেও ছিলেন খুব মেধাবী এবং বুদ্ধিমান। তিনি এসএসি ও এইচএসসিতে জিপিএ-৫ পেয়েছেন। নিজের স্বপ্ন পূরণের জন্য বুয়েটে ভর্তি হন আবরার। তিনি বিশ্ববিদ্যালয়টির শেরেবাংলা হলে থাকতেন। ২০১৯ সালের ৭ অক্টোবর তিনি অপ্রত্যাশিতভাবে হত্যাকাণ্ডের শিকার হন। শৈশব থেকেই আবরার ফাহাদ নম্র-ভদ্র ও ধর্মীয় জীবনযাপন করতেন। </p>
      <p>৬ অক্টোবর রাতে বুয়েটের শেরেবাংলা হলে তড়িৎ ও ইলেকট্রনিক প্রকৌশল বিভাগের দ্বিতীয় বর্ষের ছাত্র আবরার ফাহাদ নিহত হন । এ ঘটনায় বুয়েটের ২৬ শিক্ষার্থীকে আজীবন বহিষ্কার করা হয়েছে। এ ছাড়াও বিশ্ববিদ্যালয়ের শৃঙ্খলা ভঙ্গের দায়ে আরো ছয় শিক্ষার্থীকে বিভিন্ন মেয়াদ বহিষ্কার করা হয়।</p>
    </article>
  </body>
</html>