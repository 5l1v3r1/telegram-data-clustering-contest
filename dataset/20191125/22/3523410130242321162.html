<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642069/%DA%AF%D8%A7%D8%B1%D8%AF%DB%8C%D9%86-%D8%A2%D8%B3%D8%A7%D9%86%DA%98-%D9%85%D9%85%DA%A9%D9%86-%D8%A7%D8%B3%D8%AA-%D8%A8%D9%85%DB%8C%D8%B1%D8%AF-%D8%B4%D8%B1%D8%A7%DB%8C%D8%B7-%D8%A7%D9%88-%D8%A7%D8%B6%D8%B7%D8%B1%D8%A7%D8%B1%DB%8C-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T22:35:00+00:00"/>
    <meta property="og:title" content="گاردین: آسانژ ممکن است بمیرد/ شرایط او اضطراری است"/>
    <meta property="og:description" content="روزنامه گاردین بر اساس نامه سرگشاده ای که توسط ۶۰ پزشک امضاء شده است، اعلام کرد: آسانژ ممکن است بمیرد؛ شرایط او اضطراری است."/>
  </head>
  <body>
    <article>
      <h1>
        <a href="https://www.bultannews.com/fa/news/642069/%DA%AF%D8%A7%D8%B1%D8%AF%DB%8C%D9%86-%D8%A2%D8%B3%D8%A7%D9%86%DA%98-%D9%85%D9%85%DA%A9%D9%86-%D8%A7%D8%B3%D8%AA-%D8%A8%D9%85%DB%8C%D8%B1%D8%AF-%D8%B4%D8%B1%D8%A7%DB%8C%D8%B7-%D8%A7%D9%88-%D8%A7%D8%B6%D8%B7%D8%B1%D8%A7%D8%B1%DB%8C-%D8%A7%D8%B3%D8%AA">گاردین: آسانژ ممکن است بمیرد/ شرایط او اضطراری است</a>
      </h1>
      <h2>روزنامه گاردین بر اساس نامه سرگشاده ای که توسط ۶۰ پزشک امضاء شده است، اعلام کرد: آسانژ ممکن است بمیرد؛ شرایط او اضطراری است.</h2>
      <address><time datetime="2019-11-25T22:35:00+00:00">25 Nov 2019, 22:35</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بر اساس نامه سرگشاده ای که توسط ۶۰ پزشک امضاء شده است، جولیان آسانژ <b>موسس</b> وب‍سایت ویکی لیکس نیاز به <b>مراقبت پزشکی</b> دارد؛ در غیر اینصورت ممکن است در زندان بمیرد.</p>
      <p>در بخشی از متن این نامه که از سوی پزشکان به «پریتی پاتل» معاون وزیر اشتغال در وزارت کار و بازنشستگی انگلیس ارسال شده ، آمده است: آسانژ نیاز به معاینه فوری از لحاظ سلامت جسمی و روانی دارد. اگر این اتفاق نیفتد، دلایلی داریم نگران باشیم او ممکن است در زندان بمیرد. شرایط اضطراری است و هیچ وقتی برای از دست دادن وجود ندارد.</p>
      <p>بر اساس اعلام این رسانه، ترس پزشکان با مشاهده رفتار متهم در آخرین دادگاه تقویت شد؛ وی به سختی تاریخ تولد خود را به یاد آورد، از شرایط نگهداری اش در بلمارش (زندان رده A که مجرمان خطرناک انگلیس در آن نگهداری می شوند) شکایت کرد و در پایان دادرسی به قاضی گفت که او نمی داند چه اتفاقی در دادگاه می افتد.</p>
      <p>گفتنی است، آسانژ پس از بازداشت در سفارت اکوادور در لندن همچنان در زندان بلمارش در این شهر زندانی است.</p>
    </article>
  </body>
</html>