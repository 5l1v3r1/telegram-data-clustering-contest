<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/gabigol-juary-consiglia-l-inter-proverei-a-dargli-un-altra-chance-324011"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T22:42:22+00:00"/>
    <meta property="og:title" content="Gabigol, Juary consiglia l'Inter: &quot;Proverei a dargli un'altra chance&quot;"/>
    <meta property="og:description" content="&quot;Per Gabigol è stato davvero un anno straordinario. Ha fatto tanti gol e ha contribuito al massimo alla conquista della Coppa&quot;. Questo il pensiero di Jorge Juary, brasiliano che in..."/>
  </head>
  <body>
    <article>
      <h1>Gabigol, Juary consiglia l'Inter: "Proverei a dargli un'altra chance"</h1>
      <address><time datetime="2019-11-25T22:42:22+00:00">25 Nov 2019, 22:42</time> by <a rel="author">Stefano Bertocchi</a></address>
      <p>"Per <b>Gabigol </b>è stato davvero un anno straordinario. Ha fatto tanti gol e ha contribuito al massimo alla conquista della Coppa". Questo il pensiero di <b>Jorge Juary,</b> brasiliano che in carriera ha vestito anche la maglia dell'Inter: "Io proverei a dargli un'altra chance con la maglia interista - dice a <i>TMW</i> -. Lo terrei per una stagione e poi farei delle valutazioni. Rispetto a quando ha giocato a Milano adesso è cresciuto come calciatore. E può ancora migliorare. Arrivò all'Inter in una situazione totalmente diversa rispetto a quella che stava vivendo al Santos dove tutti giocavano per lui. Quando approdò all'Inter doveva inserirsi in un gruppo già formato. Gabriel però è un tipo timido e introverso, mentre è stravagante e brillante in campo. E quindi forse ha pagato anche questo tipo di situazione. Ora però, per quello che ha fatto al Flamengo, merita un'opportunità all'Inter. E occorre che i tifosi abbiano pazienza, non sempre con i calciatori si possono ottenere subito i risultati".</p>
      <p>
        <a href="https://www.videointer.it/watch.php?vid=1aad870b5">
          <b>VIDEO - FLAMENGO CAMPIONE, ADRIANO SCOPPIA IN LACRIME</b>
        </a>
      </p>
    </article>
  </body>
</html>