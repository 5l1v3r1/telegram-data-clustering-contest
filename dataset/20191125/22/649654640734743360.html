<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/svet/gruzijci-traze-ostavku-vlade-i-prevremene-izbore/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-25T22:39:31+00:00"/>
    <meta property="og:title" content="Gruzijci traže ostavku vlade i prevremene izbore"/>
    <meta property="og:description" content="Hiljade ljudi danas je protestovalo ispred parlamenta u Gruziji, zahtevajući od vlade da podnese ostavku i da se održe prevremeni parlamentarni izbori."/>
  </head>
  <body>
    <article>
      <h1>Gruzijci traže ostavku vlade i prevremene izbore</h1>
      <address><time datetime="2019-11-25T22:39:31+00:00">25 Nov 2019, 22:39</time> by <a rel="author">Beta</a></address>
      <p>
        <b>Hiljade ljudi danas je protestovalo ispred parlamenta u Gruziji, zahtevajući od vlade da podnese ostavku i da se održe prevremeni parlamentarni izbori.</b>
      </p>
      <p>Demonstracije u glavnom gradu Tbilisiju poslednji su u nizu protesta zbog neuspeha parlamenta da usvoji meru za izbornu reformu koju je vladajuća stranka obećala.</p>
      <p>Ta mera podrazumeva promenu raspodele mesta u parlamentu, pa bi stranke dobijale mesta proporcionalno glasovima dobijenim na izborima.</p>
      <p>Protivnici vladajuće partije Gruzijski san kažu da trenutni većinski izborni sistem daje stranci nesrazmerno jaku zastupljenost.</p>
      <p>Demonstranti planiraju da sutra blokiraju ulaze u parlament, kada treba da bude održana sednica.</p>
    </article>
  </body>
</html>