<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/gabigol-flamengo-landim-nulla-di-fatto-con-l-inter-colloqui-a-fine-anno-324029"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T22:00:22+00:00"/>
    <meta property="og:title" content="Gabigol-Flamengo, Landim: &quot;Nulla di fatto con l'Inter, colloqui a fine anno&quot;"/>
    <meta property="og:description" content="Sono rinviati a data da destinarsi i discorsi sul futuro sportivo di Gabriel Barbosa. 'Colpa' della Copa Libertadores vinta dal Flamengo proprio grazie a una doppietta dell'attaccante..."/>
  </head>
  <body>
    <article>
      <h1>Gabigol-Flamengo, Landim: "Nulla di fatto con l'Inter, colloqui a fine anno"</h1>
      <address><time datetime="2019-11-25T22:00:22+00:00">25 Nov 2019, 22:00</time> by <a rel="author">Mattia Zangari</a></address>
      <p>Sono rinviati a data da destinarsi i discorsi sul futuro sportivo di <b>Gabriel Barbosa.</b> 'Colpa' della <b>Copa Libertadores</b> vinta dal <b>Flamengo</b> proprio grazie a una doppietta dell'attaccante brasiliano che ha steso con un uno-due di precisione pugilistica il <b>River Plate</b> tra 89' e 92' della finalilissima giocata sabato a Lima. "Abbiamo avuto i primi contatti con<b> l'Inter</b> - ha confermato Rodolfo <b>Landim</b>, presidente <i>Rubronegro, </i>durante la conferenza in cui a Jorge Jesus è stata conferita la cittadinanza onoraria di Rio de Janeiro -. Non abbiamo ancora chiuso nulla con loro, ma la trattativa è ben avviata. Chiaro che passi tutto dalla volontà del giocatore, poi bisognerà discutere dei salari. I colloqui sono fissati alla fine dell'anno. Lo stesso Gabigol ha fatto sapere che vuole parlare del suo futuro a fine stagione, che ora è stata allungata a dopo il Mondiale per club".  </p>
    </article>
  </body>
</html>