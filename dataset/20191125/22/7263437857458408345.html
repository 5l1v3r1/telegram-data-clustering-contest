<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://scandal.rs/vesti/seka-sablic-dozivela-neprijatnost-u-pozoristu-zbog-bracnog-para/"/>
    <meta property="og:site_name" content="Scandal!"/>
    <meta property="article:published_time" content="2019-11-25T22:30:53+00:00"/>
    <meta property="og:title" content="SEKA SABLIĆ DOŽIVELA NEPRIJATNOST U POZORIŠTU ZBOG BRAČNOG PARA!"/>
    <meta property="og:description" content="Iako ponosno gazi osmu deceniju života, Jelisaveta Seka Sablić sa podjednakim žarom kao i na početku karijere igra filmske, televizijske i pozorišne uloge kao na početku karijere, što je, bez premca, čini jednom od omiljenih glumica današnjice. Kako sama tvrdi, u više navrata je želela da stavi tačku na karijeru, ali bi se uvek naposletku"/>
  </head>
  <body>
    <article>
      <h1>SEKA SABLIĆ DOŽIVELA NEPRIJATNOST U POZORIŠTU ZBOG BRAČNOG PARA!</h1>
      <address><time datetime="2019-11-25T22:30:53+00:00">25 Nov 2019, 22:30</time> by <a rel="author">scandal!</a></address>
      <figure>
        <img src="https://scandal.rs/wp-content/uploads/2019/11/seka-sablic-printscreen.jpg?x43306"/>
      </figure>
      <p>Iako ponosno gazi osmu deceniju života,<b> Jelisaveta Seka Sablić</b> sa podjednakim žarom kao i na početku karijere igra filmske, televizijske i pozorišne uloge kao na početku karijere, što je, bez premca, čini jednom od omiljenih glumica današnjice.</p>
      <p>Kako sama tvrdi, u više navrata je želela da stavi tačku na karijeru, ali bi se uvek naposletku predomislila.</p>
      <p><b>– Bezbroj puta sam bila sigurna da završavam karijeru, ali to je uvek bilo u momentima kada me niko nije zvao da glumim, ili mi se bar to tako činilo, i onda bih pomislila: “Dobro, više za mene nema mesta u ovom poslu”. Odavno više ne mislim tako, i ako se sklonim sa scene, to će biti moja odluka, a ne zato što me niko ne zove. Iako sam u dubokim godinama, na neki način to ne osećam mnogo –</b> istakla je Seka za Gloriju.</p>
      <p>Govoreći o saradnji sa sinom Stefanom, koji se bavi režijom, Sablićeva se uz osmeh prisetila situacije u kojoj je kritikovala jednog od režisera sa kojim je u prošlosti sarađivala.</p>
      <p>
        <b>– Ja u projekat ulazim sa vizijom interpretacije lika. Kroz probe se držim mesta glumca. Malo pričam, ali uvek ogovaram reditelja ako imam sagovornika. Jednom sam se tako na probama obraćala mladoj glumici, danas vrlo poznatoj, i govorila joj misleći na reditelja: “Ne slušaj ga, mi ćemo same, bla, bla, bla”. Primetila sam potom kako poznati reditelj postaje sve hladniji prema meni. Mnogo kasnije sam čula da su on i glumica kojoj sam se obraćala bili u vezi, da su bili pred venčanjem i da su to svi znali.</b>
      </p>
      <related>
        <a href="https://scandal.rs/arhiva-brojeva/kupite-scandal-ovo-je-spavaca-soba-bogdane-i-veljka-zasto-mladenci-ne-idu-na-medeni-mesec-mc-stojan-juri-jk-ovo-je-pornic-kojim-prete-tomovicu-video/"/>
      </related>
    </article>
  </body>
</html>