<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837781-zelenskiy-proviv-telefonnu-rozmovu-z-putinim-podrobitsi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T22:00:00+00:00"/>
    <meta property="og:title" content="Зеленський провів телефонну розмову з Путіним: подробиці"/>
    <meta property="og:description" content="КИЇВ. 25 листопада. УНН. Президент України Володимир Зеленський обговорив з Президентом Російської Федерації Володимиром Путіним повернення захоплених біля …"/>
  </head>
  <body>
    <article>
      <h1>Зеленський провів телефонну розмову з Путіним: подробиці</h1>
      <address><time datetime="2019-11-25T22:00:00+00:00">25 Nov 2019, 22:00</time> by <a rel="author">Саша Картер</a></address>
      <p><b>КИЇВ. 25 листопада. УНН.</b> Президент України Володимир Зеленський обговорив з Президентом Російської Федерації Володимиром Путіним повернення захоплених біля Керченської протоки кораблів та транзит російського газу через територію України. Про це повідомляє пресслужба Офісу Президента у Facebook, передає <b>УНН</b>.</p>
      <p>“Президент України Володимир Зеленський провів телефонну розмову з Президентом Російської Федерації Володимиром Путіним”, — йдеться в повідомленні ОП.</p>
      <p>Зазначається, що Глава держави відзначив важливість нещодавнього повернення Росією українських кораблів.</p>
      <p>“Водночас Володимир Зеленський наголосив на необхідності повернення всього озброєння, обладнання та документації, що перебували на цих суднах. Також під час розмови сторони торкнулися питання газових переговорів у тристоронньому форматі Україна — Росія — ЄС”, — сказано в повідомленні.</p>
      <p>Нагадаємо, раніше сьогодні Зеленський заявив, що <a href="https://www.unn.com.ua/uk/news/1837752-zelenskiy-zvernetsya-do-rosiyi-schob-v-ukrayinu-povernuli-obladnannya-z-kateriv">звернеться до Росії</a>, щоб в Україну повернули обладнання з катерів “Нікополь”, “Бердянськ” та “Яни Капу”. </p>
    </article>
  </body>
</html>