<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/171242/vucic-samo-dva-mafijaska-ubistva-pocetka-godine"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T22:28:00+00:00"/>
    <meta property="og:title" content="Vučić: Samo dva mafijaška ubistva u BG od početka godine"/>
    <meta property="og:description" content="&quot;Samo dva mafijaška ubistva su se dogodila u Beogradu od početka godine&quot;, izjavio je večeras predsednik Srbije Aleksandar Vučić dodajući da to skoro niko neće priznati, jer su ljudi navikli na &quot;mantre&quot; i misle da je taj broj mnogo veći, kao i da je sve loše u mnogim oblastima, iako podaci govore suprotno."/>
  </head>
  <body>
    <article>
      <h1>Vučić: Samo dva mafijaška ubistva u BG od početka godine</h1>
      <h2>"Samo dva mafijaška ubistva su se dogodila u Beogradu od početka godine", izjavio je večeras predsednik Srbije Aleksandar Vučić dodajući da to skoro niko neće priznati, jer su ljudi navikli na "mantre" i misle da je taj broj mnogo veći, kao i da je sve loše u mnogim oblastima, iako podaci govore suprotno.</h2>
      <address><time datetime="2019-11-25T22:28:00+00:00">25 Nov 2019, 22:28</time> by <a rel="author">Tanjug</a></address>
      <p>Vučić je gostujući na Hepiju napomenuo da je Beograd jedan od najvećih gradova u Evropi i da su se ipak od 1. januara do 25. novembra dogodila samo dva ubistva, jedno u slučaju Čaba Dera i drugo kada je ubijen Ljubomir Marković.</p>
      <p>- U kome gradu u Evropi imate manji broj ubistava u tako velikom gradu kao što je Beograd, kada je to bilo", zapitao je Vučić i dodao da će retko ko to priznati jer kod nas postoji "mantra" - da je sve loše.<br/><br/>Vučić, takođe, kaže da je isto kada je reč o cenama nekog proizvoda ili kada je reč o struji, koja je kod nas jeftinija nego u Severnoj Makedoniji i čak pet puta jeftinija nego u Nemačkoj ili sedam puta niža nego u Danskoj.</p>
      <p>- Naučili smo na mantre, a u stvari ne znamo šta se desava - dodao je Vučić.<br/><br/>Kaže da i pored velikog smanjenja broja ubistava u Beogradu želi da se taj broj svede na nulu odnosno da ih uopšte ne bude.<br/><br/>Takođe, napomenuo je da je u glavnom gradu jedne zemlje u regionu broj ubistava čak 12 puta veći nego u Beogradu.</p>
      <related>
        <h4>Pročitajte još:</h4>
        <a href="http://republika.rs/vesti/srbija/171239/Predsednik-Vucic-doktoratu-Sinise-Malog-velikog-Danila-Kisa-optuzili-plagijat"/>
      </related>
    </article>
  </body>
</html>