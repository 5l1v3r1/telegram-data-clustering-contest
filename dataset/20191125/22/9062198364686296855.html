<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3388879/bakan-cavusoglundan-ciddede-onemli-mesajlar"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T22:24:00+00:00"/>
    <meta property="og:title" content="Bakan Çavuşoğlu'ndan Cidde'de önemli mesajlar"/>
    <meta property="og:description" content="Dışişleri Bakanı Mevlüt Çavuşoğlu, Suudi Arabistan'ın Cidde kentinde düzenlen İslam İşbirliği Teşkilatı’nın (İİT) 50. kuruluş yıl dönümü töreninde, dikkat çeken bir konuşma yaptı."/>
  </head>
  <body>
    <article>
      <h1>Bakan Çavuşoğlu'ndan Cidde'de önemli mesajlar</h1>
      <h2>Dışişleri Bakanı Mevlüt Çavuşoğlu, İslam işbirliği Teşkilat'nın 50. yıl kuruluş yıl dönümü toplantısında önemli bir konuşma gerçekleştirdi.</h2>
      <address>
        <time datetime="2019-11-25T22:24:00+00:00">25 Nov 2019, 22:24</time>
      </address>
      <p>Dışişleri Bakanı Mevlüt Çavuşoğlu, Suudi Arabistan'ın Cidde kentinde düzenlen İslam İşbirliği Teşkilatı’nın (İİT) 50. kuruluş yıl dönümü töreninde, dikkat çeken bir konuşma yaptı.</p>
      <p>Toplantıda Türkiye ve üyesi olduğu Asya Grubu adına konuşan Çavuşoğlu, Filistin ile ilgli yaptığı konuşmasında önemli mesajlar verdi.</p>
      <p>İslam İşbirliği Tolantısında <b>"Gazze sokaklarında özgürlüğü ve onuru için yürüyen küçük bir çocuktan, Kudüs'ün işgali ile ırkçı ve insanlık dışı izolasyona karşı direnen tüm yiğit erkek ve kadın Filistinlileri selamlıyorum. Sesinizi duyuyoruz, milyonlarca Müslüman sizinle berabe"</b> şeklindeki ifadeleri kullanan Bakan Çavuşoğlu, 1969'da Müslümanların ilk kıblesi Mescid-i Aksa'yı habis bir elin ateşe vermeye teşebbüs ettiğini ancak felaketin eşiğinden dönüldüğünü anımsattı.</p>
      <p>Fas'ın başkenti Rabat'taki ilk İİT toplantısından bugüne Türkiye'nin istikrarla sürdürdüğü taahhütlerini dile getiren Çavuşoğlu,<b> "Bunlar Kudüs-ü Şerif'in özgürleştirilmesi, tüm Filistin ve Arap bölgelerindeki İsrail işgalinin sonlandırılması, 1967 sınırları temelinde başkenti Kudüs olan egemen ve bağımsız bir Filistin devletinin kurulması için Filistinlilerin inkar edilemez haklarının tahakkuk ettirilmesidir"</b> diye konuştu.</p>
      <h3>"TÜRKİYE BİRLİĞE SADIK KALMIŞTIR"</h3>
      <p>Zirve sonrası duyurulan Rabat deklarasyonunun Türkiye'nin 'şerefli ve adil bir barış taahhüdünü' yeniden teyit ettiğini kaydeden Çavuşoğlu, <b>"Yarım asır önce oluşan İİT'nin orijinal kurucu gayelerine, Türkiye ve tüm Asya Grubu ülkeleri her zaman sadık kalmıştır"</b> dedi.</p>
      <p>Türkiye'nin 2016 ve 2019'da İİT Zirvesi liderliğinin, ümmetin başlıca ortak davalarına büyük tehditlerle yüz yüze geldiği dönemlere denk geldiğini anımsatan Çavuşoğlu,<b> "Ümmet birliği ve dayanışması test edildi ve hamdolsun bu meydan okumaların üstesinden gelerek azmimizi ve bütünlüğümüzü muhafaza edebildik"</b> ifadesini kullandı.</p>
      <h3>SUUDİ ARABİSTAN'A BAŞARILAR DİLEDİ</h3>
      <p>İslam İşbirliği Teşkilatı'nın büyük bir organizasyon olduğunu ve sorunları çözebilecek kabileyete sahip olduğunu belirten Çavuşoğlu, <b>"Dünyanın en büyük ikinci uluslararası kuruluşunun başarıları ile gurur duyuyoruz. Farklılıklarımıza rağmen, çeşitli konularda 'eylemde birliği' başardık. İnanıyoruz ki dinimizin barış, birlik ve dayanışma gibi temel öğretileri aramızdaki mevcut problemlerin çözümüne yardım edecek. Büyük bir aile olarak bugün burada Cidde'de birlik, dayanışma ve iş birliğimizin 50. yılını kutluyoruz"</b> şeklide konuştu.</p>
      <p>İİT dönem başkanı Suudi Arabistan'a görev süresi boyunca başarılar dileyen Çavuşoğlu, konuşmasını <b>"Bir gün egemen ve bağımsız Filistin'de, Kudüs şehrinde, teşkilatımızın gelecek yıl dönümlerini kutlamak için hep beraber buluşacağımız gün için Allah'a dua ediyorum"</b> diye bitirdi.</p>
      <p>Türkiye, nisan 2016’da Mısır'dan aldığı İslam İşbirliği Teşkilatı (İİT) Dönem Başkanlığını mayıs 2019'da Suudi Arabistan'a devretmişti</p>
    </article>
  </body>
</html>