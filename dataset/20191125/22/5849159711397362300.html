<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/attack-on-couples-under-the-pretext-of-spells-1-1-10610610.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T22:12:00+00:00"/>
    <meta property="og:title" content="మంత్రాల నెపంతో దంపతులపై దాడి"/>
    <meta property="og:description" content="మిర్యాలగూడ : మంత్రాలు వస్తాయన్న నెపంతో దంపతులపై దాడిచేసిన సంఘటన నల్లగొండ జిల్లా మిర్యాలగూడ మండలం పరిధిలోని భల్లూనాయక్ తండలో చోటుచేసుకొంది. తండాకు చెందిన ధనావత"/>
  </head>
  <body>
    <article>
      <h1>మంత్రాల నెపంతో దంపతులపై దాడి</h1>
      <address>
        <time datetime="2019-11-25T22:12:00+00:00">25 Nov 2019, 22:12</time>
      </address>
      <p>మిర్యాలగూడ : మంత్రాలు వస్తాయన్న నెపంతో దంపతులపై దాడిచేసిన సంఘటన నల్లగొండ జిల్లా మిర్యాలగూడ మండలం పరిధిలోని భల్లూనాయక్ తండలో చోటుచేసుకొంది. తండాకు చెందిన ధనావత్ చీన్యానాయక్‌కు చేతబడి వస్తుందన్న నెపంతో అదే గ్రామానికి చెందిన ధనావత్ బాలు, ధనావత్ కిషన్ వీరి తల్లి ధనావత్ మంగ్లీ చీన్యానాయక్‌తో గొడవపడ్డారు. గత కొంతకాలంగా ఇరు కుటుంబ సభ్యుల మధ్య తరచూ తగాదాలు జరగడం, పెద్ద మనుషుల వద్ద రెండు కుటుంబాలు ఇకపై గొడవలు పడమని ఒప్పదం చేసుకొన్నారు. <br/><br/>ఇటీవల తిరిగి గొడవపడడంతో చిన్యానాయక్ స్థానిక పోలీస్‌స్టేసన్‌లో ఫిర్యాదు చేశాడు. రూరల్ ఎస్సై డి. సైదాబాబు భల్లునాయక్ తండాకు వెళ్ళి ఇరు కుటుంబసభ్యులను హెచ్చరించారు. దీంతో ధనావత్ బాలు కుటుంబసభ్యులు చీన్యానాయక్, అతని భార్య బుజ్జీలపై దాడిచేసి గాయపరిచారు. గాయపడిన దంపతులను 108 వాహనంపై ప్రభుత్వ ఆసుపత్రికి తరలించారు. ఈ విషయంపై ఎస్సైని వివరణకోరగా బాధితుల నుంచి ఎలాంటి ఫిర్యాదు అందలేదని తెలిపారు.</p>
    </article>
  </body>
</html>