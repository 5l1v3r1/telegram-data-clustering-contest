<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/politica/19_novembre_26/perquisizioni-all-alba-finanziatori-dell-associazione-open-renzi-791873c0-102a-11ea-8237-5100dbaddf11.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-25T22:00:00+00:00"/>
    <meta property="og:title" content="Perquisizioni all’alba sui finanziatori di Open, l’ex fondazione di Renzi"/>
    <meta property="og:description" content="La procura di Firenze sta indagando sui solti versati all’avvocato Bianchi, indagato per traffico di influenze, e poi finiti nelle casse dell’organizzazione. Con quei soldi pagate anche le spese della Leopolda e la campagna referendaria 2016"/>
  </head>
  <body>
    <article>
      <h1>Perquisizioni all’alba sui finanziatori di Open, l’ex fondazione di Renzi</h1>
      <h2>La procura di Firenze sta indagando sui solti versati all’avvocato Bianchi, indagato per traffico di influenze, e poi finiti nelle casse dell’organizzazione</h2>
      <address><time datetime="2019-11-25T22:00:00+00:00">25 Nov 2019, 22:00</time> by <a rel="author">Fiorenza Sarzanini</a></address>
      <p>Oltre venti perquisizioni sui finanziatori di Open, la ex fondazione di Matteo Renzi, sono in corso dall’alba. La procura di Firenze sta indagando sui soldi che numerosi imprenditori hanno versato all’avvocato Alberto Bianchi come consulenza o attività professionale e poi sono finiti nelle casse dell’organizzazione che ha pagato tra l’altro le spese della Leopolda, ma anche la campagna elettorale per il referendum del 2016. Bianchi è indagato per traffico di influenze. L’elenco dei finanziatori è stato sequestrato nel suo ufficio. Secondo i magistrati fiorentini - il procuratore Giuseppe Creazzo e l’aggiunta Luca Turco - open agiva come «articolazione di un partito politico» e questo sarebbe dimostrato anche dalle ricevute di versamento da parte di alcuni parlamentari.</p>
    </article>
  </body>
</html>