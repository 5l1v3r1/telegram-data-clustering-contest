<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/black-friday-tin-prosochi-ton-online-katanaloton-efista-i-kaspersky/"/>
    <meta property="og:site_name" content="economico.gr"/>
    <meta property="article:published_time" content="2019-11-25T13:31:16+00:00"/>
    <meta property="og:title" content="Black Friday: Την προσοχή των online καταναλωτών εφιστά η Kaspersky"/>
    <meta property="og:description" content="Η δημοτικότητα του Black Friday αυξάνεται, οι online καταναλωτές είναι πιθανότερο να πέσουν θύματα κυβερνοεπιθέσεων, όπως παρατηρείται στη νέα έκθεση της Kaspersky."/>
  </head>
  <body>
    <article>
      <h1>Black Friday: Την προσοχή των online καταναλωτών εφιστά η Kaspersky</h1>
      <address><time datetime="2019-11-25T13:31:16+00:00">25 Nov 2019, 13:31</time> by <a rel="author">Μαίρη Φωτάκη</a></address>
      <p><b>Η δημοτικότητα του Black Friday αυξάνεται</b>, οι online καταναλωτές είναι πιθανότερο να <b>πέσουν θύματα κυβερνοεπιθέσεων</b>, όπως παρατηρείται στη νέα έκθεση της<b> Kaspersky</b>.</p>
      <p><b>Οι επιθέσεις μέσω ηλεκτρονικού εμπορίου</b> που απευθύνονται άμεσα σε αγοραστές αυξήθηκαν κατά 15% σε σύγκριση με το προηγούμενο έτος.</p>
      <p>Μια νέα έκθεση της<b> Kaspersky επεσήμανε τον αυξημένο κίνδυνο για τους καταναλωτές κατά τη διάρκεια αυτής της περιόδου</b>, καθώς η πιθανότητα οικονομικών επιθέσεων phishing αυξάνεται κατά 24% σε σύγκριση με τη μέση ημερήσια τιμή κατά τη διάρκεια του υπόλοιπου έτους. Σύμφωνα με τους ειδικούς της Kaspersky, τους πρώτους εννιά μήνες του 2019, δεκαπέντε οικογένειες οικονομικών malware στόχευσαν τους ηλεκτρονικούς πελάτες δημοφιλών brands.</p>
      <p><b>Οι χάκερ στοχεύουν ηλεκτρονικές μάρκες για να κυνηγήσουν τα τραπεζικά στοιχεία χρηστών</b>, όπως συνδέσεις, κωδικούς πρόσβασης, αριθμούς καρτών, αριθμούς τηλεφώνου και πολλά άλλα.</p>
      <p>Η Kaspersky συνιστά επίσης τα ακόλουθα βήματα για να παραμείνετε ασφαλείς – ή να κρατήσετε τους πελάτες σας ασφαλείς – όταν πραγματοποιούνται online αγορές:</p>
      <p>
        <b><u>Tips </u><u>για</u> <u>τους</u> <u>καταναλωτές:</u></b>
      </p>
      <ul>
        <li>Επενδύστε σε μια ισχυρή λύση κυβερνοασφάλειας για να προστατεύσετε όλες τις συσκευές που χρησιμοποιείτε για διαδικτυακές αγορές.</li>
        <li>Δημιουργείτε αντίγραφα ασφαλείας των δεδομένων σας τακτικά για να αποφύγετε την απώλεια των προσωπικών σας αρχείων αν είστε ο στόχος μιας κυβερνοεπίθεσης.</li>
        <li>Διατηρήστε ενημερωμένα τα Windows και άλλες εφαρμογές.</li>
        <li>Χρησιμοποιήστε μοναδικούς, πολύπλοκους κωδικούς πρόσβασης για κάθε ηλεκτρονικό λογαριασμό.  Αν αυτό σας φαίνεται πολύ δύσκολο, κατεβάστε ένα password manager app.</li>
        <li>Χρησιμοποιήστε με ιδιαίτερη προσοχή τη φορητή σας συσκευή για ηλεκτρονικές αγορές. Συντομευμένες διευθύνσεις URL, που χρησιμοποιούνται συχνά επειδή είναι φιλικές στο τηλέφωνο, μπορούν να αποκρύψουν την αναδρομολογήση σε κάποιο επικίνδυνο site. Εάν πρέπει να κάνετε οπωσδήποτε μια συναλλαγή, απενεργοποιήστε το Wi-Fi και χρησιμοποιήστε δεδομένα κινητής τηλεφωνίας. Διαφορετικά, περιμένετε μέχρι να επιστρέψετε σε μια ασφαλή σύνδεση.</li>
        <li>Αποφύγετε τις αγορές σε ιστότοπους που φαίνονται ύποπτοι ή ελαττωματικοί, ανεξάρτητα από το πόσο εντυπωσιακές είναι οι «ευκαιρίες» που προσφέρουν.</li>
        <li>Μην κάνετε κλικ σε άγνωστα link που λαμβάνετε μέσω email ή μέσω μηνυμάτων κοινωνικής δικτύωσης ακόμη και από άτομα που γνωρίζετε, εκτός αν περιμένατε το μήνυμα.</li>
        <li>Μειώστε το ποσό των χρημάτων που έχετε στην τράπεζα και τους ηλεκτρονικούς λογαριασμούς σας ή χρησιμοποιήστε μια προπληρωμένη κάρτα για ηλεκτρονικές πληρωμές.</li>
        <li>Περιορίστε τον αριθμό των συναλλαγών σας στην τραπεζική σας κάρτα.</li>
        <li>Ενεργοποιήστε και πάντα χρησιμοποιείτε τον έλεγχο ταυτότητας δύο παραγόντων (που επαληθεύονται από τη Visa, τη MasterCard κτλ.).</li>
      </ul>
      <p>
        <b><u>Tips </u><u>για τις επιχειρήσεις</u>:</b>
      </p>
      <ul>
        <li>Χρησιμοποιήστε μια αξιόπιστη υπηρεσία πληρωμών και διατηρήστε ενημερωμένες τις διαδικτυακές συναλλαγές και τις πλατφόρμες πληρωμών σας. Κάθε νέα ενημέρωση μπορεί να περιέχει κρίσιμες ανανεώσεις για να καταστήσει το σύστημα λιγότερο ευάλωτο σε κυβερνοεγκληματίες.</li>
        <li>Χρησιμοποιήστε μια προσαρμοσμένη λύση ΙΤ και κυβερνοασφάλειας για να προστατεύσετε την επιχείρηση και τους πελάτες σας.</li>
        <li>Δώστε προσοχή στις προσωπικές πληροφορίες που χρησιμοποιούνται από τους πελάτες που αγοράζουν από εσάς. Χρησιμοποιήστε μια λύση πρόληψης απάτης που μπορείτε να προσαρμόσετε στο εταιρικό σας προφίλ και το προφίλ των πελατών σας.</li>
      </ul>
      <h4>Περισσότερα νέα, ρεπορτάζ και αναλύσεις:<a href="https://economico.gr/">ΠΑΤΗΣΤΕ ΕΔΩ</a></h4>
    </article>
  </body>
</html>