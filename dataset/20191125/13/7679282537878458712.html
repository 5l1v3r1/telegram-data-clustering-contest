<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-soft-bank-and-other-invest-one-billion-in-paytm-2867620.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T13:11:48+00:00"/>
    <meta property="og:title" content="Paytm को मिली 1 अरब डॉलरी की फंडिंग, अगले 3 साल में करेगी निवेश"/>
    <meta property="og:description" content="डिजिटल भुगतान कंपनी पेटीएम (Paytm) को एक अरब डॉलर (करीब 7,173 करोड़ रुपये) की फंडिंग मिली है।  यह राशि अमेरिका की संपत्ति प्रबंधन कंपनी टी रोव प्राइस की अगुवाई में जुटायी गयी। कंपनी के बयान..."/>
  </head>
  <body>
    <article>
      <h1>Paytm को मिली 1 अरब डॉलरी की फंडिंग, अगले 3 साल में करेगी निवेश</h1>
      <address><time datetime="2019-11-25T13:11:48+00:00">25 Nov 2019, 13:11</time> by <a rel="author">एजेंसी,नई दिल्ली</a></address>
      <p>डिजिटल भुगतान कंपनी पेटीएम (Paytm) को एक अरब डॉलर (करीब 7,173 करोड़ रुपये) की फंडिंग मिली है।  यह राशि अमेरिका की संपत्ति प्रबंधन कंपनी टी रोव प्राइस की अगुवाई में जुटायी गयी।</p>
      <p>कंपनी के बयान के अनुसार मौजूदा निवेशक अलीबाबा और साफ्टबैंक ने भी फंडिंग दी है। पेटीएम की वित्तीय सेवाओं के विस्तार के लिये अगले तीन साल में 1.4 अरब डॉलर के निवेश की योजना है।</p>
      <p>कंपनी के अनुसार पेटीएम उन क्षेत्रों में वित्तीय समावेश के लिये अगले तीन साल में 10,000 करोड़ रुपये (1.4 अरब डॉलर) निवेश करेगी जहां अब तक लोग इस प्रकार की सुविधाओं से वंचित हैं।</p>
      <p>पेटीएम के मुख्य कार्यपालक अधिकारी विजय शेखर शर्मा ने कहा कि एक अरब डॉलर की राशि टी रोव प्राइस की अगुवाई में जुटायी गयी। इसमें चीन की ई-वाणिज्य कंपनी अलीबाबा की अनुषंगी एंट फाइनेंशियल ने 40 करोड़ डॉलर और साफ्टबैंक ने 20 करोड़ डॉलर की पूंजी डाली। इससे कंपनी का मूल्यांकन 16 अरब डॉलर पहुंच गया है।<br/><a href="https://www.livehindustan.com/business/story-amazon-will-start-redmi-note-8-pro-sale-offer-from-27th-november-2863071.html">27 नवंबर से शुरू होगी Redmi Note 8 Pro की सेल, Amazon पर मिलेगा ये ऑफर</a></p>
    </article>
  </body>
</html>