<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/rozrywka/tony_hawk_s_pro_skater_remake_plotki_o_powrocie_kultowej_serii"/>
    <meta property="og:site_name" content="PurePC"/>
    <meta property="article:published_time" content="2019-11-25T13:00:01+00:00"/>
    <meta property="og:title" content="Tony Hawk’s Pro Skater Remake - plotki o powrocie kultowej serii"/>
    <meta property="og:description" content="Według przecieków, istnieje spore prawdopodobieństwo odświeżenia przez Activision dwóch pierwszych części kultowej gry, sygnowanej nazwiskiem Tony'ego Hawka."/>
  </head>
  <body>
    <article>
      <h1>Tony Hawk’s Pro Skater Remake - plotki o powrocie kultowej serii</h1>
      <address><time datetime="2019-11-25T13:00:01+00:00">25 Nov 2019, 13:00</time> by <a rel="author">Ewelina Stój</a></address>
      <figure>
        <img src="https://www.purepc.pl/files/Image/m165/27569.jpg"/>
      </figure>
      <p>Jak donosi znany informator pseudonimem Sabi, istnieje spore prawdopodobieństwo odświeżenia dwóch pierwszych części kultowej gry, sygnowanej nazwiskiem Tony'ego Hawka. Zgodnie z tymi wiadomościami, studio Activision ma posiadać już prototyp tudzież demo odnowionych wersji. Niniejsze wieści Sabi udostępnił poprzez Twittera (tweet zamieszczam poniżej) dokładnie wczoraj choć przyznaje, że już wcześniej miał dostęp do powyższych informacji, jednak dotąd wydawały się być one jedynie fejkiem. Jako że mamy do czynienia jedynie z pierwszymi przebąknięciami o remake'u, nie wiadomo nawet w przybliżeniu, kiedy i na jakie platformy miałyby się pojawić obie gry.</p>
      <h3>💬 Według przecieków, istnieje spore prawdopodobieństwo odświeżenia przez Activision dwóch pierwszych części kultowej gry, sygnowanej nazwiskiem Tony'ego Hawka.</h3>
      <figure>
        <img src="https://www.purepc.pl/image/news/2019/11/25_tony_hawk_s_pro_skater_remake_plotki_o_powrocie_kultowej_serii_1_b.jpg"/>
      </figure>
      <h3>🔗 <a href="https://www.purepc.pl/rozrywka/gra_skatebird_pogromca_tony_hawk_s_pro_skater_nadlatuje">Gra SkateBIRD: pogromca Tony Hawk’s Pro Skater nadlatuje!</a></h3>
      <p>O ile pierwsze odsłony gier zręcznościowych pt. Tony Hawk’s Pro Skater wydanych na przełomie nowego millenium spotkały się z bardzo dobrym przyjęciem graczy, o tyle ostatnie odsłony, czyli Tony Hawk’s Pro Skater HD oraz Tony Hawk’s Pro Skater 5, zostały przyjęte już raczej chłodno. Jest więc nowa nadzieja dla miłośników e-skate'ingu. Pytanie tylko, czy projekt zostanie wydany jako dwie produkcje w jednej, czy też sprzedawane oddzielnie. Jakby nie było, to mimo wszystko bardzo dobra wiadomość.</p>
      <figure>
        <iframe data-src="https://twitter.com/New_WabiSabi/status/1198399011805261824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>🔗 <a href="https://www.purepc.pl/rozrywka/cyberpunk_2077_studio_potwierdzilo_obecnosc_mikrotransakcji">Cyberpunk 2077 - studio potwierdziło obecność mikrotransakcji</a></h3>
      <p>Być może decyzja o odświeżeniu serii zapadła po tym, jak ciepło gracze powitali remake Crasha. Trzeba bowiem przyznać, że Activision przespał 20 rocznicę powstania serii (29 września 1999), która to byłaby idealnym momentem do wszelkich remake'ów i reboot'ów. Pozostaje nam czekać na kolejne, tym razem już bardziej wiarygodne doniesienia o Tony Hawk’s Pro Skater Remake oraz trzymać kciuki za to, aby ewentualne gry zadowoliły graczy, spragnionych dobrej gry deskorolkowej.</p>
      <figure>
        <img src="https://www.purepc.pl/image/news/2019/11/25_tony_hawk_s_pro_skater_remake_plotki_o_powrocie_kultowej_serii_2_b.jpg"/>
      </figure>
      <footer>Źródło: SegmentNext</footer>
      <related>
        <h4>Powiązane publikacje</h4>
        <a href="https://www.purepc.pl/rozrywka/cyberpunk_2077_studio_potwierdzilo_obecnosc_mikrotransakcji"/>
        <a href="https://www.purepc.pl/rozrywka/kojima_sugeruje_ze_po_death_stranding_chce_zrobic_straszny_horror"/>
        <a href="https://www.purepc.pl/rozrywka/nowe_gry_na_xbox_game_pass_na_pc_min_darksiders_3_subnautica"/>
        <a href="https://www.purepc.pl/rozrywka/wiedzmin_znamy_tytuly_wszystkich_odcinkow_pierwszego_sezonu"/>
        <a href="https://www.purepc.pl/rozrywka/assassins_creed_ragnarok_kolejne_informacje_o_fabule_i_lokacjach"/>
      </related>
    </article>
  </body>
</html>