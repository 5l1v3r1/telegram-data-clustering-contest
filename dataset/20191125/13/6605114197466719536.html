<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/sztarvilag/vegre-itt-a-coldplay-nyolcadik-studiolemeze-2051484/"/>
    <meta property="og:site_name" content="SZOLJON"/>
    <meta property="article:published_time" content="2019-11-25T13:02:00+00:00"/>
    <meta property="og:title" content="Végre itt a Coldplay nyolcadik stúdiólemeze"/>
    <meta property="og:description" content="A zenekar új lemezének borítóját egy 1919-es fotója inspirálta."/>
  </head>
  <body>
    <article>
      <h6 class="kicker">EVERYDAY LIFE</h6>
      <h1>Végre itt a Coldplay nyolcadik stúdiólemeze</h1>
      <address>
        <time datetime="2019-11-25T13:02:00+00:00">25 Nov 2019, 13:02</time>
      </address>
      <h4>A zenekar új lemezének borítóját egy 1919-es fotója inspirálta.</h4>
      <p>Dupla lemez, 53 percnyi ikonikus Coldplay stílus: megjelent a zenekar nyolcadik stúdióalbuma, az “Everyday Life”.</p>
      <p>Chris Martin zenekara különleges, multikulti lemezt adott ki, amelyről több dal máris teljesen elvarázsolta a rajongókat. Az elsőként bemutatott „Orphans” című dal klipje máris több, mint 40 millió megtekintésnél jár.</p>
      <figure>
        <iframe src="https://www.youtube.com/embed/PXKYA-zmzTY" width="1080" height="810" data-service="Youtube" scrolling="no"/>
      </figure>
      <p>A közönség hamar megszerette az ”Arabesque” című szerzeményt is, milliók könnyezték végig a „Daddy” című dal animációs klipjét, és a lemez címadó dala, az “Everyday Life” is nagyot ment a zenemegosztókon.</p>
      <figure>
        <iframe src="https://www.youtube.com/embed/NFf2VFREkZo" width="1080" height="608" data-service="Youtube" scrolling="no"/>
      </figure>
      <p> </p>
      <p>A dupla albumot két részre osztotta a zenekar, a repertoár első fele a “Sunrise”, azaz napkelte, a második fele pedig a “Sunset”, azaz napnyugta címet kapta.</p>
      <p>A november 22-én boltokba került Everyday Life azért is különleges kiadvány, mert a borítót a Coldplay gitárosának, Jonny Bucklandnak nagyapja, és az ő zenekarának egy 1919-es fotója inspirálta.</p>
      <figure>
        <iframe src="https://www.youtube.com/embed/OWhiCkEY-Yk" width="1080" height="608" data-service="Youtube" scrolling="no"/>
      </figure>
      <p>A brit együttesnek olyan slágereket köszönhetünk, mint a Spotify-on több mint 1 milliárd streamet generáló The Chainsmokers-el közös „Something Just Like This”, vagy a nagysikerű „Paradise” című daluk, ami a YouTube-on több, mint 1 milliárd megtekintésnél jár.</p>
      <p>
        <i>Borítókép: a Coldplay koncertje 2017-ben</i>
      </p>
    </article>
  </body>
</html>