<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/25/cellino-balotelli-gaffe-presidente-nero-schiarirsi/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-25T13:31:51+00:00"/>
    <meta property="og:title" content="Cellino Balotelli | gaffe del presidente | “Il nero lavora per schiarirsi”"/>
    <meta property="og:description" content="."/>
  </head>
  <body>
    <article>
      <h1>Cellino Balotelli | gaffe del presidente | “Il nero lavora per schiarirsi”</h1>
      <address><time datetime="2019-11-25T13:31:51+00:00">25 Nov 2019, 13:31</time> by <a rel="author">Salvatore Lavino</a></address>
      <figure>
        <img src="https://www.viagginews.com/wp-content/uploads/2019/11/Balotelli-2.jpg"/>
        <figcaption>Cellino Balotelli gaffe del presidente del Brescia su Super Mario FOTO viagginews</figcaption>
      </figure>
      <p>
        <b>Brescia, gaffe Cellino Balotelli: uscita infelice del presidente delle Rondinelle sull’attaccante acquistato in estate a proprosito del momento no della squadra.</b>
      </p>
      <p>Il <b>Brescia</b> di<b> Mario Balotelli</b> e<b> Massimo Cellino</b> è in piena crisi<a href="https://www.viagginews.com/2019/11/21/brescia-balotelli-cacciato-durante-allenamento/">. Le Rondinelle languono all’ultimo posto in Serie A</a> con soli 7 punti raccolti in 13 partite di campionato. Appena due le vittorie, con un pareggio e per il resto ben 9 sconfitte. La squadra lombarda è recentemente passata di mano dalla conduzione tecnica di Eugenio Corini<a href="https://www.viagginews.com/2019/11/22/fabio-grosso-chi-e-eta-carriera-e-vita-privata-allenatore-brescia/"> a quella di Fabio Grosso</a>. Il cambio di panchina però non è stato affatto benevolo per adesso. In due partite, i biancazzurri lombardi hanno totalizzato zero punti conseguiti, altrettanti gol fatti e ben 7 al passivo. Ed ora arrivano anche le controverse parole di Cellino, su Balotelli in particolare. Il presidente del Brescia, a margine dell’assemblea della Lega Serie A svoltasi in via Rossellini a Milano, ha risposto con una battuta decisamente fuori luogo a chi gli chiedeva il perché del periodo no della sua squadra e di Super Mario in particolare.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <figure>
        <embed-post data-src="https://www.instagram.com/p/B5QSpDOIvZs" data-service="Instagram"/>
      </figure>
      <h3>Cellino Balotelli, battuta di brutto gusto del presidente del Brescia</h3>
      <p>Balotelli è nero, sta lavorando per schiarirsi ma ha tante difficoltà”, ha detto candidamente l’ex proprietario di Cagliari e Leeds United ai cronisti presenti. Una battuta esclamata certamente senza alcuna cattiva intenzione, fatto sta che la gaffe resta. Il presidente del Brescia ha poi aggiunto: “Ho preso Mario perché lo consideravo un valore aggiunto, ma adesso deve dare risposte sul campo, non sui social. Comunque non è lui il capro espiatorio della difficile situazione del Brescia”.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <figure>
        <embed-post data-src="https://www.instagram.com/p/B3owJ39o9kp" data-service="Instagram"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/poliziotto-insegue-cinghiale-mcdonalds-ventimiglia/"/>
        <a href="https://www.viagginews.com/2019/11/25/incidente-ascoli-mare-tragedia-strada-morti-2-camionisti/"/>
        <a href="https://www.viagginews.com/2019/11/25/femminicidio-marito-tenta-bruciare-moglie/"/>
      </related>
    </article>
  </body>
</html>