<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743555"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T13:14:00+00:00"/>
    <meta property="og:title" content="ลือทอฟฟี่ปลดซิลวาตั้งมอยส์คุมทัพแทน"/>
    <meta property="og:description" content="ลือ 'ทอฟฟี่สีน้ำเงิน' ปลด 'มาร์โก ซิลวา' เตรียมตั้ง 'มอยส์' รีเทิร์นกลับมาคุมทัพอีกครั้ง"/>
  </head>
  <body>
    <article>
      <h1>ลือทอฟฟี่ปลดซิลวาตั้งมอยส์คุมทัพแทน</h1>
      <address>
        <time datetime="2019-11-25T13:14:00+00:00">25 Nov 2019, 13:14</time>
      </address>
      <p>
        <b>ลือ "ทอฟฟี่สีน้ำเงิน" ปลด "มาร์โก ซิลวา" เตรียมตั้ง "มอยส์" รีเทิร์นกลับมาคุมทัพอีกครั้ง</b>
      </p>
      <p>"สกายสปอร์ตส์" สื่อดังแดนผู้ดีอ้างแหล่งข่าววงในของพวกเขาว่า มาร์โก ซิลวา จะถูกปลดจากตำแหน่งผู้จัดการทีมเอฟเวอร์ตัน ภายในสัปดาห์นี้ ก่อนเกมที่ "ทอฟฟี่สีน้ำเงิน" จะดวลแข้งกับ เลสเตอร์ ในวันอาทิตย์ที่ 1 ธ.ค. โดยมี เดวิด มอยส์ กับ เอ็ดดี ฮาว เป็นตัวเต็งที่จะมารับงานแทน<br/><br/>การแพ้ต่อทีมบ๊วย นอริช คาบ้าน 0-2 เมื่อวันเสาร์ที่ผ่านมา ทำให้ฟางเส้นสุดท้ายของบอร์ดบริหารเอฟเวอร์ตันขาดเป็นที่เรียบร้อย โดยมีข่าวว่า มอยส์ จะรีเทิร์นมารับงานคุมทัพอีกครั้ง ด้วยสัญญาระยะสั้นจนถึงสิ้นสุดฤดูกาลนี้ พร้อมมีออปชั่นขยายสัญญาเพิ่มออกไป หากทำผลงานได้ดี<br/><br/>สำหรับสถานการณ์ล่าสุดของ เอฟเวอร์ตัน รั้งที่ 15 มีแต้มอยู่เหนือโซนตกชั้นแค่ 4 คะแนน และชนะ 2 จาก 9 นัดหลังสุดในลีก<br/><br/>อย่างไรก็ตาม นอกเหนือจาก มอยส์ ทาง ฮาว ถือเป็นอีกหนึ่งตัวเลือกที่ เอฟเวอร์ตัน จะทาบทามมาคุมทีม แต่ มอยส์ วัย 56 ปี ดูจะเป็นตัวเลือกที่มีความเป็นไปได้มากที่สุด เพราะว่างงานอยู่ และเคยนำ เอฟเวอร์ตัน จบอันดับ 4 ในปี 2005 รวมทั้งผ่านเข้าถึงรอบชิงชนะเลิศ เอฟเอ คัพ เมื่อปี 2009.</p>
    </article>
  </body>
</html>