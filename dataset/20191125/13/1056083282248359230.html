<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402630/%D9%BE%D9%88%D8%B1%D8%B3%DB%8C%D8%AF%D8%A2%D9%82%D8%A7%DB%8C%DB%8C-%D8%A8%D9%87-%D9%85%D8%B1%D8%AF%D9%85-%D9%81%D8%B6%D8%A7%DB%8C-%D8%A7%D9%86%D8%AA%D9%82%D8%A7%D8%AF-%D9%88-%D8%A7%D8%B9%D8%AA%D8%B1%D8%A7%D8%B6-%D8%A8%D8%AF%D9%87%DB%8C%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-25T13:14:02+00:00"/>
    <meta property="og:title" content="پورسیدآقایی: به مردم فضای انتقاد و اعتراض بدهیم"/>
    <meta property="og:description" content="معاون حمل و نقل و ترافیک شهرداری تهران با بیان این‌که اتفاقات اخیر یک درس مهم برای تمامی مسئولین داشت، اظهار کرد: این درس آن بود که ما باید به مردم فضای انتقاد و اعتراض قانونی را بدهیم که منجر به اغتشاش نشود."/>
  </head>
  <body>
    <article>
      <h1>پورسیدآقایی: به مردم فضای انتقاد و اعتراض بدهیم</h1>
      <address>
        <time datetime="2019-11-25T13:14:02+00:00">25 Nov 2019, 13:14</time>
      </address>
      <p>معاون حمل و نقل و ترافیک شهرداری تهران با بیان این‌که اتفاقات اخیر یک درس مهم برای تمامی مسئولین داشت، اظهار کرد: این درس آن بود که ما باید به مردم فضای انتقاد و اعتراض قانونی را بدهیم که منجر به اغتشاش نشود.</p>
      <p>پورسید آقایی در گفت‌وگو با ایسنا، در حاشیه راهپیمایی مردم تهران،  اظهار کرد: این راهپیمایی امروز باشکوه برگزار شد. مردم آنچه را که مطالبه داشتند در شعارها و پلاکاردها بیان کردند. همه خواستند نشان دهند که این اغتشاشات اخیر کار عموم مردم نبوده بلکه کار عده‌ای خاص بود که برخی از آنها فریب خورده و برخی دیگر توسط کشورهای خارجی اجیر شده بودند.</p>
      <p>وی ادامه داد: من اصل سیاست افزایش بنزین را تایید می‌کنم این کار باید زودتر انجام می‌شد مهم این است که در کشور یاد بگیریم حتی اگر مخالفتی هم داریم از مجاری قانونی اقدام کنیم. مردم در مجلس شورای اسلامی نماینده دارند و از طریق انتخابات رییس جمهور خود را انتخاب می‌کنند. این خود یک مکانیزم قانونی است که اگر گروهی نظر مخالف دارند در مواقعی مانند انتخابات و رای‌گیری نظر خود را اعمال کنند.</p>
      <p>معاون حمل و نقل و ترافیک شهرداری تهران اظهار کرد: اگر روش بیان مخالفت را تصحیح کنیم و از مجاری قانونی این مخالفت را ابراز کنیم طبیعتا دیگر این اغتشاشات جایی نخواهند داشت. البته این اتفاقات شاید برای مسئولین کل نظام یک درس بود که ما به مردم فضای انتقاد و اعتراض قانونی را بدهیم تا منجر به اغتشاش نشود ولی خیلی فضا را روی نظرات و اعتراضات ببندیم خدایی ناکرده برخی‌ها در این میان موجب مشکلاتی می‌شوند.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090402467/%D8%B3%D8%B1%D8%AF%D8%A7%D8%B1-%D8%B3%D9%84%D8%A7%D9%85%DB%8C-%D9%85%D8%B1%D8%AF%D9%85-%D8%A8%D9%87-%D8%B3%DB%8C%D8%A7%D8%B3%D8%AA-%D9%87%D8%A7%DB%8C-%D8%AA%D8%AC%D8%A7%D9%88%D8%B2%DA%A9%D8%A7%D8%B1%D8%A7%D9%86%D9%87-%D8%AF%D8%B4%D9%85%D9%86-%D8%AA%DB%8C%D8%B1-%D8%AE%D9%84%D8%A7%D8%B5-%D8%B2%D8%AF%D9%86%D8%AF"/>
      </related>
    </article>
  </body>
</html>