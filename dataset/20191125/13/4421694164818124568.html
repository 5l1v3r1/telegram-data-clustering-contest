<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/nejmovirnyj-fakt-u-lvivskyh-sadochkah-blyzko-200-vilnyh-mists/"/>
    <meta property="og:site_name" content="VARTA1"/>
    <meta property="article:published_time" content="2019-11-25T13:15:50+00:00"/>
    <meta property="og:title" content="Неймовірний факт: у львівських садочках близько 200 вільних місць"/>
    <meta property="og:description" content="Неймовірний факт: у львівських садочках близько 200 вільних місць"/>
  </head>
  <body>
    <article>
      <h1>Неймовірний факт: у львівських садочках близько 200 вільних місць</h1>
      <address>
        <time datetime="2019-11-25T13:15:50+00:00">25 Nov 2019, 13:15</time>
      </address>
      <p>Post Views: 3</p>
      <p>У середині листопада завершилася третя хвиля зарахування дітей до закладів дошкільної освіти. Станом на25 листопада, в дошкільних закладах Львова є 198 вільних місць. Про це  відзвітували у пресслужбі львівської міської ради.</p>
      <p>Заступниця міського голови з гуманітарних питань Галина Слічна, розповіла, що зараз великого напливу на зарахування немає.</p>
      <p>«14 листопада у нас завершилась третя хвиля зарахування дітей до закладів дошкільної освіти. Ми провели моніторинг — у Львові зараз є 198 вільних місць у садочках. Переважна більшість вільних місць — у групах середнього і старшого віку.</p>
      <p>Найбільше їх — у садочку № 5, що на вулиці Таджицькій, оскільки ми там нещодавно відкрили нові групи. Вільні місця у групах можуть зайняти не лише діти, які не потрапили до садочків під час трьох хвиль зарахування. Зараз батьки дітей, які вже навчаються у ДНЗ далеко від дому, мають можливість подивитися на локації дошкільних закладів із вільними місцями та перереєструвати свою дитину у будь-який із них”, — наголосила Галина Слічна.</p>
      <p>Відтак, у групах раннього віку є 35 вільних місць, у молодших — 60, у середніх — 46, і в старших — 57.</p>
      <p>Додамо, що до кінця року кількість місць у закладах дошкільної освіти збільшиться, адже відкриються групи в нових садочках на Чижевського, Олесницького та Грінченка.</p>
      <p> </p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>