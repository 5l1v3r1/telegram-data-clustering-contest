<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109544-Madzat%252C-spasil-naraganoto-vav-vlak-momiche%253A-Tova-ne-e-geroystvo%252C-a-choveshtina"/>
    <meta property="og:site_name" content="Канал 3"/>
    <meta property="article:published_time" content="2019-11-25T13:40:00+00:00"/>
    <meta property="og:title" content="Мъжът, спасил наръганото във влак момиче: Това не е геройство, а човещина"/>
    <meta property="og:description" content="Община Стара Загора планира да награди Петър Бонев за достойната му постъпка"/>
  </head>
  <body>
    <article>
      <h1>Мъжът, спасил наръганото във влак момиче: Това не е геройство, а човещина</h1>
      <h2>Община Стара Загора планира да награди Петър Бонев за достойната му постъпка</h2>
      <address>
        <time datetime="2019-11-25T13:40:00+00:00">25 Nov 2019, 13:40</time>
      </address>
      <p><b>Стабилно остава състоянието на намушканата с нож 21-годишна жена във влака от Пловдив за Варна. Психиатрична експертиза ще прецени дали нападателят ѝ е съзнавал какво върши в момента на нападението.<br/></b> </p>
      <p>bTV откри човека, който е помогнал за залавянето му и се е притекъл на помощ на нападнатото момиче още във влака. Той се казва Петър Бонев, на 25 години e.</p>
      <p> </p>
      <p>В съботната вечер изпуснал по-ранния влак за Варна и тръгнал с късния към Стара Загора. Така се озовал в един вагон с 20-годишната Виктория и 19-годишния Пламен. Във влака пътува със съпругата и детето си, което било неспокойно и не искало да заспи.</p>
      <p> <br/> </p>
      <p>"Това момиче спеше си във вагона. Това момче беше подпряно и я гледаше постоянно. Мислехме, че са двойка”, разказва Петър Бонев. Че нещо се случва в купето на Виктория, той разбира от съпругата си, която чува виковете за помощ.</p>
      <p> </p>
      <p>"Гледам – това момче легнало върху нея и само я ръга. Аз го бутам един път, той се изправя и посяга към мен аз дърпам назад”, спомня си 25-годишният мъж. Петър търси началника на влака и двамата заедно се връщат в купето.</p>
      <p> </p>
      <p>Нападателят се опитва да избяга. Скача от влака, аз по него. Събарям го пак. Той спира и казва: "добре, добре, викайте полиция", разказа още Петър Бонев. 25-годишният мъж е родом от пазарджишкото село Церово. Мечтае да оправи къщата си там. Иска да има здраво семейство.</p>
      <p> </p>
      <p>"Това да спасиш човек, това не е геройство, това е човещина", казва младият мъж. Община Стара Загора планира да награди Петър Бонев за достойната му постъпка.</p>
      <related>
        <h4>Още по темата</h4>
        <a href="http://kanal3.bg/news/bulgaria/crime/109506-Naraganoto-momiche-vav-vlaka-Plovdiv-Varna-s-psihichna-travma%252C-napadatelyat-e-lud"/>
        <a href="http://kanal3.bg/news/bulgaria/crime/109472-Naragaha-nyakolko-pati-20-godishna-varnenka-v-noshtniya-vlak-Plovdiv---Varna"/>
      </related>
    </article>
  </body>
</html>