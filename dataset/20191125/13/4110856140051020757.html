<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/roka_de_me_noiazei_to_mpatzet_autos_einai_o_stoxos_mou_ston_panathinaiko-589492/"/>
    <meta property="og:site_name" content="Real.gr"/>
    <meta property="article:published_time" content="2019-11-25T13:06:00+00:00"/>
    <meta property="og:title" content="Άσχημα νέα για τον Ολυμπιακό - Με προβλήματα στο Βελιγράδι η Μπάγερν"/>
    <meta property="og:description" content="Ο Παναθηναϊκός παρουσίασε τη Δευτέρα (25/11) στο Γ. Καλαφάτης τον νέο τεχνικό διευθυντή της ομάδας, Τσάβι Ρόκα."/>
  </head>
  <body>
    <article>
      <h1>
        <a href="https://www.real.gr/athlitismos/arthro/asxima_nea_gia_ton_olympiako_me_problimata_sto_beligradi_h_mpagern-589467/">Άσχημα νέα για τον Ολυμπιακό - Με προβλήματα στο Βελιγράδι η Μπάγερν</a>
      </h1>
      <address><time datetime="2019-11-25T13:06:00+00:00">25 Nov 2019, 13:06</time> by <a rel="author">filathlos.gr</a></address>
      <p>
        <b>Ο Παναθηναϊκός παρουσίασε τη Δευτέρα (25/11) στο Γ. Καλαφάτης τον νέο τεχνικό διευθυντή της ομάδας, Τσάβι Ρόκα.</b>
      </p>
      <p>Ο Καταλανός ανέλυσε το πλάνο του για το τριφύλλι, μίλησε για τη συνεργασία που θα έχει με τον προπονητή της ομάδας, Γιώργο Δώνη, και παρέθεσε κάποιες πρώτες σκέψεις για το μπάτζετ, τις μεταγραφές και τις ακαδημίες.</p>
      <p>"Θα ήθελα να ευχαριστήσω τον πρόεδρο τον μεγαλομέτοχο τον κ. Αλαφούζο για την εμπιστοσύνη που έχει δείξει στο πρόσωπό μου και όλους εσάς που είστε σήμερα εδώ. Βρίσκομαι εδώ, είμαι χαρούμενος που είμαι στο σύλλογο, έχω όρεξη να δουλέψω, θέλω να βοηθήσω για να φέρω εις πέρας το νέο πρότζεκτ.</p>
      <p>Γνωρίζω το μεγαλείο του συλλόγου, ξέρω τι σημαίνει να είσαι στον Παναθηναϊκό και με δουλειά θέλω να ανταποδώσω την εμπιστοσύνη που μου έδειξαν", υποστήριξε αρχικά και στη συνέχεια απάντησε σε ερωτήσεις:</p>
      <p>
        <b>- Από τη στιγμή που συμφωνήσατε έχετε δει παιχνίδια της ομάδας, έχετε εικόνα για το ρόστερ;</b>
      </p>
      <p>"Όταν ο Παναθηναϊκός ήρθε σε επαφή μαζί μου είδα παιχνίδια αλλά είναι διαφορετικά να τα βλέπεις στην τηλεόραση και διαφορετικό από κοντά. Είναι μια ομάδα με δυνατότητες, που βελτιώνεται, να δούμε το υλικό και να εστιάσουμε ώστε να έχουμε καλύτερα αποτελέσματα στο μέλλον".</p>
      <p>
        <b>- Ποιος είναι ο πρώτος στόχος που θέτετε με τον Παναθηναϊκό;</b>
      </p>
      <p>"Καταλαβαίνετε πως όταν ήρθα σε επαφή με τον κ. Κωνστάντο αρχικά να βλέπω περισσότερο την ομάδα. Ο στόχος μου είναι να βοηθήσω την ομάδα να πάει εκεί που υπαγορεύει η ιστορία της. Και να συνεχίσω το πρότζεκτ για να είμαστε καλύτεροι την επόμενη περίοδο".</p>
      <p>
        <b>- Τι θέλετε να προσθέσετε στο πρότζεκτ που υπάρχει για να γίνει ελκυστικό;</b>
      </p>
      <p>"Νομίζω ότι δεν είμαι εγώ αυτός που θα πρέπει να απαντήσει στο ερώτημα σας αλλά αυτοί που με επέλεξαν. Ήρθα να βοηθήσω, να προσφέρω τις γνώσεις και με δουλειά 24ώρες τη μέρα να κάνω το καλύτερο δυνατό".</p>
      <p>
        <b>Ποιο θα είναι το πλάνο που θα ακολουθήσετε, τη στήριξη των ακαδημιών, περισσότερους Ισπανούς στην ομάδα;</b>
      </p>
      <p>"Ο τρόπος να βλέπω τα πράγματα είναι ο εξής. Μην ξεχνάτε ότι ξεκίνησα από τις ακαδημίες της Μπαρτσελόνα και έφτασα στην πρώτη ομάδα οπότε αυτό είναι σημαντικό. Να μπορεί κάποιος νέος ξεκινώντας από τις ακαδημίες να φτάσει στην πρώτη ομάδα. Ο στόχος μου είναι να μπορέσω να πάρω αυτά τα παιδιά, να ενισχυθούν, να βελτιωθούν, ώστε να επανδρώσουν την πρώτη ομάδα.</p>
      <p>Να φέρω κάποιους ξένους παίκτες που θα βοηθήσουν τους νέους. Αν νομίζετε πως θα φέρω μόνο Ισπανούς αυτό δεν πρόκειται να γίνει. Δεν θέλω να κάνω μια αποικία. Οπότε πρέπει να δούμε τι υλικό υπάρχει στις ακαδημίες και να έρθουν κάποιοι ξένοι που θα προσδώσουν βοήθεια σε αυτούς τους νέους παίκτες".</p>
      <p>
        <b>- Ποια είναι τα βήματα που πρέπει να κάνει ο Παναθηναϊκός και ποιος ο χρόνος για να επανέλθει στη θέση που ήταν σύμφωνα με τα όσα γνωρίζετε;</b>
      </p>
      <p>"Δεν έχω τη γνώση για να σας πω το χρονικό περιθώριο που μπορεί να μας πάρει για να είμαστε και πάλι στη θέση που πρέπει να είναι ο Παναθηναϊκός. Νομίζω πως οι ιστορικοί σύλλογοι όπως ο Παναθηναϊκός όταν αντιμετωπίζουν δυσκολίες οικονομικές και αθλητικές τα πράγματα είναι δύσκολα.</p>
      <p>Έχοντας μιλήσει με τον κ. Αλαφούζο και τα υπόλοιπα μέλη της διοίκησης γνωρίζουν πως πρέπει να βρούμε μια ισορροπία χωρίς σπατάλες, να αξιοποιήσουμε όλο μας το δυναμικό και να κάνουμε τους φιλάθλους να επιστρέψουν στο γήπεδο".</p>
      <p>
        <b>- Ήσασταν στην Κύπρο και γνωρίζετε το παρασκήνιο. Πιστεύετε πως με παιδιά από την ακαδημία και ξένους που θα κάνουν τη διαφορά μπορεί ο Παναθηναϊκός να διεκδικήσει πρωτάθλημα από κάποιους που είναι ισχυροί και εκτός αγωνιστικού χώρου;</b>
      </p>
      <p>"Υπάρχουν διαφορές όσον αφορά το μπάτζετ αλλά έχουμε καλές ακαδημίες και καλό τεχνικό τιμ. Τα χρήματα κάνουν τη διαφορά όμως τη διαφορά την κάνουν και τα εργαλεία και οι λεπτομέρειες που δίνουν τη δυνατότητα που δείχνουν πως ανήκεις κάπου και αυτό το κάπου είναι σημαντικό. Με αυτό τον τρόπο να μπορέσουμε να δώσουμε ξανά στους φιλάθλους μας την εικόνα που επιθυμούν. Να γίνουμε σημαντικοί. Έχουμε τους τρόπους να το κάνουμε αυτό".</p>
      <p>
        <b>- Τι "εργαλεία" χρειάζεται ο Παναθηναϊκός στη μεταγραφική περίοδο του Ιανουαρίου;</b>
      </p>
      <p>"Δεν είναι ένα εργαλείο μόνο αλλά πολλά. Σκοπός είναι πως θα μπορέσουμε να τα χρησιμοποιήσουμε υπέρ της ενίσχυσης μας. Να δω να αναλύσω που υπάρχουν περιθώρια βελτίωσης. Αυτό γίνεται καθημερινά και να αποκτήσουν οι παίκτες την αίσθηση του νικητή. Εγώ γεννήθηκα να σκέφτομαι τη νίκη. Ακόμα και σε επιτραπέζια που παίζω με την κόρη μου θέλω να νικάω. Οπότε θέλω να δώσουμε χαρά στον κόσμο μας".</p>
      <p>
        <b>- Τον προπονητή μας τον γνωρίζετε από την παρουσία του στην Κύπρο σε μια πρόσφατη συνέντευξη του είχε μιλήσει για ξεκάθαρους ρόλους εσείς πως έχετε στο μυαλό σας αυτή τη συνεργασία;</b>
      </p>
      <p>"Γνωρίζω τον κ. Δώνη από την εξαιρετική δουλειά που έκανε στην Κύπρο. Στο κέντρο υπάρχει ο άνθρωπος αν δεν είσαι καλό. Θέλουμε να κάνουμε και οι δυο μια ομάδα επιθετική, που να παίζει καλό ποδόσφαιρο. Θα συζητάμε αλλά το ποιος παίκτης πρέπει να έρθει με μεταγραφή θα γίνει από κοινή συμφωνία αλλά είναι θέμα του τεχνικού διευθυντή".</p>
    </article>
  </body>
</html>