<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabletowo.pl/samsung-galaxy-note-10-lite-galaxy-a81-s-pen/"/>
    <meta property="og:site_name" content="Tabletowo.pl"/>
    <meta property="article:published_time" content="2019-11-25T13:00:00+00:00"/>
    <meta property="og:title" content="Tego jeszcze nie grali: rysik S Pen zawita do serii Samsung Galaxy A!"/>
    <meta property="og:description" content="Samsung wielokrotnie nas (mniej lub bardziej) zaskakiwał. Były jednak rzeczy, których południowokoreański producent się nie dopuszczał. A tymczasem…"/>
  </head>
  <body>
    <article>
      <h1>Tego jeszcze nie grali: rysik S Pen zawita do serii Samsung Galaxy A!</h1>
      <address><time datetime="2019-11-25T13:00:00+00:00">25 Nov 2019, 13:00</time> by <a rel="author" href="https://www.tabletowo.pl/author/dabek/" target="_blank">Grzegorz Dąbek</a></address>
      <p>
        <b>Samsung wielokrotnie nas (mniej lub bardziej) zaskakiwał. Były jednak rzeczy, których południowokoreański producent się nie dopuszczał. Najwyraźniej firma nie boi się przekraczać kolejnych granic, bowiem wiele wskazuje na to, że <i>rysik S Pen</i> zawita do serii <i>Galaxy A</i>.</b>
      </p>
      <p>S Pen to element, który od zawsze wyróżniał smartfony z serii <i>Galaxy Note</i>. Dzięki niemu nie dało się ich ani pomylić z żadnymi innymi, ani tym bardziej podrobić, nawet jeśli konkurencja usilnie starała się to robić (<a href="https://www.tabletowo.pl/smartfon-infinix-note-6-specyfikacja-cena/">zdarzyło się jednak, że zrobiła to całkiem udanie</a>). Ogromną niespodzianką są więc zamiary Samsunga, który zamierza uzbroić w stylus urządzenie z innej linii produktowej.</p>
      <h4>Smartfon Samsung Galaxy A z rysikiem S Pen</h4>
      <p>Po ostatnich zmianach, seria <i>Galaxy A</i> oferuje zarówno budżetowce, jak i średniaki klasy premium. Samsung właściwie pcha do niej wszystko, co nie jest flagowe, przynajmniej na rynkach, na których nie jest sprzedawana linia <a href="https://www.tabletowo.pl/premiera-smartfon-samsung-galaxy-m30s-europa-specyfikacja-cena-dostepnosc/">Galaxy M</a>. Rysik S Pen do tej pory był elementem charakterystyczny rodziny <i>Galaxy Note</i>, ale wiele wskazuje na to, że zostanie w niego uzbrojony smartfon z niższej ligi.</p>
      <p>Z ostatnich doniesień wynika, że Samsung pracuje nad modelem o oznaczeniu <i>SM-AN815F</i>. Jest ono wyjątkowe, ponieważ do tej pory urządzenia z konkretnej linii miały po „SM-” tylko jedną literkę w nazwie kodowej – SM-Axxxx to <i>Galaxy A</i>, SM-Sxxxx to Galaxy S, a SM-Nxxxx to <i>Galaxy Note</i>.</p>
      <p>Wygląda więc na to, że <i>SM-AN815F</i> będzie miksem serii <i>Galaxy A</i> i <i>Galaxy Note</i> – stąd przypuszczenia, że formalnie smartfon dołączy do linii <i>Galaxy A</i> (prawdopodobnie jako <i>Galaxy A81</i>), ale jednocześnie zaoferuje też rysik, jak Notatniki. Byłoby to prawdziwym , niespotykanym dotychczas ewenementem.</p>
      <p>Istnieją podejrzenia, że <i>SM-AN815F</i> okaże się europejską wersją <a href="https://www.tabletowo.pl/samsung-galaxy-note-10-lite-s10-lite-galaxy-a51-premiera-grudzien-2019/">Galaxy Note 10 Lite</a>, który ma zadebiutować już w grudniu 2019 roku. W przyszłym miesiącu spodziewamy się też premiery <a href="https://www.tabletowo.pl/smartfon-samsung-galaxy-s10-lite-fcc-specyfikacja-potwierdzenie/">Galaxy S10 Lite</a> – a ten z kolei ma trafić do Europy jako <a href="https://www.tabletowo.pl/samsung-galaxy-a91-specyfikacja-zapowiada-sie-bardzo-ciekawie/">Galaxy A91</a>.</p>
      <p>Wygląda więc na to, że Samsung zamierza zmieszać ze sobą flagowe i średniopółkową serię, co jeszcze do niedawna było nie do pomyślenia. Najwyraźniej Koreańczycy uważają to jednak za konieczne, aby prawdopodobnie odpowiedzieć na <a href="https://www.tabletowo.pl/sprzedaz-smartfonow-w-europie-q3-2019/">coraz odważniejsze poczynania konkurencji</a>.</p>
      <p>Źródło: <a href="https://www.galaxyclub.nl/nieuws/meer-raadsels-in-de-pijpleiding-wat-is-de-samsung-sm-an815f/">GalaxyClub</a>, <a href="https://www.sammobile.com/news/is-the-samsung-sm-an815f-a-galaxy-a81-with-an-s-pen">SamMobile</a></p>
      <p>Kategorie <a href="https://www.tabletowo.pl/category/systemy/android-2/">Android</a><a href="https://www.tabletowo.pl/category/plotki-przecieki/">Plotki / Przecieki</a><a href="https://www.tabletowo.pl/category/producenci-2/samsung/">Samsung</a><a href="https://www.tabletowo.pl/category/sprzet-2/phablety-2/">Smartfony</a> Powiązane tematy <a href="https://www.tabletowo.pl/tag/samsung-galaxy-a81/">Samsung Galaxy A81</a><a href="https://www.tabletowo.pl/tag/samsung-galaxy-note-10-lite/">Samsung Galaxy Note 10 Lite</a></p>
      <p>Jeżeli znalazłeś literówkę w tekście, to daj nam o tym znać zaznaczając kursorem problematyczny wyraz, bądź zdanie i przyciśnij <b>Shift + Enter</b> lub <a href="https://www.tabletowo.pl/samsung-galaxy-note-10-lite-galaxy-a81-s-pen/#"><b>kliknij tutaj</b></a>. Możesz też zgłosić błąd pisząc na <b>maila</b>.</p>
      <p>Dziękujemy za zgłoszenie!</p>
      <h3>Komentarze</h3>
    </article>
  </body>
</html>