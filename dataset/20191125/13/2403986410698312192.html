<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/tesla_mozhe_vipustiti_zmenshenu_versiyu_novogo_pikapa_cybertruck_n1238987"/>
    <meta property="og:site_name" content="24 Канал"/>
    <meta property="article:published_time" content="2019-11-25T13:07:00+00:00"/>
    <meta property="og:title" content="Tesla може випустити зменшену версію нового пікапа Cybertruck"/>
    <meta property="og:description" content="Генеральний директор Tesla Ілон Маск полюбляє досить часто писати у своєму твітері. Саме так ми дізнаємося найдрібніші деталі майбутніх анонсів. Минулої неділі Маск був особливо активним у своєму мікроблозі й розповів, що в майбутньому Tesla може випустити зменшену версію нещодавно презентованого Cybertruck."/>
  </head>
  <body>
    <article>
      <h1>Tesla може випустити зменшену версію нового пікапа Cybertruck</h1>
      <address><time datetime="2019-11-25T13:07:00+00:00">25 Nov 2019, 13:07</time> by <a rel="author" href="https://24tv.ua/mihaylo_goda_tag5966/" target="_blank">Михайло Года</a></address>
      <p>
        <b>Генеральний директор Tesla Ілон Маск полюбляє досить часто писати у своєму твітері. Саме так ми дізнаємося найдрібніші деталі майбутніх анонсів. Минулої неділі Маск був особливо активним у своєму мікроблозі й розповів, що в майбутньому Tesla може випустити зменшену версію нещодавно презентованого Cybertruck.</b>
      </p>
      <p>Крім того глава Tesla поділився новими даними щодо продажів футуристичного електро пікапа.</p>
      <blockquote>Важливо: <a href="https://24tv.ua/techno/ilon_mask_predstaviv_futuristichniy_pikap_tesla_cybertruck_harakteristiki_ta_tsina_n1237888">Ілон Маск представив футуристичний пікап Tesla Cybertruck: характеристики та ціна</a></blockquote>
      <p>Маск пожартував, що в майбутній, зменшеній версії Cybetruck буде ще менше полігонів. Крім цього він наголосив, що вже наступного року нас чекає декілька нових анонсів від компанії.</p>
      <aside>Cybertruck – це наш останній продукт на деякий час, але наступного року буде кілька (переважно) несподіваних анонсів технологій,<cite>– написав Маск.</cite></aside>
      <figure>
        <iframe data-src="https://twitter.com/elonmusk/status/1198723473708699648?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Ріст продажів Cybetruck</h3>
      <p>Серед іншого Маск звернув увагу, що наразі вже оформлено понад 200 тисяч попередніх замовлень на електро пікап від Tesla.</p>
      <p>Для порівняння, це приблизно еквівалентно кількості попередніх замовлень, які Tesla отримала для Model 3 у 2016 році – 134 тисячі за перші 24 години, а 325 000 – протягом тижня. Водночас, варто зазначити, що депозит попереднього замовлення для Model 3 коштував 1000 доларів, тоді, як Cybertruck можна попередньо замовити всього 100 доларів.</p>
      <p>До речі, Маск поділився деякими подробицями <a href="https://24tv.ua/techno/pid_chas_prezentatsiyi_tesla_cybertruck_u_pikapa_trisnulo_bronovane_sklo_foto_n1237956">провального тесту броньованого скла Cybertruck</a>. За його словами, попередні удари кувалдою по дверях пошкодили основу скла на вікні пікапа, через що скло й не витримало удару кулі.</p>
      <p>Наразі Cybertruck можна передзамовити у трьох модифікаціях:</p>
      <ul>
        <li>Базова модель обладнана одним двигуном і заднім приводом, запас ходу – до 400 кілометрів на одному заряді. Авто зможе розігнатися до 100 км/год за 6,5 секунди. Виробляти модель розпочнуть в 2021 році і вона надійде в продаж із цінником 39 900 доларів.</li>
        <li>Пікап з двома двигунами, повним приводом, запасом ходу до 480 кілометрів зможе розганятися до 100 км/год менш ніж за 4,5 секунди. Ця модифікація також зійде з конвеєра в 2021 році та обійдеться покупцям в 49 900 доларів.</li>
        <li>Повнопривідна версія з трьома двигунами, запасом близько 800 кілометрів набиратиме "сотню" на спідометрі всього за 2,9 секунди. Цю версію електрокара можна буде придбати в 2022 році за ціною 69 900 доларів.</li>
      </ul>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <a href="https://24tv.ua/techno/tehno_tag5908/">Техно</a></blockquote>
    </article>
  </body>
</html>