<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109545-Dvama-postradaha-pri-sblasak-na-dve-BMV-ta-v-Ruse"/>
    <meta property="og:site_name" content="Канал 3"/>
    <meta property="article:published_time" content="2019-11-25T13:50:00+00:00"/>
    <meta property="og:title" content="Двама пострадаха при сблъсък на две БМВ-та в Русе"/>
    <meta property="og:description" content="Катастрофата станала при изпреварване, водачите са с натъртвания и охлузвания"/>
  </head>
  <body>
    <article>
      <h1>Двама пострадаха при сблъсък на две БМВ-та в Русе</h1>
      <h2>Катастрофата станала при изпреварване, водачите са с натъртвания и охлузвания</h2>
      <address>
        <time datetime="2019-11-25T13:50:00+00:00">25 Nov 2019, 13:50</time>
      </address>
      <p><b>Двама са леко пострадали при пътен инцидент на бул. България в Русе, в нощта на 22 ноември. Това съобщиха от ОДМВР-Русе. <br/></b> </p>
      <p>Около 23:20 часа екип на полицията е изпратен по сигнал за ПТП с пострадали на булеварда. Там униформените са установили, че на около 800 м. преди магазин за автомобили в посока ГКПП е имало катастрофирали два автомобила БМВ, единият извън пътното платно.</p>
      <p> <br/> </p>
      <p>37-годишният водач на едната кола, която се е намирала на пътя, обяснил, че се е движел в дясна пътна лента и пред него е имало друго МПС, което се е движело бавно, затова решил да го изпревари, но когато започнал маневрата видял в последния момент, че от лявата му страна бързо приближава МПС, тогава той рязко свил отново вдясно и се прибрал в лентата си, но бил застигнат и блъснат отзад в дясната част от друг автомобил с марка БМВ.</p>
      <p> </p>
      <p>Водачът и пътник от второто БМВ били отведени за преглед в болница, откъдето са освободени за домашно лечение с натъртвания и охлузвания.</p>
      <p> </p>
      <p>На местопроизшествието е извършен оглед от разследващ полицай и по случая е образувано досъдебно производство, което ще изяснява причините и обстоятелствата, довели до пътния инцидент.</p>
      <related>
        <h4>Още по темата</h4>
        <a href="http://kanal3.bg/news/bulgaria/society/109388-Brutalen-bil-udarat-na-patya-Ruse-Silistra%252C-kadeto-zaginaha-trima"/>
        <a href="http://kanal3.bg/news/bulgaria/crime/109376-Katastrofa-zatvori-patya-Ruse---Razgrad"/>
        <a href="http://kanal3.bg/news/bulgaria/crime/108898-Obraha-apartament-v-Ruse"/>
      </related>
    </article>
  </body>
</html>