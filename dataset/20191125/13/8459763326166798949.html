<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/170009/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-11-25T13:23:24+00:00"/>
    <meta property="og:title" content="جسد ستاره پاپ در خانه‌اش پیدا شد"/>
    <meta property="og:description" content="گو هارا، خواننده پاپ و بازیگر کره‌ای که اردیبهشت امسال هم بیهوش در خانه پیدا شده بود و علت این موضوع خودکشی ناموفق او اعلام شده بود شب گذشته جسد او در خانه‌اش پیدا شد."/>
  </head>
  <body>
    <article>
      <h1>جسد ستاره پاپ در خانه‌اش پیدا شد</h1>
      <h2>گو هارا، خواننده پاپ و بازیگر کره‌ای که اردیبهشت امسال هم بیهوش در خانه پیدا شده بود و علت این موضوع خودکشی ناموفق او اعلام شده بود شب گذشته جسد او در خانه‌اش پیدا شد.</h2>
      <address>
        <time datetime="2019-11-25T13:23:24+00:00">25 Nov 2019, 13:23</time>
      </address>
      <p>به گزارش ستاره‌ها و به نقل ار خبرآنلاین، گو هارا، خواننده و بازیگر ۲۸ ساله محبوب کره‌ای در خانه‌اش در سئول پایتخت کره جنوبی مرده پیدا شد.<br/> پلیس منطقه گنگام سئول می‌گوید هنوز در حال تحقیق درباره علت مرگ او است. این خواننده و بازیگر اهل کره جنوبی که طرفدارانش او را هارا می‌نامیدند، عضو سابق گروه پاپ کره‌ای کارا بود. <br/>گروه کارا از جمله گروه‌های موسیقی پیشگام در ایجاد پدیده پاپ کره‌ای بود که جهان را فراگرفت. <br/>بازی‌ هارا در مجموعه تلویزیونی کره‌ای «شکارچی شهر»(۲۰۱۱) بر شهرتش افزود. در اردیبهشت امسال، هارا بیهوش در خانه‌اش پیدا شد و رسانه‌ها از خودکشی ناموفق او خبر دادند.<br/>او پس از آن رویداد در مصاحبه‌ای با رسانه‌های محلی از درگیر بودنش با بیماری افسردگی خبر داد و از طرفدhرانش به خاطر نگران کردنشان پوزش خواست. <br/>آخرین پست او روی اینستاگرامش که ۱.۶ میلیون فالوئر دارد، در آخر هفته منتشر شد او را نشان می‌داد که به دوربین خیره شده است. کره جنوبی یکی از بالاترین میزان‌های خودکشی در جهان را دارد و آمار اخیر دولتی نشان داد که خودکشی از جمله علل اصلی مرگ افراد زیر ۴۰ سال در این کشور است.</p>
    </article>
  </body>
</html>