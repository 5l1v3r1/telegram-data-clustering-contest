<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/520586/siapa-tinggalkan-mayat-di-masjid"/>
    <meta property="og:site_name" content="HM Online"/>
    <meta property="article:published_time" content="2019-11-25T13:54:41+00:00"/>
    <meta property="og:title" content="Siapa tinggalkan mayat di masjid?"/>
    <meta property="og:description" content="MAYAT wanita warga emas ditemui di perkarangan masjid di Taman Hulu Kelang, Ampang, hari ini."/>
  </head>
  <body>
    <article>
      <h1>Siapa tinggalkan mayat di masjid?</h1>
      <address><time datetime="2019-11-25T13:54:41+00:00">25 Nov 2019, 13:54</time> by <a rel="author">Nurul Hidayah Bahaudin</a></address>
      <p>MAYAT wanita warga emas ditemui di perkarangan masjid di Taman Hulu Kelang, Ampang, hari ini.</p>
      <p>Ketua Polis Daerah Ampang Jaya Asisten Komisioner Noor Azmi Yusoff berkata, pihaknya menerima maklumat berhubung kejadian itu daripada jururawat, 6.23 pagi tadi.</p>
      <p>“Hasil siasatan mendapati mangsa dianggarkan berusia lingkungan 60-an dan disyaki bukan warga tempatan.</p>
      <p>“Mangsa ditemui lengkap berpakaian dengan memakai kemeja T berwarna hitam serta kain batik dan dalam keadaan baring,” katanya dalam kenyataan, di Ampang, hari ini.</p>
      <p>Noor Azmi berkata, tiada kecederaan ditemui pada mangsa dan tiada sebarang dokumen bersamanya.</p>
      <p>“Semakan rakaman kamera litar tertutup (CCTV) mendapati terdapat kenderaan putih disyaki jenis Perodua Alza masuk ke kawasan masjid pada 4.24 pagi tadi dan keluar selang tiga minit kemudian.</p>
      <p>“Kenderaan itu disyaki digunakan bagi menghantar mayat berkenaan ke kawasan masjid terbabit,” katanya.</p>
      <p>Beliau berkata, mayat mangsa dihantar ke Institut Perubatan Forensik Negara (IPFN) Hospital Kuala Lumpur (HKL) untuk bedah siasat bagi mengetahui punca sebenar kematian.</p>
      <p>“Setakat ini, kes diklasifikasikan sebagai mati mengejut (SDR). Orang ramai yang mempunyai maklumat berhubung kejadian itu diminta menghubungi Balai Polis Hulu Klang di talian 03 42573322,” katanya.</p>
      <related>
        <h4>Berita Berkaitan</h4>
        <a href="https://www.hmetro.com.my/mutakhir/2019/10/504570/nenek-mungkin-diserang-secara-seksual"/>
        <a href="https://www.hmetro.com.my/mutakhir/2019/06/466172/misteri-bau-busuk-terungkai"/>
        <a href="https://www.hmetro.com.my/mutakhir/2019/06/462831/mayat-bayi-lelaki-dalam-plastik"/>
        <a href="https://www.hmetro.com.my/mutakhir/2018/03/323558/maut-jatuh-longkang"/>
        <a href="https://www.hmetro.com.my/mutakhir/2019/10/505244/dua-beranak-warga-pakistan-diburu"/>
        <a href="https://www.hmetro.com.my/mutakhir/2019/05/452767/mayat-lelaki-dalam-longkang"/>
        <a href="https://www.hmetro.com.my/mutakhir/2019/10/508996/muntah-darah-jatuh-bukit-tabur"/>
        <a href="https://www.hmetro.com.my/mutakhir/2019/10/507117/mujur-makan-pujuk"/>
      </related>
    </article>
  </body>
</html>