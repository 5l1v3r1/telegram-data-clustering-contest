<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/obywatel-francji-probowal-przedostac-sie-peugeotem-na-ukraine-to-nietypowe-zdarzenie-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T13:33:00+00:00"/>
    <meta property="og:title" content="Obywatel Francji próbował przedostać się peugeotem na Ukrainę. To nietypowe zdarzenie (zdjęcia)"/>
    <meta property="og:description" content="Funkcjonariusze z Nadbużańskiego Oddziału Straży Granicznej nie dopuścili do przekroczenia granicy państwowej wbrew przepisom. Zatrzymano obywatela Francji, który chciał nielegalnie przejechać samochodem z Polski na Ukrainę."/>
  </head>
  <body>
    <article>
      <h1>Obywatel Francji próbował przedostać się peugeotem na Ukrainę. To nietypowe zdarzenie (zdjęcia)</h1>
      <address>
        <time datetime="2019-11-25T13:33:00+00:00">25 Nov 2019, 13:33</time>
      </address>
      <p>
        <b>Funkcjonariusze z Nadbużańskiego Oddziału Straży Granicznej nie dopuścili do przekroczenia granicy państwowej wbrew przepisom. Zatrzymano obywatela Francji, który chciał nielegalnie przejechać samochodem z Polski na Ukrainę.</b>
      </p>
      <p>Funkcjonariusze Straży Granicznej z Placówki w Dołhobyczowie spotkali się z dość nietypowym zdarzeniem w rejonie granicy polsko-ukraińskiej. W minioną sobotę zaobserwowali oni samochód osobowy marki Peugeot, którego kierowca próbował nielegalnie przejechać przez granicę z Polski na Ukrainę.</p>
      <p>Mundurowi zatrzymali pojazd oraz kierowcę, uniemożliwiając mu dalszą jazdę. Zatrzymanym okazał się 38-letni obywatel Francji, który w rozmowie z funkcjonariuszami przyznał, iż zamierzał przejechać samochodem granicę państwa wbrew przepisom.</p>
      <p>Mężczyzna, nie posiadał przy sobie paszportu i dlatego podjął próbę wyjazdu z Polski na Ukrainę w sposób nielegalny. Za popełnione wykroczenie mężczyzna został ukarany mandatem karnym w kwocie 500 zł.</p>
      <figure>
        <img src="https://www.lublin112.pl/wp-content/uploads/2019/11/gran1.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/gran3.jpg"/>
      </figure>
      <p>(fot. NOSG)</p>
    </article>
  </body>
</html>