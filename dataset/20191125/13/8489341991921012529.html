<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807463/%D8%AF%D9%85%D8%A8%D9%84%D9%87-%D8%AF%DB%8C%D8%AF%D8%A7%D8%B1-%D8%A8%D8%A7-%D8%AF%D9%88%D8%B1%D8%AA%D9%85%D9%88%D9%86%D8%AF-%D8%AD%D8%B3%D8%A7%D8%B3%E2%80%8C%D8%AA%D8%B1%DB%8C%D9%86-%D8%A8%D8%A7%D8%B2%DB%8C-%D8%A8%D8%A7%D8%B1%D8%B3%D9%84%D9%88%D9%86%D8%A7%D8%B3%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T13:45:00+00:00"/>
    <meta property="og:title" content="دمبله: دیدار با دورتموند حساس‌ترین بازی بارسلوناست"/>
    <meta property="og:description" content="عثمان دمبله معتقد است که دیدار برگشت بارسلونا برابر دورتموند در مرحله گروهی لیگ قهرمانان که چهارشنبه شب برگزار خواهد شد، حساس‌ترین دیدار این تیم تا این جای فصل است."/>
  </head>
  <body>
    <article>
      <h1>دمبله: دیدار با دورتموند حساس‌ترین بازی بارسلوناست</h1>
      <h2>عثمان دمبله معتقد است که دیدار برگشت بارسلونا برابر دورتموند در مرحله گروهی لیگ قهرمانان که چهارشنبه شب برگزار خواهد شد، حساس‌ترین دیدار این تیم تا این جای فصل است.</h2>
      <address>
        <time datetime="2019-11-25T13:45:00+00:00">25 Nov 2019, 13:45</time>
      </address>
      <p>به گزارش گروه ورزشی خبرگزاری دانشجو، دو تیم بارسلونا و دورتموند در دور برگشت مرحله گروهی رقابت های لیگ قهرمانان چهارشنبه شب در ورزشگاه نیوکمپ در حالی به مصاف یکدیگر می روند که بازی رفت دو تیم در<a href="https://footballi.net/team/1024/%D8%A2%D9%84%D9%85%D8%A7%D9%86?utm_source=news-inline-link"> آلمان </a>با تساوی به پایان رسیده است. بارسلونا در حال حاضر با 8 امتیاز صدرنشین گروه است و دورتموند با 7 امتیاز در رتبه دوم قرار دارد.<a href="https://footballi.net/team/750/%D8%A7%DB%8C%D9%86%D8%AA%D8%B1?utm_source=news-inline-link"> اینتر </a>نیز در همین گروه با 4 امتیاز در رده سوم ایستاده است. عثمان دمبله معتقد است که این دیدار حساس ترین دیدار بارسلونا پیش از فرا رسیدن کریسمس است. بازیکن تیم ملی<a href="https://footballi.net/team/1034/%D9%81%D8%B1%D8%A7%D9%86%D8%B3%D9%87?utm_source=news-inline-link"> فرانسه </a>در گفتگو با تلویزیون بارسا در این باره اظهار داشت: " ما باید برابر دورتموند به پیروزی برسیم تا صعود خود را هرچه زودتر قطعی کنیم. این مهمترین بازی نیمه اول فصل است. امیدواریم با حمایت هوادارانمان بتوانیم سه امتیاز این دیدار را به دست آوریم و با آرامش و اطمینان خاطر به مصاف اینتر برویم. این بازی بسیار برای من خاص است. هم تیمی های سابق من آنجا هستند. ما در آن شب رقیب خواهیم بود اما هیچ چیز فرقی نکرده است. من سه سال پیش از آنها جدا شوم و از آن زمان دیداری با آنها نداشتم. این دیدار از نظر احساسی سخت است اما خوشحالم که می توانم برابر آنها به میدان بروم. "</p>
    </article>
  </body>
</html>