<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402665/%D8%A8%DB%8C%D8%B4-%D8%A7%D8%B2-%DA%AF%D8%B0%D8%B4%D8%AA%D9%87-%D8%A8%D9%87-%D8%AA%D9%81%DA%A9%D8%B1%D8%A8%D8%B3%DB%8C%D8%AC%DB%8C-%D9%86%DB%8C%D8%A7%D8%B2-%D8%AF%D8%A7%D8%B1%DB%8C%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-25T13:54:50+00:00"/>
    <meta property="og:title" content="بیش از گذشته به تفکربسیجی نیاز داریم"/>
    <meta property="og:description" content="ارتش جمهوری اسلامی ایران به مناسبت سالروز تشکیل سازمان بسیج مستضعفین بیانیه‌ای صادر و در آن تاکید کرد: فرهنگ بسیجی، نمادی از کارآمدی، مسئولیت پذیری و ولایت‌ مداری است که در عرصه‌های مختلف سیاسی، اجتماعی، علمی، فرهنگی و نظامی مایه افتخار و عظمت نظام اسلامی است."/>
  </head>
  <body>
    <article>
      <h6 class="kicker">ارتش جمهوری اسلامی ایران:</h6>
      <h1>بیش از گذشته به تفکربسیجی نیاز داریم</h1>
      <address>
        <time datetime="2019-11-25T13:54:50+00:00">25 Nov 2019, 13:54</time>
      </address>
      <p>ارتش جمهوری اسلامی ایران به مناسبت سالروز تشکیل سازمان بسیج مستضعفین بیانیه‌ای صادر و در آن تاکید کرد: فرهنگ بسیجی، نمادی از کارآمدی، مسئولیت پذیری و ولایت‌ مداری است که در عرصه‌های مختلف سیاسی، اجتماعی، علمی، فرهنگی و نظامی مایه افتخار و عظمت نظام اسلامی است.</p>
      <p>به گزارش ایسنا به نقل از روابط عمومی ارتش، متن بیانیه ارتش بدین شرح است:</p>
      <p>سازمان بسیج مستضعفان که با تفکر ژرف و الهی حضرت امام خمینی (ره) تشکیل شد، در مدتی کوتاه به شجره طیبه‌ای مبدل گشت که ملت و کشور ایران را از گردنه‌های پر خطر عبور داده و در کنار سایر نیروهای مسلح، حافظ امنیت و آرامش ایران اسلامی بوده است.</p>
      <p>عبور موفقیت آمیز انقلاب و نظام اسلامی از چالش‌ها و فتنه‌های داخلی و خارجی در دوران های مختلف مرهون هوشمندی، بصیرت و فداکاری‌های کم نظیر آحاد مدافعان انقلاب و میهن اسلامی بوده که موجب اعتلای کشور جمهوری اسلامی ایران شده است.</p>
      <p> امروز و در شرایط حساس و سرنوشت‌ساز منطقه بیش از هر دوران دیگری به تفکر بسیجی و حضور پرشور و شعور بسیجیان برای مقابله با فتنه های جدید نیاز است. زیرا دشمن که از راهبرد فشار حداکثری علیه انقلاب اسلامی طرفی نبسته‌ در فتنه های جدید، به دنبال تضعیف و وارد آوردن ضربه به نظام اسلامی در این مقطع میدان داری بسیجیان مانع از رسیدن دشمنان قسم خورده انقلاب به اهداف شوم خود شده است. بسیج و تفکر بسیجی همیشه و در همه عرصه‌ها روح معنویت و ایثار را حاکم نموده و توطئه های دشمنان را خنثی کرده است.</p>
      <p>ارتش جمهوری اسلامی ایران با تبریک هفته بسیج به آحاد فرماندهان و رزمندگان مخلص بسیجی، چهار دهه جهاد و فداکاری این نهاد مقدس را ارج نهاده و به روح بلند تمام شهدای شهدای بسیج که در پاسداری از امنیت و عزت ایران اسلامی جان خویش را فدا کرده و با خون خود، نهال انقلاب را آبیاری کردند درود می فرستد و برای این قهرمانان بی‌ادعای دین و وطن، در پیشبرد اهداف نظام مقدس اسلامی تحت فرماندهی حکیمانه فرماندهی معظم کل قوا آرزوی موفقیت و سربلندی دارد.</p>
      <p>انتهای پیام</p>
    </article>
  </body>
</html>