<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/25/w-sieci-pojawily-sie-opinie-krytykow-po-obejrzeniu-pierwszych-pieciu-odcinkow-serialu-wiedzmin-od-netflixa.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-25T13:40:00+00:00"/>
    <meta property="og:title" content="W sieci pojawiły się opinie krytyków po obejrzeniu pierwszych pięciu odcinków serialu Wiedźmin od Netflixa"/>
    <meta property="og:description" content="Wygląda na to, że już niedługo będziemy mogli obejrzeć bardzo dobrą adaptację, która czasem minimalnie odstaje od książkowych standardów."/>
  </head>
  <body>
    <article>
      <h1>W sieci pojawiły się opinie krytyków po obejrzeniu pierwszych pięciu odcinków serialu Wiedźmin od Netflixa</h1>
      <h2>Wygląda na to, że już niedługo będziemy mogli obejrzeć bardzo dobrą adaptację, która czasem minimalnie odstaje od książkowych standardów.</h2>
      <address><time datetime="2019-11-25T13:40:00+00:00">25 Nov 2019, 13:40</time> by <a rel="author">Maria Wawrzyniak</a></address>
      <p><b>Część dziennikarzy oraz ważnych osobistości internetowych otrzymała dostęp do pierwszych pięciu odcinków serialu <i>Wiedźmin</i> od Netflixa. </b>Twitter dosłownie został zalany <b>opiniami i komentarzami na temat produkcji</b>, z których znaczna większość bardzo ją chwali – przede wszystkim za <b>świetne aktorstwo Henry’ego Cavilla oraz Anyi Chalotry</b>, którzy wcielili się w Geralta i Yennefer. Doceniono również <b>oprawę wizualną</b>, w tym głównie <b>kostiumy</b> oraz <b>choreografię walk</b>, które wyglądają po prostu świetnie. Jest na co czekać, aczkolwiek wiele osób zaznaczyło, że <b>adaptacja czasem różni się od tego, co poznaliśmy w książkach</b>. Poniżej znajdziecie kilka przetłumaczonych wypowiedzi.</p>
      <figure>
        <img src="https://img6.gram.pl/ttjn20191125133046470bwtu.jpg"/>
      </figure>
      <p>https://twitter.com/witcherpodcast/status/1198476646329856000</p>
      <blockquote>Ostatni tweet tej nocy, bo nie mogę skończyć piątego odcinka. Robi się coraz lepiej i lepiej z każdym epizodem. Wyróżniają się przede wszystkim Anya jako Yen, szczególnie MyAnna Buring jako Rissaia. Mam wprawdzie pewne zastrzeżenia, ale ogólnie rzecz biorąc – było fantastycznie.</blockquote>
      <p>https://twitter.com/Garrick_KI/status/1197674569592647680 https://twitter.com/Garrick_KI/status/1197667886589980672</p>
      <blockquote>Choreografia walk jest szalona. Pierwsza walka, w którą wdaje się Geralt, jest pięknie brutalna. Połączenie szermierki i znaków jest perfekcyjne. (...) Strona wizualna serialu jest solidna. Miejsca, kostiumy i efekty są świetne – pod tym względem w ogóle nie musimy się niczym martwić.</blockquote>
      <p>https://twitter.com/thepixelbaron/status/1198154584159440897</p>
      <blockquote>Nie mogę złamać embarga, jednak wyrażę soją opinię na temat pokazów przedpremierowych w postaci gifa. Po pierwsze, jak śmiecie robić coś tak wspaniałego. Po drugie, Henry Cavill dobrze wybrał Płotkę i będę tego bronić do ostatniej kropli krwi!</blockquote>
      <p>https://twitter.com/SeeWillTweet/status/1198359991549341696</p>
      <blockquote>Serial jest wierny sercu i duchowi całej historii. Został bardzo dobrze wykonany, ale bądźcie przygotowani na pewne różnice. Wierzę, że fani książek – a nawet gier – polubią tę adaptację. Pamiętajcie jednak, że to tylko adaptacja.</blockquote>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>