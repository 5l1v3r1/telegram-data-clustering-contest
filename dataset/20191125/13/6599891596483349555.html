<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/gundem/2019/11/25/turkiye-ile-katar-arasinda-7-anlasma-erdogan-ve-al-saniden-kritik-gorusme"/>
    <meta property="og:site_name" content="A Haber"/>
    <meta property="article:published_time" content="2019-11-25T13:39:21+00:00"/>
    <meta property="og:title" content="Türkiye ile Katar arasında 7 anlaşma! Erdoğan ve Al Sani'den kritik görüşme"/>
    <meta property="og:description" content="Türkiye-Katar Yüksek Stratejik Komite 5'inci Toplantısı'na başkanlık eden Cumhurbaşkanı Erdoğan ve Katar Emiri Şeyh Temim bin Hamad Al Sani, daha sonra iki ülke arasında gerçekleştirilen iş birliği anlaşmaları imza törenine katıldı. Erdoğan ve Katar Emiri Al Sani'nin huzurunda Türkiye ile Katar arasında 7 anlaşma imzalandı."/>
  </head>
  <body>
    <article>
      <h1>Türkiye ile Katar arasında 7 anlaşma! Erdoğan ve Al Sani'den kritik görüşme</h1>
      <address>
        <time datetime="2019-11-25T13:39:21+00:00">25 Nov 2019, 13:39</time>
      </address>
      <p>
        <b><a href="https://www.ahaber.com.tr/index/turkiye">Türkiye</a>-<a href="https://www.ahaber.com.tr/index/katar">Katar</a> <a href="https://www.ahaber.com.tr/index/yuksek-stratejik-komite">Yüksek Stratejik Komite</a> 5'inci Toplantısı'na başkanlık eden Cumhurbaşkanı Erdoğan ve Katar Emiri Şeyh Temim bin Hamad Al Sani, daha sonra iki ülke arasında gerçekleştirilen iş birliği anlaşmaları imza törenine katıldı. Erdoğan ve Katar Emiri Al Sani'nin huzurunda Türkiye ile Katar arasında 7 anlaşma imzalandı.</b>
      </p>
      <p>Cumhurbaşkanı Erdoğan ve <a href="https://www.ahaber.com.tr/index/katar">Katar</a> Emiri Al Sani'nin, Katar Emirlik Divanı'nda baş başa görüşmeleri ve heyetler arası çalışma yemeğinin ardından anlaşma imza töreni gerçekleştirildi.</p>
      <p>Erdoğan ve Al Sani'nin huzurunda iki ülke arasında 7 anlaşma imzalandı.<br/><br/><b>DIŞİŞLERİ ANLAŞMASI</b></p>
      <p>"<a href="https://www.ahaber.com.tr/index/turkiye">Türkiye</a> Cumhuriyeti ve Katar Devleti Arasında <a href="https://www.ahaber.com.tr/index/yuksek-stratejik-komite">Yüksek Stratejik Komite</a> 5'inci Toplantısı Ortak Bildirisi"ne Dışişleri Bakanı Mevlüt Çavuşoğlu ile Katar Dışişleri Bakanı Muhammed bin Abdurrahman Al Sani imza attı.<br/><br/><b>MERKEZ BANKASI ANLAŞMASI</b></p>
      <p>Türkiye <a href="https://www.ahaber.com.tr/index/merkez-bankasi">Merkez Bankası</a> ile Katar Merkez Bankası arasında "Türk Lirası-Katar Riyali İkili Para Swap Düzenlemesine ilişkin Değişiklik Anlaşması" Türkiye Merkez Bankası Başkanı Murat Uysal ve Katar Merkez Bankası Başkanı Şeyh Abdullah bin Suud Al Sani tarafından imzalandı.<br/><br/><b>ÇEVRE VE ŞEHİRCİLİK ALANINDA MUTABAKAT</b></p>
      <p>İki ülke hükümetleri arasında "Şehircilik Alanında İşbirliğine İlişkin <a href="https://www.ahaber.com.tr/index/mutabakat-zapti">Mutabakat Zaptı</a>"nı Çevre ve Şehircilik Bakanı Murat Kurum ile Katar Belediye ve <a href="https://www.ahaber.com.tr/index/cevre-bakani-abdullah">Çevre Bakanı Abdullah</a> bin <a href="https://www.ahaber.com.tr/index/abdulaziz-al-subaie">Abdülaziz Al Subaie</a> imzaladı.<br/><br/><b>TİCARİ VE SANAYİ ALANINDA ANLAŞMALAR</b></p>
      <p>Türk Standartları Enstitüsü (TSE) ile Katar Genel Standardizasyon Teşkilatı arasında "Ticareti Kolaylaştırmak ve Tüketicinin Korunmasını Sağlamak Üzere Laboratuvar Kurulum Projesi İşbirliği Konusunda Ortak Niyet Beyanı" Sanayi ve Teknoloji Bakanı Mustafa Varank ile Katar Belediye ve Çevre Bakanı Abdullah bin Abdülaziz Al Subaie tarafından imzalandı.</p>
      <p>İki ülke hükümetleri arasında "Sınai ve Teknolojik İşbirliği Anlaşması"na Sanayi ve Teknoloji Bakanı Varank ile Katar Ticaret ve Sanayi Bakanı Ali Bin Ahmet Al-Kuvari imza koydu.<br/><br/><b>TSE VE ASHGHAL ARASINDA İMZA</b></p>
      <p>TSE ile Katar Bayındırlık İdaresi (ASHGHAL) arasında "Standardizasyon ve Uygunluk Değerlendirme Alanında İşbirliği için Mutabakat Zaptı" TSE Başkanı Adem Şahin ile ASHGHAL Başkanı Saad Al Muhannedi tarafından imzalandı.<br/><br/><b>FİNANS MERKEZLERİ ARASINDA ANLAŞMA</b></p>
      <p>"<a href="https://www.ahaber.com.tr/index/cumhurbaskanligi-finans-ofisi">Cumhurbaşkanlığı Finans Ofisi</a> ile Katar <a href="https://www.ahaber.com.tr/index/finans-merkezi">Finans Merkezi</a> İdaresi Arasında Mutabakat Zaptı"na Cumhurbaşkanlığı Finans Ofisi Başkanı Göksel Aşan ve Katar Finans Merkezi Genel Müdürü Yusuf Al-Jaida imza attı.<br/><br/><b>CUMHURBAŞKANLIĞI YATIRIM OFİSİ İLE KATAR YATIRIMI DESTEK AJANSI ARASINDA ANLAŞMA</b></p>
      <p>"<a href="https://www.ahaber.com.tr/index/cumhurbaskanligi-yatirim-ofisi">Cumhurbaşkanlığı Yatırım Ofisi</a> ile Katar Yatırımı Destek Ajansı Arasında Mutabakat Zaptı"na ise Cumhurbaşkanlığı Yatırım Ofisi Başkanı Arda Ermut ve Katar Yatırım Destek Ajansı Genel Müdürü Şeyh Ali Al-Velid Al Sani imza koydu.</p>
      <p>İmza töreninde Gençlik ve Spor Bakanı Mehmet Muharrem Kasapoğlu, Hazine ve Maliye Bakanı Berat Albayrak, Milli Savunma Bakanı Hulusi Akar, Ticaret Bakanı Ruhsar Pekcan, İletişim Başkanı Fahrettin Altun, Cumhurbaşkanlığı Sözcüsü İbrahim Kalın ve MİT Başkanı Hakan Fidan da hazır bulundu.</p>
      <related>
        <a href="https://www.ahaber.com.tr/video/gundem-videolari/baskan-erdogan-katar-emiri-al-sani-tarafindan-boyle-karsilandi"/>
        <a href="https://www.ahaber.com.tr/video/gundem-videolari/son-dakika-baskan-erdogan-katara-kritik-ziyaret"/>
        <a href="https://www.ahaber.com.tr/galeri/dunya/baskan-erdogan-katara-indi-iste-erdogana-yapilan-karsilamadan-goruntuler"/>
      </related>
    </article>
  </body>
</html>