<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/asia/2019/11/25/hong-kong-ai-democratici-90-dei-seggi_c005ce41-2c09-4cc2-be49-e072cefb466b.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T13:40:43+00:00"/>
    <meta property="og:title" content="Hong Kong, ai democratici il 90% dei seggi"/>
    <meta property="og:description" content="Duro colpo alla governatrice e al governo centrale di Pechino da parte dei candidati anti-governativi in corsa alle distrettuali. Lam: 'Ascolteremo i cittadini'. Pechino: 'La città è parte integrante della Cina' (ANSA)"/>
  </head>
  <body>
    <article>
      <h1>Hong Kong, ai democratici il 90% dei seggi</h1>
      <h2>Lam: 'Ascolteremo i cittadini'. Pechino: 'La città è parte integrante della Cina'</h2>
      <address><time datetime="2019-11-25T13:40:43+00:00">25 Nov 2019, 13:40</time> by <a rel="author">Redazione ANSA</a></address>
      <p><b>I candidati anti-governativi in corsa alle elezioni distrettuali di Hong Kong hanno conquistato quasi il 90% dei seggi, 396 sui 452 in palio</b>, assestando un duro colpo alla governatrice Carrie Lam e al governo centrale di Pechino. Mentre è in ballo ancora l'assegnazione di due seggi, riportano i media locali, il fronte pro-establishment ha perso più di 240 seggi rispetto alla tornata elettorale del 2015.</p>
      <p>Il governo di Hong Kong ascolterà "certamente con umiltà le opinioni dei cittadini e rifletterà su di loro con serietà".<b> E' l'impegno della governatrice Carrie Lam</b> affidato a una nota, che è il primo commento dopo la pesantissima sconfitta del fronte pro-establishment alle elezioni distrettuali di domenica. Il governo, ha assicura la Lam, "rispetterà il risultato del voto".</p>
      <p>"Hong Kong è parte integrante della Cina, a prescindere dal risultato elettorale", ha detto <b>il ministro degli Esteri cinese Wang Yi</b>. "Qualsiasi tentativo di danneggiare il livello di prosperità e stabilità della città, non avrà successo", ha continuato Wang nel primo commento ufficiale di Pechino sull'esito del voto a Hong Kong.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>