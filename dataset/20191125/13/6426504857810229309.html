<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/11/xbox-black-friday.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-11-25T13:08:28+00:00"/>
    <meta property="og:title" content="Mocne oferty Black Friday od Xboxa. Dużo tańsze konsole, gry i akcesoria"/>
    <meta property="og:description" content="Microsoft przygotował atrakcyjną promocję na Czarny Piątek. Podobnie jak konkurencja, uruchomił wyprzedaż gier. Przeceniono jednak i sam sprzęt Xbox One."/>
  </head>
  <body>
    <article>
      <h1>Mocne oferty Black Friday od Xboxa. Dużo tańsze konsole, gry i akcesoria</h1>
      <address><time datetime="2019-11-25T13:08:28+00:00">25 Nov 2019, 13:08</time> by <a rel="author" href="https://www.spidersweb.pl/author/amat3ur" target="_blank">Maciej Gajewski</a></address>
      <p>
        <b>Microsoft przygotował bardzo atrakcyjną promocję na zbliżający się Czarny Piątek. Podobnie jak konkurencja, uruchomił wyprzedaż gier. Przeceniono jednak również i sam sprzęt. I to o istotne kwoty.</b>
      </p>
      <p>WIĘCEJ PROMOCJI TUTAJ: <b><a href="https://www.spidersweb.pl/2019/11/black-week-2019-czarny-piatek-black-friday-polska.html">Zapomnij o Black Friday. Wystartował Black Week 2019 – przegląd najlepszych promocji</a></b></p>
      <p>Jeżeli nadal zastanawiasz się nad przejściem na zieloną stronę mocy – to teraz nadarza się ku temu świetna okazja. Xbox przecenił bowiem z okazji Black Friday w zasadzie wszystko. Od konsol przez akcesoria aż po same gry wideo i usługi. Biorąc pod uwagę kompleksowość oferty: taniej już nie będzie.</p>
      <h3><a href="https://www.spidersweb.pl/tag/xbox-one-x">Xbox One X</a> – najpotężniejsza konsola do gier za 1500 zł</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2017/12/xbox-one-x-nowosci-grudzien.jpg"/>
      </figure>
      <p>Zdaję sobie sprawę że dla wielu osób wydatek na konsolę jest trudny do zbagatelizowania, jednak i tak będę was namawiał do dopłacenia do wersji X konsoli Xbox One. Tańsza edycja to urządzenie już w tym momencie dla bardzo oszczędnych, z którego najnowsze gry wyciskają ciut więcej niż jest w stanie zapewnić. Xbox One X to coś zupełnie odwrotnego: potężna konsola, która zapewnia grom moc niezbędną do stworzenie pięknej oprawy graficznej, krótkich czasów ładowania i dużej płynności animacji – tym bardziej, jeśli w naszym domu pojawił się już telewizor lub monitor 4K.</p>
      <p>Przecenione na Black Friday zestawy z konsolą Xbox One X to:</p>
      <ul>
        <li>Xbox One X 1TB z grą Star Wars Jedi: Upadły Zakon – 1499 zł</li>
        <li>Xbox One X 1TB z grą Gears 5 – 1499 zł</li>
        <li>Xbox One X 1TB z grami Forza Horizon 4 i Forza Motorsport 7 – 1499 zł</li>
        <li>Xbox One X 1TB z grami Star Wars Jedi: Upadły Zakon i EA Sports FIFA 20 – 1729 zł</li>
        <li>Xbox One X 1TB z grami Gears 5 i EA Sports FIFA 20 – 1729 zł</li>
        <li>Xbox One X 1TB z grami Forza Horizon 4, Forza Motorsport 7 i EA Sports FIFA 20 – 1729 zł</li>
      </ul>
      <h3><a href="https://www.spidersweb.pl/tag/xbox-one-s">Xbox One S</a> – konsola dla oszczędnych w coraz bardziej symbolicznej cenie</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2016/08/xbox-one-s-4.jpg"/>
      </figure>
      <p>Jeżeli One X to dla nas jednak zbyt duży wydatek, to nie oznacza, że nie powinniśmy się poddawać i przestać interesować konsolą One S. Należy się jednak przygotować na to, że niektóre gry będą się nieprzyjemnie długo wczytywać, a ich oprawa graficzna będzie na niższym poziomie. Nadal będą to jednak te same tytuły, a Xbox One S zachowuje resztę zalet droższej obsługi – w tym możliwość odtwarzania płyt Blu-ray UHD i treści wideo z usług typu Netflix czy Prime Video w rozdzielczości 4K z HDR.</p>
      <p>Przecenione na Black Friday zestawy z konsolą Xbox One S to:</p>
      <ul>
        <li>Xbox One S All-Digital Edition 1TB (bez napędu optycznego) z grami Minecraft, Sea of Thieves i pakietem dodatków Fortnite – 699 zł</li>
        <li>Xbox One S 1TB z grą Star Wars Jedi: Upadły Zakon – 949 zł</li>
        <li>Xbox One S 1TB z grą Gears 5 – 949 zł</li>
        <li>Xbox One S 1TB z grą Forza Horizon 4 z dodatkiem LEGO Speed Champions – 949 zł</li>
        <li>Xbox One S 1TB z drugim kontrolerem bezprzewodowym Xbox i grą EA Sports FIFA 20 – 1179 zł</li>
        <li>Xbox One S 1TB z grami Star Wars Jedi: Upadły Zakon i EA Sports FIFA 20 – 1179 zł</li>
        <li>Xbox One S 1TB z grami Gears 5 i EA Sports FIFA 20 – 1179 zł</li>
        <li>Xbox One S 1TB z grami Forza Horizon 4 z dodatkiem LEGO Speed Champions i EA SPORTS FIFA 20 – 1179 zł</li>
      </ul>
      <h3>Nie zapominajmy o grach na <a href="https://www.spidersweb.pl/tag/xbox-one">Xbox One</a> z okazji Black Friday</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2018/05/xbox-game-pass-problem.jpg"/>
      </figure>
      <p><a href="https://www.spidersweb.pl/tag/xbox-game-pass">Xbox Game Pass</a> to usługa na abonament, która zapewnia dostęp do grubo ponad stu gier na konsole Xbox One oraz tytułów dostępnych na komputerach PC z systemem Windows 10, w ramach jednego abonamentu, w stałej cenie. Abonament Xbox Game Pass Ultimate zawiera ponadto subskrypcję Xbox Live Gold ze wszystkimi jej korzyściami. Z okazji Black Friday możemy nabyć:</p>
      <ul>
        <li>kwartalny abonament Xbox Game Pass Ultimate 50 proc. taniej (oferta dostępna w sklepach stacjonarnych; dla wszystkich użytkowników)</li>
        <li>kwartalny abonament Xbox Game Pass Ultimate za 4 zł (oferta dostępna na konsoli; tylko dla nowych użytkowników)</li>
      </ul>
      <p>Oprócz tego ruszyła wielka wyprzedaż gier. <a href="https://www.xbox.com/pl-PL/promotions/sales/black-friday/xbox-games">W ramach Microsoft Store</a> przecenionych zostało 602 pozycji, w tym niektóre nawet o 50 proc.</p>
      <h3>No i nie zapominajmy o akcesoriach dla konsol Xbox One</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/10/xbox-elite-series-2-recenzja-1.jpg"/>
      </figure>
      <p>Z okazji handlowego święta możemy zaprojektować własny, unikatowy kontroler w ramach Xbox Design Lab w nowych, niższych cenach. Ostateczna kwota będzie zależeć od naszego projektu, ale idzie się zamknąć w 259 zł (wysyłka darmowa). Dodatkowo zwykłe kontrolery do konsoli zostały przecenione o 20 proc.</p>
      <p><b>WIĘCEJ PROMOCJI TUTAJ:</b> <a href="https://www.spidersweb.pl/2019/11/black-week-2019-czarny-piatek-black-friday-polska.html">Zapomnij o Black Friday. Wystartował Black Week 2019 – przegląd najlepszych promocji</a></p>
      <h3>Jak wygląda Black Friday u konkurencji?</h3>
      <ul>
        <li>
          <a href="https://www.spidersweb.pl/2019/11/nintendo-switch-wyprzedaz-gier.html">Tu przyglądamy się bliżej ofertom Nintendo</a>
        </li>
        <li>
          <a href="https://www.spidersweb.pl/2019/11/ps4-black-friday-2019-ps-store.html">Tu przyglądamy się bliżej ofertom Sony</a>
        </li>
      </ul>
    </article>
  </body>
</html>