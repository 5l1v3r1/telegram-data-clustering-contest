<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013485/%D8%B3%DB%8C%D8%A7%D8%B3%D8%AA%D9%85%D8%AF%D8%A7%D8%B1-%D9%84%D8%A8%D9%86%D8%A7%D9%86%DB%8C-%D8%B3%D8%B9%D8%AF-%D8%A7%D9%84%D8%AD%D8%B1%DB%8C%D8%B1%DB%8C-%D8%A8%D9%87-%D8%AE%D9%88%D8%A7%D8%B3%D8%AA-%D8%A2%D9%85%D8%B1%DB%8C%DA%A9%D8%A7-%D8%A7%D8%B3%D8%AA%D8%B9%D9%81%D8%A7-%DA%A9%D8%B1%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T13:48:36+00:00"/>
    <meta property="og:title" content="سیاستمدار لبنانی: سعد الحریری به خواست آمریکا استعفا کرد"/>
    <meta property="og:description" content="دبیرکل حزب کمونیست لبنان اعلام کرد، نخست‌وزیر این کشور به خواست آمریکا استفعا کرده و سفارت آمریکا در لبنان تنها یک سفارت نیست بلکه پایگاهی امنیتی و نظامی در سطح منطقه است."/>
  </head>
  <body>
    <article>
      <h1>سیاستمدار لبنانی: سعد الحریری به خواست آمریکا استعفا کرد</h1>
      <address>
        <time datetime="2019-11-25T13:48:36+00:00">25 Nov 2019, 13:48</time>
      </address>
      <p>
        <i>دبیرکل حزب کمونیست لبنان اعلام کرد، نخست‌وزیر این کشور به خواست آمریکا استفعا کرده و سفارت آمریکا در لبنان تنها یک سفارت نیست بلکه پایگاهی امنیتی و نظامی در سطح منطقه است.</i>
      </p>
      <p>به گزارش مشرق، «حنا غریب» دبیرکل حزب کمونیست لبنان در گفت‌وگویی با شبکه «المیادین» اعلام کرد، «سعد الحریری» نخست‌وزیر لبنان به خواست آمریکا استعفا کرده است.</p>
      <blockquote>بیشتر بخوانید:<br/><a href="https://www.mashreghnews.ir/news/1007743/%D9%81%D8%AA%D9%86%D9%87-%DB%B9%DB%B8-%D8%AF%D8%B1-%D9%85%D9%86%D8%B7%D9%82%D9%87">فتنه ۹۸ در منطقه!<br/></a><a href="https://www.mashreghnews.ir/news/1010423/%D8%A7%D9%84%D8%AC%D9%85%D9%87%D9%88%D8%B1%DB%8C%D9%87-%D8%AD%D8%B1%DB%8C%D8%B1%DB%8C-%D8%A8%D9%87-%D8%AF%D9%86%D8%A8%D8%A7%D9%84-%D8%B1%D8%A7%D9%87%DB%8C-%D8%A8%D8%B1%D8%A7%DB%8C-%D8%A7%D8%A8%D9%82%D8%A7%DB%8C-%D8%AE%D9%88%D8%AF-%D8%AF%D8%B1-%D9%82%D8%AF%D8%B1%D8%AA-%D8%A7%D8%B3%D8%AA">الجمهوریه: حریری به دنبال راهی برای ابقای خود در قدرت است<br/></a><a href="https://www.mashreghnews.ir/news/1011271/%D9%86%D8%A8%DB%8C%D9%87-%D8%A8%D8%B1%DB%8C-%D9%84%D8%A8%D9%86%D8%A7%D9%86-%D8%B1%D8%A7-%D8%A8%D9%87-%DA%A9%D8%B4%D8%AA%DB%8C-%D8%AF%D8%B1-%D8%AD%D8%A7%D9%84-%D8%BA%D8%B1%D9%82-%D8%AA%D8%B4%D8%A8%DB%8C%D9%87-%DA%A9%D8%B1%D8%AF">«نبیه بری» لبنان را به کشتی در حال غرق تشبیه کرد</a></blockquote>
      <p>وی گفت: سفارت آمریکا در بیروت تنها یک سفارت نیست بلکه پایگاهی امنیتی و نظامی در سطح منطقه است.</p>
      <p>غریب در ادامه به بستن برخی مسیرها به دست معترضان پرداخت و گفت، این اقدام بی‌فایده است و روش بستن مسیرها باید جای خود را به روشی دیگر دهد.</p>
      <p>وی سپس گفت، تا زمانی که دولت فعلی در رأس قدرت است اوضاع سیاسی و اقتصادی در لبنان تغییر نخواهد کرد.</p>
      <p>الحریری در هفتم آبانماه و در واکنش به ادامه اعتراض‌های مردمی از به بن‌بست رسیدن خود سخن گفت و استعفایش را تقدیم «میشل عون» رئیس‌جمهور کرد.</p>
      <p>دو کشته در لبنان</p>
      <p>امروز (دوشنبه) برخی از مسیرها در مناطق مختلف لبنان بسته بود و پل «الرینغ» در بیروت شاهد تنش میان تظاهرات‌کنندگان و اهالی منطقه بود.</p>
      <p>بنا به گزارش المیادین صبح امروز و پس از آنکه معترضان به سمت یک خودرو در منطقه «الجیه» در مسیر جنوب به بیروت سنگ پرتاب کردند راننده این خودرو تعادل خود را از دست داد و به تیر برق برخورد کرد؛ در پی این حادثه دو نفر کشته و تعدادی دیگر زخمی شدند.</p>
      <p>منبع: فارس</p>
    </article>
  </body>
</html>