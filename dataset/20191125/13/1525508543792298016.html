<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780836/%DB%B8%DB%B6-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%AA%D8%B3%D9%87%DB%8C%D9%84%D8%A7%D8%AA-%D8%B1%D9%88%D9%86%D9%82-%D8%AA%D9%88%D9%84%DB%8C%D8%AF-%D8%AF%D8%B1-%D8%AE%D8%B1%D8%A7%D8%B3%D8%A7%D9%86-%D8%AC%D9%86%D9%88%D8%A8%DB%8C-%D9%BE%D8%B1%D8%AF%D8%A7%D8%AE%D8%AA-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T13:19:30+00:00"/>
    <meta property="og:title" content="رئیس سازمان صنعت، معدن وتجارت خراسان جنوبی: ۸۶ میلیارد تومان تسهیلات رونق تولید در خراسان جنوبی پرداخت شد"/>
    <meta property="og:description" content="بیرجند- رئیس سازمان صنعت، معدن وتجارت خراسان جنوبی گفت: ۸۶ میلیارد تومان تسهیلات رونق تولید در سال جاری به واحدها پرداخت شده است."/>
  </head>
  <body>
    <article>
      <h1>رئیس سازمان صنعت، معدن وتجارت خراسان جنوبی: ۸۶ میلیارد تومان تسهیلات رونق تولید در خراسان جنوبی پرداخت شد</h1>
      <address>
        <time datetime="2019-11-25T13:19:30+00:00">25 Nov 2019, 13:19</time>
      </address>
      <p>به گزارش <a href="https://www.mehrnews.com/">خبرنگار مهر</a>، داوود شهرکی ظهر دوشنبه در دومین جلسه کارگروه اقتصادی، اشتغال و سرمایه گذاری استان با اشاره به اقدامات انجام شده در زمینه اشتغالزایی بیان کرد: در این راستا تعدادی از واحدهای صنعتی غیر فعال به چرخه تولید بر گشتند.</p>
      <p>وی با بیان اینکه همچنین چند طرح بزرگ مانند طلا و توسعه استخراج زغال سنگ آغاز به کار کرده است، اظهار کرد: طی سال گذشته ۳۰ واحد صنعتی با اشتغال ۳۰۰ نفر به بهره برداری رسید.</p>
      <p>شهرکی با بیان اینکه همچنین ۶۰ میلیارد تومان تسهیلات روستایی به چهار طرح بزرگ پرداخت شده است، افزود: بیش از ۳۰۰ محدوده برای استحصال و اکتشاف مواد معدنی واگذار شده است.</p>
      <p>رئیس سازمان صنعت، معدن وتجارت خراسان جنوبی بیان کرد: تعهد ما در سال جاری هزار میلیارد تومان سرمایه گذاری با اشتغال سه هزار نفر است.</p>
      <p>وی با اشاره به اعتبارات بند الف تبصره ۱۸ قانون بودجه بیان کرد: تکمیل طرح های نیمه تمام صنعتی، بازسازی و نوسازی و سرمایه گذاری از سرفصل های اعتباری این محل  است.</p>
      <p>شهرکی با بیان اینکه سهم اعتباری سازمان صنعت، معدن و تجارت استان از این محل ۲۲۱ میلیارد تومان بوده است، گفت: تاکنون ۲۰ درصد از این اعتبارات معادل ۳۸ میلیارد تومان تخصیص یافته است.</p>
      <p>وی با بیان اینکه از این محل ۲۶ طرح به بانک ها معرفی شده است، افزود: از این تعداد پنج طرح به مبلغ ۴۰ میلیارد تومان در بخش تکمیل طرح های نیمه تمام صنعتی بوده است.</p>
      <p>رئیس سازمان صنعت، معدن وتجارت خراسان جنوبی اظهار کرد: همچنین در سال جاری ۸۶ میلیارد تومان تسهیلات رونق تولید به واحدها پرداخت شده است.</p>
    </article>
  </body>
</html>