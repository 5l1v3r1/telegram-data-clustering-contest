<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/na-kijivshchini-policiya-zatrimala-kriminalnogo-avtoriteta-ta-yogo-poplichnikiv--642291.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T13:47:09+00:00"/>
    <meta property="og:title" content="На Київщині поліція затримала кримінального авторитета та його поплічників (фото, відео)"/>
    <meta property="og:description" content="Кримінальний авторитет користувався посвідченням представника мас-медіа"/>
  </head>
  <body>
    <article>
      <h1>На Київщині поліція затримала кримінального авторитета та його поплічників (фото, відео)</h1>
      <address>
        <time datetime="2019-11-25T13:47:09+00:00">25 Nov 2019, 13:47</time>
      </address>
      <h4>Кримінальний авторитет користувався посвідченням представника мас-медіа</h4>
      <p>Поліція Київщини затримала трьох зловмисників, які наприкінці листопада минулого року в нічному закладі міста Бориспіль жорстоко побили бітами чоловіка. У такий жахливий спосіб нападники продемонстрували «своє верховенство» над відпочиваючими людьми.</p>
      <p>За даним фактом слідчі Бориспільського відділу поліції відкрили кримінальне провадження за ч. 4 ст. 296 (Хуліганство) Кримінального кодексу України.</p>
      <p>Під час проведення оперативно-розшукових заходів поліцейські встановили, що до скоєння злочину причетна група осіб, які мають вплив на криміногенну ситуацію у районі та загалом на території Київщини.</p>
      <p>Затримали нападників за місцем проживання, <a href="https://kv.npu.gov.ua/news/Informacziya/policziya-kijivshhini-zatrimala-kriminalnogo-avtoriteta-ta-jogo-pomichnikiv/">повідомляє</a> пресслужба Головного управління Нацполіції в Київській області.</p>
      <p>У затриманні зловмисників приймали участь працівники кримінальної поліції Київщини, бійці КОРДу та полку поліції особливого призначення.</p>
      <p>Під час обшуків у помешканнях злодіїв працівники поліції виявили та вилучили різноманітні ножі, металеву біту, мачете.</p>
      <p>Найстарший з групи нападників – раніше судимий 49-річний житель Борисполя, кримінальний авторитет. Користувався посвідченням представника мас-медіа.     </p>
      <p>Його близький товариш-побратим та «права рука» - неодноразово судимий 35-річний житель міста Переяслав-Хмельницький.</p>
      <p>Третій фігурант - 34 – річний житель Борисполя, який теж має вплив на криміногенну ситуацію.   </p>
      <p>1 з 5<br/><a href="https://glavcom.ua/kyiv/news/na-kijivshchini-policiya-zatrimala-kriminalnogo-avtoriteta-ta-yogo-poplichnikiv--642291.html#">на весь екран згорнути</a></p>
      <figure>
        <img src="https://glavcom.ua/img/gallery/6422/91/675648_big.jpeg"/>
      </figure>
      <figure>
        <img src="https://glavcom.ua/img/gallery/6422/91/675649_big.jpeg"/>
      </figure>
      <figure>
        <img src="https://glavcom.ua/img/gallery/6422/91/675650_big.jpeg"/>
      </figure>
      <figure>
        <img src="https://glavcom.ua/img/gallery/6422/91/675651_big.jpeg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Усім чоловікам оголошено підозру у скоєнні злочину, передбаченого ч. 4 ст. 296 Кримінального кодексу України.</p>
      <figure>
        <iframe src="https://www.youtube.com/embed/hu9KJQ-bHaw" width="580" height="390" data-service="Youtube" scrolling="no"/>
      </figure>
      <p>Правоохоронці звернулись з клопотанням про обрання для них міри запобіжного заходу у вигляді тримання під вартою.</p>
      <p>Працівники поліції перевіряють затриманих на причетність до скоєння злочинів на території Київщини.  </p>
      <related>
        <a href="https://glavcom.ua/kyiv/news/u-kijevi-operativniki-zatrimali-zlodiya-v-zakoni-video-642255.html"/>
        <a href="https://glavcom.ua/country/criminal/sbu-vikrila-torgovciv-metadonom-yaki-do-biznesu-zaluchili-ditey--641190.html"/>
        <a href="https://glavcom.ua/news/ochevidci-znyali-na-video-krivavu-strilyaninu-bilya-supermarketu-u-harkovi-635310.html"/>
      </related>
    </article>
  </body>
</html>