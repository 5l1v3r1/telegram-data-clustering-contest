<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/utazas/20191125-kenyszerleszallas-ferihegyen-utasrosszullet-miatt.html"/>
    <meta property="og:site_name" content="Origo"/>
    <meta property="article:published_time" content="2019-11-25T13:47:00+00:00"/>
    <meta property="og:title" content="Kényszerleszállás Ferihegyen"/>
    <meta property="og:description" content="Egy utas rosszulléte miatt kellett megszakítani a repülést."/>
  </head>
  <body>
    <article>
      <h1>Kényszerleszállás Ferihegyen</h1>
      <address><time datetime="2019-11-25T13:47:00+00:00">25 Nov 2019, 13:47</time> by <a rel="author">Origo</a></address>
      <p>
        <b>Rosszul lett egy utas a Turkish Airlines Isztambulból Düsseldorfba tartó járatán, ezért a gép Budapesten szakította meg útját – <a href="https://airportal.hu/utasrosszullet-budapesten-szallt-le-a-turkish-isztambul-dusseldorf-jarata/">értesült az Airportal.hu</a> repülési szakportál.</b>
      </p>
      <p>Az Airbus A330-303 típusú gép helyi idő szerint 11:49-kor szállt fel Isztambulból <a href="https://www.flightradar24.com/data/flights/tk1525#22f74d73">a Flightradar24 adatai szerint</a>. A kapitány kevéssel több mint egyórányi repülés után döntött úgy a magyar légtérben, hogy Budapesten kitérőt tesz egy utas rosszulléte miatt.</p>
      <figure>
        <img src="https://cdn.nwmgroups.hu/s/img/i/1911/20191125turkish1.jpg?w=645&amp;h=323"/>
        <figcaption>A járat útvonala<cite>Forrás: Flightradar24.com</cite></figcaption>
      </figure>
      <p>A repülőgép ezt követően megkezdte a süllyedést, majd magyar idő szerint negyed 12 után néhány perccel <br/><mark>biztonságosan leszállt a budapesti repülőtér 31R futópályáján, <br/></mark>és a számára kijelölt állóhelyre gurult – <a href="https://airportal.hu/utasrosszullet-budapesten-szallt-le-a-turkish-isztambul-dusseldorf-jarata/">írja az Airportal.hu</a>. Az állóhelyen az AMS Repülőtéri Sürgősségi Szolgálat mentőegysége megkezdte a rosszul lett utas ellátását.</p>
      <related>
        <h4>KAPCSOLÓDÓ CIKK</h4>
        <a href="https://www.origo.hu/utazas/20190615-utasrosszullet-miatt-glasgowban-szakitotta-meg-az-utjat-egy-budapestrol-torontoba-tarto-gep.html"/>
      </related>
    </article>
  </body>
</html>