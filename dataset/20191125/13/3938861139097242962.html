<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_v-yevropejskih-krayinah-elektroenergiya-dlya-promislovosti-deshevsha-nizh-dlya-naselennya-zmi/939770"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T13:45:00+00:00"/>
    <meta property="og:title" content="В європейських країнах електроенергія для промисловості дешевша, ніж для населення - ЗМІ"/>
    <meta property="og:description" content="У більшості європейських країн тарифи на електроенергію для промисловості нижчі, ніж для населення. Про це йдеться в матеріалі &quot;Апострофа&quot; &quot;Електроенергія для населення: у чому ціна питання?&quot; Відзначається, що Україна взяла на себе зобов'язання скасувати перехресне субсидування після ..."/>
  </head>
  <body>
    <article>
      <h1>В європейських країнах електроенергія для промисловості дешевша, ніж для населення - ЗМІ</h1>
      <address><time datetime="2019-11-25T13:45:00+00:00">25 Nov 2019, 13:45</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939770_w_300.jpg?v=0"/>
        <figcaption>У більшості європейських країн ситуація зворотна тій, що склалася в Україні. Фото: Today.ua</figcaption>
      </figure>
      <p>У більшості європейських країн тарифи на електроенергію для промисловості нижчі, ніж для населення. Про це йдеться в матеріалі "Апострофа" "Електроенергія для населення: у чому ціна питання?"</p>
      <p>Відзначається, що Україна взяла на себе зобов'язання скасувати перехресне субсидування після запуску нового ринку електроенергії, але до сих пір не зробила цього. І підкреслюється, що така ситуація не є нормальною.</p>
      <p>"Ситуацію, коли промисловість субсидує тарифи для населення, важко назвати нормальною для країн з перехідною економікою, до яких належить і Україна. Такий механізм використовується переважно в країнах, що розвиваються. Якщо говорити про Європу, то менше платять жителі Сербії, Мальти, Північної Македонії, Косово, причому, лише на 10-20%, ніж промислові підприємства. У нас же різниця між тарифом для населення і роздрібними тарифами для промислових споживачів, до введення ринку електроенергії, становила (в залежності від регіону України) 72-85% для I класу напруги і 123-127% для II класу напруги", - наголошується в матеріалі.</p>
      <p>Автор матеріалу звертає увагу, що в більшості європейських країн ситуація зворотна тій, що склалася в Україні, - промисловість платить за електроенергію за більш низьким тарифом, ніж населення. І саме такий підхід підвищує конкуренцію на ринку і стимулює розвиток підприємств.</p>
      <p>"У більшості європейських країн промисловість платить за електроенергію менше, ніж населення. Такий підхід стимулює розвиток виробництва, сприяє стримуванню зростання цін, підвищує конкурентоспроможність товарів і послуг, дозволяє збільшити обсяги їх виробництва та продажу. А також дає можливість створювати нові робочі місця і платити людям гідну зарплату", - повідомляється в матеріалі.</p>
      <blockquote>Нагадаємо, раніше керівник аналітичного відділу Concorde Capital Олександр Паращій висловив думку, що скасування перехресного субсидування і вирівнювання тарифів на електроенергію для промисловості і населення поліпшить конкуренцію на ринку електроенергії і дозволить в майбутньому знизити ціну на струм.<br/>А директор-засновник компанії Expro Consalting Геннадій Кобаль нагадав, що скасування перехресного субсидування і вирівнювання тарифів на електроенергію для населення і промисловості - це зобов'язання України перед ЄС.</blockquote>
    </article>
  </body>
</html>