<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/ponad-20-tysiach-shtrafu-ta-zakryttia-tochok-iak-u-lutsku-boriutsia-z-proda/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T13:40:00+00:00"/>
    <meta property="og:title" content="Понад 20 тисяч штрафу та закриття точок: як у Луцьку борються з продажем сурогатного алкоголю"/>
    <meta property="og:description" content="Муніципалам вдалося припинити роботу кількох точок з продажу сурогатного алкоголю у місту, до того ж, за це порушення штрафують на значні суми"/>
  </head>
  <body>
    <article>
      <h1>Понад 20 тисяч штрафу та закриття точок: як у Луцьку борються з продажем сурогатного алкоголю</h1>
      <address>
        <time datetime="2019-11-25T13:40:00+00:00">25 Nov 2019, 13:40</time>
      </address>
      <p>Муніципалам вдалося припинити роботу кількох точок з продажу сурогатного алкоголю в Луцьу, до того ж, за це порушення штрафують на значні суми.<br/><br/>Про це йшлося під час засідання постійної комісії міськради з питань дотримання прав людини, законності, боротьби зі злочинністю та корупцією, депутатської діяльності, етики та регламенту 25 листопада.<br/><br/>Депутатам презентували інформацію департаменту муніципальної варти про проведену цього року роботу. Член комісії <b>Юлія Дацюк</b> попросила поінформувати щодо боротьби з продажем сурогатного алкоголю у місті. З її слів, особливо напруженою є ситуація на ринку поблизу готелю «Лучеськ», там діють точки, де люди продують сурогат. За це їх штрафували декілька разів протягом року.<br/><br/><br/>Зі слів заступника директора департаменту <b>Романа Кулика</b>, значно підвищилися штрафи за продаж такого алкоголю. Вони становлять до 10,2 тисячі гривень, якщо порушення фіксують вперше, та до 20,04 тисячі, коли порушника затримують знову. Протягом року склали 51 протокол щодо тих, кого виявили вперше, було також 11 випадків повторного штрафування за продаж сурогатного алкоголю з накладення штрафу розміром понад 20 тисяч гривень. З початку року наклали штрафів на суму 202 тисячі гривень.<br/><br/>Щодо ринку поблизу «Лучеська», то проблема існує давно, там постійно торгують алкоголем. Крім того, є точка, де порушення фіксували декілька разів на рік. Порушники сплачують 10-20 тисяч гривень штрафу і продовжують торгувати далі, хоча й «бояться муніципалів як вогню». Чимало точок у різних мікрорайонах міста все ж вдалося закрити. Зокрема, на вулиці Володимирській, 11 протоколи складали по п’ять разів на рік і вже півроку випадків продажу алкоголю там не фіксують. Також фіксували точки продажу сурогату на вулиці Шептицького. Зі слів посадовця, трапляються непрості продавці сурогату, які мають власних адвокатів, але судові рішення зазвичай на користь департаменту муніципальної варти. Реклама</p>
    </article>
  </body>
</html>