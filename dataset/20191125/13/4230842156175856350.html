<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191125-zvilnennya-lyashka-na-poruky-oskarzhyla-prokuratura/"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T13:59:00+00:00"/>
    <meta property="og:title" content="Звільнення Ляшка на поруки оскаржила прокуратура"/>
    <meta property="og:description" content="Прокуратура Київської області оскаржила рішення суду про звільнення екс-нардепа Олега Ляшка на поруки."/>
  </head>
  <body>
    <article>
      <h1>Звільнення Ляшка на поруки оскаржила прокуратура</h1>
      <address>
        <time datetime="2019-11-25T13:59:00+00:00">25 Nov 2019, 13:59</time>
      </address>
      <p>Прокуратура Київської області оскаржила рішення суду про звільнення екс-нардепа Олега Ляшка на поруки.</p>
      <p>Бориспільський міськрайонний суд рішенням від 19 листопада частково задовольнив клопотання місцевої прокуратури про застосування запобіжного заходу щодо Олега Ляшка.</p>
      <blockquote>– Не погоджуючись із вказаним рішенням, прокуратурою 22.11.2019 до Київського апеляційного суду скеровано апеляційну скаргу із вимогою про її скасування та обрання до підозрюваного запобіжного заходу у вигляді тримання під вартою, – йдеться в заяві.</blockquote>
      <p><b>Читайте:</b> <a href="https://fakty.com.ua/ua/ukraine/20191111-gerus-pro-vidstavku-dva-misyatsi-ne-buv-na-zasidannyah-kabminu/">Герус про відставку: Два місяці не був на засіданнях Кабміну</a></p>
      <p>Дата розгляду апеляційної скарги судом ще не визначена.</p>
      <p>Нагадаємо, 19 листопада<a href="https://fakty.com.ua/ua/ukraine/20191119-lyashka-vidpustyly-na-poruky-rishennya-sudu/"> Олегу Ляшку обрано запобіжний захід</a> у вигляді особистої поруки депутата від Європейської солідарності Вікторії Сюмар і депутата від Батьківщини Михайла Волинця.</p>
      <p>6 листопада 2019 року між Олегом Ляшком і главою парламентського Комітету з питань енергетики та житлово-комунальних послуг Андрієм Герусом <a href="https://fakty.com.ua/ua/ukraine/20191106-lyashko-vlashtuvav-bijku-z-gerusom-cherez-rosijsku-elektroenergiyu/">стався конфлікт</a>.</p>
      <p>18 листопада Ляшку було повідомлено про підозру за ч. 2 ст. 346 ККУ – Погроза або насильство щодо державного діяча, умисне заподіяння такій особі тілесних ушкоджень у зв’язку з його державною діяльністю.</p>
      <p><b>Джерело:</b> <a href="https://kobl.gp.gov.ua/ua/news.html?_m=publications&amp;_c=view&amp;_t=rec&amp;id=261614">прокуратура Київської області</a></p>
    </article>
  </body>
</html>