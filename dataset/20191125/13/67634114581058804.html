<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151946/"/>
    <meta property="og:site_name" content="AgroNews"/>
    <meta property="article:published_time" content="2019-11-25T13:28:00+00:00"/>
    <meta property="og:title" content="На Черкащині згоріло понад 100 тонн сіна"/>
    <meta property="og:description" content="Минулого тижня на Черкащині ліквідували 2 пожежі сіна. Згоріло понад 100 тонн. Повідомляє прес-служба ДСНС України в Черкаській області. «За добу 21 листопада рятувальники Черкащини ліквідували дві пожежі сіна. О 15:00 у селі Богодухівка, Чорнобаївського району, на сіносховищі загорілося 86 тонн..."/>
  </head>
  <body>
    <article>
      <h1>На Черкащині згоріло понад 100 тонн сіна</h1>
      <address><time datetime="2019-11-25T13:28:00+00:00">25 Nov 2019, 13:28</time> by <a rel="author">agronews.uaode/author</a></address>
      <p>
        <b>Минулого тижня на Черкащині ліквідували 2 пожежі сіна. Згоріло понад 100 тонн. Повідомляє прес-служба ДСНС України в Черкаській області.</b>
      </p>
      <p>«За добу 21 листопада рятувальники Черкащини ліквідували дві пожежі сіна. О 15:00 у селі Богодухівка, Чорнобаївського району, на сіносховищі загорілося 86 тонн сіна. Пожежу спільними зусиллями ліквідували черговий караул чоробаївської пожежно-рятувальної частини та добровольці місцевої пожежної команди», — йдеться у повідомленні.</p>
      <p>Зазначається, що причина пожежі встановлюється.</p>
      <p>«У селищі Стеблів, Корсунь-Шевченківського району, на відкритій території в районі вулиці Козацька, сталася пожежа скирти тюкованого сіна. На місце події прибули рятувальники 11-ї державної пожежно-рятувальної частини та місцева пожежна команда, які спільними зусиллями о 21:15 пожежу локалізували, а о 23:30 ліквідували. Вогнем пожежі знищено 16 тонн сіна. Ймовірною причиною пожежі став підпал», — повідомили рятувальники.</p>
    </article>
  </body>
</html>