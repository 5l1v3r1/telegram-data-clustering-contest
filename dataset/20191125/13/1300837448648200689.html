<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/economia/2019/11/25/uber-perde-la-licenza-a-londra_7eed4ad1-3f21-4213-bd81-413658655621.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T13:36:24+00:00"/>
    <meta property="og:title" content="Uber perde la licenza a Londra"/>
    <meta property="og:description" content="Uber non potrà più operare a Londra: le autorità municipali della capitale britannica hanno infatti annunciato oggi di aver negato il rinnovo della licenza al colosso americano dei taxi online evocando &quot;violazioni&quot; delle regole che mettono a rischio i pass... (ANSA)"/>
  </head>
  <body>
    <article>
      <h1>Uber perde la licenza a Londra</h1>
      <h2>Autorità comunali negano rinnovo, app non garantisce sicurezza</h2>
      <address><time datetime="2019-11-25T13:36:24+00:00">25 Nov 2019, 13:36</time> by <a rel="author">Redazione ANSA</a></address>
      <p>(ANSA) - Uber non potrà più operare a Londra: le autorità municipali della capitale britannica hanno infatti annunciato oggi di aver negato il rinnovo della licenza al colosso americano dei taxi online evocando "violazioni" delle regole che mettono a rischio i passeggeri e la loro sicurezza.<br/>    L'azienda farà appello e potrà restare attiva finché questo non verrà esaminato. Transport for London (Tfl), l'agenzia comunale dei trasporti, aveva già sospeso Uber nel 2017, salvo concedere poi due proroghe, l'ultima scaduta ieri.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>