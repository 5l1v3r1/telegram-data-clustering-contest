<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/online-food-fraud-in-kozhikode111.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T13:39:00+00:00"/>
    <meta property="og:title" content="കോഴിക്കോട്ട് ഓണ്‍ലൈന്‍ വഴി ഭക്ഷണ തട്ടിപ്പ്; വ്യാജപേരില്‍ വൃത്തിഹീനമായ ഭക്ഷണ വിതരണം"/>
    <meta property="og:description" content="KERALA NEWS Kozhikode Kerala കോഴിക്കോട്: കോഴിക്കോട്ട് വ്യാജ പേരില്‍ ഓണ്‍ലൈന്‍ ഭക്ഷണശൃംഖല വഴി വൃത്തിഹീനമായ ഭക്ഷണം വിതരണം ചെയ്ത് തട്ടിപ്പ് നടത്തുന്നതായി ന്യൂസ് 18 റിപ്പോര്‍"/>
  </head>
  <body>
    <article>
      <h1>കോഴിക്കോട്ട് ഓണ്‍ലൈന്‍ വഴി ഭക്ഷണ തട്ടിപ്പ്; വ്യാജപേരില്‍ വൃത്തിഹീനമായ ഭക്ഷണ വിതരണം</h1>
      <address><time datetime="2019-11-25T13:39:00+00:00">25 Nov 2019, 13:39</time> by <a rel="author">ന്യൂസ് ഡെസ്‌ക്</a></address>
      <p>കോഴിക്കോട്: കോഴിക്കോട്ട് വ്യാജ പേരില്‍ ഓണ്‍ലൈന്‍ ഭക്ഷണശൃംഖല വഴി വൃത്തിഹീനമായ ഭക്ഷണം വിതരണം ചെയ്ത് തട്ടിപ്പ് നടത്തുന്നതായി ന്യൂസ് 18 റിപ്പോര്‍ട്ട്.</p>
      <p>മലബാര്‍കിച്ചണ്‍ എന്ന ഹോട്ടലിന്റെ പേരില്‍ മഠത്തില്‍മുക്കില്‍ ജസ്റ്റ് ടീവ കഫേ റസ്റ്റോറന്റാണ് ഭക്ഷണം വിതരണം ചെയ്തത് എന്ന് ന്യൂസ്18 നടത്തിയ അന്വേഷണത്തില്‍ തെളിഞ്ഞതായി റിപ്പോര്‍ട്ടില്‍ പറയുന്നു.</p>
      <p>സ്വിഗി വഴി ഭക്ഷണം ഓര്‍ഡര്‍ ചെയ്ത ഉപഭോക്താവിന് വേവാത്തതും വൃത്തിഹീനവുമായ ഭക്ഷണം നല്‍കിയ സംഭവത്തില്‍ ഭക്ഷ്യസുരക്ഷ വിഭാഗത്തിന് നല്‍കിയ പരാതിയില്‍ നിന്നാണ് സംഭവം പുറത്താവുന്നത്.</p>
      <related>
        <a href="https://www.doolnews.com/lok-sabha-marshals-manhandled-remya-haridas343.html?utm_source=doolnews&amp;utm_medium=related"/>
      </related>
      <p>വേവാത്തതും വൃത്തിഹീനവുമായ ഭക്ഷണം ലഭിച്ച ഉപഭോക്താവ് ഭക്ഷ്യസുരക്ഷാ വിഭാഗത്തിന് പരാതി നല്‍കിയെങ്കിലും അവര്‍ നടത്തിയ അന്വേഷണത്തില്‍ അങ്ങനെ ഒരു ഹോട്ടല്‍ കണ്ടെത്താന്‍ പറ്റിയില്ല.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>വെള്ളയിലെ മലബാര്‍ കിച്ചന്‍ എന്ന കാറ്ററിംഗ് സര്‍വ്വീസ് ഉണ്ടെങ്കിലും ഇവര്‍ക്ക ഓണ്‍ലൈന്‍ ഭക്ഷ്യ വ്യാപരമില്ലെന്ന് ഉടമ പറഞ്ഞതായി റിപ്പോര്‍ട്ടില്‍ പറയുന്നുണ്ട്.</p>
      <p>തുടര്‍ന്ന ന്യൂസ് 18 നടത്തിയ അന്വേഷണത്തിലാണ് ജസ്റ്റ് ടീ കഫേയില്‍ നിന്നാണ് ഭക്ഷണം എത്തിച്ചതെന്ന് വിവരം അറിഞ്ഞത്. മലബാര്‍ കിച്ചന്‍ എന്ന പേരില്‍ ഇവിടെ നിന്നാണ് ഭക്ഷണം പാചകം ചെയ്ത് തട്ടിപ്പ് നടത്തുന്നത്. തട്ടിപ്പ് ഭക്ഷ്യസുരക്ഷാ വിഭാഗം അസി. കമ്മീഷണര്‍ സ്ഥിരീകരിച്ചതായി റിപ്പോര്‍ട്ടില്‍ പറയുന്നു.</p>
      <figure>
        <iframe src="https://www.youtube.com/embed/-lcaQSaTRQI" width="500" height="281" data-service="Youtube" scrolling="no"/>
      </figure>
    </article>
  </body>
</html>