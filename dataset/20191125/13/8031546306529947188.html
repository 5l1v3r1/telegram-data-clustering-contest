<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109537-Hvashtat-prestapnici-chrez-kichur-kosa"/>
    <meta property="og:site_name" content="Канал 3"/>
    <meta property="article:published_time" content="2019-11-25T13:11:00+00:00"/>
    <meta property="og:title" content="Хващат престъпници чрез кичур коса"/>
    <meta property="og:description" content="Всеки малък кичур коса може да спомогне за разкриването на най-заплетените криминални случаи"/>
  </head>
  <body>
    <article>
      <h1>Хващат престъпници чрез кичур коса</h1>
      <h2>Всеки малък кичур коса може да спомогне за разкриването на най-заплетените криминални случаи</h2>
      <address>
        <time datetime="2019-11-25T13:11:00+00:00">25 Nov 2019, 13:11</time>
      </address>
      <p>
        <b>Благодарение на нов метод, криминалистите вече ще могат да идентифицират престъпници с помощта на 1-сантиметров кичур от косата им, пише "Дейли мейл".</b>
      </p>
      <p>Изданието цитира разработката на учени от американския Национален институт за стандарти и технологии. Анализът на косата по новия метод е 8 пъти по-точен от останалите протеинови тестове.</p>
      <p> <br/><a href="http://kanal3.bg/news/lifestyle/lubopitno"><b><i>Още любопитни новини четете тук<br/></i></b></a> </p>
      <p>Протеините са изградени от аминокиселини, които са свързани в определена последователност като мъниста в огърлица. В косата тези последователности варират според различните индивиди и тъй като са кодирани в нашите гени, те постоянно издават нашата идентичност.</p>
      <p>Следователно малък кичур коса може да спомогне за разкриването на най-заплетените криминални случаи.</p>
      <p> </p>
      <p>С нагряване на космен фоликул в специален разтвор, изследователите са способни да извлекат протеина, който е уникален за всеки индивид. По този начин лесно могат да бъдат разпознати нарушителите на закона. С новия метод освен това може да се открият генетично променливи пептиди, които също са неповторими за всеки индивид. Тези пептиди се характеризират с това, че съдържат аминокиселини с полиморфизми.</p>
      <related>
        <h4>Още по темата</h4>
        <a href="http://kanal3.bg/news/world/europe/107624-Zadardzaha-edin-ot-nay-tarsenite-prestapnici-v-Evropa"/>
        <a href="http://kanal3.bg/news/sport/football/102231-Zaradi-karvava-zakana-ot-prestapnici-dvama-ot-Arsenal-sa-izvan-otbora-%2528VIDEO%2529"/>
        <a href="http://kanal3.bg/news/bulgaria/crime/100292-Maloletni-prestapnici-izbyagaha-ot-vrachanski-zatvor"/>
      </related>
    </article>
  </body>
</html>