<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/rebellion-acquista-the-bitmap-brothers/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T13:55:00+00:00"/>
    <meta property="og:title" content="Rebellion acquista The Bitmap Brothers insieme a tutte le IP | Game Division"/>
    <meta property="og:description" content="Rebellion ha annunciato l'acquisto della software house britannica The Bitmap brothers comprese tutte le proprietà intellettuali,"/>
  </head>
  <body>
    <article>
      <h1>Rebellion acquista The Bitmap Brothers insieme a tutte le IP | Game Division</h1>
      <address>
        <time datetime="2019-11-25T13:55:00+00:00">25 Nov 2019, 13:55</time>
      </address>
      <p>Lo studio disviluppo indipendente<b> Rebellion Developments</b>, noto per la propria saga Sniper Elite,  ha annunciato oggi l’acquisizione di The Bitmap Brothers la software house britannica fondata nel 1987 insieme a tutte le proprie proprietà intellettuali create nel tempo.</p>
      <p>Fondato da Mike Montgomery, <b>The Bitmap Brothers</b> è uno studio di sviluppo noto per titoli come Xenon, Z: Steel Soldiers, Speedball e Chaos Engine. L’accordo stipulato prevede che Rebellion acquisisca l’intero portfolio di The Bitmap Brothers; il team dietro alla saga di Sniper Elite ha già rivelato i propri piani di portare i vecchi giochi su nuove piattaforme e creare nuovi titoli basati sulle licenze classiche appena acquisite.</p>
      <figure>
        <img src="https://www.tomshw.it/images/images/2019/11/rebellion-65007.768x432.jpg"/>
      </figure>
      <p>Leggi anche: <a href="https://www.tomshw.it/videogioco/cod-modern-warfare-sopravvivenza-pc-xbox/">COD Modern Warfare: la modalità Sopravvivenza è stata pubblicizzata per errore su PC e Xbox One</a></p>
      <p><i>“Siamo lieti di aggiungere le IP di The Bitmap Brothers al sempre crescente portfolio di Rebellion”</i>, ha dichiarato il<b> CEO e co-fondatore della software house</b> Jason Kingsley. <i>“I Bitmap Brothers sono famosi per aver realizzato fantastici giochi con uno stile inimitabile.”</i></p>
      <p>Kingsley ha poi continuato dicendo<i> “Conosciamo Mike Montgomery da molti anni e siamo onorati della fede e della fiducia che ha dimostrato in noi passandoci il testimone. Ci impegneremo per essere custodi vigili di uno dei grandi nomi dell’industria videoludica.”<b> </b></i><b>Cosa pensate di quest’ultimo acquisto fatto da Rebellion? Cosa vi aspettate dal futuro di questa software house?</b> Diteci la vostra nella sezione dedicata ai commenti.</p>
      <blockquote>Sniper Elite 4 è l’ultimo capitolo della saga creata da Rebellion. Acquista ora il gioco su Amazon a <a href="https://toms.it/VInvz">questo indirizzo</a>.</blockquote>
      <p> </p>
    </article>
  </body>
</html>