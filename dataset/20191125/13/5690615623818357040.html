<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837675-assanzh-mozhe-pomerti-u-vyaznitsi-visnovok-likariv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T13:59:00+00:00"/>
    <meta property="og:title" content="Ассанж може померти у в'язниці - висновок лікарів"/>
    <meta property="og:description" content="КИЇВ. 25 листопада. УНН. Ув'язнений Великою Британією засновника порталу WikiLeaks Джуліан Ассанж терміново потребує невідкладної медичної та психологічної …"/>
  </head>
  <body>
    <article>
      <h1>Ассанж може померти у в'язниці - висновок лікарів</h1>
      <address><time datetime="2019-11-25T13:59:00+00:00">25 Nov 2019, 13:59</time> by <a rel="author">Марк Омелянюк</a></address>
      <p><b>КИЇВ. 25 листопада. УНН. </b>Ув'язнений Великою Британією засновника порталу WikiLeaks Джуліан Ассанж терміново потребує невідкладної медичної та психологічної допомоги. Про це йдеться у листі на ім'я глави МВС Великої Британії Пріті Пател від 60 лікарів з ФРН і ще семи країн, передає <a href="https://www.dw.com/ru/%D1%82%D0%B5%D0%BC%D1%8B-%D0%B4%D0%BD%D1%8F/s-9119">Deutsche Welle</a>, інформує <b>УНН</b>. </p>
      <p>"Більше 60 лікарів вважають, що життя засновника порталу WikiLeaks Джуліана Ассанжа знаходиться в небезпеці. Викривач, який наразі відбуває тюремний термін, потребує термінової медичної і психологічної допомоги, попередили вони в листі на ім'я глави МВС Великої Британії Пріті Пател, опублікованому в понеділок, 25 листопада", - йдеться у повідомленні.</p>
      <p>На думку медиків з восьми країн, в тому числі Німеччини, Ассанжа необхідно перевести з в'язниці для особливо небезпечних злочинців Белмарш в університетську клініку, оскільки існують "реальні побоювання" того, що у в'язниці Ассанж "може померти".</p>
      <p>"З медичної точки зору, ситуація невідкладна. Не можна втрачати часу", - підкреслили лікарі.</p>
      <p>Також спеціалісти сумніваються у тому, що стан здоров'я 48-річного Ассанжа дозволяє йому брати участь в майбутніх слуханнях за запитом США про його екстрадицію. </p>
      <p>Також батько Ассанжа - Джон Шіптон висловив побоювання, що його<a href="https://www.unn.com.ua/uk/news/1834835-batko-assanzha-poboyuyetsya-scho-zasnovnik-wikileaks-mozhe-pomerti-u-vyaznitsi"> син може померти в ув'язненні.</a></p>
      <p>Джуліан Ассанж з 2012 року переховувався в посольстві Еквадору в Лондоні, побоюючись арешту за європейським ордером, виданим Швецією на підставі порушеної справи про зґвалтування. Зокрема, засновник WikiLeaks вважав, що Швеція може екстрадувати його в США, де Ассанжа хочуть судити за публікацію сотень тисяч секретних військових документів про операції США в Іраку і Афганістані.</p>
      <p>Як повідомлялося раніше, 19 листопада прокуратура Швеції <a href="https://www.unn.com.ua/uk/news/1836644-u-shvetsiyi-pripinili-spravu-za-obvinuvachennyam-assanzha-v-zgvaltuvanni">припинила попереднє розслідування </a>відносно австралійського викривача за підозрою в згвалтуванні жінки в 2010 році.</p>
      <p>Нагадаємо, затримано творця WikiLeaks у Лондоні <a href="https://www.unn.com.ua/uk/news/1792708-assanzha-zatrimali-u-londoni">в квітні цього року.</a></p>
    </article>
  </body>
</html>