<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3388193/talat-atillanin-haber-kaynagi-chpli-isim-aciklandi"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T13:19:00+00:00"/>
    <meta property="og:title" content="Talat Atilla'nın haber kaynağı CHP'li isim açıklandı!"/>
    <meta property="og:description" content="Murat Kelkitlioğlu, Beştepe'de Cumhurbaşkanı Erdoğan ile CHP'li bir isimin görüştüğü iddiasında haberi Talat Atilla'nın ulaştıranın CHP'li Tuncay Özkan olduğunu öne sürdü."/>
  </head>
  <body>
    <article>
      <h1>Talat Atilla'nın haber kaynağı CHP'li isim açıklandı!</h1>
      <h2>Murat Kelkitlioğlu, Beştepe'de Cumhurbaşkanı Erdoğan ile CHP'li bir isimin görüştüğü iddiasında haberi Talat Atilla'nın ulaştıranın CHP'li Tuncay Özkan olduğunu öne sürdü.</h2>
      <address>
        <time datetime="2019-11-25T13:19:00+00:00">25 Nov 2019, 13:19</time>
      </address>
      <p>Cumhuriyet Halk Partisinden (CHP) bir ismin Beştepe'ye giderek Cumhurbaşkanı Recep Tayyip Erdoğan ile görüştüğü iddiasına dair, TV100 Yazarı Murat Kelkitlioğlu haberin Talat Atilla'ya ulaştıran CHP'li ismin Tuncay Özkan olduğunu iddia etti.</p>
      <p>"Beştepe'de Erdoğan ile görüşen CHP'li " iddiasında haberi ilk olarak yayınlan Sözcü Yazarı Rahmi Turan, kaynağımı açıklamam demişti. Ardından Beştepe'ye giden ismin CHP'nin 24 Haziran 2018 seçimlerinde Cumhurbaşkanı adayı olan Muharrem İnce olduğu iddia edilmiş ve Rahmi Turan'a haberin Talat Atilla tarafından verildiği ortaya çıkmıştı. Gazeteci Talat Atilla, kaynağının CHP'li bir isim olduğunu ve Genel Başkan Kılıçdaroğlu'nun da haberi doğruladını açıklamıştı. TV100 Yazarı Murat Kelkitlioğlu, yaşanan bu gelişmelerin üzerine bugünkü yazısında haberin ilk kaynağı olan CHP'li ismin Tuncay Özkan olduğunu öne sürdü.</p>
      <p>Kelkitlioğlu'nun tv100.com'da yayınlanan yazısının bir bölümü şöyle.</p>
      <p>Şimdi gelin bu işin perde arkasını sizlere anlatayım. Benim anlatacaklarım da CHP içindeki bir kaynağa dayanıyor.</p>
      <p>"Rahmi Turan'a verilen bilgi önce Uğur Dündar'a gidiyor. Bilgiyi götüren isim ise, şimdi sıkı durun, Tuncay Özkan. Yılların duayen gazetecisi Dündar, Özkan'ın getirdiği bilginin teyide muhtaç olduğunu söyleyerek yazmayı reddediyor. Ancak Özkan pes etmiyor ve yeni bir adres arıyor. Bu kez Rahmi Turan ile arasının iyi olduğunu bildiği Talat Atilla'ya gidiyor ve bilgiyi paylaşıyor. Sonrası malum. Atilla, Rahmi Turan'la konuşuyor ve Turan da köşesinde bu yalan bilgiyi yazıyor. Bu gelişmenin ardından da durmuyor Özkan. Bu kez de gece yarısı İsmail Küçükkaya'yı arayarak Genel Başkan Kılıçdaroğlu'nun sabah programa çıkmak istediğini söylüyor. Kılıçdaroğlu ve Özkan'ın planı buraya kadar tıkır tıkır işliyor. Ancak sonrası malum. Yalan birkaç gün sonra patlak veriyor..."</p>
      <h3>KELKİTLİOĞLU: ÖZKAN VE KILIÇDAROĞLU, İNCE'NİN ÖNÜNÜ KESMEK İSTİYOR</h3>
      <p>Murat Kelkitlioğlu, yazısında Tuncay Özkan ve Kemal Kılıçdaroğlu'nun "sinsi bir plan" yaptığını ve hedeflerinin "Muharrem İnce'nin CHP kurultayı öncesi önünü kesmek" olduğunu da iddia etti. Kelkitlioğlu, "Tuncay Özkan'ın en temel niyeti Kılıçdaroğlu sonrası CHP Genel Başkanlığı görünüyor. Böylesi bir operasyonla önümüzdeki dönemde karşısına çıkacak Muharrem İnce gibi engellere karşı mıntıka temizliği yapıyor olabilir" ifadelerini kullandı.</p>
    </article>
  </body>
</html>