<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188947/Meerdere-instanties-hebben-last-van-storing"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-25T13:09:28+00:00"/>
    <meta property="og:title" content="Meerdere instanties hebben last van storing"/>
    <meta property="og:description" content="Meerdere instanties hebben maandag last van een landelijke telefoonstoring. Onder meer de keuringsdienst RDW is telefonisch niet bereikbaar. Ook rechtbanken in het hele land hebben er last van. Het Openbaar Ministerie in Rotterdam meldt ook zowel telefonisch als per e-mail slecht bereikbaar te zijn."/>
  </head>
  <body>
    <article>
      <h1>Meerdere instanties hebben last van storing</h1>
      <address>
        <time datetime="2019-11-25T13:09:28+00:00">25 Nov 2019, 13:09</time>
      </address>
      <h4>Meerdere instanties hebben maandag last van een landelijke telefoonstoring. Onder meer de keuringsdienst RDW is telefonisch niet bereikbaar. Ook rechtbanken in het hele land hebben er last van. Het Openbaar Ministerie in Rotterdam meldt ook zowel telefonisch als per e-mail slecht bereikbaar te zijn.</h4>
      <p>De website rechtspraak.nl van de rechterlijke macht laat weten dat de rechtbanken last hebben van een storing in het telefoon- en internetverkeer. Daardoor zijn meerdere digitale diensten niet beschikbaar. Het gaat dan om zaken als formulieren en registers.</p>
      <p>Ook zijn de rechtbanken en andere dienstonderdelen van de rechtspraak telefonisch niet bereikbaar, zo meldt de website. Of zittingen afgeblazen moeten worden is niet duidelijk. De rechtbank in Overijssel meldt dat ze daar in ieder geval "gewoon" doorgaan.</p>
      <p>Volgens een woordvoerster van de RDW heeft het probleem te maken met een storing bij Tele2. Het telecombedrijf hoopt de storing in de loop van de avond te hebben opgelost.</p>
    </article>
  </body>
</html>