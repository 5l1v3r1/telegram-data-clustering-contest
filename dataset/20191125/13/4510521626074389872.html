<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/iasi/sex-doamna-profesoara-nota-trecereculisele-unui-dosar-barbat-insurat-cadru-didactic-1_5ddbd6705163ec427166ee2d/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T13:27:58+00:00"/>
    <meta property="og:title" content="Sex de la doamna profesoară pentru o notă de trecere. Culisele unui dosar cu un bărbat însurat şi un cadru didactic"/>
    <meta property="og:description" content="Judecătorii ieşeni l-au găsit vinovat de trafic de influenţă în formă continuată pe Viorel Dumitru Movilianu, un bărbat din Iaşi care ar fi pretins favoruri sexuale de la o studentă, pentru a o ajuta la şcoală."/>
  </head>
  <body>
    <article>
      <h1>Sex de la doamna profesoară pentru o notă de trecere. Culisele unui dosar cu un bărbat însurat şi un cadru didactic</h1>
      <address><time datetime="2019-11-25T13:27:58+00:00">25 Nov 2019, 13:27</time> by <a rel="author">Ionuţ Benea</a></address>
      <h4>Judecătorii ieşeni l-au găsit vinovat de trafic de influenţă în formă continuată pe Viorel Dumitru Movilianu, un bărbat din Iaşi care ar fi pretins favoruri sexuale de la o studentă, pentru a o ajuta la şcoală.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/iasi/un-barbat-intrat-coma-consumat-conserva-peste-1_5ddb98c55163ec427164d816/index.html"/>
      </related>
      <p>Viorel Dumitru Movilianu a fost judecat de trafic de influenţă în formă continuată, el fiind condamnat la 2 ani şi 2 luni de închisoare cu suspendare. Sentinţa nu este însă definitivă, şi poate fi atacată cu apel.  </p>
      <p>Conform rechizitoriului, Movilianu ar fi pretins, în perioada 11 ianuarie - 27 aprilie 2017, bani şi favoruri sexuale de la o tânără care urma să susţină examenul de titularizare. Movilieanu ar fi cerut banii pentru o presupusă pilă pe care ar fi avut-o la Inspectoratul Şcolar Judeţean, în timp ce plata în „natură“ o pretindea pentru sine.</p>
      <p>„În sarcina inculpatului M.D.V. s-a reţinut că, în baza aceleiaşi rezoluţii infracţionale şi la intervale scurte de timp, respectiv în perioada 11.01.2017 - 27.04.2017, a pretins pentru sine de la o persoană foloase de natură sexuală şi a pretins pentru altul sume de bani, iniţial suma de 5.000 euro, după care în final solicitând 1.500 euro, lăsând să se creadă că poate interveni pe lângă un inspector şcolar din cadrul ISJ Iaşi şi promiţând că-l va determina pe acesta să îndeplinească un act contrar atribuţiilor de serviciu, respectiv să-i asigure persoanei respective o notă la examenul de Titularizare 2017“, se arată în răspunsul oferit de Parchet ziarului.</p>
      <p>Persoana de la care Movilianu a pretins bani şi favoruri sexuale voia să ocupe un post de cadru didactic la o unitate de învăţământ din municipiul Iaşi.</p>
      <hr/>
    </article>
  </body>
</html>