<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402622/%DB%B1%DB%B5%DB%B2%DB%B0-%D9%86%D9%81%D8%B1-%D8%A7%D8%B2-%D9%85%D8%AD%D8%B1%D9%88%D9%85%D8%A7%D9%86-%D8%AE%D8%B1%D8%A7%D8%B3%D8%A7%D9%86-%D8%AC%D9%86%D9%88%D8%A8%DB%8C-%D8%A7%D8%B2-%D8%AE%D8%AF%D9%85%D8%A7%D8%AA-%DA%AF%D8%B1%D9%88%D9%87-%D9%87%D8%A7%DB%8C-%D8%AC%D9%87%D8%A7%D8%AF%DB%8C-%D8%A8%D9%87%D8%B1%D9%87-%D9%85%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T13:02:12+00:00"/>
    <meta property="og:title" content="۱۵۲۰ نفر از محرومان خراسان جنوبی از خدمات گروه‌های جهادی بهره‌مند شدند"/>
    <meta property="og:description" content="ایسنا/خراسان جنوبی مدیر ڪل ڪمیته امداد امام خمینی(ره) خراسان جنوبی گفت: طی شش ماهه گذشته ۱۵۲۰ نفر از محرومان استان از خدمات گروه‌های جهادی بیشتر در حوزه تعمیر و ساخت خانه‌های محرومان و حوزه بهداشت و درمان بهره‌مند شدند."/>
  </head>
  <body>
    <article>
      <h6 class="kicker">مدیرڪل ڪمیته امداد خراسان جنوبی:</h6>
      <h1>۱۵۲۰ نفر از محرومان خراسان جنوبی از خدمات گروه‌های جهادی بهره‌مند شدند</h1>
      <address><time datetime="2019-11-25T13:02:12+00:00">25 Nov 2019, 13:02</time> by <a rel="author">آمنه کارکن</a></address>
      <p>ایسنا/خراسان جنوبی مدیر ڪل ڪمیته امداد امام خمینی(ره) خراسان جنوبی گفت: طی شش ماهه گذشته ۱۵۲۰ نفر از محرومان استان از خدمات گروه‌های جهادی بیشتر در حوزه تعمیر و ساخت خانه‌های محرومان و حوزه بهداشت و درمان بهره‌مند شدند.</p>
      <p>رضا سلم‌آبادی، امروز دوشنبه چهار آذر در در همایش خیر و احسان و محرومیت‌زدایی ڪه با حضور 400 نفر از جهادگران برگزارشد، اظهار کرد: دغدغه بسیج انجام ڪار جهادی است.<br/><br/>وی با بیان اینکه باید جهادی عمل ڪنیم، ادامه داد: باید راه شهدا را با قاطعیت ادامه دهیم و گروه‌های جهادی در عرصه‌های تبیین مشکلات نیازمندان، استفاده از ظرفیت‌های گروه‌های جهادی و ڪمیته امداد، درمان، مسکن و محرومیت زدایی فعالیت انجام داده‌اند.<br/><br/>به گزارش ایسنا، مدیر ڪل ڪمیته امداد امام خمینی(ره) خراسان جنوبی از بهره مندی ۵۴ هزار خانوار از خدمات کمیته امداد استان خبر داد و بیان کرد: این افراد در قالب ۱۲۱ هزار نفر از خدمات کمیته امداد بهره مند می‌شوند که قسمتی از کمک‌ها توسط گروه های جهادی انجام می‌شود.<br/><br/>سلم‌آبادی ادامه داد: طی شش ماه گذشته ۶۴ میلیون تومان در قالب گروه‌های جهادی به محرومان کمک شده است.<br/><br/>وی یادآور شد: به دنبال شناسایی ظرفیت‌های ستگاه‌های خدمات رسان و گروه‌های جهادی و تعیین زمینه‌های مشترک خدمت رسانی هستیم که در نهایت در قالب تفاهم نامه‌های منعقد شده این هم افزایی محقق شده است.<br/><br/>انتهای پیام</p>
    </article>
  </body>
</html>