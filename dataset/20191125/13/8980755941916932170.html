<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/del-piero-44860"/>
    <meta property="og:site_name" content="il BiancoNero"/>
    <meta property="article:published_time" content="2019-11-25T13:15:00+00:00"/>
    <meta property="og:title" content="Del Piero: 'Ronaldo non doveva lasciare lo stadio con il Milan. Bonucci? Giusto ritorno'"/>
    <meta property="og:description" content="Alessandro Del Piero ha rilasciato ad As un'intervista alla vigilia di Juventus-Atletico Madrid. L'occasione, ha permesso all'ex capitano della Juventus di dire la sua sull'andamento della"/>
  </head>
  <body>
    <article>
      <h1>Del Piero: 'Ronaldo non doveva lasciare lo stadio con il Milan. Bonucci? Giusto ritorno'</h1>
      <address>
        <time datetime="2019-11-25T13:15:00+00:00">25 Nov 2019, 13:15</time>
      </address>
      <p><b>Alessandro Del Piero </b>ha rilasciato ad <i>As  </i>un'intervista alla vigilia di Juventus-Atletico Madrid. L'occasione, ha permesso all'ex capitano della Juventus di dire la sua sull'andamento della Juventus e, in particolare, di concentrarsi sulla situazione di Ronaldo in queste ultime tre settimane: "Lasciare lo stadio prima che finisca la partita non è buono né adeguato a un calciatore con le sue qualità e il suo comportamento.<b>Tuttavia, non conta il gesto, che non è positivo, ma il suo modo di comportarsi ogni giorno</b>. Cristiano è un grande professionista e per questo i compagni lo rispettano molto. <b>Capello dice che non salta un uomo da tre anni? Il mister parlava di un cambio nello stile di gioco, non diceva che Cristiano è finito</b>. Ha ancora molto da dare. Questo inizio di campionato è meno brillante, ma quando deve fare la differenza è da febbraio in poi, quando arrivano gli ottavi di finale.<b> Meno gol segnati? </b>Ogni stagione ha la sua storia, ma è chiaro in Italia non è facile. L'attenzione per la fase difensiva e la preparazione tattica delle partite, in molti casi, sono esasperate".</p>
      <p><b>LA JUVE DI SARRI -</b>"Non mi ha sorpreso che la Juve abbia pensato a Sarri al netto del suo passato a Napoli. È successo lo stesso con Ancelotti e Capello, che furono sempre rivali. Mi ha sorpreso il finale della relazione con Allegri: non credevo che la Juve chiudesse questa fase tanto vincente ora".</p>
      <p><b>DYBALA E HIGUAIN -</b> "Sarri li sta alternando e questo sta dando ottimi risultati. Credo che se Ronaldo sta bene, giocherà Higuain accanto a lui e Dybala avrà spazio nella ripresa".</p>
      <p><b>BONUCCI E BUFFON -</b> "Era giusto riportare Leonardo a Torino e rinnovare il suo contratto. Non si trovano difensori così, capaci di dare grande aiuto nella costruzione da dietro. Buffon? Non mi aspettavo il suo ritorno, però arrivati a questa età è giusto seguire sogni e istinto, cercando quello che ti fa stare bene e la miglior maniera per continuare ad essere competitivi. Mi è sembrata la miglior soluzione per lui e per la Juve".</p>
      <p><b>JOAO FELIX -</b>  "È già tra i grandi non deve aspettare e non deve perdere tempo. Ha tutto. L'unico consiglio che posso dargli è di onorare questo straordinario talento dando tutto in ogni allenamento, essere maniacale. Così sarà irresistibile. Lo ripet: ha tutto per essere il numero uno già adesso".</p>
    </article>
  </body>
</html>