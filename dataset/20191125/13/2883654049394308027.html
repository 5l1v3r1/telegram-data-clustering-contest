<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/troonrede-koningin-elizabeth-mogelijk-op-19-december/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T13:58:17+00:00"/>
    <meta property="og:title" content="Troonrede koningin Elizabeth mogelijk op 19 december"/>
    <meta property="og:description" content="Koningin Elizabeth moet mogelijk haar kerstvakantie met de Britse koninklijke familie op haar landgoed Sandringham onderbreken. Het Britse parlement komt na de parlementsverkiezingen op 17 december namelijk weer bijeen. Als premier Boris Johnson de verkiezingen wint en kan aanblijven, wil hij twee dagen later zijn beleidsplannen presenteren. Dat betekent dat Elizabeth op 19 december weer een troonrede moet houden."/>
  </head>
  <body>
    <article>
      <h1>Troonrede koningin Elizabeth mogelijk op 19 december</h1>
      <address><time datetime="2019-11-25T13:58:17+00:00">25 Nov 2019, 13:58</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Koningin Elizabeth moet mogelijk haar kerstvakantie met de Britse koninklijke familie op haar landgoed Sandringham onderbreken. Het Britse parlement komt na de parlementsverkiezingen op 17 december namelijk weer bijeen. Als premier Boris Johnson de verkiezingen wint en kan aanblijven, wil hij twee dagen later zijn beleidsplannen presenteren. Dat betekent dat Elizabeth op 19 december weer een troonrede moet houden.</p>
      <p>De planning wordt uiteengezet in een schriftelijke verklaring van het kantoor van Johnson. Dat benadrukt dat de plannen kunnen veranderen als de Conservatieve leider na de verkiezing van 12 december het veld moet ruimen.</p>
      <p>De Conservatieven van Johnson gaan momenteel ruim aan kop in de peilingen. De premier zegt dat hij de brexit zo snel mogelijk wil afhandelingen als hij wordt herkozen. De belangrijkste oppositiepartij Labour heeft heel andere plannen. Oppositieleider Jeremy Corbyn wil de brexitdeal van Johnson in de prullenbak gooien en opnieuw met de EU gaan onderhandelen.</p>
      <p>De koningin hield in oktober ook al een troonrede. Dat ging toen gepaard met veel politiek geruzie omdat Johnson dat aangreep om het parlement vijf weken te schorsen. Het hooggerechtshof floot hem later terug.</p>
      <p>BUZZR</p>
    </article>
  </body>
</html>