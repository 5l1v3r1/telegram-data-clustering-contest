<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710101"/>
    <meta property="og:site_name" content="ישראל היום"/>
    <meta property="article:published_time" content="2019-11-25T13:21:20+00:00"/>
    <meta property="og:title" content="ג'ייק כהן: &quot;כל משחק במכבי הוא כמו גמר&quot;"/>
    <meta property="og:description" content="הצהובים דרוכים לקראת משחק הגביע הערב: &quot;רגילים ללחץ, אנחנו באים לנצח&quot;[אחר]"/>
  </head>
  <body>
    <article>
      <h1>ג'ייק כהן: "כל משחק במכבי הוא כמו גמר"</h1>
      <h2>סנטר הצהובים דרוך לקראת משחק הגביע הערב (21:00) מול הפועל ירושלים: "רגילים ללחץ, אנחנו באים לנצח" • טיילר דורסי: "ההפסדים ביורוליג לא משפיעים עלינו"</h2>
      <address><time datetime="2019-11-25T13:21:20+00:00">25 Nov 2019, 13:21</time> by <a rel="author">מערכת ספורט היום, יעקב מאיר</a></address>
      <p>אחרי שני הפסדים רצופים ביורוליג, מכבי ת"א רוצה לחזור למסלול הניצחונות כבר הערב ברבע גמר גביע המדינה, כאשר תארח את הפועל ירושלים (21:00, ספורט 5). אלייז'ה בראיינט, טאריק בלאק (לא נרשמו) ועומרי כספי (פצוע) יחסרו אצל הצהובים שינסו להדיח את מחזיקת הגביע בדרך לחצי הגמר.</p>
      <p>"זה משחק חשוב בשבילנו, אנחנו צריכים שהאוהדים ימלאו את ההיכל וידחפו אותנו קדימה אחרי מסע משחקי החוץ שלנו. ההפסדים לא משפיעים עלינו. איבדנו שני משחקי בחוץ וזה הזמן לשמור על הבית", אמר הגארד טיילר דורסי לקראת המפגש.</p>
      <p>ג'ייק כהן הוסיף: "אנחנו מכירים את השחקנים שלהם ואת דרך המשחק, אבל גם הם מכירים אותנו באותה מידה. זה משחק גביע, זה נוק-אאוט ותהיה הרבה התרגשות. זה משחק גדול עבורנו וגם הם יודעים זאת ויהיה כיף. אנחנו צריכים להאט את ההתקפה שלהם, יש להם הרבה כלי נשק התקפיים, להוציא אותם מהקצב. אם נצליח להפריע להם, נעשה עבודה טובה.</p>
      <p>ירושלים גם קבוצה ברמה גבוהה. אם נפיק את הלקחים מהשבוע האחרון וניישם אותם במשחק הזה, נהיה במצב טוב. כל משחק במכבי הוא כמו גמר, אין כאן הפסקות. אנחנו רגילים ללחץ וזאת תוספת, אנחנו באים לנצח במשחק".</p>
      <p>ומה לגבי מצבו של כספי? "עומרי מרגיש הרבה יותר טוב, אבל יש לו כאב בברך שימנע ממנו לשחק לעוד כמה ימים", הסביר ספרופולוס, "הוא חסר לנו בשבועות האחרונים, אבל אנחנו לומדים לשחק בלעדיו ומקווים שיחזור בקרוב".</p>
    </article>
  </body>
</html>