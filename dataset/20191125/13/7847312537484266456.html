<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474566-sedziowie-blokuja-nominacje-kolegow-po-wyroku-tsue"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T13:57:33+00:00"/>
    <meta property="og:title" content="Początek nowej wojny? Sędziowie z Lublina blokują nominacje sędziowskie po wyroku TSUE i domagają się od Sejmu list poparcia dla członków KRS"/>
    <meta property="og:description" content="ierwsza uchwała, która wstrzymuje nabór Apelacji Białostockiej na sędziów to jednocześnie przykład szokującej hipokryzji elit sędziowskich"/>
  </head>
  <body>
    <article>
      <h1>Początek nowej wojny? Sędziowie z Lublina blokują nominacje sędziowskie po wyroku TSUE i domagają się od Sejmu list poparcia dla członków KRS</h1>
      <address><time datetime="2019-11-25T13:57:33+00:00">25 Nov 2019, 13:57</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Kolejny przejaw chaosu i wykorzystywania nieoczywistego wyroku TSUE dla partykularnych interesów „kasty” sędziowskiej. Ogólne Zgromadzenie Sędziów Apelacji Białostockiej wstrzymuje się z opiniowaniem nowych kandydatów na sędziów oraz domaga się od Kancelarii Sejmu wydania mu list poparcia dla członków Krajowej Rady Sądownictwa.</b>
      </p>
      <p>CZYTAJ TAKŻE:<a href="https://wpolityce.pl/polityka/474553-safjan-wydal-wyrok-w-tsue-a-teraz-straszy">Wydał wyrok, a teraz straszy? Safjan po orzeczeniu TSUE: „Istnieje ryzyko powstania ogromnego chaosu prawnego</a></p>
      <p>CZYTAJ RÓWNIEŻ:<a href="https://wpolityce.pl/polityka/474538-znamy-taktyke-kasty-sedziowskiej-po-wyroku-tsue">Znamy taktykę „kasty” sędziowskiej po wyroku TSUE! Ponownie wzywa sędziów opiniowanych przez KRS do powstrzymania się od orzekania</a></p>
      <p>Pierwsza uchwała, która wstrzymuje nabór Apelacji Białostockiej na sędziów to jednocześnie przykład szokującej hipokryzji elit sędziowskich, które blokując opiniowanie, mówią jednoczenie o braku sędziów w sądach!</p>
      <blockquote>
        <b>Zgromadzenie Ogólne Sędziów Apelacji Białostockiej, w związku z wydanym przez Trybunał Sprawiedliwości Unii Europejskiej w dniu 19 listopada 2019 r. wyrokiem w połączonych sprawach C-585/18. C-624/18 i C-625/18. wstrzymuje się z opiniowaniem kandydatów do pełnienia urzędu na stanowiskach sędziów na obszarze apelacji białostockiej do czasu rozstrzygnięcia przez Sąd Najwyższy spraw o sygnaturach III PO 7/18. III PO 8/18 oraz III PO 9/18 i wyjaśnienia wątpliwości związanych z procesem wyłaniania sędziowskich członków obecnej Krajowej Rady Sądownictwa i wpływu, jaki sposób wy boru tej części Rad} wywiera na prawo obywatela do niezawisłego i bezstronnego sądu.</b>
      </blockquote>
      <p>– czytamy w kuriozalnej uchwale.</p>
      <p>To jednak nie koniec! Zgromadzenie Ogólne Sędziów Apelacji Białostockiej zwróciło się do szefowej Kancelarii Sejmu Agnieszki Kaczmarskiej o przesłanie dokumentacji dotyczącej list poparcia dla członków KRS.</p>
      <blockquote>Zgromadzenie (…) zwraca się do Szefowej Kancelarii Sejmu (…) o przedstawienie i przesłanie do Sądu Apelacyjnego w Białymstoku urzędowo poświadczonych odpisów dokumentów w postaci złożonych w Kancelarii Sejmu w związku z obwieszczeniem Marszałka Sejmu Rzeczypospolitej Polskiej z dnia 4 stycznia 2018 r. o rozpoczęciu procedury zgłaszania kandydatów na członków Krajowej Rady Sądownictwa wybieranych spośród sędziów (M.P. poz. 10) zgłoszeń oraz wykazów obywateli i wykazów sędziów popierających kandydatów na członków Krajowej Rady Sądownictwa, o których mowa w art. 11a i art. 11b ustawy z dnia 12 maja 2011 r. o Krajowej Radzie Sądownictwa (t.j. Dz.U. z 2019 r.. poz. 84 ze zm.), następnie wybranych do Krajowej Rady Sądownictwa na mocy uchwały Sejmu Rzeczypospolitej Polskiej z dnia 6 marca 2018 r. w sprawie wyboru członków Krajowej Rady Sądownictwa (M.P. poz. 276), oraz oświadczeń obywateli lub sędziów o wycofaniu poparcia dla tych kandydatów, gdyż analiza tych dokumentów przez Zgromadzenie Ogólne Sędziów Apelacji Białostockiej jest niezbędna w procesie opiniowania kandydatów do pełnienia urzędu na stanowiskach sędziów</blockquote>
      <p>– czytamy w uchwale.</p>
      <p>Obie uchwały sędziów Zgromadzenia Ogólnego Apelacji Lubelskiej mogą się wzajemnie wykluczać. W pierwszej Zgromadzenie zadecydowało o nieopiniowaniu kandydatur w związku z wyrokiem TSUE, a w drugiej prosi o listy z CIS, gdyż bez nich rzekomo nie może opiniować kandydatów na sędziów. Brak logiki jest tu tylko pozorny. Chaos to ważne narzędzie walki kasty sędziowskiej z rządem.</p>
      <p>WB</p>
    </article>
  </body>
</html>