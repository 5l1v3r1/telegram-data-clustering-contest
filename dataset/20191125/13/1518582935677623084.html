<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/immobiliare-attici-gli-acquirenti-preferiscono-i-tagli-piu-grandi/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-25T13:33:26+00:00"/>
    <meta property="og:title" content="Immobiliare: attici, gli acquirenti preferiscono i tagli più grandi"/>
    <meta property="og:description" content="L’attico rappresenta una piccola fetta delle compravendite immobiliari, ma quando si tratta di scegliere il taglio, la maggior parte degli acquirenti preferisce quelli più grandi, ovvero quelli compresi tra 101 e 150 mq che compongono il 47,2% delle transazioni. A seguire, con il 33,1% delle scelte, ci sono gli attici con ampiezza compresa tra 51 e 100 mq. È quanto emerge dall’analisi delle compravendite delle agenzie affiliate Tecnocasa e Tecnorete, nel primo semestre del 2019, da cui è emerso che lo 0,7% è costituito da attici. Gli attici si acquistano soprattutto come abitazione principale (87,3%). Bassa la percentuale di compravendite per investimento che si attesta al 7,9%, percentuale comunque in crescita rispetto al primo semestre del 2018 quando si fermava al 6,6%. Da segnalare anche un 4,8% di acquisti di attici da utilizzare come casa vacanza. L’età degli acquirenti è compresa tra 35 e 54 anni nel 56,7% dei casi e tra 18 e 34 anni nel 23,1% dei casi. A comprare attici sono soprattutto coppie e coppie…"/>
  </head>
  <body>
    <article>
      <h1>Immobiliare: attici, gli acquirenti preferiscono i tagli più grandi</h1>
      <address><time datetime="2019-11-25T13:33:26+00:00">25 Nov 2019, 13:33</time> by <a rel="author">Mariangela Tessa</a></address>
      <p>L’attico rappresenta una piccola fetta delle compravendite immobiliari, ma quando si tratta di scegliere il taglio, <b>la maggior parte degli acquirenti preferisce quelli più grandi,</b> ovvero quelli compresi tra 101 e 150 mq che compongono il 47,2% delle transazioni. A seguire, con il 33,1% delle scelte, ci sono gli attici con ampiezza compresa tra 51 e 100 mq.</p>
      <p>È quanto emerge dall’analisi delle compravendite delle <b>agenzie affiliate Tecnocasa e Tecnorete,</b> nel primo semestre del 2019, da cui è emerso che lo 0,7% è costituito da attici.</p>
      <p>Gli attici si acquistano soprattutto come <b>abitazione principale (87,3%)</b>. Bassa la percentuale di compravendite per investimento che si attesta al 7,9%, percentuale comunque in crescita rispetto al primo semestre del 2018 quando si fermava al 6,6%. Da segnalare anche un 4,8% di acquisti di attici da utilizzare come casa vacanza.</p>
      <p><b>L’età degli acquirenti è compresa tra 35 e 54 anni</b> nel 56,7% dei casi e tra 18 e 34 anni nel 23,1% dei casi. A comprare attici sono soprattutto coppie e coppie con figli che in totale compongono il 70,9% degli acquirenti, mentre sono single il 29,1% degli acquirenti.</p>
      <p>Infine, l<b>a compravendita di attici avviene in contanti nel 54,5% dei casi</b>, mentre il 45,5% degli acquisti avviene grazie all’ausilio di un mutuo.</p>
      <figure>
        <img src="https://www.wallstreetitalia.com/app/uploads/2019/11/motivo-acquisto-1-768x438.png"/>
      </figure>
      <figure>
        <img src="https://www.wallstreetitalia.com/app/uploads/2019/11/ampiezza-768x438.png"/>
      </figure>
    </article>
  </body>
</html>