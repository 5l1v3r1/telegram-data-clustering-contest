<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/displej-uz-slozime-brzy-jej-budeme-rolovat-naznacuje-visionox-39506"/>
    <meta property="og:site_name" content="mobilenet.cz"/>
    <meta property="article:published_time" content="2019-11-25T13:00:00+00:00"/>
    <meta property="og:title" content="Displej už složíme, brzy jej budeme rolovat, naznačuje Visionox"/>
    <meta property="og:description" content="Visionox ukázal prototyp rolovacího AMOLED displeje V horizontu dvou let bychom se mohli dočkat finálního zařízení"/>
  </head>
  <body>
    <article>
      <h1>Displej už složíme, brzy jej budeme rolovat, naznačuje Visionox</h1>
      <address><time datetime="2019-11-25T13:00:00+00:00">25 Nov 2019, 13:00</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Visionox ukázal prototyp rolovacího AMOLED displeje <br/>   •  V horizontu dvou let bychom se mohli dočkat finálního zařízení</b>
      </p>
      <p>Rok 2019 bude již navždy zapsán jako období, kdy nastoupily ohebné displeje a skládací konstrukce, byť zatím ve velmi omezené míře. Nejnovější počin zvaný <a href="https://mobilenet.cz/katalog/motorola-razr-2019">Motorola Razr</a> však vypadá opravdu velmi dobře. Přesto to rozhodně není na dlouhou dobu konec nějakým inovacím, což <a href="https://www.ithome.com/0/458/747.htm">naznačuje</a> společnost Visionox, která ukázala rolovatelný AMOLED displej. Pokud vám jméno společnosti nic neříká, můžeme dodat, že Visionox dodává panely pro <a href="https://mobilenet.cz/katalog/xiaomi-mi-mix-alpha">Xiaomi Mi MIX Alpha</a>, což je smartphone, který uchvátil displejem takřka kolem dokola.</p>
      <figure>
        <img src="https://cdn.24net.cz/1/obrazek/visionox-309382/614w"/>
      </figure>
      <p>Rolovatelný displej lze „nabalit“ na 7milimetrový válec, avšak prozatím jsme mohli spatřit jen samotný zobrazovač a nikoliv celé zařízení. Zhruba do dvou let bychom se mohli dočkat finálního zařízení. Velmi však bude záležet, jak se bude dařit a jak zákazníci přijmou v současnosti nastupující telefony s ohebnými displeji.</p>
      <figure>
        <video src="https://cdn.24net.cz/1/obrazek/visionox-309383/614w" autoplay="" loop=""/>
      </figure>
      <related>
        <h4>Související články</h4>
        <a href="https://mobilenet.cz/clanky/samsung-si-patentoval-ohebny-telefon-spodlouhlym-displejem-a-masivnim-kloubem-38701"/>
        <a href="https://mobilenet.cz/clanky/samsung-predvedl-67palcovy-ohebny-smartphone-la-vecko-39310"/>
        <a href="https://mobilenet.cz/clanky/dalsi-patent-od-xiaomi-ukazuje-skladaci-telefon-se-ctyrmi-fotoaparaty-39495"/>
        <a href="https://mobilenet.cz/clanky/motorola-razr-ma-evropskou-cenu-zrejme-preleze-40-tisic-korun-39466"/>
        <a href="https://mobilenet.cz/clanky/xiaomi-si-patentovalo-ohebny-smartphone-ve-stylu-vecka-39452"/>
        <a href="https://mobilenet.cz/clanky/galaxy-fold-2-tentokrat-neuhlidal-sam-samsung-39458"/>
      </related>
    </article>
  </body>
</html>