<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/uttar-pradesh/news/mahant-paramahamsa-maharaj-said-mohan-bhagwat-be-made-president-of-ram-mandir-construction-trust-263376"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-25T13:28:30+00:00"/>
    <meta property="og:title" content="महंत परमहंस महाराज ने कहा- मोहन भागवत को बनाया जाए राम मंदिर निर्माण ट्रस्ट का अध्यक्ष"/>
    <meta property="og:description" content="राम जन्म भूमि न्यास के वरिष्ठ पदाधिकारियों पर गम्भीर आरोप लगाने वाले महंत परमहंस महाराज ने राष्ट्रीय स्वयंसेवक संघ प्रमुख को अयोध्या में राम मंदिर निर्माण के लिए बनने वाले ट्रस्ट का अध्यक्ष बनाने की वकालत की है। तपस्वी जी की छावनी के महंत परमहंस महाराज ने सोमवार को कहा कि राम जन्म भूमि न्यास के अध्यक्ष महंत नृत्य गोपाल दास और पूर्व सांसद राम विलास वेदांती की सोच बहुत छोटी है और इन दोनों ने बहुत बड़ा घोटाला किया है। लिहाजा सरकार संघ प्रमुख मोहन भागवत को मंदिर निर्माण के बनने वाले ट्रस्ट का अध्यक्ष बनाये।"/>
  </head>
  <body>
    <article>
      <h1>महंत परमहंस महाराज ने कहा- मोहन भागवत को बनाया जाए राम मंदिर निर्माण ट्रस्ट का अध्यक्ष</h1>
      <address><time datetime="2019-11-25T13:28:30+00:00">25 Nov 2019, 13:28</time> by <a rel="author">Shivani</a></address>
      <p>राम जन्म भूमि न्यास के वरिष्ठ पदाधिकारियों पर गम्भीर आरोप लगाने वाले महंत परमहंस महाराज ने राष्ट्रीय स्वयंसेवक संघ प्रमुख को अयोध्या में राम मंदिर निर्माण के लिए बनने वाले ट्रस्ट का अध्यक्ष बनाने की वकालत की है। तपस्वी जी की छावनी के महंत परमहंस महाराज ने सोमवार को कहा कि राम जन्म भूमि न्यास के अध्यक्ष महंत नृत्य गोपाल दास और पूर्व सांसद राम विलास वेदांती की सोच बहुत छोटी है और इन दोनों ने बहुत बड़ा घोटाला किया है। लिहाजा सरकार संघ प्रमुख मोहन भागवत को मंदिर निर्माण के बनने वाले ट्रस्ट का अध्यक्ष बनाये।</p>
      <p>भदोही के सीतामढ़ी स्थित सीता समाहित स्थल पहुंचे संत परमहंस ने संवाददाताओं से कहा कि यह पदेन व्यवस्था होनी चाहिये ताकि जो भी व्यक्ति संघ प्रमुख बने, वह स्वत: ही ट्रस्ट का अध्यक्ष बन जाए और संघ परिवार को ही मंदिर निर्माण की जिम्मेदारी भी सौंप दी जाए। उन्होंने आरोप लगाया कि उच्चतम न्यायालय द्वारा मंदिर निर्माण के लिये ट्रस्ट बनाये जाने का सरकार को आदेश के बाद महंत नृत्य गोपाल दास ने पद के लालच में अपने ट्रस्ट के जरिये मंदिर निर्माण की बात की। दूसरी ओर, पूर्व सांसद राम विलास विलास वेदांती ने मुख्यमंत्री योगी आदित्यनाथ को ट्रस्ट का अध्यक्ष बनाने का यह कहते हुए विरोध किया कि नाथ सम्प्रदाय मंदिर निर्माण नहीं कर सकता।</p>
      <p>महंत रामदास ने कहा कि उन्होंने जब महंत नृत्य गोपाल दास और वेदांती का विरोध किया तो उनके गुंडों ने उन पर हमला किया और अयोध्या छोड़ने के लिये मजबूर कर दिया। गौरतलब है कि राम जन्म भूमि न्यास के अध्यक्ष महंत नृत्यगोपालदास के प्रति कथित अपमानजनक टिप्पणी से नाराज उनके भक्तों ने गत 15 नवम्बर को महंत परमहंस के कक्ष पर धावा बोल दिया था। इस घटना के बाद वह अयोध्या से काशी चले गये थे।<br/> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Mahant Paramahamsa Maharaj said- Mohan Bhagwat be made president of Ram Mandir Construction Trust</p>
    </article>
  </body>
</html>