<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905164/huntelaar-krijgt-vierde-ajax-goal-op-zijn-naam-klaas-zei-mooie-assist-haha-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T13:58:00+00:00"/>
    <meta property="og:title" content="Huntelaar krijgt vierde Ajax-goal op zijn naam: 'Klaas zei: mooie assist, haha'"/>
    <meta property="og:description" content="Niet Sergiño Dest, maar Klaas-Jan Huntelaar kreeg de 4-0 van Ajax tegen Heracles Almelo op zijn naam. De rechtsback, die een enerverende invalbeurt beleefde, ligt er niet wakker van en is met een assist net zo blij. Dest schoot de bal via de hak van Huntelaar in het doel. &quot;Ik hoorde van Klaas dat het doelpunt op zijn naam komt. Als dat zo is, moet ik wachten op de volgende&quot;, vertelt hij aan Ajax Life. &quot;Klaas ging van die grapjes maken en zei tegen mij: mooie assist, haha. Maar we hebben tenminste gescoord voor het team. Een assist of doelpunt voelt voor mij allebei even goed.&quot;"/>
  </head>
  <body>
    <article>
      <h1>Huntelaar krijgt vierde Ajax-goal op zijn naam: 'Klaas zei: mooie assist, haha'</h1>
      <address>
        <time datetime="2019-11-25T13:58:00+00:00">25 Nov 2019, 13:58</time>
      </address>
      <p>
        <b>Niet Sergiño Dest, maar Klaas-Jan Huntelaar kreeg de 4-0 van Ajax tegen Heracles Almelo op zijn naam. De rechtsback, die een enerverende invalbeurt beleefde, ligt er niet wakker van en is met een assist net zo blij.</b>
      </p>
      <p>Dest schoot de bal via de hak van Huntelaar in het doel. "Ik hoorde van Klaas dat het doelpunt op zijn naam komt. Als dat zo is, moet ik wachten op de volgende", vertelt hij aan <a href="https://www.ajaxlife.nl/2019/11/24/bijpraten-met-dest-roofbouw-en-prikkels-leermomenten-en-diepte-zoeken/">Ajax Life</a>. "Klaas ging van die grapjes maken en zei tegen mij: <i>mooie assist</i>, haha. Maar we hebben tenminste gescoord voor het team. Een assist of doelpunt voelt voor mij allebei even goed."</p>
      <p>Voor zijn gevoel viel Dest goed in, tot de slotfase. "Ik vond dat ik er scherp in kwam, ik was gelijk kort. Ik voorkwam een tegengoal en stond met goede energie op het veld. Die goal of assist was helemaal mooi, maar toen die grote fout in de laatste minuut. Dat is natuurlijk minder. Alles was mooi en toen was dit minder, maar dat is een leermoment. Ik heb hier echt van geleerd, zo'n fout ga ik nooit meer maken."</p>
      <p>De achttienjarige vleugelverdediger van Ajax 'deed niets geks'. "Maar ik was een beetje te nonchalant en dacht dat mijn mannetje (Cyriel Dessers, red.) nog wat verder weg stond. Maar hij was er al snel bij. Voortaan gaat dit niet meer gebeuren. Misschien is het leermoment dat ik ook op 4-0 scherp moet zijn. Dat zou kunnen."</p>
    </article>
  </body>
</html>