<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tachometer.parameter.sk/ennel-eszetlenebb-sofort-keresve-nehezen-talalunk"/>
    <meta property="og:site_name" content="Paraméter"/>
    <meta property="article:published_time" content="2019-11-25T13:48:00+00:00"/>
    <meta property="og:title" content="Ennél eszetlenebb sofőrt keresve is nehezen találunk"/>
    <meta property="og:description" content="A rendőrség mattrészegen kapott el egy sofőrt, akit már korábban egy életre eltiltottak a vezetéstől."/>
  </head>
  <body>
    <article>
      <h1>Ennél eszetlenebb sofőrt keresve is nehezen találunk</h1>
      <h2>A rendőrség mattrészegen kapott el egy sofőrt, akit már korábban egy életre eltiltottak a vezetéstől.</h2>
      <address>
        <time datetime="2019-11-25T13:48:00+00:00">25 Nov 2019, 13:48</time>
      </address>
      <p>Szombaton este a liptószentmiklósi járásbeli Dúbrava községhez tartozó Želobudza településrészen próbált a rendőrség megállítani egy személykocsit, a sofőr azonban megpróbált kereket oldani. Nem jutott messzire, röviddel később ugyanis elvesztette az irányítást a kocsija felett és az árokban kötött ki.</p>
      <p>A rendőrök a helyszínen megszondázták, és kiderült, hogy részeg, mint a csök, 2,81 ezreléket fújt a szondába.</p>
      <p>A 33 éves fickót már 2007-ben megvádolták ittas vezetéssel, azóta pedig több alkalommal is lekapcsolták ugyanígy. 2017 júniusában örökre eltiltották a járművezetéstől, de mint a fenti eset is mutatja, még ez sem riasztotta vissza őt attól, hogy a volán mögé üljön, ráadásul részegen.</p>
      <p>Az alkoholos befolyás alatt történt veszélyeztetés mellett a hatósági határozat végrehajtásának akadályozásával is szembe kell néznie, és könnyen lehet, hogy most már letöltendő börtön jön.</p>
      <p>(TASR)</p>
    </article>
  </body>
</html>