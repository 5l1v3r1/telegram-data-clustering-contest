<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/cronaca-1/articolo/canale-auto-esce-di-strada-e-finisce-la-sua-corsa-in-un-canale-illesa-la-donna-alla-guida.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T13:52:54+00:00"/>
    <meta property="og:title" content="Canale, auto esce di strada e finisce la sua corsa in un fossato. Illesa la donna alla guida"/>
    <meta property="og:description" content="L’incidente intorno alle 13 di oggi, lunedì 25 novembre. Circostanze analoghe per un altro sinistro, che circa un'ora prima ha richiesto l’intervento dei Vigili del Fuoco in via Sobrero a Bra"/>
  </head>
  <body>
    <article>
      <h1>Canale, auto esce di strada e finisce la sua corsa in un fossato. Illesa la donna alla guida</h1>
      <h2>L’incidente intorno alle 13 di oggi, lunedì 25 novembre. Circostanze analoghe per un altro sinistro, che circa un'ora prima ha richiesto l’intervento dei Vigili del Fuoco in via Sobrero a Bra</h2>
      <address><time datetime="2019-11-25T13:52:54+00:00">25 Nov 2019, 13:52</time> by <a rel="author">Ezio Massucco</a></address>
      <p>Si è risolto fortunatamente senza conseguenze per la donna alla guida dell’unico veicolo coinvolto il sinistro verificatosi intorno alle 13 di oggi, <b>lunedì 25 novembre</b>, poco fuori dall’abitato di <b>Canale</b>, lungo la <b>Strada Regionale 29 per Torino.</b> <br/><br/>Per cause in corso di accertamento, giunta all’altezza della pizzeria L’Arneis la <b>Lancia Ypsilon</b> condotta dalla donna ha perso aderenza con l’asfalto, finendo fuori strada e andando a finire la propria corsa in un vicino canale. <br/><br/>Sul posto sono intervenuti <b>l’emergenza sanitaria e i Vigili del Fuoco del Comando di Alba</b>, ma dalle prime risultanze la donna non avrebbe avuto bisogno di particolari cure, essendo uscita praticamente illesa dallo scontro.<br/><br/>Illesa anche la <b>giovane, classe 1997</b>, che alla guida di una <b>Ford Fiesta</b> è finita in campo <b>in via Sobrero a Bra</b>. Il mezzo ha arrestato la propria corsa nelle campagne, fradice della pioggia di questi giorni. Anche in questo caso la messa in sicurezza e il recupero del mezzo sono stati prestati dai Vigili del Fuoco del Comando albese.</p>
    </article>
  </body>
</html>