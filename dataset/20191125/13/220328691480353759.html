<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/svett-na-es-odobri-noviya-sstav-na-komisiyata-407591.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T13:09:19+00:00"/>
    <meta property="og:title" content="Съветът на ЕС одобри новия състав на Комисията"/>
    <meta property="og:description" content="Сега новата ЕК трябва да бъде гласувана от Европейския парламент."/>
  </head>
  <body>
    <article>
      <h1>Съветът на ЕС одобри новия състав на Комисията</h1>
      <address>
        <time datetime="2019-11-25T13:09:19+00:00">25 Nov 2019, 13:09</time>
      </address>
      <p>Съставът на новата Европейска комисия с председател Урсула фон дер Лайен е одобрен от Съвета на Европейския съюз. Сега новата ЕК трябва да бъде гласувана от Европейския парламент. Това ще се случи в сряда. </p>
      <p>Новите 25 еврокомисари и върховният представител на ЕС по въпросите на външната политика и сигурността бяха одобрени на днешното заседание на Съвета на ЕС. Това решение отваря пътя за гласуването в ЕП.</p>
      <p>Европарламентът ще трябва да гласува целия състав на комисията. Очаква се тя да бъде одобрена, но с минимално мнозинство. След като бъде одобрена, Европейската комисия ще заработи на 2 декември.</p>
      <p>Всяка една страна-членка е излъчила свой представител в ЕК, който отговаря за определен ресор. България е представена от Мария Габриел, която ще отговаря за иновациите и младежта.</p>
      <p>Обединеното кралство, което се намира в процес на напускане на ЕС, не е излъчило свой кандидат. Брекзит трябва да се състои на 31 януари 2020 г. </p>
    </article>
  </body>
</html>