<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/sport/hazai-sport/hangaek-begyujtottek-a-nyolcadik-gyozelmuket-2142483/"/>
    <meta property="og:site_name" content="BAMA"/>
    <meta property="article:published_time" content="2019-11-25T13:27:00+00:00"/>
    <meta property="og:title" content="Hangáék begyűjtötték a nyolcadik győzelmüket"/>
    <meta property="og:description" content="Hanga Ádám csapata, a Barcelona a spanyol kosárlabda-bajnokságban és az Euroligában is megszerezte szezonbéli nyolcadik győzelmét."/>
  </head>
  <body>
    <article>
      <h6 class="kicker">KOSÁRLABDA</h6>
      <h1>Hangáék begyűjtötték a nyolcadik győzelmüket</h1>
      <address>
        <time datetime="2019-11-25T13:27:00+00:00">25 Nov 2019, 13:27</time>
      </address>
      <h4>Hanga Ádám csapata, a Barcelona a spanyol kosárlabda-bajnokságban és az Euroligában is megszerezte szezonbéli nyolcadik győzelmét.</h4>
      <p>Szerdán a kontinentális elitet felvonultató sorozat 9. fordulójában a katalánok hazai pályán 89-63-ra verték a török Fenerbahcét, a magyar válogatott játékos 20 perc alatt 10 pontot szerzett. Két nappal később ugyancsak saját csarnokukban, 6734 néző előtt 96-73-ra legyőzték az izraeli Makkabi Tel Avivot, ekkor a 30 éves légiós 19 perc alatt 6 ponttal zárt.</p>
      <p>Vasárnap a spanyol pontvadászat tizedik játéknapján a barcelonai gárda Murciában nyert 87-83-ra, ekkor Hanga 28 perc során 12 pontot gyűjtött.</p>
      <blockquote>„Hét nap leforgása alatt két mérkőzés a bajnokságban és dupla forduló az Euroligában, méghozzá hibátlan mérleggel!</blockquote>
      <p>Négy meccsből csupán egy volt idegenben, így kevesebb volt az utazás, és több idő jutott a regenerálódásra.</p>
      <blockquote>Büszke vagyok a csapatra, mert mindkét sorozat hihetetlenül kiélezett”</blockquote>
      <p>– nyilatkozta a kosaras.</p>
      <p>A Barcelona az Euroligában 8/2-es győzelmi mérleggel éllovas, míg a bajnokságban ugyancsak 8/2-es mutatóval második a Real Madrid mögött.</p>
      <p>Forrás: MTI</p>
    </article>
  </body>
</html>