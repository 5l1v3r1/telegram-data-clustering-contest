<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/w-szafie-uprawial-konopie-indyjskie-31-latek-uslyszal-zarzut/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T13:56:00+00:00"/>
    <meta property="og:title" content="W szafie uprawiał konopie indyjskie. 31-latek usłyszał zarzut"/>
    <meta property="og:description" content="W miniony piątek puławscy kryminalni zatrzymali 31-latka, który uprawiał konopie indyjskie. Wkrótce mężczyzna stanie przed sądem, grozi mu do 3 lat pozbawienia wolności."/>
  </head>
  <body>
    <article>
      <h1>W szafie uprawiał konopie indyjskie. 31-latek usłyszał zarzut</h1>
      <address>
        <time datetime="2019-11-25T13:56:00+00:00">25 Nov 2019, 13:56</time>
      </address>
      <p>
        <b>W miniony piątek puławscy kryminalni zatrzymali 31-latka, który uprawiał konopie indyjskie. Wkrótce mężczyzna stanie przed sądem, grozi mu do 3 lat pozbawienia wolności.</b>
      </p>
      <p>Policjanci z Puław w miniony piątek weszli do mieszkania zajmowanego przez 31-latka z Puław. Mundurowi podejrzewali, że mogą się tam znajdować środki odurzające.</p>
      <p>W trakcie przeszukania wyszło na jaw, że jedna z szaf w pokoju przystosowana była do uprawy konopi indyjskich. W środku znajdowało się nietypowe wyposażenie. Mebel był wyklejony folią oraz miał zamontowaną m.in. lampę solarną i wentylator.</p>
      <p>Jak ustalili funkcjonariusze, w tak przygotowanej szafie mężczyzna uprawiał konopie, które zdążył ściąć przed wizytą mundurowych. Z suszu, który powstał po ścięciu rośliny, można było wytworzyć blisko sto działek dilerskich.</p>
      <p>Mężczyzna został zatrzymany i trafił do policyjnego aresztu. Usłyszał już zarzut uprawy i wytwarzania środka odurzającego, za co zgodnie z Ustawą o Przeciwdziałaniu Narkomanii grozi kara do 3 lat pozbawienia wolności.</p>
      <p>(fot. Policja Puławy)</p>
    </article>
  </body>
</html>