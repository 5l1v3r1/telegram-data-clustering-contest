<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807449/%D8%A7%D9%88%D9%85%D8%AA%DB%8C%D8%AA%DB%8C-%D8%B4%D8%A7%DB%8C%D8%AF-%D8%A8%D9%87-%D9%84%DB%8C%D9%88%D9%86-%D8%A8%D8%B1%DA%AF%D8%B1%D8%AF%D9%85-%D9%85%D8%AF%D9%84-%D9%85%D9%88%DB%8C-%DA%AF%D8%B1%DB%8C%D8%B2%D9%85%D8%A7%D9%86-%D8%B1%D8%A7-%D8%AF%D9%88%D8%B3%D8%AA-%D9%86%D8%AF%D8%A7%D8%B1%D9%85"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T13:16:00+00:00"/>
    <meta property="og:title" content="اومتیتی: شاید به لیون برگردم، مدل موی گریزمان را دوست ندارم"/>
    <meta property="og:description" content="سامول اومتیتی، مدافع بارسلونا، می گوید که شاید به عنوان مربی یا بازیکن بار دیگر به تیم لیون بازگردد و همچنین مدعی شد که از مدل موی آنتوان گریزمان، هم تیمی اش در بارسا و تیم ملی فرانسه، راضی نیست."/>
  </head>
  <body>
    <article>
      <h1>اومتیتی: شاید به لیون برگردم، مدل موی گریزمان را دوست ندارم</h1>
      <h2>سامول اومتیتی، مدافع بارسلونا، می گوید که شاید به عنوان مربی یا بازیکن بار دیگر به تیم لیون بازگردد و همچنین مدعی شد که از مدل موی آنتوان گریزمان، هم تیمی اش در بارسا و تیم ملی فرانسه، راضی نیست.</h2>
      <address>
        <time datetime="2019-11-25T13:16:00+00:00">25 Nov 2019, 13:16</time>
      </address>
      <p>به گزارش گروه ورزشی خبرگزاری دانشجو، صحبت‌هایی درباره احتمال جدایی مدافع تیم ملی فرانسه در پنجره نقل و انتقالات از بارسلونا به گوش می‌رسد. گفته می‌شد که تیم‌هایی از لیگ برتر انگلیس خواهان جذب این بازیکن هستند که اصلی‌ترین آن‌ها آرسنال بود. با این حال اومتیتی علاقه‌ای به جدایی از بارسلونا نداشت. این بازیکن ۲۶ ساله که در فاصله سال‌های ۲۰۱۱ تا ۲۰۱۶ برای لیون به میدان رفته است، احتمال بازگشت به این تیم را بار دیگر مطرح کرده است. اومتیتی در گفتگو با تیم اورنج فوتبال اظهار داشت: " من دوست دارم مربی شوم. نکاتی را از مربیانی که تحت هدایت آن‌ها کار می‌کنم از جلسات تمرینی و روش‌های آن‌ها برمیدارم. بازگشت به لیون به عنوان مربی یا بازیکن نیز یک احتمال است. "<br/><br/>اومتیتی در ادامه مصاحبه درباره حضور گریزمان در بارسا نیز شوخی‌هایی کرده و گفت: " من به هیچ وجه مدل موی گریزمان را نمی‌پسندم و به او گفته ام که هر روز صبح باید آن‌ها را کوتاه کند. اما او همیشه می‌گوید که به مرور خوب خواهد شد. او همچنین می‌گوید که در بستکبال خیلی بازیکن خوبی است، اما به واقعیت این است که به اندازه‌ای که می‌گوید، خوب نیست. " </p>
    </article>
  </body>
</html>