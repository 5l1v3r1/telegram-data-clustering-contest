<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/de-laurentiis-face-revolutie-la-napoli-jucatorii-sanctionati-cu-25-la-suta-din-salariu-cu-exceptia-lui-allan-care-a-primit-50-la-suta-fotbalisti-pusi-pe-lista-de-transferuri-1922400325432019111319180015"/>
    <meta property="og:site_name" content="News.ro"/>
    <meta property="article:published_time" content="2019-11-25T13:03:43+00:00"/>
    <meta property="og:title" content="De Laurentiis face revoluţie la Napoli: jucătorii, sancţionaţi cu 25 la sută din salariu, cu excepţia lui Allan, care a primit 50 la sută, fotbalişti puşi pe lista de transferuri"/>
    <meta property="og:description" content="Patronul clubului Napoli, Aurelio De Laurentiis, a deschis războiul cu jucătorii echipei aflate acum pe locul 7, la 15 puncte de liderul Juventus, care vor fi sancţionaţi cu 25 la sută din salariul lunar, informează Gazzetta dello Sport."/>
  </head>
  <body>
    <article>
      <h1>De Laurentiis face revoluţie la Napoli: jucătorii, sancţionaţi cu 25 la sută din salariu, cu excepţia lui Allan, care a primit 50 la sută, fotbalişti puşi pe lista de transferuri</h1>
      <address><time datetime="2019-11-25T13:03:43+00:00">25 Nov 2019, 13:03</time> by <a rel="author">Adrian Petculescu</a></address>
      <p>
        <b>Patronul clubului Napoli, Aurelio De Laurentiis, a deschis războiul cu jucătorii echipei aflate acum pe locul 7, la 15 puncte de liderul Juventus, care vor fi sancţionaţi cu 25 la sută din salariul lunar, informează Gazzetta dello Sport.</b>
      </p>
      <p>Brazilianul Allan primeşte o sancţiune de 50 la sută (200.000 de euro), după ce el şi fiul patronului, Edo De Laurentiis, vicepreşedintele clubului, au avut o altercaţie fizică. Incidentul a avut loc după meciul din Liga Campionilor cu Salzburg, scor 1-1, din 5 noiembrie, când fotbaliştii au refuzat ordinul patronului, de a rămâne în cantonament până la următoarea partidă, din campionat.</p>
      <p>În plus, Callejon şi Mertens vor părărsi echipa în iunie, pentru că nu li se vor prelungi contractele, iar Insigne, Koulibaly şi Allan au fost puşi pe lista de transferuri.</p>
      <p>De Laurentiis este pregătit să meargă în instanţă pentru a impune aceste sancţiuni, care îi aduc o economie de 2,5 milioane de euro. La rândul lor, jucătorii şi-au contactat deja avocaţii pentru a se apăra.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>