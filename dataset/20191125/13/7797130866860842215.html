<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Biznis/a546810/Uber-izgubio-dozvolu-za-rad-u-Londonu.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T13:10:00+00:00"/>
    <meta property="og:title" content="Uber izgubio dozvolu za rad u Londonu"/>
    <meta property="og:description" content="Londonska transportna uprava saopštila je da je odbila da obnovi dozvolu za rad Uberu u glavnom gradu Britanije,..."/>
  </head>
  <body>
    <article>
      <h1>Uber izgubio dozvolu za rad u Londonu</h1>
      <address>
        <time datetime="2019-11-25T13:10:00+00:00">25 Nov 2019, 13:10</time>
      </address>
      <p>Londonska transportna uprava saopštila je da je odbila da obnovi dozvolu za rad Uberu u glavnom gradu Britanije, ukazujući na visok broj vozača bez potrebnih dozvola, što može da ugrozi korisnike.</p>
      <p>Uber je odmah naveo da će se žaliti na tu odliku, dodajući da nastavlja da radi dok je proces žalbe u toku i dok odluka nije konačna.</p>
      <p>Transportna uprava Londona (TfL) je navela da Uber ne može da ima dozvolu za rad u Londonu zbog propusta koji ugrožavaju korisnike ukazujući da su vozači bez potrebnih dozvola iskoristili slabost te aplikacije i prevozili hiljade putnika.</p>
      <p>Uprava je ukazala da je Uber napravio dobrodošle promene za bezbednost korisnika ali da su one nedovoljne.</p>
      <p>"TfL nije uveren da se takvi problemi neće ponoviti u budućnosti, što je navelo na zaključak da ta kompanija nije sposobna da obavlja svoj rad u ovom trenutku", navodi se u saopštenju.</p>
      <p>TfL je u septembru produžila dozvolu za rad Uberu na samo deset meseci, navodeći da čeka da ta američka kompanija za prevoz putnika odgovori na zahteve o bezbednosti.</p>
      <p>Uber ima 45.000 vozača i 3,5 miliona korisnika u Londonu.</p>
      <p>TfL je 2017. uskratio Uberu dozvolu za rad iz bezbednosnih razloga, na šta se Uber žalio i pobedio u apelacionom sudu koji mu je dodelio dozvolu za 15 meseci.</p>
    </article>
  </body>
</html>