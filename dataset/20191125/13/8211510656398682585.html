<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mobility/uber-sospeso-servizio-londra-469152.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-25T13:30:55+00:00"/>
    <meta property="og:title" content="Uber sospeso dal servizio a Londra"/>
    <meta property="og:description" content="Scaduta ieri la seconda proroga dopo la sospensione imposta alla nota app dalle autorità inglesi nel 2017, a rischio 45 mila posti di lavoro"/>
  </head>
  <body>
    <article>
      <h1>Uber sospeso dal servizio a Londra</h1>
      <h2>Scaduta ieri la seconda proroga dopo la sospensione imposta alla nota app dalle autorità inglesi nel 2017, a rischio 45 mila posti di lavoro</h2>
      <address><time datetime="2019-11-25T13:30:55+00:00">25 Nov 2019, 13:30</time> by <a rel="author">Lorenzo Moro</a></address>
      <p>La notizia arriva dalle autorità municipali della capitale inglese, le quali hanno annunciato oggi di aver <b>negato il rinnovo della licenza al noto servizio di trasporto Uber</b>, adducendo come motivazione alcune violazioni delle regole che metterebbero a rischio la <b>sicurezza dei passeggeri.</b></p>
      <blockquote>
        <a href="https://www.formulapassion.it/automoto/mobility/uber-nuove-funzionalita-in-italia-460550.html">Uber, nuove funzionalità in Italia</a>
      </blockquote>
      <p>Uber, ovviamente, <b>non ci sta</b>: il colosso americano ha detto che <b>farà appello</b> e quindi resterà attiva finché quest’ultimo non verrà opportunamente esaminato. La notizia comunque non è una novità e arriva a seguito di una sospensione che l’agenzia comunale  londinese dei trasporti (Transport for London, Tfl) aveva <b>dato a Uber nel 2017</b>. A seguito erano state decise due proroghe<b>, la seconda delle quali scaduta ieri.</b></p>
      <p>Dal Tfl fanno sapere che, dopo aver contestato a Uber alcuni problemi già due anni fa, questi sarebbero stati risolti solo in parte, indicando inoltre il modus operandi dell’app come<i> “non adeguato, né corretto”</i> rispetto alla normativa locale.<b> Uber adesso ha solo 21 giorni per formalizzare l’appello di fronte alla giustizia di Sua Maestà</b>: la sospensione che era stata imposta nel 2017 era stata seguita da una serie di impegni in materia di sicurezza dei passeggeri e tutela del lavoro, nonché dalla sostituzione dei vertici manageriali nel Regno Unito. <b>Oggigiorno sono circa 45.000 gli autisti che lavorano a Londra per Uber, con un’utenza di oltre 3,5 milioni di persone.</b></p>
      <footer>RIPRODUZIONE RISERVATA</footer>
    </article>
  </body>
</html>