<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/intel-e-mediatek-insieme-per-portare-il-5g-sui-pc/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T13:45:00+00:00"/>
    <meta property="og:title" content="Intel e MediaTek insieme per portare il 5G sui PC | Tom's Hardware"/>
    <meta property="og:description" content="Intel e MediaTek hanno annunciato una partnership per portare i modem 5G sui PC."/>
  </head>
  <body>
    <article>
      <h1>Intel e MediaTek insieme per portare il 5G sui PC | Tom's Hardware</h1>
      <address>
        <time datetime="2019-11-25T13:45:00+00:00">25 Nov 2019, 13:45</time>
      </address>
      <p><b>Intel</b> <b>collaborerà con</b> <b>MediaTek</b> per sviluppare, certificare e supportare l’integrazione dei<b> modem per la connettività 5G nei PC</b>. La partnership prevede che Intel definisca le specifiche della soluzione 5G, incluso un modem che sarà sviluppato e distribuito da MediaTek, destinato ad alcuni settori chiave del mondo dei portatili.</p>
      <p>La casa di Santa Clara si occuperà anche di ottimizzare e convalidare il modem sulla piattaforma, così come del processo di co-ingegnerizzazione e integrazione del chip sulle soluzioni dei partner OEM. Questo processo riguarderà anche la parte software (driver).</p>
      <figure>
        <img src="https://www.tomshw.it/images/images/2019/11/intel-mediatek-5g-pc-65008.jpg"/>
      </figure>
      <p><b>I primi prodotti </b>saranno <b>disponibili all’inizio del 2021</b> con <b>Dell e HP</b> tra i primi OEM a fornire i portatili con la soluzione 5G di Intel e MediaTek.</p>
      <p>“Il 5G è pronto a liberare un nuovo livello di calcolo e connettività che trasformerà il modo in cui interagiamo con il mondo. Questa partnership con MediaTek riunisce i leader del settore con una profonda esperienza di ingegneria, integrazione e connettività per offrire esperienze 5G sulla prossima generazione dei migliori PC al mondo”, ha rimarcato Gregory Bryant, vicepresidente esecutivo e general manager del Client Computing Group di Intel.</p>
      <p>Le due aziende stanno anche<b> lavorando con Fibocom per sviluppare moduli 5G in formato M.2 </b>ottimizzati per l’integrazione sulle piattaforme client di Intel. Fibocom si occuperà anche della produzione, vendita e distribuzione del modulo 5G, nonché della certificazione e dell’aspetto normativo.</p>
    </article>
  </body>
</html>