<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188946/13-jarige-Rotterdammer-aangehouden-voor-overval-tankstation"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-25T13:05:54+00:00"/>
    <meta property="og:title" content="13-jarige Rotterdammer aangehouden voor overval tankstation"/>
    <meta property="og:description" content="Een van de verdachten van de overval op het Esso-tankstation aan de Rotterdamse 's-Gravendijkwal blijkt 13 jaar oud te zijn. De andere verdachte is 18. Dat heeft de politie maandag bekendgemaakt."/>
  </head>
  <body>
    <article>
      <h1>13-jarige Rotterdammer aangehouden voor overval tankstation</h1>
      <address>
        <time datetime="2019-11-25T13:05:54+00:00">25 Nov 2019, 13:05</time>
      </address>
      <h4>Een van de verdachten van de overval op het Esso-tankstation aan de Rotterdamse 's-Gravendijkwal blijkt 13 jaar oud te zijn. De andere verdachte is 18. Dat heeft de politie maandag bekendgemaakt.</h4>
      <p>Het benzinestation werd zondag rond 13:45 uur overvallen door een man. Hij bedreigde de kassamedewerker met een mes en eiste geld en sigaretten.</p>
      <p>Agenten die in de buurt uitkeken naar de overvaller, zagen twee jongens die zich opvallend gedroegen. Na een korte achtervolging zijn beide jongens aangehouden en bleek een van hen een tas met geld en een mes bij zich te hebben.</p>
      <p>De jongens worden woensdag voorgeleid aan de rechter-commissaris.</p>
      <related>
        <a href="http://www.rijnmond.nl/nieuws/188918/Overvallers-bedreigen-medewerker-tankstation-met-mes"/>
      </related>
    </article>
  </body>
</html>