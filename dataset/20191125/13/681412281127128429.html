<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/tesla-cybertruck-200-hiljada-ljudi-zeli-novi-kamion/"/>
    <meta property="og:site_name" content="PC Press"/>
    <meta property="article:published_time" content="2019-11-25T13:02:59+00:00"/>
    <meta property="og:title" content="Tesla Cybertruck: 200 hiljada ljudi želi novi kamion"/>
    <meta property="og:description" content="Iako je futuristički dizajn podelio mišljenja među ljubiteljima kamiona, a prva prezentacija predstavila ono što možda i nije smelo da se vidi, interesovanje za novi Cybertruck je veće nego što je …"/>
  </head>
  <body>
    <article>
      <h1>Tesla Cybertruck: 200 hiljada ljudi želi novi kamion</h1>
      <address><time datetime="2019-11-25T13:02:59+00:00">25 Nov 2019, 13:02</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>Iako je futuristički dizajn podelio mišljenja među ljubiteljima kamiona, a prva prezentacija predstavila ono što možda i nije smelo da se vidi, interesovanje za novi <a href="https://pcpress.rs/tag/cybertruck/">Cybertruck</a> je veće nego što je bilo ko mogao da zamisli, te je <b>200 hiljada osoba već uplatilo depozite</b>.</p>
      <figure>
        <img src="https://i1.wp.com/pcpress.rs/wp-content/uploads/2019/11/cybertruck-2.jpg"/>
      </figure>
      <p>Tako je <a href="https://pcpress.rs/tag/elon-musk/">Musk</a> već 23. novembra objavio da je 146 hiljada ljudi uplatilo prve sume, da bi se taj broj ubrzo popeo na čak 200 hiljada. Zanimljivo je i da „najjeftiniji“ model, za koji je potrebno da se izdvoji tek <b>39.900 dolara</b>, nije i najpopularniji, budući da ga želi tek 17% zainteresovanih kupaca, dok se ostatak odlučio za naprednije i skuplje modele sa dva i tri motora. Rezultati su prilično veliko iznenađenje, budući da je Cybertruck <b>skoro prestigao</b> <a href="https://pcpress.rs/tag/tesla-model-3/">Model 3</a> koji je prvog dana po lansiranju zabeležio 232 hiljade uplata depozita. Razlika je mala ako se ima u vidu da je Model 3 povoljniji, te ne cilja specifičnu kategoriju kao Cybertruck.</p>
      <figure>
        <iframe data-src="https://twitter.com/elonmusk/status/1198344195317985280?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://pcpress.rs/nasa-cetiri-astronauta-dve-nedelje-na-mesecu/"/>
      </related>
      <p>Uplata depozita svakako <b>ne garantuje i kupovinu</b>, budući da do kraja 2021. godine, kada je planirana masovna proizvodnja novog <a href="https://pcpress.rs/tag/tesla/">Tesla</a> kamiona, puno toga može da utiče na odluke potencijalnih kupaca.</p>
      <p>Izvor: <a href="https://pcpress.rs/PCout/?url=https://www.engadget.com/2019/11/23/tesla-146000-cybertruck-deposits/">Engadget</a></p>
      <p>Tagovi: <a href="https://pcpress.rs/tag/cybertruck/">Cybertruck</a>, <a href="https://pcpress.rs/tag/elon-musk/">Elon Musk</a>, <a href="https://pcpress.rs/tag/tesla/">Tesla</a>, <a href="https://pcpress.rs/tag/tesla-model-3/">Tesla Model 3</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/elon-musk-predstavio-novi-cybertruck/"/>
        <a href="https://pcpress.rs/bitkoin-pizza-kao-istorijski-kripto-trenutak/"/>
        <a href="https://pcpress.rs/covek-koji-ce-u-buducnosti-ziveti-hiljadu-godina/"/>
      </related>
    </article>
  </body>
</html>