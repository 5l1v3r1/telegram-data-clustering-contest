<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/nepristojni-roboti-mogu-da-povrede-ljudska-osecanja/"/>
    <meta property="og:site_name" content="PC Press"/>
    <meta property="article:published_time" content="2019-11-25T13:32:58+00:00"/>
    <meta property="og:title" content="Nepristojni roboti mogu da povrede ljudska osećanja"/>
    <meta property="og:description" content="Ne samo da roboti mogu da pobede ljudske igrače u video-igrama, već mogu i da ih dekoncentrišu, te im povrede osećanja tokom takmičenja. Nova studija koju su sproveli eksperti sa Carnegie Mellon un…"/>
  </head>
  <body>
    <article>
      <h1>Nepristojni roboti mogu da povrede ljudska osećanja</h1>
      <address><time datetime="2019-11-25T13:32:58+00:00">25 Nov 2019, 13:32</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>Ne samo da roboti mogu da pobede ljudske igrače u video-igrama, već mogu i da ih <b>dekoncentrišu, te im povrede osećanja tokom takmičenja</b>.</p>
      <figure>
        <img src="https://i0.wp.com/pcpress.rs/wp-content/uploads/2019/11/pepper.jpg"/>
      </figure>
      <p><a href="https://pcpress.rs/PCout/?url=https://www.cs.cmu.edu/news/trash-talk-hurts-even-when-it-comes-robot">Nova studija</a> koju su sproveli eksperti sa Carnegie Mellon univerziteta imala je neobičnog, ali odgovarajućeg saučesnika – humanoidnog robota pod imenom <a href="https://pcpress.rs/tag/pepper-robot/">Pepper</a>, koji je programiran tako da dobacuje drugim igračima tokom igranja video igara. Iako su u pitanju bile relativno bezazlene opaske, robot je ipak uspeo da dopre do onih kojima se obraćao, što je negativno uticalo na njihovu sposobnost da se koncentrišu na igru.</p>
      <figure>
        <iframe src="https://www.youtube.com/embed/zJHyaD1psMc" width="800" height="450" data-service="Youtube" scrolling="no"/>
      </figure>
      <p>Tokom studije se sa robotom „obračunalo“40 igrača u 35 rundi igre “Guards and Treasures,” te ih je robot <b>ponekad ohrabrivao</b>, a ponekad komentarisao njihovu igru rečenicama poput „<b>Moram da primetim da si užasan igrač</b>.“ Tokom studije je zaključeno da su <b>igrači imali bolje rezultate dok ih je robot podržavao</b>, i, naravno, slabije kada su komentari bili negativni. Saznanje da robotski komentari mogu da utiču na ljudsko samopouzdanje dragoceno je za dalji razvoj <a href="https://pcpress.rs/tag/vestacka-inteligencija/">veštačke inteligencije</a>, ali i društva uopšte, budući da se još jednom pokazalo da je podrška od vitalnog značaja za napredak svakog pojedinca.</p>
      <related>
        <a href="https://pcpress.rs/ai-proverava-da-li-je-sekspir-imao-pomoc-prilikom-pisanja-drama/"/>
      </related>
      <p>Izvor: <a href="https://pcpress.rs/PCout/?url=https://futurism.com/the-byte/study-robot-talked-trash-hurt-feelings">Futurism</a></p>
      <p>Tagovi: <a href="https://pcpress.rs/tag/guards-and-treasures/">Guards and Treasures</a>, <a href="https://pcpress.rs/tag/pepper-robot/">Pepper robot</a>, <a href="https://pcpress.rs/tag/robot/">robot</a>, <a href="https://pcpress.rs/tag/roboti/">roboti</a>, <a href="https://pcpress.rs/tag/vestacka-inteligencija/">veštačka inteligencija</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/amazon-predstavio-prsluke-koji-radnike-cuvaju-od-robota/"/>
        <a href="https://pcpress.rs/robot-zamenio-novinare-u-juznokorejskoj-agenciji-yonhap/"/>
        <a href="https://pcpress.rs/automatizovana-skladista-buducnosti/"/>
      </related>
    </article>
  </body>
</html>