<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/04/2146750/15%D9%86%D9%81%D8%B1-%D8%A7%D8%B2-%D8%B9%D8%A7%D9%85%D9%84%D8%A7%D9%86-%D8%A7%D8%B5%D9%84%DB%8C-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%B4%DB%8C%D8%B1%D8%A7%D8%B2-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF%D9%86%D8%AF-%DA%A9%D8%B4%D9%81-%D9%85%D9%82%D8%A7%D8%AF%DB%8C%D8%B1-%D8%B2%DB%8C%D8%A7%D8%AF%DB%8C-%D8%A7%D9%85%D9%88%D8%A7%D9%84-%D9%85%D8%B3%D8%B1%D9%88%D9%82%D9%87-%D8%A8%D8%A7%D9%86%DA%A9-%D9%87%D8%A7-%D9%88-%D8%A7%D9%85%D8%A7%DA%A9%D9%86-%D8%AF%D9%88%D9%84%D8%AA%DB%8C"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-25T13:34:21+00:00"/>
    <meta property="og:title" content="۱۵نفر از عاملان اصلی اغتشاشات ‌شیراز دستگیر شدند / کشف مقادیر زیادی اموال مسروقه بانک‌ها و اماکن دولتی‌"/>
    <meta property="og:description" content="به گزارش خبرگزاری تسنیم از شیراز، به نقل از معاونت اجتماعی نیروی انتظامی استان فارس سردار رهام‌بخش حبیبی اظهار داشت: در جریان اعتراضات هفته گذشته دربارهسهمیه‌بندی سوخت، عده‌ای فرصت‌طلب با سوءاستفاده از این موضوع اقدام به تخریب اموال عمومی و دولتی از جمله بانک‌ها و پمپ‌بنزین‌های سطح شهر شیراز کردند."/>
  </head>
  <body>
    <article>
      <h1>۱۵نفر از عاملان اصلی اغتشاشات ‌شیراز دستگیر شدند / کشف مقادیر زیادی اموال مسروقه بانک‌ها و اماکن دولتی‌</h1>
      <h2>فرمانده انتظامی استان فارس گفت: با تلاش مأموران پلیس امنیت عمومی ۱۵نفر از عاملان اصلی تخریب و آتش‌سوزی بانک‌ها و پمپ‌بنزین‌های کلان‌شهر شیراز در اغتشاشات و ناآرامی‌های اخیر دستگیر شدند.</h2>
      <address>
        <time datetime="2019-11-25T13:34:21+00:00">25 Nov 2019, 13:34</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/06/25/1398062512332939418403554.jpg"/>
      </figure>
      <p>
        <a href="https://www.tasnimnews.com/fa/service/6/%D8%A7%D8%B3%D8%AA%D8%A7%D9%86%D9%87%D8%A7">- اخبار استانها -</a>
      </p>
      <p>به گزارش <a href="https://www.tasnimnews.com/">خبرگزاری تسنیم</a> از <b>شیراز</b>، <b>به نقل از معاونت اجتماعی نیروی انتظامی استان فارس</b> سردار رهام‌بخش حبیبی اظهار داشت: در جریان اعتراضات هفته گذشته دربارهسهمیه‌بندی سوخت، عده‌ای فرصت‌طلب با سوءاستفاده از این موضوع اقدام به تخریب اموال عمومی و دولتی از جمله بانک‌ها و پمپ‌بنزین‌های سطح شهر شیراز کردند.</p>
      <p>وی افزود: مأموران پلیس امنیت عمومی این فرماندهی با انجام اقدامات اطلاعاتی و پلیسی گسترده، 15 نفر از عاملان اصلی تخریب و آتش‌سوزی بانک‌ها و پمپ‌بنزین‌های کلان‌شهر شیراز را شناسایی و طی چند عملیات غافلگیرانه آنها را در مخفیگاهشان دستگیر کردند.</p>
      <p>
        <a href="https://tasnimnews.com/2143964">خروش مردم استان فارس علیه اشرار و اغتشاشگران /‌ پاسخ قاطع شیرازی‌ها به هنجارشکنی‌ها‌ + فیلم</a>
        <a href="https://tasnimnews.com/2143875">امام جمعه شیراز: تخریب اموال عمومی پذیرفتنی نیست</a>
        <a href="https://tasnimnews.com/2144093">گزارش| ثبت حماسه‌ای بی‌نظیر در تاریخ استان فارس /‌ شیرازی‌ها طومار ‌آشوبگران را درهم‌ پیچیدند</a>
      </p>
      <p>فرمانده انتظامی استان فارس با بیان اینکه متهمان با تشکیل پرونده برای سیر مراحل قانونی تحویل مرجع قضایی شدند، گفت: در بازرسی از مخفیگاه این افراد، مقادیر زیادی اموال مسروقه بانک‌ها و اماکن دولتی و خصوصی کشف شد.</p>
      <p>سردار حبیبی در پایان با ابراز اینکه دستگیری سایر عوامل اغتشاشات و ناآرامی‌های هفته گذشته به‌صورت ویژه در دستور کار پلیس قرار دارد، اضافه کرد: امنیت مردم خط قرمز پلیس است و کسانی که بخواهند به‌هرنحوی آرامش و آسایش شهروندان را به هم بریزند، با برخورد قاطع و قانونی نیروی انتظامی مواجه خواهند شد.</p>
      <p>انتهای پیام/424+</p>
    </article>
  </body>
</html>