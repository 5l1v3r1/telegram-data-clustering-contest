<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/04/2146724/%D9%84%DB%8C%DA%AF-%D8%A8%D8%B1%D8%AA%D8%B1-%D9%81%D9%88%D8%AA%D8%A8%D8%A7%D9%84-%D8%AA%D8%AF%D8%A7%D9%88%D9%85-%D8%B1%D9%88%D8%B2%D9%87%D8%A7%DB%8C-%D8%B1%D8%A4%DB%8C%D8%A7%DB%8C%DB%8C-%D8%B4%D8%A7%DA%AF%D8%B1%D8%AF%D8%A7%D9%86-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%A8%D8%A7-%D8%B4%DA%A9%D8%B3%D8%AA-%D9%86%D8%B3%D8%A7%D8%AC%DB%8C-%D8%A7%D8%B3%D8%AA%D9%82%D9%84%D8%A7%D9%84-%D8%A7%D8%B2-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%B9%D8%A8%D9%88%D8%B1-%DA%A9%D8%B1%D8%AF-%D8%AC%D8%AF%D9%88%D9%84"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-25T13:59:00+00:00"/>
    <meta property="og:title" content="لیگ برتر فوتبال| تداوم روزهای رؤیایی شاگردان استراماچونی با شکست نساجی/ استقلال از پرسپولیس عبور کرد + جدول"/>
    <meta property="og:description" content="به گزارش خبرگزاری تسنیم، تیم‌های فوتبال نساجی مازندران و استقلال از ساعت 15:30 امروز (دوشنبه) و در چارچوب هفته یازدهم لیگ برتر در ورزشگاه شهید وطنی قائم‌شهر به مصاف هم رفتند که این دیدار با نتیجه 2 بر یک به‌سود استقلال خاتمه یافت تا روند خوب و روزهای رؤیایی این تیم ادامه داشته باشد. علی کریمی (33) و مهدی قائدی (50) زننده گل‌های استقلال بودند. محمد عباس‌زاده نیز دقیقه 61 یکی از گل‌های خورده نساجی را جبران کرد."/>
  </head>
  <body>
    <article>
      <h1>لیگ برتر فوتبال| تداوم روزهای رؤیایی شاگردان استراماچونی با شکست نساجی/ استقلال از پرسپولیس عبور کرد + جدول</h1>
      <h2>تیم فوتبال استقلال در هفته یازدهم لیگ برتر موفق به شکست نساجی مازندران شد و به رده سوم جدول رده‌بندی صعود کرد.</h2>
      <address>
        <time datetime="2019-11-25T13:59:00+00:00">25 Nov 2019, 13:59</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/04/1398090416212320418961524.jpg"/>
      </figure>
      <p>
        <a href="https://www.tasnimnews.com/fa/service/3/%D9%88%D8%B1%D8%B2%D8%B4%DB%8C">- اخبار ورزشی -</a>
      </p>
      <p>به گزارش <a href="https://www.tasnimnews.com/">خبرگزاری تسنیم</a>، تیم‌های فوتبال نساجی مازندران و استقلال از ساعت 15:30 امروز (دوشنبه) و در چارچوب هفته یازدهم لیگ برتر در ورزشگاه شهید وطنی قائم‌شهر به مصاف هم رفتند که این دیدار با نتیجه 2 بر یک به‌سود استقلال خاتمه یافت تا روند خوب و روزهای رؤیایی این تیم ادامه داشته باشد. علی کریمی (33) و مهدی قائدی (50) زننده گل‌های استقلال بودند. محمد عباس‌زاده نیز دقیقه 61 یکی از گل‌های خورده نساجی را جبران کرد.</p>
      <p>شاگردان استراماچونی با این پیروزی 21امتیازی شده به رده سوم جدول رده‌بندی صعود کردند. نساجی نیز با همان 11 امتیاز در جایگاه یازدهم باقی ماند. استقلال با هشتمین برد پیاپی خود (در لیگ و جام حذفی) از پرسپولیس عبور کرد و بعد از بیش از 1300 روز بالاتر از سرخپوشان در جدول رده‌بندی ایستاد. آبی‌پوشان شنبه هفته آینده در اصفهان با سپاهان بازی می‌کنند و در هفته سیزدهم نیز در ورزشگاه آزادی باید به دیدار شهر خودرو بروند.</p>
      <p>ترکیب نساجی: علیرضا حقیقی، حامد شیری، رضا علیاری، حسن جعفری، مجتبی بیژن، مجتبی ممشلی، میلاد سرلک، سیدمحمد میری، علی‌اصغر عاشوری (58 ــ محمدمهدی نظری (83 ــ محمد قاضی))، رضا دهقانی و محمد عباس‌زاده.</p>
      <p>ترکیب استقلال: سیدحسین حسینی، سیاوش یزدانی، روزبه چشمی، عارف غلامی، وریا غفوری، مسعود ریگی، علی کریمی، هروویه میلیچ، فرشید اسماعیلی (55 ــ آرش رضاوند)، مهدی قائدی (70 ــ علی دشتی) و شیخ دیاباته.</p>
      <p>داور: علی صفایی</p>
      <p><b>نیمه اول</b><br/><b>دقیقه 6:</b> مسعود ریگی با خطا روی بازیکن نساجی با کارت زرد جریمه شد.</p>
      <p><b>دقیقه 10:</b> پاس عمقی بازیکنان نساجی به محوطه جریمه استقلال می‌رفت تا موقعیت خطرناکی ایجاد کند، اما سیدحسین حسینی دروازه‌بان آبی‌پوشان توپ را گرفت.</p>
      <p><b>دقیقه 13:</b> ضربه محمد عباس‌زاده از کنار دروازه استقلال به بیرون رفت.</p>
      <p><b>دقیقه 21: </b>پاس رضا علیاری به محوطه جریمه استقلال به رضا دهقانی رسید و این بازیکن می‌توانست دروازه استقلال را باز کند، اما توپش از کنار دروازه راهی اوت شد.</p>
      <p><b>دقیقه 24:</b> این بار نوبت استقلالی‌ها بود تا از ضربه ایستگاهی استفاده کنند. توپ ارسالی به مهدی قائدی رسید و ضربه این بازیکن به شیخ دیاباته برخورد کرد و در ادامه روزبه چشمی توپ را وارد دروازه کرد، اما قبل از آن کمک‌داور پرچم خود را به‌نشانه آفساید بالا برده بود.</p>
      <p><b>دقیقه 33:</b> مهدی قائدی از روی نقطه کرنر توپ را ارسال کرد که علی کریمی با ضربه سر توپ را وارد دروازه نساجی کرد.</p>
      <p><b>دقیقه 34:</b> عباس‌زاده از میان مدافعان استقلال فرار کرد و در موقعیت تک به تک با حسینی دروازه‌بان استقلال قرار گرفت که توپ او پس از برخورد به دروازه‌بان استقلال راهی اوت شد.</p>
      <p><b>دقیقه 36: </b>حمله استقلالی‌ها و پاس خوب وریا غفوری به مهدی قائدی رسید که ضربه این بازیکن خوب نبود و حقیقی آن را گرفت.</p>
      <p><b>دقیقه 36:</b> توپ ارسالی میلیچ را دیاباته می‌توانست تبدیل به گل کند، اما مدافعان نساجی اجازه این کار را ندادند.</p>
      <p><b>دقیقه 40: </b>این بار نوبت نساجی بود که از روی ضربه ایستگاهی گل خورده را جبران کند که ضربه عباس‌زاده مهاجم این تیم به‌شکل خطرناکی از کنار دروازه به بیرون رفت.</p>
      <p><b>دقیقه 45: </b>شوت از راه دور قائدی را حقیقی در دو ضرب گرفت.</p>
      <p><b>نیمه دوم</b><br/><b>دقیقه 50:</b> پاسکاری استقلالی‌ها در نهایت با پاس فرشید اسماعیلی به مهدی قائدی تبدیل به گل دوم استقلال شد.</p>
      <p><b>دقیقه 59:</b> شوت عباس‌زاده را حسینی راهی کرنر کرد.</p>
      <p><b>دقیقه 61: </b>حملات نساجی جواب داد و عباس‌زاده که چند بار دروازه استقلال را تهدید کرده بود، با ضربه آکروباتیک یکی از گل‌های خورده را جبران کرد.</p>
      <p><b>دقیقه 63:</b> مهدی نظری به‌دلیل درگیری با بازیکنان استقلال با کارت زرد داور جریمه شد.</p>
      <p><b>دقیقه 73: </b>علی دشتی با برخورد با علیرضا حقیقی دروازه‌بان نساجی کارت زرد گرفت.</p>
      <p><b>دقیقه 81: </b>دشتی پس از عبور از علیاری توپ خوبی را ارسال کرد، اما دیاباته در محوطه شش‌قدم نساجی به توپ نرسید.</p>
      <p>دقیقه 3+90: شوت از راه دور دیاباته از کنار دروازه حقیقی بیرون رفت.</p>
      <p>90+5: مجتبی بیژن با خطا روی روزبه چشمی از داور کارت زرد گرفت.</p>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/04/13980904173029792189625810.png"/>
      </figure>
      <p><a href="http://tn.ai/2146709">حاشیه دیدار نساجی ــ استقلال| خشم استراماچونی ‌از استقبال هواداران قائم‌شهری / شعار استقلالی‌ها علیه میزبان</a>انتهای پیام/+</p>
    </article>
  </body>
</html>