<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77715-Kradez-historickej-zbierky-v-hodnote-miliardy-eur-Zlodeji-vyrabovali-drazdansku-klenotnicu"/>
    <meta property="og:site_name" content="REFRESHER"/>
    <meta property="article:published_time" content="2019-11-25T13:25:00+00:00"/>
    <meta property="og:title" content="Krádež historickej zbierky v hodnote miliardy eur: Zlodeji vyrabovali drážďanskú klenotnicu"/>
    <meta property="og:description" content="V ranných hodinách zapálili elektrickú rozvodňu, vďaka čomu mohli vykradnúť klenotnicu Grünes Gewölbe. Rozsah škôd už odhadol nemecký denník Bild."/>
  </head>
  <body>
    <article>
      <h1>Krádež historickej zbierky v hodnote miliardy eur: Zlodeji vyrabovali drážďanskú klenotnicu</h1>
      <address><time datetime="2019-11-25T13:25:00+00:00">25 Nov 2019, 13:25</time> by <a rel="author">Viktor Kniš</a></address>
      <p>
        <b>V ranných hodinách zapálili elektrickú rozvodňu, vďaka čomu mohli vykradnúť klenotnicu Grünes Gewölbe. Rozsah škôd už odhadol nemecký denník Bild.</b>
      </p>
      <p>Dnes v ranných hodinách zlodeji vykradli známu drážďanskú historickú klenotnicu <b>Grünes Gewölbe</b>. Podľa nemeckého denníka <a href="https://www.bild.de/bild-plus/news/2019/news/einbruch-in-dresdens-gruenem-gewoelbe-so-sollen-die-taeter-reingekommen-sein-66257376,view=conversionToLogin.bild.html#fromWall">Bild</a> sa krádež mala stať o piatej ráno, keď najprv páchatelia zapálili elektrickú rozvodňu neďaleko budovy, aby vyradili z prevádzky alarmy, kamery aj ďalšie bezpečnostné systémy a získali tak viac času, kým na miesto príde polícia. </p>
      <p>Podľa prvých informácií sa podarilo zlodejom odcudziť časti zbierok nemeckej spolkovej republiky Sasko až <b>v hodnote jednej miliardy eur</b>, informuje Bild. Konkrétne mali zmiznúť drahé kamene, diamanty a historické šperky.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d2475329.6076796846!2d14.929734463038294!3d50.009338336194936!2m3!1f0!2f0!3f0!3m2!1i1024!2i768!4f13.1!3m3!1m2!1s0x4709cf67d3d306c9%3A0xcf5483933d7fb57b!2sOld%20and%20New%20Green%20Vault!5e0!3m2!1ssk!2scz!4v1574683276900!5m2!1ssk!2scz" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
      <p>Zatiaľ sú páchatelia na úteku, podľa nemeckých médií sa ich však podarilo zachytiť na jednej z bezpečnostných kamier. Bulvárny denník Bild píše, že na zázname je vidieť niekoľko <i>nápadne menších postáv</i>.</p>
      <figure>
        <iframe data-src="https://twitter.com/BILD/status/1198922492271833090?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <i>Správu budeme aktualizovať o stanovisko nemeckej polície.</i>
      </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76206-Nemecko-chce-zakazat-terapiu-na-liecenie-homosexualov-Podstupili-ju-uz-tisicky-mladych"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
      </related>
    </article>
  </body>
</html>