<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152935-u-luckogo-sviaschennyka-iakyj-zagynuv-v-avarii-na-shopena-stavsia-sercevyj-napad"/>
    <meta property="og:site_name" content="ВолиньPost"/>
    <meta property="article:published_time" content="2019-11-25T13:47:00+00:00"/>
    <meta property="og:title" content="У луцького священника, який загинув в аварії на Шопена, стався серцевий напад"/>
    <meta property="og:description" content="У луцькому храмі Великомучениці Катерини попрощалися з отцем Сергієм Смірновим."/>
  </head>
  <body>
    <article>
      <h1>У луцького священника, який загинув в аварії на Шопена, стався серцевий напад</h1>
      <address>
        <time datetime="2019-11-25T13:47:00+00:00">25 Nov 2019, 13:47</time>
      </address>
      <p>У луцькому храмі Великомучениці Катерини попрощалися з отцем <b>Сергієм Смірновим</b>.<br/><br/>Про це повідомляє <a href="https://www.pravoslaviavolyni.org.ua/novyna/2100-pokhovaly-sviashchennyka-serhiia-smirnova/">пресслужба Волинської єпархії ПЦУ.<br/></a><br/>24 листопада ввечері в божому домі відслужили парастас, який очолив канцлер єпархії протоієрей <b>Микола Цап</b>. Наступного дня, після Божественної літургії, відбувся чин похорону під проводом міського декана протоієрея Михайла Онищука. Погребіння звершили на міському кладовищі, що на вулиці Рівненській.<br/><br/>Нагадаємо, 23 листопада <b><a href="http://www.volynpost.com/news/152846-v-avtivci-iaka-vrizalasia-v-derevo-na-shopena-zagynuv-sviaschennyk">душпастир повертався з молитовних заходів пам’яті жертв голодоморів.</a></b> Під час керування автомобілем на вулиці Шопена в нього стався серцевий напад, він помер, а машина зіткнулася з деревом.<br/><br/>Сергій Олександрович Смірнов народився 8 березня 1961 року в Луцьку. Після закінчення середньої школи працював на Луцькому електроапаратному заводі, був військовослужбовцем (командир взводу, викладач у званні прапорщика). У 1982 році взяв шлюб із Людмилою Дудко, у 2013-му овдовів. Тоді відчув покликання стати священником, закінчив Волинську православну богословську академію. Митрополит Луцький і Волинський Михаїл рукоположив його в сан диякона 18 грудня 2016 року, а в сан ієрея – 26 лютого наступного. З 20 березня 2017 року о. Сергій служив у Свято-Катерининській парафії. Працював над воцерковленням молоді, був хорошим проповідником.</p>
    </article>
  </body>
</html>