<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/ikonomika-i-politika/332/a/bylgarskiiat-biznes-shte-polzva-germanskiia-opit-v-recikliraneto-293802/"/>
    <meta property="og:site_name" content="Investor.bg"/>
    <meta property="article:published_time" content="2019-11-25T13:29:00+00:00"/>
    <meta property="og:title" content="Българският бизнес ще ползва германския опит в рециклирането"/>
    <meta property="og:description" content="С кръговата икономика жизненият цикъл на изделията ще бъде удължаван, посочи главният управител на Германо-българската индустриално-търговска камара"/>
  </head>
  <body>
    <article>
      <h1>Българският бизнес ще ползва германския опит в рециклирането</h1>
      <h2>С кръговата икономика жизненият цикъл на изделията ще бъде удължаван, посочи главният управител на Германо-българската индустриално-търговска камара</h2>
      <address><time datetime="2019-11-25T13:29:00+00:00">25 Nov 2019, 13:29</time> by <a rel="author">Екип на Bloomberg TV Bulgaria</a></address>
      <figure>
        <video src="https://video2.ibg.bg/repository/mp4/191125_SNH_MITKO_VASILEV_BBG.mxf.1574669703.mp4"/>
      </figure>
      <p>България може да вземе пример от опита на Германия в управлението на отпадъците и рециклирането<br/>. В сферата на кръговата икономика се прие стратегия през 2019 г. в рамките на Европейския съюз (ЕС), която предвижда жизненият цикъл на изделията да бъде удължаван. Това посочи д-р Митко Василев, главен управител на Германо-българската индустриално-търговска камара, в ефира на Bloomberg TV Bulgaria.</p>
      <p>"Това засяга производители и търговци – да се отделя внимание за поддръжка. В Германия това е изключително динамично развиващ се сектор, където работят над 270 хиляди души и има 11 хиляди компании, както и над 15 хиляди съоръжения", съобщи той.</p>
      <p>Според него Германия е водеща по отношение на <b>кръговата икономика</b>.</p>
      <p>"Германското правителство има специална програма. Министерството на икономиката и енергетиката насърчава малките и средни предприятия за навлизането на външни пазари. Подпомагат ги с контакти, участия на панаири и изложения", коментира главният управител на Германо-българската индустриално-търговска камара.</p>
      <p>Той информира, че германски фирми ще проведат десетки бизнес срещи днес и утре в София, на които ще обменят опит с българските компании за рециклирането.</p>
      <p>По думите му в Германия се отчита фактът, че отпадъците не бива да бъдат разхищавани.</p>
      <p>
        <i>Вижте целия разговор във видео материала на <a href="https://www.bloombergtv.bg/biznes-start/2019-11-25/germanski-firmi-sa-u-nas-i-spodelyat-opita-si-v-retsikliraneto-s-balgarskiya-biznes">Bloomberg TV Bulgaria</a>.</i>
      </p>
      <p>
        <i>По статията работиха: <a href="https://www.investor.bg/ikonomika-i-politika/332/a/bylgarskiiat-biznes-shte-polzva-germanskiia-opit-v-recikliraneto-293802/znvygb:oblpub.cbcbi@oybbzoretgi.ot">Екип на Bloomberg TV Bulgaria </a>, редактор <a href="https://www.investor.bg/ikonomika-i-politika/332/a/bylgarskiiat-biznes-shte-polzva-germanskiia-opit-v-recikliraneto-293802/znvygb:crgln.fgblnabin@vairfgbe.ot">Петя Стоянова</a></i>
      </p>
      <related>
        <h4>Още по темата</h4>
        <a href="https://www.investor.bg/ikonomika-i-politika/332/a/investiciite-v-krygova-ikonomika-u-nas-nad-srednoto-ravnishte-v-es-291891/"/>
        <a href="https://www.investor.bg/ikonomika-i-politika/332/a/prof-virjiniia-jeliazkova-za-prehoda-kym-krygova-ikonomika-triabvat-finansi-291701/"/>
        <a href="https://www.investor.bg/bloomberg-tv/461/a/gotova-li-e-bylgariia-za-krygova-ikonomika--291066/"/>
      </related>
      <related>
        <a href="https://www.investor.bg/drugi/338/a/dimityr-gyrdev-kritikite-na-makron-kym-nato-biaha-porodeni-ot-turskata-invaziia-v-siriia-293762/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/natanail-stefanov-zrelostta-na-pazara-osiguriava-uspeh-za-startypite-293728/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/346/a/shveciia-e-pyrviiat-pazar-na-coca-cola-s-izcialo-reciklirana-plastmasa-v-opakovkite--293512/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/aziia/336/a/otpadycite-ot-onlain-tyrgoviiata-v-kitai-mogat-da-se-uchetvoriat-do-2025-g-292971/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/drugi/338/a/griinpiis-600-hil-tona-bokluci-ot-ribolovna-deinost-popadat-v-okeana-vsiaka-godina-292708/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/bylgariia-e-vtora-v-es-po-dial-na-recikliranite-plastmasovi-otpadyci-292576/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/investiciite-v-krygova-ikonomika-u-nas-nad-srednoto-ravnishte-v-es-291891/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/bloomberg-tv/461/a/gotova-li-e-bylgariia-za-krygova-ikonomika--291066/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/-germanskiiat-biznes-e-investiral-69-mlrd-leva-v-bylgariia-za-perioda-1990-2017-279743/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>