<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kosmos/story/1032354/fortigo-tis-frikis-sto-esex-omologise-tin-enoxi-toy-o-odigos"/>
    <meta property="og:site_name" content="Newsbomb"/>
    <meta property="article:published_time" content="2019-11-25T13:37:15+00:00"/>
    <meta property="og:title" content="«Φορτηγό της φρίκης» στο Έσεξ: Ομολόγησε την ενοχή του ο οδηγός"/>
    <meta property="og:description" content="Ο 25χρονος Μόρις Ρόμπινσον εμφανίστηκε στο δικαστήριο μέσω βιντεοσύνδεσης"/>
  </head>
  <body>
    <article>
      <h1>«Φορτηγό της φρίκης» στο Έσεξ: Ομολόγησε την ενοχή του ο οδηγός</h1>
      <h2>Ο 25χρονος Μόρις Ρόμπινσον εμφανίστηκε στο δικαστήριο μέσω βιντεοσύνδεσης</h2>
      <address><time datetime="2019-11-25T13:37:15+00:00">25 Nov 2019, 13:37</time> by <a rel="author">Ελένη Κολιοφούτη</a></address>
      <p>Ένας Βορειοϊρλανδός, ο οποίος κατηγορείται για ανθρωποκτονίες εξ αμελείας στην υπόθεση των 39 Βιετναμέζων <b><a href="https://www.newsbomb.gr/kosmos/story/1024126/friki-sti-ntalika-toy-thanatoy-xtypoysan-tis-portes-gia-na-sothoyn">που βρέθηκαν νεκροί σε φορτηγό ψυγείο</a></b> κοντά στο Λονδίνο τον περασμένο μήνα, δήλωσε σήμερα <b>ένοχος για συνέργεια σε παράνομη μετανάστευση και για απόκτηση περιουσίας</b> από εγκληματική δραστηριότητα.</p>
      <p>Ο 25χρονος <b>Μόρις Ρόμπινσον,</b> ο οποίος εμφανίστηκε στο δικαστήριο μέσω βιντεοσύνδεσης από την Φυλακή Μπέλμαρς στην οποία κρατείται στο ανατολικό Λονδίνο, δεν κλήθηκε να δηλώσει αθώος ή ένοχος για 41 άλλες κατηγορίες, περιλαμβανομένων των 39 ανθρωποκτονιών εξ αμελείας.</p>
      <p>Επίσης δεν ορίστηκε ημερομηνία για τη δίκη του και αναμένεται να παρουσιαστεί ξανά στο δικαστήριο στις 13 Δεκεμβρίου, σύμφωνα με το ΑΠΕ-ΜΠΕ.</p>
      <p>Τα θύματα, 31 άνδρες και αγόρια και 8 γυναίκες, βρέθηκαν σε φορτηγό ψυγείο στη βιομηχανική περιοχή του Γκρέις, στο Έσεξ, στις 23 Οκτωβρίου. Το μεγαλύτερο από τα θύματα ήταν 44 ετών, ενώ τρία από αυτά ήταν ηλικίας κάτω των 18.</p>
      <p>Σε έναν 23χρονο από την Βόρεια Ιρλανδία απαγγέλθηκαν επίσης χθες Κυριακή κατηγορίες για συνωμοσία για τη διοργάνωση ή τη διευκόλυνση του ταξιδιού ανθρώπων με την προοπτική της εκμετάλλευσης και συνωμοσία για τη διευκόλυνση παραβίασης της μεταναστευτικής νομοθεσίας της Βρετανίας.</p>
      <p>Αυτός αναμένεται να παρουσιαστεί στο δικαστήριο του Τσέλμσφορντ στην Αγγλία σήμερα.</p>
      <p>
        <b>Δείτε όλες τις τελευταίες </b>
        <a href="https://www.newsbomb.gr/oles-oi-eidhseis">
          <b>Ειδήσεις</b>
        </a>
        <b> από την Ελλάδα και τον Κόσμο, τη στιγμή που συμβαίνουν, στο </b>
        <a href="https://www.newsbomb.gr/">
          <b>Newsbomb.gr</b>
        </a>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/ellada/story/1032214/koinoniko-merisma-2019-kleidonoyn-oi-dikaioyxoi-deite-se-poioys-tha-dothei">Κοινωνικό μέρισμα 2019: «Κλειδώνουν» οι δικαιούχοι – Δείτε σε ποιους θα δοθεί</a>
      </p>
      <p>
        <a href="https://www.newsbomb.gr/kosmos/story/1032348/tragodia-sto-antirrio-ellines-oi-dyo-nekroi-toy-istioforoy">Τραγωδία στο Αντίρριο: Έλληνες οι δύο νεκροί - Πώς έγινε η τραγωδία με το ιστιοπλοϊκό</a>
      </p>
    </article>
  </body>
</html>