<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42991_Okupatsiynu-vladu-Horlivki-ocholyuvav-ukranskiy-rozvidnik-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-25T13:46:00+00:00"/>
    <meta property="og:title" content="Окупаційну владу Горлівки очолював український розвідник?"/>
    <meta property="og:description" content="Колишній &quot;народний мер&quot; окупованої Горлівки Едуард Матюха виявився глибоко законспірованим агентом ГУР Міноборони України й"/>
  </head>
  <body>
    <article>
      <h1>Окупаційну владу Горлівки очолював український розвідник?</h1>
      <address>
        <time datetime="2019-11-25T13:46:00+00:00">25 Nov 2019, 13:46</time>
      </address>
      <p><b>Колишній</b> "<b>народний</b> <b>мер</b>" <b>окупованої</b> <b>Горлівки</b> <b>Едуард</b> <b>Матюха</b> <b>виявився</b> <b>глибоко законспірованим агентом</b> <b>ГУР</b> <b>Міноборони</b> <b>України й</b> <b>повернувся</b> <b>на</b> <b>підконтрольну</b> <b>територію</b>.</p>
      <p>Про це 24 листопада повідомила <a href="https://tsn.ua/video/video-novini/narodniy-mer-okupovanoyi-gorlivki-buv-zakonspirovanim-rozvidnikom-gur-mo-ukrayini.html?utm_source=page&amp;utm_medium=popularvideo">ТСН</a>.</p>
      <p>Протягом 5 років Матюха перебував на території ОРДЛО і вдавав, що підтримує бойовиків.</p>
      <related>
        <h4>Читайте також:</h4>
        <a href="http://press-centr.com/ua/news/42977_Rosiyski-okupanti-na-Donbasi-za-tizhden-vtratili-9-vbitimi---rozvidka-OOS"/>
      </related>
      <p>Розвідник заявляє, що сайт "Миротворець" було створено з його подачі. На ньому він згаданий як "посібник окупантів, "народний мер" Горлівки".</p>
      <p>У сюжеті зазначається, що Горлівку він очолював недовго, бо навколо нього спалахнув конфлікт між окупантами, що й було завданням від ГУР.</p>
      <related>
        <h4>Читайте також:</h4>
        <a href="http://press-centr.com/ua/news/42961_Na-Donbasi-poraneno-ukranskoho-biytsya-Shche-odin-zahinuv-u-DTP"/>
      </related>
      <p>Едуард Матюха також став першим секретарем горлівського міськкому Компартії, почав заводити контакти з московськими комуністами, зокрема лідером КПРФ Геннадієм Зюгановим.</p>
      <p>За інформацією Матюхи, саме через КПРФ Кремль координує свою діяльність в Абхазії, Придністров`ї, Південній Осетія, а також так званих "ДНР" та "ЛНР". Відповідальною за цю координацію людиною з боку Держдуми РФ він називає Казбека Тайсаєва.</p>
      <related>
        <h4>Читайте також:</h4>
        <a href="http://press-centr.com/ua/news/42896_Pomer-vid-ran-komandir-128-OHShBr-polkovnik-vhen-Korostelov"/>
      </related>
      <p>Зазначається, що з Тайсаєвим та іншими комуністами Матюха формував "гумконвої" РФ для Донбасу, і дізнався, що одне з їхніх завдань – відправляти готівку бойовикам.</p>
      <p><i>Фото</i> <i>з відкритих</i> <i>джерел</i><br/> </p>
    </article>
  </body>
</html>