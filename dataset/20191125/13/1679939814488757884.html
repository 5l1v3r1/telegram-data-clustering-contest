<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/cati-bani-au-transferat-moldovenii-de-peste-hotare-in-luna-octombrie-_3060031.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T13:50:20+00:00"/>
    <meta property="og:title" content="Câţi bani au transferat moldovenii de peste hotare în luna octombrie"/>
    <meta property="og:description" content="În luna octombrie 2019, prin intermediul băncilor licențiate au fost transferate din străinătate în favoarea persoanelor fizice mijloace bănești în valoare netă de 110,44 mil. USD (în scădere cu 0,6 la sută comparativ cu octombrie 2018), informează BNM.Co"/>
  </head>
  <body>
    <article>
      <h1>Câţi bani au transferat moldovenii de peste hotare în luna octombrie</h1>
      <address><time datetime="2019-11-25T13:50:20+00:00">25 Nov 2019, 13:50</time> by <a rel="author">PUBLIKA.MD</a></address>
      <p>
        <b>În luna octombrie 2019, prin intermediul băncilor licențiate au fost transferate din străinătate în favoarea persoanelor fizice mijloace bănești în valoare netă de 110,44 mil. USD (în scădere cu 0,6 la sută comparativ cu octombrie 2018), informează BNM.</b>
      </p>
      <p>Conform provenienței geografice, transferurile în favoarea persoanelor fizice provin din următoarele trei zone: din UE - o pondere de 50,0 la sută, din CSI - o pondere de 21,2 la sută și din restul lumii - o pondere de 28,8 la sută.</p>
      <p>În distribuția pe state a provenienței transferurilor în favoarea persoanelor fizice sunt de remarcat transferurile din Rusia cu o pondere de 20,2 la sută (22,26 mil. USD) din total (în scădere cu 4,4 puncte procentuale comparativ cu octombrie 2018).</p>
      <p>De asemenea, de menționat transferurile din Israel - 17,0 la sută (18,82 mil. USD), Italia - 12,1 la sută (13,32 mil. USD), Germania – 9,1 la sută (10,06 mil. USD), Regatul Unit al Marii Britanii și al Irlandei de Nord - 8,4 la sută (9,18 mil. USD), SUA - 6,7 la sută (7,44 mil. USD), Franța - 6,1 la sută (6,78 mil. USD), Irlanda - 1,8 la sută (2,03 mil. USD), Spania – 1,6 la sută (1,76 mil. USD), Cehia - 1,5 la sută (1,66 mil. USD), România - 1,4 la sută (1,58 mil. USD), Portugalia – 1,2 la sută (1,36 mil. USD), Polonia - 1,1 la sută (1,24 mil. USD), Turcia – 1,0 la sută (1,08 mil. USD), din alte state - 10,8 la sută (11,88 mil. USD).</p>
      <p>În structura pe valute a transferurilor din străinătate în favoarea persoanelor fizice prin SRB, transferurilor în euro le-a revenit ponderea de 56,1 la sută (în creștere cu 7,2 p.p., comparativ cu octombrie 2018), urmate de transferurile în dolari SUA - 40,2 la sută (în descreștere cu 4,1 p.p.) și cele în ruble rusești – 3,7 la sută (în descreștere cu 3,1 p.p.).</p>
      <p>Pe parcursul perioadei ianuarie - octombrie 2019, volumul total al transferurilor bancare de mijloace bănești din străinătate în favoarea persoanelor fizice din Republica Moldova a constituit 1013,39 milioane dolari SUA, cu 5 la sută mai puțin decât în aceeași perioadă a anului precedent.</p>
    </article>
  </body>
</html>