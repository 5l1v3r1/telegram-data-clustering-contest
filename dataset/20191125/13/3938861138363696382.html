<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_nastupnij-bij-usika-stali-vidomi-detali/939750"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T13:23:00+00:00"/>
    <meta property="og:title" content="Наступний бій Усика: стали відомі деталі"/>
    <meta property="og:description" content="Промоутер Едді Гірн активно працює над організацією поєдинку між Олександром Усиком і Дереком Чісорою. Розповів про це в інтерв'ю агентству boxingnews24. За словами промоутера, перед майбутнім боєм за титул WBO Усик хоче провести ще один поєдинок. &quot;Думаю, Усик не має бажання ..."/>
  </head>
  <body>
    <article>
      <h1>Наступний бій Усика: стали відомі деталі</h1>
      <address><time datetime="2019-11-25T13:23:00+00:00">25 Nov 2019, 13:23</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939750_w_300.jpg?v=0"/>
        <figcaption>За словами промоутера, і Усик, і Чісора не проти зустрітися один з одним на рингу. ФОТО: mmaboxing.ru</figcaption>
      </figure>
      <p>Промоутер Едді Гірн активно працює над організацією поєдинку між Олександром Усиком і Дереком Чісорою.</p>
      <p>Розповів про це в інтерв'ю агентству <a href="https://www.boxingnews24.com/2019/11/eddie-hearn-working-on-oleksandr-usyk-vs-dereck-chisora-for-february/">boxingnews24</a>.</p>
      <p>За словами промоутера, перед майбутнім боєм за титул WBO Усик хоче провести ще один поєдинок.</p>
      <p>"Думаю, Усик не має бажання чекати до наступного літа. У нього був майже рік перерви. Тоді він провів 7 раундів проти Візерспуна. Йому імпонує ідея провести бій із Чісорою. І Чісора теж не проти вийти на ринг з Усиком. Думаю, це буде дійсно хороший бій", – відзначив Гірн.</p>
      <p>Якщо Усик битиметься із Чісорою й програє йому, втратить статус обов'язкового претендента WBO на бій із переможцем реваншу Джошуа–Руїс. Однак, на думку Гріна, навіть такий ризик українця не зупинить.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_meksikanec-alvares-nokautuvav-rosiyanina-kovalova-ta-stav-chempionom-svitu-z-boksu/936293"/>
      </related>
      <blockquote>За бій з Усиком колишньому чемпіону світу Дереку Чісорі <a href="https://gazeta.ua/articles/sport/_cisori-zaproponuvali-kruglenku-sumu-za-bij-z-usikom/938668">запропонували</a> кругленьку суму. Якщо сторони дійдуть згоди, бій може відбутися в лютому 2020. Рішення про вибір суперника Чісора має прийняти до кінця листопада.</blockquote>
    </article>
  </body>
</html>