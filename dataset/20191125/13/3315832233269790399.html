<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/e56c2d2f3cb3183f/straseni-un-barbat-lovit-mortal-de-un-microbuz-de-ruta-in-timp-ce-traversa-strada.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-25T13:38:53+00:00"/>
    <meta property="og:title" content="Strășeni: Un bărbat, lovit mortal de un microbuz de rută în timp ce traversa strada"/>
    <meta property="og:description" content="Un bărbat în vârstă de 69 de ani, din Strășeni, a decedat pe loc, după ce a fost lovit de un microbuz de pe ruta Chișinău-Căpriana în timp ce traversa strada neregulamentar."/>
  </head>
  <body>
    <article>
      <h1>Strășeni: Un bărbat, lovit mortal de un microbuz de rută în timp ce traversa strada</h1>
      <address><time datetime="2019-11-25T13:38:53+00:00">25 Nov 2019, 13:38</time> by <a rel="author">Jurnal.md</a></address>
      <p>
        <b>Un bărbat în vârstă de 69 de ani, din Strășeni, a decedat pe loc, după ce a fost lovit de un microbuz de pe ruta Chișinău-Căpriana în timp ce traversa strada neregulamentar.</b>
      </p>
      <p>Accidentul s-a produs aseară la ora 18:35, pe traseul Chișinău-Ungheni, la intrarea în orașul Strășeni.</p>
      <p>Potrivit Ofițerului de presă al IP Strășeni, Silvia Vetcu, la volanul microbuzului se afla un bărbat de 41 de ani, având încă 15 persoane ca pasageri.</p>
      <p>Pietonul a fost lovit de microbuz în timp ce traversa neregulamentar strada.</p>
      <p>În urma traumelor primite bărbatul de 69 de ani a decedat pe loc.</p>
      <p>Șoferul microbuzului nu a consumat băuturi spirtoase, spun polițiștii.</p>
      <p>Pe cazul dat a fost inițiat un proces penal pentru a fi stabilite toate circumstanțele în care s-a produs nenorocirea.</p>
    </article>
  </body>
</html>