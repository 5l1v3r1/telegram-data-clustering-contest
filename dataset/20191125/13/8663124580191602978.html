<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/superekspres-na-matchi-ligy-chempioniv-grayemo-koefitsiyent-11-23/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-25T13:47:00+00:00"/>
    <meta property="og:title" content="Суперекспрес на матчі Ліги чемпіонів: граємо коефіцієнт 11.23"/>
    <meta property="og:description" content="Стартує п’ятий тур групового етапу. У нашому огляді по два матчі кожного ігрового дня. Потяг вирушає у дорогу із коефіцієнтом 11.23."/>
  </head>
  <body>
    <article>
      <h1>Суперекспрес на матчі Ліги чемпіонів: граємо коефіцієнт 11.23</h1>
      <address><time datetime="2019-11-25T13:47:00+00:00">25 Nov 2019, 13:47</time> by <a rel="author">Михайло Кузьменко</a></address>
      <p>Стартує п’ятий тур групового етапу. У нашому огляді по два матчі кожного ігрового дня. Потяг вирушає у дорогу із коефіцієнтом 11.23.</p>
      <p>
        <b>22:00, 26 лис 2019</b>
      </p>
      <p>
        <b>«Аталанта» – «Динамо» Загреб</b>
      </p>
      <p>У групі «С» триває відчайдушна боротьба за плей-оф. Спокійно себе може почувати лише «Манчестер Сіті», який у паралельній грі вдома, скоріш за все, обіграє «Шахтар» та гарантує собі перше місце.</p>
      <p>«Аталанта» у деб’ютному для себе сезоні в Лізі чемпіонів демонструє зовсім не той футбол, який вона показує у Серії А. Лише один заліковий бал у чотирьох матчах все одно залишають колективу Гасперіні шанси на плей-оф, адже головні конкуренти італійців «Шахтар» і «Динамо» двічі розписали між собою мирові в очних зустрічах. Сьогодні бергамців влаштує виключно перемога над хорватами. Більше того, «Аталанта» матиме величезне бажання взяти реванш за принизливу поразку 0:4 у Загребі. Господарям нарешті зможуть допомогти наш Руслан Маліновський та Йосип Ілічіч, яких не вистачало у останній грі проти «Юве».</p>
      <p>«Динамо» Загреб перебуває у розпачі. Хорвати болісно сприйняли втрачену перемогу над «Гірниками». Так само в тій грі вони втратили креативного Нікола Моро через вилучення, а через травми у Мілані можуть не зіграти відразу чотири ключові гравці. Будь-які очки сьогодні проти «Аталанти» значно поліпшають шанси хорватів за вихід із групи, а поразка – залишить усі відповіді на останній тур, де «Динамо» вдома прийматиме «Манчестер Сіті».</p>
      <p>Цікаво, але «Динамо» Загреб ще жодного разу в історії виступів на групових етапах Ліги чемпіонів не вигравав у гостях (1 нічия, 13 поразок). Крім того, хорвати щоразу пропускали, а в 70% це траплялося саме в перших таймах. Турнірне становище «Аталанти» змусить господарів відразу тиснути на свого суперника, тому для нашого потяга пропоную скористатися вдалою забивною статистикою бергамців і перевірити розхідну ставку «інд. тотал «Аталанти» у 1 таймі більше 1» за коефіцієнт 2.50 від БК <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a>.</p>
      <p>
        <b>«Ювентус» – «Атлетіко Мадрид»</b>
      </p>
      <p>Ще один домашній матч вівторка за участю представника Серії А. «Ювентус» вже забезпечив собі вихід у плей-оф. Сьогоднішня перемога над «Атлетіко Мадрид» гарантує туринцям першу сходинку в групі. Гостей влаштують будь-які очки на «Ювентус Стедіум», щоб почувати себе комфортно перед останнім туром.</p>
      <p>«Зебри» вдома цього сезону виключно перемагають. Фантастичні показники «Ювентуса» підкріплені чудовою забивною серією, де у середньому туринці мають показник у 2.10 голів за гру. Але у 80% зустрічей команда Саррі неодмінно пропускала від своїх суперників. Сьогодні господарям не зможуть допомогти К’єлліні, Бернардескі, Джан, Коста, під питанням участь Алекса Сандро та П’яніча, Роналду готовий зіграти із перших хвилин. Тобто прогнозується незначна ротація складу, яка може значно ослабити проблематичні зони «Юве».</p>
      <p>«Атлетіко Мадрид» не вражає у останніх матчах, особливо це стосується гостьових поєдинків: чотири мирові при одній поразці. Дається у знаки травми гравців лінії захисту (Савіч, Хіменес, Врсалько). Все ж, нарешті відновився талановитий Фелікс, який має замінити відсутнього Косту. Так само у відмінних кондиціях перебуває Мората.</p>
      <p>«Атлетіко Мадрид» відзначається у всіх матчах групового етапу, як і «Ювентус». Мирова 2:2 на «Ванда Метрополітано» у першій очній грі, втрати обох суперників у захисних редутах та боротьба за перше місце в групі «D» наштовхують мене перевірити ставку «обидві заб’ють» за коефіцієнт 2.03.</p>
      <p>
        <b>«РБ Лейпциг» – «Бенфіка»</b>
      </p>
      <p>Переходимо до матчів середи. Господарі ще не виходили в 1/8 фіналу ЛЧ. Сьогодні навіть мирова проти «Орлів» гарантує «Бикам» вихід у плей-оф. Португальці вирушають до Німеччини із надією на очки, але попередні п’ять візитів сюди були для них провальними.</p>
      <p>«РБ Лейпциг» наразі є найрезультативнішою командою Європи за місяць. Колектив Нагельсманна за п’ять попередніх поєдинків забив аж двадцять чотири гола, у середньому майже по п’ять за гру! Атакувальне тріо «Биків» Форсберг – Вернер – Забітцер не перестає клепати м’яч за м’ячем у сітку воріт суперників. У Португалії «РБ Лейпциг» виграв 2:1. Вдома німецька команда після фіаско 0:2 від «Ліона» зібралася і не програє чотири гри у ряд. При цьому «Бики» забивають кожного тайму мінімум раз сім поєдинків підряд.</p>
      <p>«Бенфіка» жахливо діє у гостьових матчах. Португальці програли «Зеніту» та «Ліону» по 1:3. Росіяни та французи відзначалися у воротах «Орлів» в перших таймах. Гостям не допоможуть сьогодні основний голкіпер Свілар і головні гравці лінії нападу Сеферочив та Сілва. Критична ситуація, але «Бенфіці» потрібні очки, адже вона посідає останнє місце в групі, тому доведеться ризикувати та йти напролом.</p>
      <p>В такому матчі варто знову очікувати на голи. Для нашого потягу пропоную перевірити розхідний варіант на маркеті «тотал 1-го тайму більше 1» за коефіцієнт 1.57.</p>
      <p>
        <b>«Славія» – «Інтер»</b>
      </p>
      <p>Ключова гра для обох суперників. І «Славію», і «Інтер» влаштують сьогодні виключно три залікові бали. Чехи спробують скористатися перевагою власного поля та протидіяти забивній серії італійців.</p>
      <p>«Славія» свої два очки взяла на полях «Інтера» (1:1) та «Барселони» (0:0). Гра чехів у «групі смерті» заслуговує на повагу. Ніхто не очікував від них такого футболу, особливо в останній грі на «Камп Ноу». Все ж, у Празі команда Їндржиха Трпишовського не справляється із тиском значно потужніших опонентів. Поразки 0:2 від «Боруссії» Дортмунд та 1:2 від «Барселони» тому доказ.</p>
      <p>«Інтер» Конте тримає свою високу планку у цьому сезоні. «Нерадзуррі» відзначаються у всіх матчах без виключення. Ідеально вписався у нову команду Ромелу Лукаку, надихає перспектива Лаутаро Мартінеса, не зупинити у центрі поля Матіаса Весіно. Сьогодні італійцям потрібно взяти реванш за мирову 1:1 у Мілані та сподіватися на перемогу «Барселони» над «Боруссією» Дортмунд у паралельній грі, щоб потім в останньому турі поборотися за плей-оф.</p>
      <p>В даному протистоянні хочу перевірити статистику, яка каже, що «Інтер» має усі шанси знову відзначитися. Через це беремо варіант «інд. тотал «Інтера» більше 1» за скромний коефіцієнт 1.41 із можливістю повернення.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/barselona-borussiya-dortmund-prognoz-i-stavka-zhordi-gratakosa/"/>
        <a href="https://bookmaker-ratings.com.ua/tips/lokomotyv-bajyer-prognoz-i-stavka-oleksiya-andronova/"/>
        <a href="https://bookmaker-ratings.com.ua/tips/manchester-siti-shahtar-prognoz-i-stavka-igorya-tsyganyka/"/>
      </related>
    </article>
  </body>
</html>