<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/mayzhe_60_ukrayintsiv_pidtrimuye_protses_rozvedennya_viysk_na_donbasi__opituvannya_n1239048"/>
    <meta property="og:site_name" content="24 Канал"/>
    <meta property="article:published_time" content="2019-11-25T13:26:00+00:00"/>
    <meta property="og:title" content="Майже 60% українців підтримують процес розведення військ на Донбасі – опитування"/>
    <meta property="og:description" content="59,2% громадян України підтримують рішення щодо відведення військ від лінії розмежування. Окрім цього, 73,7% вважають, що бойові дії на Донбасі повинні припинитися."/>
  </head>
  <body>
    <article>
      <h1>Майже 60% українців підтримують процес розведення військ на Донбасі – опитування</h1>
      <address><time datetime="2019-11-25T13:26:00+00:00">25 Nov 2019, 13:26</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>59,2% громадян України підтримують рішення щодо відведення військ від лінії розмежування. Окрім цього, 73,7% вважають, що бойові дії на Донбасі повинні припинитися.</b>
      </p>
      <p>Про це мовиться в <a href="https://dif.org.ua/uploads/pdf/3392278205ddb9ac50d65e5.92142302.pdf">опитуванні</a> громадської думки за листопад, проведеному фондом "Демократичні ініціативи" імені Ілька Кучеріва спільно з Київським міжнародним інститутом соціології.</p>
      <blockquote>До теми: <a href="https://24tv.ua/obsye_zafiksuvala_postrili_na_dilyantsi_rozvedennya_u_petrivskomu_reaktsiya_shtabu_oos_n1237952">ОБСЄ зафіксувала постріли на ділянці розведення у Петрівському: реакція штабу ООС</a></blockquote>
      <p>Водночас, 25,6% – не підтримують розведення військ, 1,6% – байдуже ставляться до цього, 13,6% – не змогли дати відповідь.</p>
      <figure>
        <img src="https://24tv.ua/resources/photos/news/620_DIR/201911/1239048_10240320.jpg?201911131737"/>
      </figure>
      <p>Відзначимо, що опитування проводилося з 4 по 19 листопада 2019 року у 110 населених пунктах всіх областей України, окрім АР Крим. У Донецькій і Луганській областях опитування проводилося тільки на контрольованих урядом територіях. В результаті польового етапу була зібрана 2041 анкета. Теоретична похибка не перевищує 2,3%.</p>
      <h3>Де відбулося розведення сил на Донбасі?</h3>
      <ul>
        <li>У районі Станиці Луганської;</li>
        <li>у районі Золотого;</li>
        <li>у районі Петрівського.</li>
      </ul>
      <p>Усі розведення відбуваються у межах мінських угод і є кроком та умовою для зустрічі у нормандському форматі. За умовами, українські військові відійшли на відстань, яка дозволить повернутися назад у разі порушень бойовиками режиму припинення вогню.</p>
      <figure>
        <img src="https://24tv.ua/resources/photos/news/201911/1232935_10064364.png?201911154424"/>
      </figure>
      <p>
        <i>Який вигляд матиме лінія розмежування на Донбасі після розведення військ / Інфографіка 24 каналу</i>
      </p>
    </article>
  </body>
</html>