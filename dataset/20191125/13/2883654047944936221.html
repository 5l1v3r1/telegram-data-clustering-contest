<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/koningin-maxima-even-trending-in-pakistan/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T13:39:34+00:00"/>
    <meta property="og:title" content="Pakistanen prijzen Máxima om zelfstandigheid"/>
    <meta property="og:description" content="Koningin Máxima kreeg maandag op Pakistaanse sociale media om een ongebruikelijke reden lof toegezwaaid. Namelijk omdat ze haar eigen spullen droeg."/>
  </head>
  <body>
    <article>
      <h1>Pakistanen prijzen Máxima om zelfstandigheid</h1>
      <address><time datetime="2019-11-25T13:39:34+00:00">25 Nov 2019, 13:39</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Koningin Máxima kreeg maandag op Pakistaanse sociale media om een ongebruikelijke reden lof toegezwaaid. Het was namelijk opgevallen dat de koningin haar eigen tas en papieren droeg. Dat is niet iets dat Pakistaanse bestuurders doen. Die laten dat over aan medewerkers. “Het is een goed voorbeeld voor ministers en anderen”, zo werd uitgelegd.</p>
      <h3>Zelfstandig</h3>
      <p>De Nederlandse koningin beheerste op de eerste dag van naar VN-werkbezoek de Pakistaanse media. ,,Een koningin, lang en blond, die zelfstandig op bezoek komt in een land als Pakistan. Dat oogst bewondering en trekt aandacht”, vertelde een Pakistaan in het gevolg van Máxima, die Pakistan bezoekt als speciaal pleitbezorger van de VN-secretaris-generaal.</p>
      <p>,,Pakistan is bijzonder blij met dit bezoek”, wist ambassadeur Wouter Plomp. Dat in Nederland tenminste één Kamerlid niet ingenomen was met de reis – PVV-leider Geert Wilders twitterde zondag dat hij het bezoek “ongepast” vond – was hem uiteraard bekend, maar Plomp verwees voor een reactie op die opmerking naar Den Haag.</p>
      <h3>Vlekkeloos</h3>
      <p>‘Netherlands’ en ‘Netherlands queen’ waren in Pakistan lange tijd ‘trending’ op Twitter. Dat de koningin na prins William en zijn echtgenote Catherine de volgende ‘royal’ was die in korte tijd op visite kwam, werd bijzonder toegejuicht en verder waren er veel goede wensen bij. Maar ook de verzekering dat alle benodigde veiligheidsmaatregelen waren genomen om een vlekkeloos bezoek te waarborgen.</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/koninklijke-adviezen-van-kroonprins-willem-alexander-voor-iris-hond-in-2009/"/>
        <a href="https://www.ditjesendatjes.nl/marijn-laat-drumstel-zien-aan-koningin-maxima/"/>
        <a href="https://www.ditjesendatjes.nl/koning-over-baard-het-is-nogal-kriebelig/"/>
      </related>
    </article>
  </body>
</html>