<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/marco-kroon-laat-weer-van-zich-horen-in-de-rechtszaal-u-bent-een-man-u-weet-hoe-het-werkt/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-25T13:00:44+00:00"/>
    <meta property="og:title" content="Marco Kroon laat weer van zich horen in de rechtszaal: ‘U bent een man, u weet hoe het werkt.’"/>
    <meta property="og:description" content="Vandaag ging de rechtszaak tegen Marco Kroon weer verder. Hij is voor de rechter gedaagd omdat hij een kopstoot zou hebben gegeven aan een agent. Dit is volgens Kroon complete onzin. De rechtszaak begon direct goed, Kroon is niet op zijn mondje gevallen. Pikante uitspraken waren meerdere malen te horen.  Het ging allemaal mis toen Kroon zo nodig moest wildplassen. Volgens de politie gedrag dat niet hoort bij een ‘held’, volgens Kroon is dit onzin. Als je moet, dan moet je aldus Kroon. “Het moest er gewoon uit.” En tegen de voorzitter van de rechtbank: „U bent een man, u weet hoe het werkt. Misschien niet handig, niet slim. Maar ik had geen keus. Ik plas voor niemand in m’n broek.” Dit was nog maar het begin, Kroon hield zich vandaag niet bepaald rustig. Alles kwam eruit. Hij is het totaal niet eens met het verhaal van de politie, Kroon ontkent in geuren en kleuren. „Ik ben geen potloodventer! Ik word nu in de hoek van de zedendelinquenten gedrukt. Die plegen schennis. Niet dragers van de Willemsorde.” Dat hij…"/>
  </head>
  <body>
    <article>
      <h1>Marco Kroon laat weer van zich horen in de rechtszaal: ‘U bent een man, u weet hoe het werkt.’</h1>
      <address><time datetime="2019-11-25T13:00:44+00:00">25 Nov 2019, 13:00</time> by <a rel="author">Bart Reijmerink</a></address>
      <p>
        <b>Vandaag ging de rechtszaak tegen Marco Kroon weer verder. Hij is voor de rechter gedaagd omdat hij een kopstoot zou hebben gegeven aan een agent. Dit is volgens Kroon complete onzin. De rechtszaak begon direct goed, Kroon is niet op zijn mondje gevallen. Pikante uitspraken waren meerdere malen te horen. </b>
      </p>
      <p>Het ging allemaal mis toen Kroon zo nodig moest wildplassen. Volgens de politie gedrag dat niet hoort bij een ‘held’, volgens Kroon is dit onzin. Als je moet, dan moet je aldus <a href="https://www.telegraaf.nl/nieuws/1330796947/marco-kroon-ik-plas-voor-niemand-in-m-n-broek"><b>Kroon</b></a>.</p>
      <blockquote>“Het moest er gewoon uit.” En tegen de voorzitter van de rechtbank: „U bent een man, u weet hoe het werkt. Misschien niet handig, niet slim. Maar ik had geen keus. Ik plas voor niemand in m’n broek.”</blockquote>
      <p>Dit was nog maar het begin, Kroon hield zich vandaag niet bepaald rustig. Alles kwam eruit. Hij is het totaal niet eens met het verhaal van de politie, Kroon ontkent in geuren en kleuren.</p>
      <blockquote>„Ik ben geen potloodventer! Ik word nu in de hoek van de zedendelinquenten gedrukt. Die plegen schennis. Niet dragers van de Willemsorde.”</blockquote>
      <p>Dat hij een overtreding heeft gemaakt door te wildplassen is vrij duidelijk, maar de grootste kwestie is de vermeende kopstoot. Hij beweert dat er niks gebeurde, de politie het omgekeerde. In de rechtbank lijkt het een welles-nietes spelletje te worden. Aan de rechter om dit te beoordelen.</p>
      <blockquote>„Ik zou nooit met opzet een kopstoot geven”, zegt Marco Kroon. „Daarvoor heb ik te veel respect voor politiemensen op straat.” En ook: „Als ik echt een kopstoot zou uitdelen, dan had die man niet meer gestaan.”</blockquote>
    </article>
  </body>
</html>