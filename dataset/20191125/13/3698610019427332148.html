<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/kupivlya-vodafone-ukrayina-u-rosiyskoyi-mts-obiydetsya-azerbaydzhanskiy-bakcell-734-mln-330808_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T13:12:00+00:00"/>
    <meta property="og:title" content="Купівля &quot;Vodafone Україна&quot; у російської &quot;МТС&quot; обійдеться азербайджанській Bakcell $ 734 млн"/>
    <meta property="og:description" content="Мобільний оператор продовжить свою роботу в Україні.  "/>
  </head>
  <body>
    <article>
      <h1>Купівля "Vodafone Україна" у російської "МТС" обійдеться азербайджанській Bakcell $ 734 млн</h1>
      <h2>Мобільний оператор продовжить свою роботу в Україні.  </h2>
      <address>
        <time datetime="2019-11-25T13:12:00+00:00">25 Nov 2019, 13:12</time>
      </address>
      <p>Російська компанія "МТС", яка надає послуги зв'язку в Україні під брендом Vodafone, підписала угоду про<b><a href="https://dt.ua/ECONOMICS/amku-dozvoliv-azerbaydzhanskomu-operatoru-kupiti-vodafone-327190_.html"> продаж українського бізнесу азербайджанській компанії Bakcell</a> </b>за $ 734 млн. Згідно з повідомленням компаній, передача акцій пройде найближчим часом.</p>
      <p>Як йдеться в повідомленні NEQSOL (в яку входить Bakcell), в рамках угоди, МТС через свою 100% дочірню компанію Allegretto Holding S. a.r.l. (Люксембург) продає 100% частку в компанії Preludium BV (Нідерланди), єдиному акціонері ПРАТ "ВФ Україна" (ТМ "Vodafone Україна"), за $ 734 млн, включаючи відкладений платіж на суму близько $ 84 млн.</p>
      <p>"Зміна власника не вплине на операційну діяльність "Vodafone Україна". Компанія продовжить надавати послуги під брендом Vodafone і виконувати всі зобов'язання перед співробітниками, клієнтами та партнерами", - заявили в новій власниці бренду.</p>
      <p>У свою чергу в прес-службі "Vodafone Україна" стверджують, що компанія продовжить надавати послуги під брендом Vodafone. Також продовжать діяти всі тарифні плани, послуги і сервіси, а також договори та інші зобов'язання компанії.</p>
      <p>"Vodafone Україна" – другий за величиною оператор мобільного зв'язку в Україні за підсумками 2018 року скоротив чистий прибуток на 18,1% порівняно з 2017 роком - до 1,8 млрд грн. У компанії пояснюють це збільшенням витрат внаслідок активного розгортання мереж 4G і 3G.</p>
      <p>"Vodafone Україна" на 100% належить Prelludium B. V. і є частиною міжнародної групи МТС, акції якої котируються на Нью-йоркській фондовій біржі.</p>
      <p>В Україні МТС, побоюючись санкцій,у 2017 році перейшла під бренд Vodafone. Після закриття угоди в МТС збережеться тільки два активу за кордоном - у Білорусі (належить 49%) і Вірменії (належить 100%).</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>