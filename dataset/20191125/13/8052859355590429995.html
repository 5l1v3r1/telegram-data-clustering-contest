<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlz.nl/beurs/bedrijven/artikel/4933431/storing-tele2-landleijk-probleem-netwerk-plat-geen-internet"/>
    <meta property="og:site_name" content="RTLZ"/>
    <meta property="article:published_time" content="2019-11-25T13:57:00+00:00"/>
    <meta property="og:title" content="Landelijke storing Tele2, problemen bij consumenten en rechtbanken"/>
    <meta property="og:description" content="Een storing bij Tele2 geeft door het hele land problemen. Sommige klanten melden dat ze zonder internet, bellen of televisie zitten. De oorzaak is een kabelbreuk bij een derde partij, laat Tele2 weten."/>
  </head>
  <body>
    <article>
      <h1>Landelijke storing Tele2, problemen bij consumenten en rechtbanken</h1>
      <address>
        <time datetime="2019-11-25T13:57:00+00:00">25 Nov 2019, 13:57</time>
      </address>
      <p>Een storing bij Tele2 geeft door het hele land problemen. Sommige klanten melden dat ze zonder internet, bellen of televisie zitten. De oorzaak is een kabelbreuk bij een derde partij, laat Tele2 weten.</p>
      <p>Volgens Tele2 wordt er gewerkt aan een oplossing, maar is het nog niet duidelijk wanneer de storing verholpen is. Het netwerk van Tele2 heeft sinds ongeveer 12 uur vanmiddag problemen. </p>
      <p>Ook een aantal gemeenten, zoals onder meer Oudewater, Rijssen-Holten en Westerkwartier, laten weten dat ze door de storing telefonisch niet bereikbaar zijn. </p>
      <h3>Rechtbanken werken op papier </h3>
      <p>Door het hele land hebben rechtbanken last van de storing. Volgens een woordvoerder van rechtbank Gelderland zijn de rechtbanken telefonisch niet bereikbaar. Ook kunnen de medewerkers geen mails versturen en zijn verschillende computersystemen niet toegankelijk.  </p>
      <p>Zaken die ingepland zijn kunnen vooralsnog gewoon doorgaan, al moeten aantekeningen nu op papier gemaakt worden. Intern kan er niet meer gebeld worden, laten rechtbankmedewerkers weten. Volgens de Raad voor de Rechtspraak is herstelwerk gestart, maar het is nog onduidelijk hoe lang dat gaat duren. </p>
      <p> </p>
      <figure>
        <iframe data-src="https://twitter.com/RbOverijssel/status/1198941613483012097" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>