<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/zeleto-zelenchyk-fibri-1618772.html"/>
    <meta property="og:site_name" content="Cross"/>
    <meta property="article:published_time" content="2019-11-25T13:17:00+00:00"/>
    <meta property="og:title" content="5 причини да обичаме зелето още повече"/>
    <meta property="og:description" content="/КРОСС/ Легенди се носят за полезните свойства на бялото зеле. Само помислете за теорията, че то насърчава растежа на гърдите. Решихме да открием факти за ползите от този зеленчук, доказани от многобройни изследвания."/>
  </head>
  <body>
    <article>
      <h1>5 причини да обичаме зелето още повече</h1>
      <address>
        <time datetime="2019-11-25T13:17:00+00:00">25 Nov 2019, 13:17</time>
      </address>
      <p>/КРОСС/ Легенди се носят за полезните свойства на бялото зеле. Само помислете за теорията, че то насърчава растежа на гърдите. Решихме да открием факти за ползите от този зеленчук, доказани от многобройни изследвания.</p>
      <figure>
        <img src="http://www.cross.bg/../../../photo_new_gallery/2019/11/25/7ed51ab80e8cad4606bd61b31179b434.jpg"/>
      </figure>
      <p><b>Помага за отслабване. </b>100 грама от продукта съдържат само 28kcal. Хранителната му стойност изглежда така: протеини - 1,8 g (2,2%); мазнини - 0,2 g (0,31%); въглехидрати - 4.7 g (3.67%); диетични фибри - 2 g (10%); вода - 90,4 g (3,53%). Тоест, зелето се състои главно от вода и фибри, докато енергийната му стойност по време на термична обработка се увеличава почти два пъти. Ето защо, този зеленчук обикновено се консумира в суров вид, въпреки че в готвен вид съдържанието на калории не е толкова голямо.</p>
      <p><b>Полезно е за храносмилателния тракт.</b> Прясното зеле съдържа редкия витамин U, който има противоязвен ефект. Този микроелемент не се синтезира в организма, но, влизайки в него, той регенерира стомашната лигавица и нормализира микрофлората му. Освен това, като потиска бактериите хеликобактер, зелето предпазва от язви и премахва жлъчните киселини от червата.</p>
      <p><b>Бори се с рака.</b> Изследване на института „Франсис Крик” във Великобритания доказа, че зелето съдържа специални химикали (например индол-3-карбинол, 3,3-дииндолилметан), които блокират раковите клетки, отговорни за развитието на много онкологични заболявания. Сред тях - рак на ректума и дебелото черво, гърдите, белите дробове, пикочния мехур.</p>
      <p><b>Укрепва имунната система.</b> Зелето има уникален химичен състав. Съдържа ежедневно необходимата доза витамин С, тиамин, рибофливин, фолиева киселина, алфа токоферол, ниацин,  от макроелементите - калий, калций, магнезий, натрий, сяра, фосфор и хлор, а от микроелементите - желязо, манган, цинк, алуминий, бор, мед, никел и флуор. Всички тези вещества имат благоприятен ефект върху цялостното здраве и самочувствие.</p>
      <p>То извежда течностите от организма. Благодарение на голямото количество калиеви соли в зелето, то е в състояние да премахне излишната течност от тялото. Затова този зеленчук се препоръчва да се яде от хора, които страдат от проблеми с бъбреците и холелитиаза.</p>
    </article>
  </body>
</html>