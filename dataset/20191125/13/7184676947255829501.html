<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/25/tse-ne-vypadkovist-vidomyj-gonshhyk-prokomentuvav-dtp-z-kuleboyu/"/>
    <meta property="og:site_name" content="Народна Правда"/>
    <meta property="article:published_time" content="2019-11-25T13:12:22+00:00"/>
    <meta property="og:title" content="Це не випадковість: відомий гонщик прокоментував ДТП з Кулебою"/>
    <meta property="og:description" content="Дитячий омбудсмен Микола Кулеба, який напередодні потрапив у лікарню з синами після жахливої ДТП у Чабанах, злісно порушив правила дорожнього руху. Так вважає відомий автогонщик Олексій Мочанов."/>
  </head>
  <body>
    <article>
      <h1>Це не випадковість: відомий гонщик прокоментував ДТП з Кулебою</h1>
      <h2>Автогонщик Олексій Мочанов звернув увагу на кілька важливих моментів в ДТП з Кулебою</h2>
      <address>
        <time datetime="2019-11-25T13:12:22+00:00">25 Nov 2019, 13:12</time>
      </address>
      <p>Дитячий омбудсмен Микола <a href="https://narodna-pravda.ua/2019/11/24/top-chynovnyk-ukrayiny-razom-z-ditmy-potrapyv-u-strashnu-dtp/">Кулеба, який напередодні потрапив у лікарню з синами після жахливої ДТП у Чабанах</a>, злісно порушив правила дорожнього руху. Так вважає відомий автогонщик Олексій Мочанов.</p>
      <p>Як передає НАРОДНА ПРАВДА, у себе в Facebook він звернув увагу на кілька важливих моментів у ДТП з Кулебою.</p>
      <p>Loading...</p>
      <p>“Під’їхав до світлофора і об’їхав справа «чергу», в якій стояла всього пара машин. Це саме по собі обурливо і ніколи не вітається іншими водіями, хоча серед нас святих немає. Не зводите в сан святого і Кулебу! Встав за стоп-лінію, світлофор не бачить, рвонув на червоний. Це теж не випадковість. На жаль”, – зазначив автогонщик.</p>
      <p>Окремо він звернув увагу на ремінь безпеки. Олексій Мочанов впевнений, що Микола Кулеба не пристібався:</p>
      <p>“На фото видно, що ремінь безпеки давно і надовго пристебнутий в гніздо, і дитячий омбудсмен просто сидів на ньому зверху, явно пристебнувши таким чином ремінь не сьогодні і не перед цією поїздкою. Системний і систематичний порушник ПДР. Злісний. Чи повинні були його діти бути в машині в дитячих кріслах – з’ясує слідство і інші блогери. Це не моя справа”.</p>
      <p>Експерт також додав, що Микола Кулеба повинен відновити автомобілі тим, хто постраждав внаслідок цієї аварії. Крім того, на думку автогонщика, Кулеба повинен перездати ПДР:</p>
      <p>“Там не обоюдка, аварія сталася внаслідок виїзду і перетину перехрестя на заборонний сигнал світлофора … Самому Миколі після одужання і мабуть тимчасового позбавлення водійських ліцензії – на перездачу ПДР, в прямому ефірі, без блату”.</p>
      <p>Як повідомлялося раніше, уповноважений президента України з прав дитини Микола Кулеба, який напередодні разом з синами потрапив у ДТП, знаходиться в свідомості. Одночасно з цим <a href="https://narodna-pravda.ua/2019/11/25/udar-pryjnyav-na-sebe-syn-vin-u-komi-ozvucheno-vsi-podrobytsi-dtp-z-kuleboyu/">його старший син Тимофій знаходиться в комі.</a></p>
      <figure>
        <img src="https://narodna-pravda.ua/wp-content/uploads/2019/11/25-6-198570-io66Y5gA.jpg"/>
      </figure>
      <figure>
        <img src="https://narodna-pravda.ua/wp-content/uploads/2019/11/25-7-890522-B14S8vY9.jpg"/>
      </figure>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>