<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/2-793-metanastes-kai-prosfyges-sta-nisia-tou-voreiou-aigaiou-mesa-se-mia-evdomada/2922973/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T13:17:36+00:00"/>
    <meta property="og:title" content="2.793 μετανάστες και πρόσφυγες στα νησιά του βορείου Αιγαίου μέσα σε μια εβδομάδα"/>
    <meta property="og:description" content="Συνολικά 2.793 πρόσφυγες και μετανάστες πέρασαν, σύμφωνα με τα στοιχεία της Γενικής Αστυνομικής Διεύθυνσης βορείου Αιγαίου, στα νησιά του βορείου Αιγαίου σε μια εβδομάδα."/>
  </head>
  <body>
    <article>
      <h1>2.793 μετανάστες και πρόσφυγες στα νησιά του βορείου Αιγαίου μέσα σε μια εβδομάδα</h1>
      <h2>Συνολικά 2.793 πρόσφυγες και μετανάστες πέρασαν, σύμφωνα με τα στοιχεία της Γενικής Αστυνομικής Διεύθυνσης βορείου Αιγαίου, στα νησιά του βορείου Αιγαίου σε μια εβδομάδα.</h2>
      <address><time datetime="2019-11-25T13:17:36+00:00">25 Nov 2019, 13:17</time> by <a rel="author">Newsit Newsroom</a></address>
      <p>Συγκεκριμένα από τις πρώτες ώρες της Δευτέρας 18 Νοεμβρίου μέχρι τα μεσάνυχτα της Κυριακής 24 Νοεμβρίου οι πρόσφυγες και μετανάστες που έφτασαν με πλαστικές βάρκες αποβιβάστηκαν σε ακτές και καταγράφηκαν στα Κέντρα Υποδοχής και Ταυτοποίησης, ήταν 1.615 στη Λέσβο, 548 στη Χίο και 630 στη Σάμο.</p>
      <p>Στον καταυλισμό του Κέντρου Υποδοχής και Ταυτοποίησης της Μόριας βρίσκονται αυτή τη στιγμή 16.459 αιτούντες άσυλο, ενώ στο χώρο προσωρινής διαμονής στη Σκάλα Συκαμνιάς ζουν μέχρι να μεταφερθούν για καταγραφή στη Μόρια 220 πρόσφυγες και μετανάστες.</p>
      <p>Στο δημοτικό καταυλισμό του Καρά Τεπέ σήμερα διαβιούν σε πολύ καλές συνθήκες 1.326 πρόσφυγες και μετανάστες στη συντριπτική τους πλειοψηφία οικογένειες.</p>
      <p>Συνολικά στη Λέσβο και σε δομές της ευρύτερης περιοχής Μυτιλήνης, όπου και η Μόρια, σήμερα σύμφωνα με τα επίσημα στοιχεία ζουν 18.853 πρόσφυγες και μετανάστες. Να σημειωθεί πως αύριο 26 Νοεμβρίου έχει προγραμματισθεί η μεταφορά με κατεύθυνση δομές στην Καβάλα και στην Κοζάνη, 133 αιτούντων άσυλο.</p>
    </article>
  </body>
</html>