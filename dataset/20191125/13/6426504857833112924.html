<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/11/allegro-smart-kurierem.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-11-25T13:36:47+00:00"/>
    <meta property="og:title" content="Darmowa dostawa kurierem w Allegro Smart! Kiedy można z niej skorzystać?"/>
    <meta property="og:description" content="Usługa Allegro Smart! zapewnia jej abonentom darmową dostawę do Paczkomatów i Punktów odbioru. Od teraz obejmuje ona również darmową dostawę kurierem."/>
  </head>
  <body>
    <article>
      <h1>Darmowa dostawa kurierem w Allegro Smart! Kiedy można z niej skorzystać?</h1>
      <address><time datetime="2019-11-25T13:36:47+00:00">25 Nov 2019, 13:36</time> by <a rel="author" href="https://www.spidersweb.pl/author/amat3ur" target="_blank">Maciej Gajewski</a></address>
      <p>
        <b>Usługa Allegro Smart! zapewnia jej abonentom darmową dostawę do Paczkomatów i Punktów odbioru. Od teraz obejmuje ona również darmową dostawę kurierem.</b>
      </p>
      <p>Osoby dokonujące częstych zakupów za pośrednictwem Allegro powinny rozważyć opłacenie abonamentu Smart!. W ramach comiesięcznej opłaty 8,99 zł (lub 49 zł rocznie) otrzymujemy darmowe dostawy bez limitu przesyłek, darmowy zwrot i dostęp do Smart! okazji.</p>
      <p>Wspomniana darmowa dostawa była jednak do tej pory ograniczona wyłącznie do Paczkomatów i jednego z ponad 20 tys. Punktów odbioru – należą do nich placówki Poczty Polskiej, stacje Orlen, kioski Ruch i sklepy Żabka. Na szczęście Allegro ma dla nas fajną niespodziankę, na dodatek wprowadzoną w idealnym momencie.</p>
      <h3><a href="https://www.spidersweb.pl/tag/allegro-smart">Allegro Smart!</a> od teraz z darmową dostawą kurierem</h3>
      <blockquote>Zauważyliśmy, że klienci używający Allegro Smart! kupują obecnie czterokrotnie więcej niż inni klienci. Przewidujemy, że dodanie kuriera do Allegro Smart! zwiększy tę liczbę nawet o 50 proc – twierdzi Francois Nuyts, dyrektor generalny Allegro.</blockquote>
      <p>Minimalna wartość jednorazowego zamówienia to 100 zł w dla darmowej dostawy kurierem i 40 zł dla dostaw do punktu. Nie możemy więc wykorzystać naszego członkostwa Smart! do szybkiej i taniej dostawy jakiegoś drobiazgu.</p>
      <blockquote>Obecnie większość paczek w ramach Allegro Smart! dochodzi w czasie do dwóch dni – twierdzi Grzegorz Czapski, dyrektor ds. rozwoju w Allegro.</blockquote>
      <p>Z usługi wyraźnie też chcemy korzystać. Jak wynika z danych podanych przez Allegro, sprzedawcy oferujący Allegro Smart! odnotowali od wprowadzenia usługi wzrost liczby transakcji o 37 proc., podczas gdy sprzedawcy nie oferujący opcji Smart! zwiększyli liczbę transakcji o 16 proc.</p>
      <p>
        <b>Czytaj również:</b>
      </p>
      <ul>
        <li>
          <a href="https://spidersweb.pl/bizblog/allegro-black-week/">Gdy Black Friday to za mało. W poniedziałek rusza Black Week na Allegro</a>
        </li>
        <li>
          <a href="https://www.spidersweb.pl/2019/10/allegro-regulamin-zmiany-abonament-profesjonalny.html">Planer kampanii był dla tych, którzy wydali 3000 zł. Teraz będzie dla wszystkich – Allegro zmienia regulamin</a>
        </li>
        <li>
          <a href="https://www.spidersweb.pl/2019/09/macbooki-air-za-2499-zl-na-allegro-sprzedaly-sie-na-pniu.html">MacBooki Air za 2499 zł sprzedane na pniu. Użytkownicy wkurzeni na boty i januszy biznesu. Allegro komentuje</a>
        </li>
      </ul>
    </article>
  </body>
</html>