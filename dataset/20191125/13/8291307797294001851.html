<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/kerala/2019/11/25/hibi-eden-on-parliament-suspension"/>
    <meta property="og:site_name" content="Media One"/>
    <meta property="article:published_time" content="2019-11-25T13:22:51+00:00"/>
    <meta property="og:title" content="ഓടു പൊളിച്ചല്ല പാർലമെന്റില്‍ എത്തിയത്: ഹൈബി ഈഡന്‍"/>
    <meta property="og:description" content="പാര്‍ലമെന്റ് കീഴ്‍വഴക്കങ്ങളും സ്പീക്കറുടെ ഉത്തരവുകളും ലംഘിച്ച എം.പിമാര്‍ മാപ്പ് പറയണമെന്നായിരുന്നു കേന്ദ്രമന്ത്രി വി മുരളീധരന്റെ ആവശ്യം."/>
  </head>
  <body>
    <article>
      <h1>ഓടു പൊളിച്ചല്ല പാർലമെന്റില്‍ എത്തിയത്: ഹൈബി ഈഡന്‍</h1>
      <h2>പാര്‍ലമെന്റ് കീഴ്‍വഴക്കങ്ങളും സ്പീക്കറുടെ ഉത്തരവുകളും ലംഘിച്ച എം.പിമാര്‍ മാപ്പ് പറയണമെന്നായിരുന്നു കേന്ദ്രമന്ത്രി വി മുരളീധരന്റെ ആവശ്യം.</h2>
      <address><time datetime="2019-11-25T13:22:51+00:00">25 Nov 2019, 13:22</time> by <a rel="author" href="https://www.mediaonetv.in/author/542158" target="_blank">Web Desk</a></address>
      <p>ജനാധിപത്യ രീതിയില്‍ പ്രതിഷേധിച്ചവരെ അസഹിഷ്ണുതയോടെയാണ് സ്പീക്കര്‍ നേരിട്ടതെന്ന് ഹൈബി ഈഡന്‍ എംപി. ബി.ജെ.പിയുടെ ഫാഷിസ്റ്റ് നീക്കത്തിനെതിരെ മുന്നോട്ട് പോകുമെന്നും ഹെബി ഈഡന്‍ പറഞ്ഞു. എന്നാല്‍ സംഭവത്തെ കയ്യേറ്റ ശ്രമമായി ചിത്രീകരിച്ച കോണ്‍ഗ്രസ് നീക്കം ആടിനെ പട്ടിയാക്കലാണെന്നാണ് കേന്ദ്രമന്ത്രി വി മുരളീധരന്റെ പ്രതീകരണം.</p>
      <p>എതിര്‍ സ്വരങ്ങളെ ഇല്ലാതാക്കാനുള്ള നീക്കത്തിന് തെളിവാണ് സ്പീക്കറുടെ അസഹിഷ്ണുതയോടെയുള്ള നടപടി. പാർലമെന്റില്‍ ഓടു പൊളിച്ചോ ഊട് വഴികളിലൂടെയോ എത്തിയവരല്ല കോണ്‍ഗ്രസ് എം.പിമാര് എന്നും ഹൈബി ഈഡന്‍ എം.പി പ്രതികരിച്ചു‍.</p>
      <figure>
        <iframe src="https://www.youtube.com/embed/UYRlqigQDKU" width="640" height="360" data-service="Youtube" scrolling="no"/>
      </figure>
      <p>പാര്‍ലമെന്റ് കീഴ്‍വഴക്കങ്ങളും സ്പീക്കറുടെ ഉത്തരവുകളും ലംഘിച്ച എം.പിമാര്‍ മാപ്പ് പറയണമെന്നായിരുന്നു കേന്ദ്രമന്ത്രി വി മുരളീധരന്റെ ആവശ്യം. കേരളാ നിയമസഭയല്ല, ഇന്ത്യൻ പാർലമെന്റ് എന്ന് കോൺഗ്രസ്സ് ഓർമ്മിക്കണമെന്നും വി മുരളീധരന്‍ കൂട്ടിച്ചേര്‍ത്തു.</p>
      <figure>
        <iframe src="https://www.youtube.com/embed/BjQFFzEF-v8" width="640" height="360" data-service="Youtube" scrolling="no"/>
      </figure>
      <p>ജനാധിപത്യത്തെ സംരക്ഷിക്കാന്‍ ഏതറ്റം വരെയും പോകുമെന്നായിരുന്നു കെ സുധാകരന്‍ എം.പിയുടെ പ്രതികരണം. സ്പീക്കര്‍ പ്രവര്‍ത്തിക്കുന്നത് അമിത് ഷായുടെ നിര്‍ദേശപ്രകാരമാണെന്ന് രാജ്മോഹന്‍ ഉണ്ണിത്താന്‍ എം.പിയും സംഭവം ജനാധിപത്യത്തിന് കളങ്കമാണെന്ന് മുല്ലപ്പള്ളി രാമചന്ദ്രനും പ്രതികരിച്ചു.</p>
      <p>സര്‍ക്കാരിന്റെ നേതൃത്വത്തില്‍ നാളെ നടക്കുന്ന ഭരണഘടന ദിനാചരണ പരിപാടി ബഹിഷ്കരിക്കാനും അംബേദ്ക്കര്‍ പ്രതിമക്ക് മുന്നില്‍ പ്രതിഷേധിക്കാനും കോണ്‍ഗ്രസ് തീരുമാനിച്ചു.</p>
    </article>
  </body>
</html>