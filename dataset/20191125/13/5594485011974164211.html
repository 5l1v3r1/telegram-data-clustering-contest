<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/galin-geya-zabrka-zhestok-ekshn-v-mezdra-stana-strashno-za-sekundi_news711333.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T13:55:00+00:00"/>
    <meta property="og:title" content="Галин Гея забърка жесток екшън, в Мездра стана страшно за секунди"/>
    <meta property="og:description" content="Полицията в железничарския град реагирала светкавично и незабавно били организирани заградителни мероприятия"/>
  </head>
  <body>
    <article>
      <h1>Галин Гея забърка жесток екшън, в Мездра стана страшно за секунди</h1>
      <h2>Полицията в железничарския град реагирала светкавично и незабавно били организирани заградителни мероприятия</h2>
      <address>
        <time datetime="2019-11-25T13:55:00+00:00">25 Nov 2019, 13:55</time>
      </address>
      <p>https://blitz.bg/kriminalni/prestplenie/galin-geya-zabrka-zhestok-ekshn-v-mezdra-stana-strashno-za-sekundi_news711333.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574682406-c245586c6d8cef31efb02044cec0ca10.jpg"/>
      </figure>
      <p><b>Екшън като на кино са гледали мездренчани днес около обед, пише BulNews.bg.</b><br/><br/>Малко преди 12 часа е бил отвлечен фирменият микробус на врачанската месарска фирма „Лалов и Вачев“. Шофьорът спрял пред търговски обект на ул. „Средна гора“, оставил двигателя да работи и влязъл вътре да остави поръчаните продукти с марка „Майстор Цветко“.<br/><br/>В това време покрай фирмения бус минал местният крими герой Галин Красенов Митов, известен като Синеокия и Гея, скочил в кабината и потеглил с мръсна газ. Шофьорът обаче бързо разбрал какво става и подал сигнал на тел. 112.<br/><br/>Полицията в железничарския град реагирала светкавично и незабавно били организирани заградителни мероприятия. Скоро откраднатият бус бил локализиран и започнало преследване. Галин Гея направил опит да се измъкне, като се скрил между два жилищни блока, но катастрофирал и така бил заловен.<br/><br/>42-годишният Галин Митов доскоро беше в затвора, откъдето е излязъл на свобода преди около 2 месеца. През 2015 г. той нападна на светофар в София служителка на куриерска фирма и успя да отмъкне от колата й около 15 000 лв.<br/><br/>Тогава грабежът отново беше бързо разкрит и точно заради него получи присъда и лежа зад решетките.</p>
    </article>
  </body>
</html>