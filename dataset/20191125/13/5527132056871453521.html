<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1071038/promocja-smartfony-komputronik-black-week/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-25T13:00:21+00:00"/>
    <meta property="og:title" content="Black Week w Komputronik: Galaxy Note 10 i inne smartfony w genialnych cenach!"/>
    <meta property="og:description" content="W polskiej sieci sklepów internetowych Komputronik wystartowała promocja, w której taniej kupicie przeróżne smartfony – spośród ofert wyróżnia się przecena na Galaxy Note 10, który staniał o aż 650 złotych. Oprócz niego możecie kupić mocnego Honora 20 w cenie średniaka."/>
  </head>
  <body>
    <article>
      <h1>Black Week w Komputronik: Galaxy Note 10 i inne smartfony w genialnych cenach!</h1>
      <address><time datetime="2019-11-25T13:00:21+00:00">25 Nov 2019, 13:00</time> by <a rel="author" href="https://www.gsmmaniak.pl/author/dawidb/" target="_blank">Dawid Bonkowski</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/09/20190917_190106.jpg"/>
        <figcaption>Samsung Galaxy Note 10+/fot. gsmManiaK.pl</figcaption>
      </figure>
      <p>W polskiej sieci sklepów internetowych Komputronik wystartowała promocja, w której taniej kupicie przeróżne smartfony – spośród ofert wyróżnia się przecena na Galaxy Note 10, który staniał o aż 650 złotych. Oprócz niego możecie kupić mocnego Honora 20 w cenie średniaka.</p>
      <p>Czarny Piątek zbliża się wielkimi krokami, o czym wie dobrze każdy maniaK polujący na cenowe obniżki. Promocje na elektronikę pojawią się w większości polskich sklepów już w ten piątek, ale wiele sieci postanowiło zorganizować swoje przeceny nieco wcześniej – tą strategią kierował się na przykład Komputronik.</p>
      <p>W ofercie sklepu pojawiła się <b>przecena pod nazwą Black Week</b>, która zamienia święto Czarnego Piątku w cały Czarny Tydzień. W promocyjnych cenach kupicie wiele urządzeń z różnych gałęzi rynku – możecie je znaleźć <a href="https://www.komputronik.pl/promocje/blackweek/smartfony">na tej stronie internetowej.</a> My wybraliśmy dla Was dwa ciekawe telefony.</p>
      <h3>Galaxy Note 10 w dobrej cenie</h3>
      <p>Nowa cena Galaxy Note 10 w różowej wersji z 256 GB pamięci wynosi <b>3499 złotych,</b> czyli mniej o 650 zł w porównaniu do premierowej kwoty. To promocja, na którą zdecydowanie warto zwrócić uwagę. Zakupu modelu możecie dokonać <a href="https://www.komputronik.pl/product/651610/samsung-galaxy-note-10-256gb-dual-sim-aura-pink-n970-.html">na stronie pod tym adresem.</a></p>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/IMG_20191023_093348-medium.jpg"/>
        <figcaption>Samsung Galaxy Note 10/fot. gsmManiaK.pl</figcaption>
      </figure>
      <p> <br/>W specyfikacji Galaxy Note 10 znajdziemy wiele mocnych stron, ale najważniejszą z nich zawsze będzie <b>wsparcie dla rysika S Pen,</b> który możemy wykorzystać do notowania i rysowania na 6,3-calowym wyświetlaczu Dynamic AMOLED o rozdzielczości Full HD+. Panel ma wbudowany czytnik odcisków palców i cechuje się obecnością okrągłego otworu na środku.</p>
      <p>Galaxy Note 10 oferuje potrójny aparat fotograficzny z obiektywem szerokokątnym i teleobiektywem, wydajny procesor Exynos 9820 z 8 GB RAM, baterię o pojemności 3500 mAh z szybkim ładowaniem i NFC, a to wszystko zamknięte w wodoszczelnej obudowie (IP68). Nasz test Galaxy Note 10 <a href="https://www.gsmmaniak.pl/1063020/samsung-galaxy-note-10-test/">przeczytacie w tekście Konrada.</a></p>
      <h3>Honor 20 w cenie średniaka</h3>
      <p>W kolejnej, ciekawej promocji znalazł się Honor 20, czyli de facto tani flagowiec Honora z wydajnym procesorem Kirin 980. Możecie go kupić już za <b>1399 złotych</b>, czyli za bardzo korzystną kwotę, jedną z najniższych w oficjalnej dystrybucji w Polsce. Smartfon <a href="https://www.komputronik.pl/product/642555/honor-20-128gb-dual-sim-niebieski.html">możecie kupić w tej aukcji.</a></p>
      <figure>
        <img src="https://cdn2.techmaniak.pl/wp-content/uploads/gsmmaniak/2019/06/Honor-20-medium.png"/>
        <figcaption>fot. Honor</figcaption>
      </figure>
      <p> <br/>Honor 20 oferuje wspomniany wcześniej, ośmiordzeniowy chipset Kirin 980 wspierany przez 6 GB pamięci operacyjnej, <b>6,26-calowy ekran IPS z dziurk</b>ą, poczwórny aparat fotograficzny, baterię 3750 mAh z szybkim ładowaniem oraz NFC.</p>
      <h4>Nie przegap kolejnej promocji</h4>
      <figure>
        <a href="https://www.facebook.com/Lowcy.Promocji">
          <img src="https://cdns2.blogomaniak.pl/i/pasek-fb-lowcy-promocji.png"/>
        </a>
      </figure>
      <p>Jeżeli szukasz <b>przecen i promocji</b> i nie chcesz przegapić dobrych okazji, zachęcam do śledzenia naszego maniaKalnego profilu <a href="https://www.facebook.com/Lowcy.Promocji">Łowcy Promocji na facebooku</a>. Codziennie sprawdzamy co ciekawego można znaleźć w Sieci.</p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1071172/xiaomi-black-friday-2019/"/>
        <a href="https://www.gsmmaniak.pl/1071158/promocja-w-x-kom-huawei-p30-pro-i-sony-xperia-5-w-nizszych-cenach/"/>
        <a href="https://www.gsmmaniak.pl/1071024/black-friday-2019-gearbest/"/>
        <a href="https://www.gsmmaniak.pl/1070906/xiaomi-mi-note-10-przedsprzedaz-w-polsce-cena-prezenty/"/>
      </related>
    </article>
  </body>
</html>