<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/393062-%d7%99%d7%90%d7%99%d7%a8-%d7%9c%d7%a4%d7%99%d7%93-%d7%aa%d7%95%d7%a7%d7%a3-%d7%a0%d7%aa%d7%a0%d7%99%d7%94%d7%95-%d7%9e%d7%a1%d7%99%d7%aa-%d7%9c%d7%90%d7%9c%d7%99%d7%9e%d7%95%d7%aa"/>
    <meta property="og:site_name" content="סרוגים"/>
    <meta property="article:published_time" content="2019-11-25T13:14:21+00:00"/>
    <meta property="og:title" content="יאיר לפיד תוקף: &quot;נתניהו מסית לאלימות&quot;"/>
    <meta property="og:description" content="חבר הכנסת יאיר לפיד מראשי כחול לבן תקף בישיבת הסיעה היום בכנסת את נתניהו: &quot;יש לו שלושה כתבי אישום חמורים. הוא מסית לאלימות. באיזו מדינה בעולם איש כ.."/>
  </head>
  <body>
    <article>
      <h1>יאיר לפיד תוקף: "נתניהו מסית לאלימות"</h1>
      <h2>חבר הכנסת יאיר לפיד מראשי כחול לבן תקף בישיבת הסיעה היום בכנסת את נתניהו: "יש לו שלושה כתבי אישום חמורים. הוא מסית לאלימות. באיזו מדינה בעולם איש כזה נשאר יום אחד בתפקיד?"</h2>
      <address><time datetime="2019-11-25T13:14:21+00:00">25 Nov 2019, 13:14</time> by <a rel="author">עטרה גרמן ואור יזרעאלי, חדשות סרוגים</a></address>
      <p>בישיבת סיעת כחול לבן בכנסת היום (שני) יצאו ראשי כחול לבן נגד האלימות. גנץ גינה את האלימות בהפגנות נתניהו משני הצדדים וקרא "להימנע מכל סוג של אלימות פיזית או מילולית".</p>
      <p>לפיד היה תקיף הרבה יותר כשאמר, שנתניהו מסית לאלימות. "באיזו מדינה בעולם איש כזה נשאר יום אחד בתפקיד?", שאל לפיד.</p>
      <figure>
        <img src="https://www.srugim.co.il/i/wp-content/uploads/2019/11/EKN_3o_X0AIU-wo__w1980.jpg"/>
      </figure>
      <h4>עוד באותו נושא</h4>
      <h3>ליברמן: ישראל ביתנו לא תיתן חסינות לנתניהו</h3>
      <p>לכתבה המלאה בסרוגים &gt;<br/>17</p>
      <p>"זה לא רק כתבי האישום. זה מה שהוא עושה לנו. ההתקפה על שלטון החוק. על אנשי החוק. הניסיון לפרק אותנו. לגרום לאיש לשלוח יד באחיו", אמר לפיד. "הוא הפסיד בבחירות. יש לו שלושה כתבי אישום חמורים.</p>
      <p>פעם שאלו את בגין מהי ההחלטה הכי חשובה שהוא עשה בחייו. הוא אמר, "מנעתי מלחמת אחים". ביבי מנסה לגרור אותנו למלחמת אחים. הוא קורא לאנשיו לצאת לרחובות למרד אלים נגד המדינה. לא ניתן לזה לקרות".</p>
      <p>"אביחי מנדלבליט מסתובב עם אבטחה צמודה. פרקליט המדינה, שי ניצן, פרקליטת מיסוי וכלכלה, ליאת בן ארי, מסתובבים עם אבטחה צמודה. יש איומים על חייהם. אין שאלה למה. הסיבה ברורה. נתניהו מסית נגדם. הם צריכים אבטחה אחרת אנשיו יפגעו בהם. לזה הגענו."</p>
    </article>
  </body>
</html>