<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/25/kakokeria-girionis-megala-ipsi-vrohis/"/>
    <meta property="og:site_name" content="neolaia.gr"/>
    <meta property="article:published_time" content="2019-11-25T13:19:58+00:00"/>
    <meta property="og:title" content="Κακοκαιρία «Γηρυόνης»: Μεγάλα τα ύψη της βροχής – Καταγράφτηκαν 3.500 κεραυνοί"/>
    <meta property="og:description" content="Μεγάλες ποσότητες νερού έπεσαν σε πολλές περιοχές της χώρας το διήμερο Κυριακή 24/11 και Δευτέρα 25/11."/>
  </head>
  <body>
    <article>
      <h1>Κακοκαιρία «Γηρυόνης»: Μεγάλα τα ύψη της βροχής – Καταγράφτηκαν 3.500 κεραυνοί</h1>
      <h2>Δείτε αναλυτικά την εξέλιξη της κακοκαιρίας "Γηρυόνης"</h2>
      <address><time datetime="2019-11-25T13:19:58+00:00">25 Nov 2019, 13:19</time> by <a rel="author">neolaia.gr Team</a></address>
      <p>Μεγάλες ποσότητες νερού έπεσαν σε πολλές περιοχές της χώρας το διήμερο Κυριακή 24/11 και Δευτέρα 25/11.</p>
      <p>Στον χάρτη που ακολουθεί αποτυπώνονται τα αθροιστικά ύψη βροχόπτωσης σε διάρκεια 37 ωρών (έως τις 13:30 το μεσημέρι της Δευτέρας 22/11) όπως αυτά καταγράφηκαν από 333 μετεωρολογικούς σταθμούς του δικτύου αυτόματων <b>μετεωρολογικών σταθμών του Εθνικού Αστεροσκοπείου Αθηνών / meteo.gr.</b></p>
      <figure>
        <img src="https://neolaia.gr/wp-content/uploads/2019/11/Rains_Nov_25_1330.jpg"/>
      </figure>
      <p>Παράλληλα το σύστημα ανίχνευσης κεραυνών «ΖΕΥΣ», μέχρι τις 14:00 το μεσημέρι της Δευτέρας κατέγραψε 3.500 κεραυνούς εντός της Ελληνικής επικράτειας, η γεωγραφική κατανομή των οποίων αποτυπώνεται στο χάρτη που ακολουθεί.</p>
      <figure>
        <img src="https://neolaia.gr/wp-content/uploads/2019/11/ZEUS_Nov_25_1330.png"/>
      </figure>
      <p>Σε εξέλιξη βρίσκεται η κακοκαιρία «Γηρυόνης» με το ψυχρό μέτωπο του χαμηλού να βρίσκεται πάνω από την χώρα το πρωί της Δευτέρας 25 Νοεμβρίου.</p>
      <figure>
        <img src="https://neolaia.gr/wp-content/uploads/2019/11/201911250925_sat.jpg"/>
      </figure>
      <p>Πολλά προβλήματα δημιουργήσει ο «Γηρυόνης» στη χώρα, αφού εκτός από την Κινέτα, πολλά προβλήματα δημιουργήθηκαν από την κακοκαιρία και στην Πιερία, Χαλκιδική, Σέρρες ,αλλά και σε πολλές άλλες περιοχές.</p>
      <p>
        <b>Κακοκαιρία Γηρυόνης – Πώς θα κινηθεί κατά τις επόμενες ώρες</b>
      </p>
      <p>Κατά το υπόλοιπο της Δευτέρας 25/11,<b> η 2η φάση</b> της κακοκαιρίας θα δώσει βροχές στο σύνολο σχεδόν της χώρας με τις ισχυρότερες να εντοπίζονται στη Μακεδονία, στη Θεσσαλία, στο Αιγαίο, στη Δυτική Στερεά και Πελοπόννησο και στο Νότιο Ιόνιο. Πιθανότητα καταιγίδων υπάρχει κυρίως στο Αιγαίο, στο Νότιο Ιόνιο, στις παράκτιες περιοχές των νοτίων ηπειρωτικών και στη Χαλκιδική. Την Τρίτη 26/11 τα φαινόμενα θα είναι σχετικά ασθενέστερα και θα εντοπίζονται κυρίως στο Αιγαίο, στην Κεντρική Μακεδονία, στην Νότια Πελοπόννησο και στην Κρήτη. Στον χάρτη που ακολουθεί φαίνεται ο ολικός υετός που αναμένεται έως το βράδυ της Δευτέρας 25/11 καθώς και οι περιοχές όπου αναμένονται τα ισχυρότερα φαινόμενα.</p>
      <figure>
        <img src="https://neolaia.gr/wp-content/uploads/2019/11/201911260000_tot_rain.png"/>
      </figure>
      <p>Οι άνεμοι που στο Αιγαίο πνέουν με ριπές που φτάνουν τα 100 χιλιόμετρα ανά ώρα θα εξασθενήσουν σταδιακά από το μεσημέρι και από Νότο προς Βορρά.</p>
      <p>Επισημαίνεται και πάλι ότι η μεγάλη ένταση των φαινομένων, ο κορεσμός του εδάφους σε νερό και οι σημαντικές ποσότητες βροχής που θα πέσουν κατά το υπόλοιπο της κακοκαιρίας, καθιστούν την κακοκαιρία δυνητικά επικίνδυνη και ικανή να δημιουργήσει νέα προβλήματα και να εντείνει τα ήδη υπάρχοντα.</p>
      <p>
        <b>Πάνω από τα 200 χιλιοστά η αθροιστική βροχή έως το πρωί της Δευτέρας 25/11 από τον «Γηρυόνη»</b>
      </p>
      <p>Η κακοκαιρία «Γηρυόνης» έχει προκαλέσει ισχυρές βροχές σε πολύ μεγάλες περιοχές της χώρας, καθώς και καταιγίδες κυρίως στα νότια και δυτικά τμήματα αυτής. Στον χάρτη που ακολουθεί παρουσιάζεται η αθροιστική βροχή που έχει καταγραφεί από το ξεκίνημα των φαινομένων του «Γηρυόνη» έως το πρωί της Δευτέρας 25/11. Είναι χαρακτηριστικό ότι στους Αγίους Θεοδώρους Κορινθίας η συνολική βροχή του διημέρου <b>ξεπέρασε τα 200 χιλιοστά.</b></p>
      <figure>
        <img src="https://neolaia.gr/wp-content/uploads/2019/11/noa_2daysrain.png"/>
      </figure>
      <p>Μεγάλα ύψη βροχής έχουν ήδη πέσει και στην ευρύτερη περιοχή της Αττικής, προκαλώντας πολύ σοβαρά προβλήματα κυρίως στην ευρύτερη περιοχή της Κινέττας. Στον χάρτη που ακολουθεί μπορείτε να δείτε την κατανομή της συνολικής βροχής έως το πρωί της Δευτέρας 25/11.</p>
      <figure>
        <img src="https://neolaia.gr/wp-content/uploads/2019/11/noa_Attica_rain.png"/>
      </figure>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/25/black-friday-2019-me-monadikes-prosfores-sti-wind/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/25/attiki-poia-sxoleia-tha-meinoun-klista-tin-tetarti/"/>
        <a href="https://neolaia.gr/2019/11/25/kakokeria-girionis-megala-ipsi-vrohis/"/>
        <a href="https://neolaia.gr/2019/11/25/metegrafes-2019-ksekinun-oi-aitiseis-metegrafon-katekseresi/"/>
        <a href="https://neolaia.gr/neo/paideia-eidiseis"/>
        <a href="https://neolaia.gr/2019/11/25/anakoinosi-gia-ti-black-friday-2019-ti-na-prosekseis-pou-oi-katagelies/"/>
        <a href="https://neolaia.gr/neo/eidiseis"/>
      </related>
    </article>
  </body>
</html>