<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837660-rosiya-viprobovuye-nove-ozbroyennya-na-donbasi-rozvidka"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T13:03:00+00:00"/>
    <meta property="og:title" content="Росія випробовує нове озброєння на Донбасі - розвідка"/>
    <meta property="og:description" content="КИЇВ. 25 листопада. УНН. За інформацією розвідки Об’єднаних сил, командування ЗС РФ продовжує використовувати тимчасово окуповану територію у Донецькій …"/>
  </head>
  <body>
    <article>
      <h1>Росія випробовує нове озброєння на Донбасі - розвідка</h1>
      <address><time datetime="2019-11-25T13:03:00+00:00">25 Nov 2019, 13:03</time> by <a rel="author">Валерія Гуржий</a></address>
      <p><b>КИЇВ. 25 листопада. УНН.</b> За інформацією розвідки Об’єднаних сил, командування ЗС РФ продовжує використовувати тимчасово окуповану територію у Донецькій та Луганській областях як полігон для випробування нового озброєння. Про це під час брифінгу заявив полковник Дмитро Гуцуляк, повідомляє пресслужба Міністерства оборони України, інформує <b>УНН</b>.</p>
      <p>"…ЗС РФ продовжують використовувати тимчасово окуповану територію у Донецькій та Луганській областях як полігон для підготовки в бойових умовах особового складу підрозділів спеціального призначення ЗС РФ та випробування нових зразків озброєння. Зокрема, на минулому тижні до з’єднань і частин 1 (Донецьк) та 2 (Луганськ) АК ЗС РФ прибули російські спецназівці із засобами технічної розвідки та снайперськими гвинтівками, у т.ч. невстановленого зразка", - зазначив він.</p>
      <p>За його словами, кадрові військовослужбовці ЗС РФ вивчали обстановку у районах передових позицій з використанням завезеного ними обладнання та виконували завдання у складі снайперських пар і розвідувальних груп.</p>
      <p>Нагадаємо, бойовики розпочали <a href="https://www.unn.com.ua/uk/news/1837656-oos-boyoviki-obstrilyuyut-maryinku">обстріл Мар’їнки.</a></p>
    </article>
  </body>
</html>