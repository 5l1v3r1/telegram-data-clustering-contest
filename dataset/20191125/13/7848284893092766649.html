<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/marco-correia-a-fcin-gabigol-ora-arriveranno-le-offerte-dubito-che-l-inter-lo-venda-per-meno-di-35-milioni-323931"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T13:30:00+00:00"/>
    <meta property="og:title" content="Marco Correia a FcIN: &quot;Gabigol, ora arriveranno le offerte. Dubito che l'Inter lo venda per meno di 35 milioni&quot;"/>
    <meta property="og:description" content="Gabriel Barbosa è sicuramente l’uomo del momento. Sabato scorso ogni appassionato di calcio avrebbe voluto vestire i suoi panni o quantomeno essere un tifoso del Flamengo. Il suo valore..."/>
  </head>
  <body>
    <article>
      <h1>Marco Correia a FcIN: "Gabigol, ora arriveranno le offerte. Dubito che l'Inter lo venda per meno di 35 milioni"</h1>
      <address><time datetime="2019-11-25T13:30:00+00:00">25 Nov 2019, 13:30</time> by <a rel="author">Simone Togna</a></address>
      <p>Gabriel Barbosa è sicuramente l’uomo del momento. Sabato scorso ogni appassionato di calcio avrebbe voluto vestire i suoi panni o quantomeno essere un tifoso del Flamengo. Il suo valore di cresce quotidianamente e l’Inter si frega le mani. E nonostante il rubronegro sia pronto a tutto per trattenere il gioiellino classe ’96 non è detto che resti in Brasile. Anzi, l’ipotesi Europa non è da scartare a priori. In esclusiva per <i>FcInterNews </i><b>Marco Correia de Oliveira</b>, l’avvocato che ha curato il trasferimento del <i>garoto </i>di Sao Bernardo do Campo al Benfica e che, data la collaborazione proficua e continua con J<b>unior Pedroso</b>, l’agente dell’attaccante, prova a fare chiarezza sul futuro del verdeoro. Postilla importante: qualora Barbosa dovesse tornare nel Vecchio Continente, è presumibile pensare che proprio Correia de Oliveira curi i dettagli burocratici dell’eventuale operazione.  </p>
      <p><b>In che rapporti siete oggi lei e Gabriel Barbosa?</b><br/>“Siamo rimasti in uno splendido rapporto e di stima e amicizia. Con lui, con il suo procuratore e con la sua famiglia. Sono persone fantastiche. Con me si sono sempre comportate benissimo, dal primo momento”. </p>
      <p><b>Potrà quindi lavorare nuovamente con lui? In quali Paesi?</b><br/>“Il legame di amicizia sia con lui che, in particolare, con il suo procuratore, è rimasto intoccabile nonostante l’esperienza sportivamente meno felice al Benfica. Io sono a loro disposizione per il futuro, in caso di necessità. Ormai Gabriel non è più alla portata di nessuna squadra portoghese per la valorizzazione che ha avuto. All’epoca il Benfica aveva un diritto di riscatto a 16 milioni di euro. Se avesse sfondato, conoscendo la maestria del club nella vendita dei suoi giocatori, direi che adesso potrebbe valere qualcosa come 60 milioni. Ma ormai è inutile parlare del passato.  Il presente di Gabriel, e quello che sarà il suo futuro, sono brillanti. Non mi stupirei se un giorno vedessimo Gabriel in Spagna, Inghilterra o in Germania”. </p>
      <p><b>Gabigol ha deciso il suo futuro?</b><br/>“Onestamente, non penso. Oggi starà ancora godendo per il titolo di Campione d’America, oltre ad aspettare l’enorme festa che si terrà a Rio de Janeiro davanti ai milioni (in totale più di 40, <i>ndr</i>) di tifosi del Flamengo. Dopo la vittoria in Copa Libertadores e nel Brasilerao, immagino che tutta la sua concentrazione verrà rivolta al Mondiale per Club, competizione molto più sentita in Sudamerica che non da noi in Europa. Per questo reputo che deciderà il suo futuro dopo questa competizione”. </p>
      <p><b>Che tipo di offerta spera che arrivi?</b><br/>“Grazie a Dio per lui offerte non sono mai mancate. Immagino che adesso ne arriveranno ancora di più”.</p>
      <p><b>In quale campionato lo vedrebbe bene?</b><br/>“Io particolarmente lo vedrei bene in Germania. Ma questa è solo una mia specifica opinione. Sono molto incuriosito di cosa potrebbe fare lui nel Paese teutonico”. </p>
      <p><b>Il giocatore potrebbe chiedere un’altra occasione all’Inter?</b><br/>“Gabigol è dell'Inter e ha sempre dimostrato enorme stima per i colori nerazzurri. Ma non sono sicuro che adesso possa fare parte del progetto tecnico dei milanesi”. </p>
      <p><b>A che punto è la trattativa tra il Flamengo e l’Inter?</b><br/>“Da mesi che c’era un’intesa totale fra i club per una cifra intorno ai 20 milioni più un percentuale sulla futura vendita. Per vari motivi la cosa non si è conclusa sino ad ora e ormai io penso che l’Inter non lo venda a nessuno per meno di 35 milioni”.</p>
      <p>
        <a href="https://www.videointer.it/watch.php?vid=153d1571a">
          <b>VIDEO - DA LAUTARO A LUKAKU, TRIPLO URLO PER TRAMONTANA</b>
        </a>
      </p>
    </article>
  </body>
</html>