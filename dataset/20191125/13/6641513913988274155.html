<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/sdg-den-rusya-ya-suclama-turkiye-yi-izliyorlar-dunya-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-25T13:14:00+00:00"/>
    <meta property="og:title" content="SDG'den Rusya'ya suçlama: Türkiye'yi izliyorlar!"/>
    <meta property="og:description" content="SDG'den Rusya'ya suçlama: Türkiye'yi izliyorlar! | aydinlik.com.tr"/>
  </head>
  <body>
    <article>
      <h1>SDG'den Rusya'ya suçlama: Türkiye'yi izliyorlar!</h1>
      <address>
        <time datetime="2019-11-25T13:14:00+00:00">25 Nov 2019, 13:14</time>
      </address>
      <p>
        <b>PKK'nın çatı örgütü Suriye Demokratik Güçleri (SDG) Basın Merkezi'nden Ayn İsa'da yaşanan çatışmalarla ilgili bir açıklama yayınlandı.</b>
      </p>
      <p>SDG'nin açıklamasında, "Gözleri önünde Ayn İsa'ya yönelik gerçekleştirilen saldırı konusunda kılını kıpırdatmayan Rusların, ateşkes konusundaki garantörlükleri ile ilgili soru işaretleri doğduğu" belirtilerek, şu ifadeler yer aldı:</p>
      <p>"Türkiye Ordusu ve bağlı paralı askerleri, Silahlı Hava Araçları (SİHA) ve topçu atışlarının desteğiyle üç koldan Ayn İsa ilçesine yönelik saldırı gerçekleştirdiler. Güçlerimizin bu saldırılara karşı kendini savunma temelinde karşılık vermesi üzerine Ayn İsa çevresinde birkaç cephede şiddetli çatışmalar yaşandı.</p>
      <p>Bu saldırılar, saldırılara müdahale etmek veya durdurmak için hiçbir şey yapmayan Rus kuvvetlerinin gözünün önünde gerçekleştirildi. Rus ordusunun, ateşkes anlaşmasının uygulanmasında kefil olması gerekiyordu, ancak rollerini yerine getiremediler.</p>
      <p>Bu olaylar, Rusya’nın kendileri tarafından imzalanan ateşkes anlaşmasını uygulamadaki kabiliyetleri konusunda kuşku uyandırıyor ve ayrıca Suriye için siyasi bir çözüme ulaşma ihtimalinin garantörü olarak rolleriyle ilgili soru işaretleri yaratıyor."</p>
      <related>
        <h4>Benzer Haberler</h4>
        <a href="https://www.aydinlik.com.tr/rusya-dan-sdg-ye-topraklari-suriye-ye-birak-dunya-aralik-2018"/>
        <a href="https://www.aydinlik.com.tr/abd-den-sdg-ye-200-tir-silah-dunya-haziran-2019"/>
        <a href="https://www.aydinlik.com.tr/abd-den-sdg-ye-300-tir-lik-sevkiyat-dunya-ekim-2019"/>
        <a href="https://www.aydinlik.com.tr/pentagon-basmufettisliginden-suriye-de-sinir-gucu-itirafi-dunya-subat-2018"/>
      </related>
    </article>
  </body>
</html>