<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/royalty/artikel/4933356/drama-rondom-prins-andrew-blijft-zich-opstapelen"/>
    <meta property="og:site_name" content="RTL Boulevard"/>
    <meta property="article:published_time" content="2019-11-25T13:30:46+00:00"/>
    <meta property="og:title" content="Drama rondom Britse Prins Andrew blijft zich opstapelen"/>
    <meta property="og:description" content="Het nieuws rondom de Britse 'Playboy'-Prins Andrew (59) blijft zich maar opstapelen. Ditmaal heeft een voormalig lapdancer aan de Britse krant The Mirror haar verhaal gedaan over feestjes van Jeffrey Epstein, waarbij talloze minderjarige meisjes aanwezig waren. Ze verklaarde daar bij dat Prins Andrew ooit zijn hoofd tussen haar borsten duwde."/>
  </head>
  <body>
    <article>
      <h1>Drama rondom Britse Prins Andrew blijft zich opstapelen</h1>
      <address>
        <time datetime="2019-11-25T13:30:46+00:00">25 Nov 2019, 13:30</time>
      </address>
      <p>Het nieuws rondom de Britse 'Playboy'-Prins Andrew (59) blijft zich maar opstapelen. Ditmaal heeft een voormalig lapdancer aan de Britse krant The Mirror haar verhaal gedaan over feestjes van Jeffrey Epstein, waarbij talloze minderjarige meisjes aanwezig waren. Ze verklaarde daar bij dat Prins Andrew ooit zijn hoofd tussen haar borsten duwde.</p>
      <blockquote>"Blijkbaar heb je als prins zulke privileges"</blockquote>
      <p>De vrouw noemt zichzelf Tiffany Doe (47). Ze werkte als stripper op feesten die de intussen overleden miljardair Jeffrey Epstein gaf. Ze beweert dat ze Prins Andrew '"een paar keer per jaar"Â zag. Ze omschrijft ook het gedrag van de Britse gevallen prins, die inmiddels al zijn publieke taken heeft neergelegd. De vrouw noemt zijn gedrag "een beetje stuntelig en onhandig." Ook vertelt de vrouw dat Andrew wel eens zijn gezicht tussen haar borsten heeft geduwd. In het Engels wordt dat ook wel <i>motorboating</i> genoemd. Volgens Tiffany Doe was prins Andrew dol op haar rondborstige voorgevel. "Hij houdt van ronde vormen. Kijk maar naar zijn ex, Sarah Ferguson."</p>
      <p>De voormalig stripper beweert ook dat ze talloze jonge meisjes, waarvan ze bij sommige twijfelde of ze wel volwassen waren, rond zag lopen op de feesten die door Epstein werden georganiseerd. Tiffany Doe claimt dat die meisjes tijdens de avond "boven in de slaapkamers werden gehouden." Ze zegt niet te weten of Andrew daarvan op de hoogte was. Wel heeft ze nog een sappig detail over Epsteins feesten. "Hij hing camera's op zodat hij kon zien wie zijn gasten waren. Zo kon hij ze onder controle houden."</p>
      <p>De uitspraken van deze Tiffany Doe zijn niet de enige nieuwe ontwikkelingen rondom het persoonlijk drama voor de prins. Zijn moeder, Queen Elizabeth, heeft ook het vieren van zijn zestigste verjaardag gecancelled. Niet alleen zijn moeder, maar ook andere familieleden lijken hem de rug toe te keren. Zijn neefje, prins William, schijnt ook geen groot fan te zijn van zijn oom. Bronnen rondom het Britse Koningshuis beweren dat William, samen met zijn vader, Prins Charles en Queen Elizabeth heeft besloten om Andrew zijn Koninklijke plichten te ontzeggen. <i>The Sunday Times</i> beweert dat William heeft gezegd dat het "de juiste beslissing was."</p>
      <p>De bom onder prins Andrew ontplofte afgelopen week nadat hij een interview gaf aan de <i>BBC</i>. Daarin ontkende de prins dat hij drie maal seks had gehad met Virginia Roberts, die claimt drie keer seks te hebben gehad met Andrew. Het interview heeft hem zijn reputatie gekost.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/video/tv-fragmenten/video/4932701/queen-elizabeth-cancelt-verjaardagsfeestje-prins-andrew"/>
        <a href="https://www.rtlboulevard.nl/video/tv-fragmenten/video/4930051/de-britten-zijn-nog-niet-af-van-playboy-prins-andrew"/>
        <a href="https://www.rtlboulevard.nl/video/tv-fragmenten/video/4926321/interview-prins-andrew-zorgt-voor-ophef"/>
        <a href="https://www.rtlboulevard.nl/video/tv-fragmenten/video/4932741/zo-behoudt-koningin-maxima-haar-schitterende-figuurt"/>
        <a href="https://www.rtlboulevard.nl/video/tv-fragmenten/video/4932746/waar-moet-je-aan-voldoen-als-je-voor-de-koninklijke-familie-wil"/>
      </related>
      <related>
        <a href="https://www.rtlboulevard.nl/video/tv-fragmenten/video/4932701/queen-elizabeth-cancelt-verjaardagsfeestje-prins-andrew"/>
      </related>
      <related>
        <a href="https://www.rtlboulevard.nl/video/tv-fragmenten/video/4930051/de-britten-zijn-nog-niet-af-van-playboy-prins-andrew"/>
      </related>
    </article>
  </body>
</html>