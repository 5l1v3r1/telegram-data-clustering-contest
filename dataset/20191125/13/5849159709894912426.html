<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/technology/google-nest-mini-launched-in-india-1-1-10610565.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T13:51:00+00:00"/>
    <meta property="og:title" content="భారత్‌లో విడుదలైన గూగుల్ నెస్ట్ మినీ స్మార్ట్ స్పీకర్"/>
    <meta property="og:description" content="సాఫ్ట్‌వేర్ సంస్థ గూగుల్ తన గూగుల్ హోమ్ మినీ స్మార్ట్ స్పీకర్‌కు సక్సెసర్ అయిన నెస్ట్ మినీ స్మార్ట్ స్పీకర్‌ను భారత్‌లో విడుదల చేసింది. గత నెలలో జరిగిన గూగుల్ నూతన పిక్సల"/>
  </head>
  <body>
    <article>
      <h1>భారత్‌లో విడుదలైన గూగుల్ నెస్ట్ మినీ స్మార్ట్ స్పీకర్</h1>
      <address>
        <time datetime="2019-11-25T13:51:00+00:00">25 Nov 2019, 13:51</time>
      </address>
      <p>సాఫ్ట్‌వేర్ సంస్థ గూగుల్ తన గూగుల్ హోమ్ మినీ స్మార్ట్ స్పీకర్‌కు సక్సెసర్ అయిన నెస్ట్ మినీ స్మార్ట్ స్పీకర్‌ను భారత్‌లో విడుదల చేసింది. గత నెలలో జరిగిన గూగుల్ నూతన పిక్సల్ ఫోన్ల లాంచింగ్ ఈవెంట్‌లోనే ఈ స్పీకర్‌ను లాంచ్ చేసినా.. అప్పుడు భారత్‌లో ఈ స్పీకర్ లభ్యం కాలేదు. ఈ క్రమంలోనే ఈ స్పీకర్‌ను గూగుల్ ప్రత్యేకంగా భారత యూజర్ల కోసం తాజాగా విడుదల చేసింది. గూగుల్ హోమ్ మినీ కన్నా నెస్ట్ మినీ వాల్యూమ్ మరింత ఎక్కువగా వచ్చేలా తీర్చిదిద్దారు. ఇక గూగుల్ అసిస్టెంట్ సపోర్ట్‌తో నెస్ట్ మినీ పనిచేస్తుంది. దీనిపై ఓ ఎల్‌ఈడీ లైట్‌ను కూడా ఏర్పాటు చేశారు. ఇక ఈ స్పీకర్‌లో 40 ఎంఎం డ్రైవర్ ఉన్నందున ఆడియో అవుట్‌పుట్ క్వాలిటీ బాగుంటుంది. బ్లూటూత్ 5.0 సహాయంతో దీన్ని ఇతర డివైస్‌లకు కనెక్ట్ చేసుకోవచ్చు. ఇందులో ఇన్‌బిల్ట్ క్రోమ్‌క్యాస్ట్ ఫీచర్‌ను అందిస్తున్నారు. కాగా గూగుల్ నెస్ట్ మినీ స్మార్ట్ స్పీకర్ ధర రూ.4499 ఉండగా, దీన్ని ఫ్లిప్‌కార్ట్ సైట్‌లో వినియోగదారులు కొనుగోలు చేయవచ్చు.</p>
    </article>
  </body>
</html>