<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/broz-nie-zagra-z-legia-powazna-kontuzja-bylego-gracza-wojskowych/75863"/>
    <meta property="og:site_name" content="Legia.Net"/>
    <meta property="article:published_time" content="2019-11-25T13:47:00+00:00"/>
    <meta property="og:title" content="Broź nie zagra z Legią. Poważna kontuzja byłego gracza &quot;Wojskowych&quot;"/>
    <meta property="og:description" content="W osiemnastej kolejce PKO Ekstraklasy, Legia Warszawa zmierzy się na wyjeździe ze Śląskiem Wrocław. W drużynie rywali zabraknie byłego gracza &quot;Wojskowych&quot;, Łukasza Brozia. 33-latek może nie zagrać nawet do końca sezonu."/>
  </head>
  <body>
    <article>
      <h1>Broź nie zagra z Legią. Poważna kontuzja byłego gracza "Wojskowych"</h1>
      <address><time datetime="2019-11-25T13:47:00+00:00">25 Nov 2019, 13:47</time> by <a rel="author">Marcin Szymczyk</a></address>
      <p>
        <b>W osiemnastej kolejce PKO Ekstraklasy, Legia Warszawa zmierzy się na wyjeździe ze Śląskiem Wrocław. W drużynie rywali zabraknie byłego gracza "Wojskowych", Łukasza Brozia. 33-latek może nie zagrać nawet do końca sezonu.</b>
      </p>
      <p><b><a href="https://legia.net/historia/zawodnicy/lukasz-broz/588">Łukasz Broź</a> </b>trafił do Śląska Wrocław latem 2018 roku, po wygaśnięciu jego umowy z Legią Warszawa. W obecnym sezonie doświadczony obrońca był pewnym punktem zespołu i rozegrał piętnaście meczów, spędzając na murawie 1343 minuty. Na jednym z ostatnich treningów 33-latek doznał urazu. Jak się okazało, kontuzja jest poważna, a piłkarz straci przez nią kilka miesięcy. </p>
      <p>Obrońca Śląska zerwał zerwał więzadło krzyżowe i boczne w prawym kolanie. W środę 33-latek przejdzie zabieg związany z urazem. Przerwa w grze może wykluczyć Brozia z gry na minimum pół roku. </p>
      <p>W ramach osiemnastej kolejki PKO Ekstraklasy, Śląsk podejmie we Wrocławiu Legię Warszawa. Spotkanie odbędzie się 8 grudnia o godzinie 17:30. </p>
      <figure>
        <img src="https://legia.net/uploads/base/1/5/1543746243_broz_lukasz_was_1481701119.jpg"/>
      </figure>
      <p>Broź występował przy Łazienkowskiej od 2013 roku. Obrońca rozegrał w stołecznym klubie 148 meczów, w których zdobył cztery bramki. Gracz urodzony w Giżycku zdobył z "Wojskowymi" cztery mistrzostwa Polski i trzy krajowe puchary. </p>
    </article>
  </body>
</html>