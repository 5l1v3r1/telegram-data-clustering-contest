<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/forma-1/2019/11/25/f1-hamiltonnak-nincs-ellenfele/"/>
    <meta property="og:site_name" content="Vezess"/>
    <meta property="article:published_time" content="2019-11-25T13:33:57+00:00"/>
    <meta property="og:title" content="F1: Hamiltonnak nincs ellenfele?"/>
    <meta property="og:description" content="Az egykori csapatfőnök Eddie Jordan szerint Lewis Hamilton jövőre simán behúzhatja a hetedik bajnoki címét is, az angolnak egyszerűen nincs ellenfele. Nico Rosberg sem bírt volna vele."/>
  </head>
  <body>
    <article>
      <h1>F1: Hamiltonnak nincs ellenfele?</h1>
      <address><time datetime="2019-11-25T13:33:57+00:00">25 Nov 2019, 13:33</time> by <a rel="author" href="https://www.vezess.hu/author/baka-gabor/" target="_blank">Baka Gábor</a></address>
      <p>
        <b>Az egykori csapatfőnök Eddie Jordan szerint Lewis Hamilton jövőre simán behúzhatja a hetedik bajnoki címét is, az angolnak egyszerűen nincs ellenfele. Nico Rosberg sem bírt volna vele.</b>
      </p>
      <p>Lewis Hamilton idén hatszoros világbajnok lett, a Mercedes angolja előtt már csak a hétszeres győztes Michael Schumacher áll az örökranglistán a maga hét sikerével.</p>
      <p>Hamilton 34 évesen mostanra a mezőny második legidősebb pilótája, a fiatal generáció pedig már meg-megvillantja oroszlánkörmeit, a Red Bull-os Max Verstappen és a ferraris Charles Leclerc is erősen szerepelt idén, a címvédő pedig arról beszél, hogy a fiatalok miatt neki is még jobban kell teljesítenie, de az egykori csapatfőnök, Eddie Jordan szerint az angol dominanciáját még nem fenyegeti senki, jövőre, sőt azután is ő lehet a csúcson.</p>
      <p>“Őszintén szólva nem igazán kell javulnia. Egyszerűen csak így kell folytatnia, mert nem igazán van ellenfele” – mondta a Gulf Newsnak.</p>
      <p>“Talán egy kicsit kiengedett Nico Rosberg ellen (2016-ban). Nico okos srác, úgyhogy úgy döntött, vissza is vonul, hiszen soha nem nyert volna több címet, ha Lewis úgy folytatja, ahogy.”</p>
      <p>“Lewis külön ligában játszik, úgy dominál, ahogy kedve tartja” – szögezte le az ír szakember.</p>
      <footer>Forrás: Fotó: Getty Images/Red Bull</footer>
    </article>
  </body>
</html>