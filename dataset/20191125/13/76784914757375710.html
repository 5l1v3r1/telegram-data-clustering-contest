<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/futball/2019/11/25/felcsut_tao_1_2_milliard_meszaros/"/>
    <meta property="og:site_name" content="Index.hu"/>
    <meta property="article:published_time" content="2019-11-25T13:49:00+00:00"/>
    <meta property="og:title" content="Újra a felcsúti futballakadémia kapja a legtöbb tao-pénzt"/>
    <meta property="og:description" content="1,2 milliárdot. 23 milliárdnál járnak, mióta van tao."/>
  </head>
  <body>
    <article>
      <h1>Újra a felcsúti futballakadémia kapja a legtöbb tao-pénzt</h1>
      <address><time datetime="2019-11-25T13:49:00+00:00">25 Nov 2019, 13:49</time> by <a rel="author" href="https://index.hu/szerzo/joo_gabor" target="_blank">Joó Gábor</a></address>
      <p>Ismét a Felcsúti Utánpótlás Neveléséért Alapítványhoz, azaz a felcsúti futballakadémiára folyik be a legmagasabb tao-összeg, derül ki az MLSZ adatbázisából, amely 1200 elfogadott sportfejlesztési program és futballvállalkozás támogatását összesíti. Az akadémiát Orbán Viktor alapította, az elnöke Mészáros Lőrinc.</p>
      <p>A Puskás Akadémia sokkal több pénzt kap, mint bármelyik másik futballprogram, 1,2 milliárd forinttal magasan vezet a Gyirmót 400 milliója előtt. A Fradi a negyedét, az Újpest az ötödét kapja a felcsúti összegnek.</p>
      <p>Nem biztos, hogy ezek végleges számok, korábban előfordult, hogy több részletben közölték a támogatásokat. A Felcsút 23 milliárdhoz jutott, mióta létezik a tao, csak tavaly 7 milliárdot kaptak.</p>
      <p>(Via <a href="https://g7.hu/kozelet/20191125/iden-sem-marad-milliardos-nagysagrendu-kozpenz-nelkul-a-felcsuti-fociakademia/">G7.hu</a>)</p>
    </article>
  </body>
</html>