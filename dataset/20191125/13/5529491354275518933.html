<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/firenze-cosparge-moglie-alcol-morire-insieme-3121323/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T13:29:46+00:00"/>
    <meta property="og:title" content="Firenze, cosparge la moglie di alcol e tenta di darle fuoco: “Moriremo insieme”"/>
    <meta property="og:description" content="FIRENZE – Ha tentato di dare fuoco alla moglie dopo averla cosparsa di alcol durante una lite. La donna è riuscita a fuggire e a chiedere aiuto, mentre l’uomo è stato arrestato dalla polizia per tentate lesioni. “Moriremo insieme”, le diceva il marito nell’ex fabbrica, un alloggio di fortuna della coppia, in via del Pesciolino a Firenze il 25 novembre. Secondo una prima ricostruzione, marito e moglie stavano discutendo nella loro casa, un alloggio di fortuna ricavato in una ex fabbrica, quando l’uomo ha minacciato di darle fuoco e l’ha cosparsa di alcol. La donna è riuscita a fuggire in strada e ha dato l’allarme. Sul posto sono arrivati la polizia e i sanitari del 118, che hanno trovato la vittima con i vestiti impregnati di alcol.ArcelorMittal, Michele Emiliano: “Raggiunto accordo pagamento indotto”Marocchinate. 1945, i “dossier della vergogna”: in 1200 pagine le violenze delle truppe francesi in Italia La donna è una 40enne kosovara che non ha riportato lesioni. In passato il marito, un cittadino romeno avrebbe…"/>
  </head>
  <body>
    <article>
      <h1>Firenze, cosparge la moglie di alcol e tenta di darle fuoco: “Moriremo insieme”</h1>
      <address><time datetime="2019-11-25T13:29:46+00:00">25 Nov 2019, 13:29</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/polizia-ansa-6.jpg"/>
        <figcaption>Foto archivio ANSA</figcaption>
      </figure>
      <p>FIRENZE – Ha tentato di <a href="http://www.blitzquotidiano.it/cronaca-italia/arcade-figlia-occidentale-padre-tenta-di-darle-fuoco-3052269/"><b>dare fuoco</b></a> alla moglie dopo averla cosparsa di alcol durante una lite. La donna è riuscita a fuggire e a chiedere aiuto, mentre l’uomo è stato arrestato dalla polizia per tentate lesioni. “Moriremo insieme”, le diceva il marito nell’ex fabbrica, un alloggio di fortuna della coppia, in via del Pesciolino a Firenze il 25 novembre.</p>
      <p>Secondo una prima ricostruzione, marito e moglie stavano discutendo nella loro casa, un alloggio di fortuna ricavato in una ex fabbrica, quando l’uomo ha minacciato di darle fuoco e l’ha cosparsa di alcol. La donna è riuscita a fuggire in strada e ha dato l’allarme. Sul posto sono arrivati la polizia e i sanitari del 118, che hanno trovato la vittima con i vestiti impregnati di alcol.</p>
      <figure>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">
          <img src="https://static.blitzquotidiano.it/wp/wp-content/uploads/2019/11/michele-emiliano-arcelormittal-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">ArcelorMittal, Michele Emiliano: “Raggiunto accordo pagamento indotto”</a>
      </h3>
      <figure>
        <a href="https://www.blitzquotidiano.it/cronaca-italia/marocchinate-dossier-vergogna-3121293/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/marocchinate-dossier-vergogna-3121293/">
          <img src="https://static.blitzquotidiano.it/wp/wp-content/uploads/2019/11/ciociara_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/marocchinate-dossier-vergogna-3121293/">Marocchinate. 1945, i “dossier della vergogna”: in 1200 pagine le violenze delle truppe francesi in Italia</a>
      </h3>
      <p>La donna è una 40enne kosovara che non ha riportato lesioni. In passato il marito, un cittadino romeno avrebbe avuto già atteggiamenti violenti nei suoi confronti. In particolare, secondo quanto riferito dalla polizia, in un caso avrebbe cercato di far esplodere il loro alloggio con delle bombole del gas, e in un altro l’avrebbe minacciata con un coltello. (Fonte ANSA)</p>
    </article>
  </body>
</html>