<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%9e%d7%a1%d7%a2%d7%93%d7%aa-%d7%91%d7%a9%d7%a8%d7%99%d7%9d-%d7%a9%d7%99%d7%aa%d7%95%d7%a4%d7%99%d7%aa-%d7%a0%d7%a4%d7%aa%d7%97%d7%94-%d7%a1%d7%9e%d7%95%d7%9a-%d7%9c%d7%99%d7%9b%d7%99%d7%9f-%d7%a1%d7%a0%d7%98%d7%a8-%d7%91%d7%a4%d7%aa%d7%97-%d7%aa%d7%a7%d7%95%d7%94-%d7%9c%d7%a7%d7%a8%d7%a0%d7%99%d7%91%d7%95%d7%a8%d7%99%d7%9d-%d7%91%d7%9c%d7%91%d7%93-419741/9"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-25T13:20:00+00:00"/>
    <meta property="og:title" content="מסעדת בשרים שיתופית כשרה נפתחה סמוך ליכין סנטר בפתח תקוה: &quot;לקרניבורים בלבד&quot;"/>
    <meta property="og:description" content="ברחוב ברקת בפתח תקוה נפתחה מסעדת PITMASTER, שמציעה סעודות בשרים שיוגשו לשולחן משותף. החידוש: &quot;רישתנו את המטבח במצלמות המשדרות בזמן אמת למסכים הפזורים בחלל המסעדה&quot;"/>
  </head>
  <body>
    <article>
      <h1>מסעדת בשרים שיתופית כשרה נפתחה סמוך ליכין סנטר בפתח תקוה: "לקרניבורים בלבד"</h1>
      <h2>ברחוב ברקת בפתח תקוה נפתחה מסעדת PITMASTER, שמציעה סעודות בשרים שיוגשו לשולחן משותף. החידוש: "רישתנו את המטבח במצלמות המשדרות בזמן אמת למסכים הפזורים בחלל המסעדה"</h2>
      <address><time datetime="2019-11-25T13:20:00+00:00">25 Nov 2019, 13:20</time> by <a rel="author">מיינט פתח תקוה</a></address>
      <figure>
        <img src="https://cdn.isnet.co.il/dyncontent/2019/11/25/61d7c086-9ba2-4df2-be24-7fc849ca3b74.jpg"/>
        <figcaption>צילום: אפיק גבאי, באדיבות יח"צ</figcaption>
      </figure>
      <p>באזור היכין סנטר בפתח תקוה נפתחה מסעדת הבשרים PITMASTER. המסעדה החדשה מבוססת על טהרת הבשרים הנצלים, על אש חיה ומוגשים לשולחן אבירים שיתופי.</p>
      <p>במסעדת פיטמאסטר (מומחה להכנת בשר) יצרו חוויה המשלבת בין סעודה עשירה בנתחי בשר נבחרים ומושחתים  לבין ישיבה חברתית משותפת, כאשר כל מהלך הארוחה בליווי מופע להטוטנות של קיצוץ, פירוק, הגשה, הסברים ושיתוף הקהל במלאכת ההכנה עליה מנצח הפיטמאסטר שמתחלף בכל ערב. הסועדים ישובים לצד שולחנות אירוח ארוכים הצופים אל המטבח הפתוח כשבמרכזו עומד אמן הבשר.</p>
      <p>"לקחנו את חווית שיתוף הסועד צעד אחד קדימה ורישתנו את המטבח במצלמות המשדרות בזמן אמת למסכים הפזורים בחלל המסעדה", נמסר מהמסעדה.</p>
      <p>"כך הסועד יכול להשתתף ולעקוב בכל רגע נתון בהכנת הבשר ובפרזנטציית ההגשה מבלי לקום מהכיסא. התפריט מתחלף מידי יום על פי היצע הנתחים הנבחרים על ידי הפיטמאסטר שבונה את התפריט באותו הערב, כך שכל ערב מוגש תפריט ייחודי. למרכז השולחן יוגשו שש מנות בשר, העשויות על אש חיה בטכניקת הכנה ייחודיות. בכל ערב זוכה הסועד לתמהיל מנות ייחודי, חוויה שונה, נתחי בשר מגוונים ושיטות הכנה מוקפדות. לצד מנות הבשר, יזרמו לשולחנות קנקני בירה צוננים, יינות מותאמים, סלטים טריים ומנות ראשונות (250 שקלים לסועד)".</p>
      <p>מאחורי "פיטמאסטר" עומדים קבוצת "סופרים" (רשת "ביירן מרקט"). אלו חברו לשלושה מהשמות המוכרים מתחום עישון הבשר שעומדים מאחורי מיזם האירוח הביתי "בית של בשרים מעושנים ומיזם נקניקיות הבוטיק "צ'ורי".</p>
    </article>
  </body>
</html>