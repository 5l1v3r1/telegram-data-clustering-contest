<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837674-kreml-putin-obgovoriv-z-radbezom-rf-situatsiyu-v-ukrayini-v-konteksti-pidgotovki-do-samitu-v-parizhi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T13:57:00+00:00"/>
    <meta property="og:title" content="Кремль: Путін обговорив з Радбезом РФ ситуацію в Україні в контексті підготовки до саміту в Парижі"/>
    <meta property="og:description" content="КИЇВ. 25 листопада. УНН. Президент Росії Володимир Путін провів оперативну нараду з постійними членами Ради безпеки РФ, повідомив прес-секретар глави держави …"/>
  </head>
  <body>
    <article>
      <h1>Кремль: Путін обговорив з Радбезом РФ ситуацію в Україні в контексті підготовки до саміту в Парижі</h1>
      <address><time datetime="2019-11-25T13:57:00+00:00">25 Nov 2019, 13:57</time> by <a rel="author">Олексій Супрун</a></address>
      <p><b>КИЇВ. 25 листопада. УНН.</b> Президент Росії Володимир Путін провів оперативну нараду з постійними членами Ради безпеки РФ, повідомив прес-секретар глави держави Дмитро Пєсков, пише <b>УНН</b> з посиланням на російське агентство ТАСС.</p>
      <p>“Порушувалися різні міжнародні питання. Відбувся обмін думками щодо ситуації на південному сході України в контексті підготовки до запланованого на 9 грудня саміту в “нормандському форматі”, — зазначив він.</p>
      <p>“На зустрічі були присутні глава адміністрації президента Антон Вайн, спікер Держдуми В’ячеслав Володін, секретар Радбезу Микола Патрушев, міністр оборони Сергій Шойгу, глава ФСБ Олександр Бортніков, директор СЗР Сергій Наришкін. Відбулася розмова з поточних питань соціально-економічного розвитку країни”, — додав Пєсков .</p>
      <p>Як передавав <b>УНН</b> раніше, прес-секретар президента РФ Дмитро Пєсков <a href="https://www.unn.com.ua/uk/news/1837668-programa-samitu-v-normandskomu-formati-znakhoditsya-na-stadiyi-pidgotovki-kreml">не дав точної відповіді</a> на питання, чи пройде окрема зустріч президентів Росії і України Володимира Путіна і Володимира Зеленського під час саміту в “нормандському форматі” у Парижі.</p>
    </article>
  </body>
</html>