<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/synelifthi_speira_pou_diakinouse_paranoma_metanastes-589498/"/>
    <meta property="og:site_name" content="Real.gr"/>
    <meta property="article:published_time" content="2019-11-25T13:28:00+00:00"/>
    <meta property="og:title" content="Πληροφορίες ότι αγνοείται 44χρονος από την Αχαΐα"/>
    <meta property="og:description" content="Σπείρα αλλοδαπών που κατηγορείται ότι προωθούσε παράνομα μετανάστες με τη χρήση πλαστών εγγράφων εξαρθρώθηκε, από το Τμήμα Διαχείρισης Μετανάστευσης της Διεύθυνσης Αλλοδαπών Αττικής."/>
  </head>
  <body>
    <article>
      <h1>
        <a href="https://www.real.gr/koinonia/arthro/plirofories_oti_agnoeitai_44xronos_apo_tin_axaia-589491/">Πληροφορίες ότι αγνοείται 44χρονος από την Αχαΐα</a>
      </h1>
      <address><time datetime="2019-11-25T13:28:00+00:00">25 Nov 2019, 13:28</time> by <a rel="author">ant1news.gr</a></address>
      <p>
        <b>Σπείρα αλλοδαπών που κατηγορείται ότι προωθούσε παράνομα μετανάστες με τη χρήση πλαστών εγγράφων εξαρθρώθηκε, από το Τμήμα Διαχείρισης Μετανάστευσης της Διεύθυνσης Αλλοδαπών Αττικής.</b>
      </p>
      <p>Ειδικότερα, σύμφωνα με την αστυνομία, συνελήφθησαν στον Άγιο Παντελεήμονα, τρεις Σύροι. Παράλληλα, στην ίδια επιχείρηση συνελήφθησαν και άλλοι τρεις υπό διακίνηση αλλοδαποί.</p>
      <p>Σε βάρος των δραστών σχηματίστηκε ποινική δικογραφία για τα αδικήματα της σύστασης συμμορίας, πλαστογραφίας, αποδοχής και διάθεσης προϊόντων εγκλήματος, καθώς και για παράβαση του Κώδικα Μετανάστευσης και Κοινωνικής Ένταξης.</p>
      <p>Όπως προέκυψε από την αστυνομική έρευνα, οι δράστες διακινούσαν τους μετανάστες, τόσο αεροπορικώς, όσο και οδικώς, με τη χρήση πλαστών ή κλεμμένων ταξιδιωτικών εγγράφων, ενώ επιπλέον διατηρούσαν απόθεμα εγγράφων για κάθε χρήση, όπως άδειες διαμονής, διπλώματα οδήγησης κ.α.</p>
      <figure>
        <img src="https://media.real.gr/filesystem/images/20191125/low/as_252863_180578.JPG"/>
      </figure>
      <p>Εξακριβώθηκε, επίσης, ότι προκειμένου να επιτευχθεί η παράνομη έξοδος των αλλοδαπών, τα μέλη του κυκλώματος τους υποχρέωναν να διαμένουν σε διαμέρισμα στον Άγιο Παντελεήμονα, για το οποίο κατέβαλαν επιπλέον χρηματικό ποσό.</p>
      <p>Μετά από κατ' οίκον έρευνα, βρέθηκαν και κατασχέθηκαν, μεταξύ άλλων, 38 δελτία ταυτότητας, 20 διαβατήρια, 11 άδειες διαμονής, 6 διπλώματα οδήγησης, φωτογραφίες τύπου διαβατηρίου, καθώς και διάφορες αποδείξεις μεταφοράς χρημάτων.</p>
      <p>Οι συλληφθέντες οδηγήθηκαν στον εισαγγελέα Πλημμελειοδικών Αθηνών.</p>
    </article>
  </body>
</html>