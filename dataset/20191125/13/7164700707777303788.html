<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/economy/news_540569/"/>
    <meta property="og:site_name" content="INNnews"/>
    <meta property="article:published_time" content="2019-11-25T13:15:19+00:00"/>
    <meta property="og:title" content="รมว.เกษตรฯหารือเกษตรกรค้านแบนสารพิษ"/>
    <meta property="og:description" content="นายเฉลิมชัย ศรีอ่อน รัฐมนตรีว่าการกระทรวงเกษตรและสหกรณ์…"/>
  </head>
  <body>
    <article>
      <h1>รมว.เกษตรฯหารือเกษตรกรค้านแบนสารพิษ</h1>
      <h2>รมว.เกษตรฯ หารือกลุ่มเกษตรกร เสนอข้อคิดเห็นคัดค้านแบน 3 สารเคมี รวบรวมเสนอนายกรัฐมนตรี ยันมีหน่วยงานศึกษาแนวทางแก้ปัญหาอย่างรอบด้าน</h2>
      <address>
        <time datetime="2019-11-25T13:15:19+00:00">25 Nov 2019, 13:15</time>
      </address>
      <p>นายเฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ กล่าวภายหลังการหารือร่วมกับกลุ่มเกษตรกร ถึงประเด็นการคัดค้านการแบน สารเคมี 3 ชนิด คือพาราควอต ไกลโฟเซต คลอร์ไพรีฟอส ว่า จากการหารือกลุ่มเกษตรกร ได้ยื่นข้อเสนอ โดยขอให้กระทรวงเกษตรและสหกรณ์ เสนอต่อคณะกรรมการวัตถุอันตรายให้กลับไปใช้มาตรการจำกัดการใช้สารเคมีทั้ง 3 ชนิด ตามมติของคณะกรรมการวัตถุอันตรายเมื่อวันที่ 23 พฤษภาคม 2561 และ 14 กุมภาพันธ์ 2562 ที่มีการประเมินด้านสุขภาพและผลกระทบอย่างรอบคอบแล้ว ตลอดจนขอให้ศึกษาผลกระทบอย่างรอบครอบพร้อมหาสารทดแทน ไม่ว่าจะเป็นเคมีหรือชีวภาพให้เป็นที่ยอมรับและเกษตรกรมีความมั่นใจว่าวิธีการนั้นจะแก้ปัญหาได้จริง</p>
      <p>ขณะเดียวกัน กระทรวงเกษตรฯ ได้มีการตั้งคณะทำงานพิจารณาแนวทางช่วยเหลือเกษตรกรที่ได้รับผลกระทบจากการแบน3สาร ซึ่งมีปลัดกระทรวงเกษตรและสหกรณ์เป็นประธาน และขณะนี้กำลังศึกษาผลกระทบอย่างรอบด้าน โดยสำนักงานเศรษฐกิจการเกษตรจะรวบรวมในส่วนของตัวเลขหน่วยงานต่าง ๆ ในสังกัดกระทรวงฯเพื่อนำเสนอผลกระทบว่าจะมีความเสียหายมากน้อยเพียงใด โดยสำนักงานเศรษฐกิจการเกษตรจะไปวิเคราะห์ภาพรวม ทั้งในส่วนของเกษตรกรและภาคส่วนอื่น ๆ ที่เกี่ยวข้อง รวมถึงในด้านการบริโภคและภาคอุตสาหกรรมด้วย และจะได้มีการนำเสนอต่อคณะกรรมการวัตถุอันตรายต่อไป</p>
      <p> </p>
    </article>
  </body>
</html>