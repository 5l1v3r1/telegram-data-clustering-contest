<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/rechi-adolfa-gitlera-kupiv-biznesmen-zi-shveycariji-50055539.html"/>
    <meta property="og:site_name" content="НВ"/>
    <meta property="article:published_time" content="2019-11-25T13:33:00+00:00"/>
    <meta property="og:title" content="Хотів спалити. Бізнесмен зі Швейцарії купив на аукціоні речі Гітлера на 600 тисяч євро"/>
    <meta property="og:description" content="Ліванський бізнесмен Абдалла Шатіла, який проживає в Швейцарії, придбав на аукціоні в Мюнхені речі Адольфа Гітлера на загальну суму 600 тисяч євро."/>
  </head>
  <body>
    <article>
      <h1>Хотів спалити. Бізнесмен зі Швейцарії купив на аукціоні речі Гітлера на 600 тисяч євро</h1>
      <h2>Ліванський бізнесмен Абдалла Шатіла, який проживає в Швейцарії, придбав на аукціоні в Мюнхені речі Адольфа Гітлера на загальну суму 600 тисяч євро.</h2>
      <address>
        <time datetime="2019-11-25T13:33:00+00:00">25 Nov 2019, 13:33</time>
      </address>
      <p>Сам підприємець заявив, що має намір передати придбані предмети Ізраїлю, повідомляє <a href="https://www.dw.com/ru/%D0%BB%D0%B8%D0%B2%D0%B0%D0%BD%D1%81%D0%BA%D0%B8%D0%B9-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BA%D1%83%D0%BF%D0%B8%D0%BB-%D0%BD%D0%B0-%D0%B0%D1%83%D0%BA%D1%86%D0%B8%D0%BE%D0%BD%D0%B5-%D0%B2%D0%B5%D1%89%D0%B8-%D0%B3%D0%B8%D1%82%D0%BB%D0%B5%D1%80%D0%B0-%D0%BD%D0%B0-600-%D1%82%D1%8B%D1%81%D1%8F%D1%87-%D0%B5%D0%B2%D1%80%D0%BE/a-51400601">DW.</a></p>
      <p>Ще до початку торгів він поінформував ізраїльську організацію Керен ха-Йесод, що має намір купити якомога більше речей Гітлера і передати їх їй в якості пожертви.</p>
      <p>За його словами, загалом він придбав десять предметів, в тому числі циліндр, видання книги Mein Kampf, коробку для сигар, листи і друкарську машинку.</p>
      <p>Шатіла зазначив, що спочатку хотів спалити ці речі, але потім подумав про важливість їх збереження заради пам'яті для майбутніх поколінь про існування Гітлера.</p>
      <p>Представник організації Керен ха-Йесод підтвердила, що ці предмети будуть прийняті, після чого буде вирішено, куди вони будуть передані.</p>
      <p>Розпродаж предметів з володінь високопоставлених представників нацистського режиму, що пройшов у Німеччині минулого тижня, викликав критику з боку єврейських організацій.</p>
      <p>Читайте також:<br/><a href="https://nv.ua/ukr/world/countries/budinok-gitlera-v-avstriji-stane-viddilkom-policiji-50054572.html">&amp;nbspВ Австрії в будинку Гітлера відкриють відділок поліції</a></p>
    </article>
  </body>
</html>