<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-jaworzno-18-latek-uslyszal-zarzuty-usilowania-zabojstwa,nId,3354037"/>
    <meta property="og:site_name" content="RMF24"/>
    <meta property="article:published_time" content="2019-11-25T13:22:15+00:00"/>
    <meta property="og:title" content="Jaworzno: 18-latek usłyszał zarzuty usiłowania zabójstwa"/>
    <meta property="og:description" content="Zarzuty usiłowania zabójstwa trzech osób postawiła Prokuratura Rejonowa w Jaworznie 18-latkowi, który w sobotę zaatakował nożem rodzinę - poinformował prokurator rejonowy Jacek Nowicki. Jeszcze tego samego dnia sąd zdecydował o aresztowaniu nastolatka na 3 miesiące."/>
  </head>
  <body>
    <article>
      <h1>Jaworzno: 18-latek usłyszał zarzuty usiłowania zabójstwa</h1>
      <address><time datetime="2019-11-25T13:22:15+00:00">25 Nov 2019, 13:22</time> by <a rel="author" href="https://www.rmf24.pl/tylko-w-rmf24/justyna-lasota-krawczyk" target="_blank">Justyna Lasota-Krawczyk</a></address>
      <p>
        <b>Zarzuty usiłowania zabójstwa trzech osób postawiła Prokuratura Rejonowa w Jaworznie 18-latkowi, który w sobotę zaatakował nożem rodzinę - poinformował prokurator rejonowy Jacek Nowicki. Jeszcze tego samego dnia sąd zdecydował o aresztowaniu nastolatka na 3 miesiące.</b>
      </p>
      <figure>
        <img src="https://i.iplsc.com/nastolatek-pod-wplywem-alkoholu-ranil-matke-mlodszego-brata-/0009EU9UYHJ7DBIK-C123-F4.jpg"/>
        <figcaption>Nastolatek pod wpływem alkoholu ranił matkę, młodszego brata i babcię.<cite>/Hanna Bardo /PAP</cite></figcaption>
      </figure>
      <p><i>18-latek nie potrafił ustosunkować się do tego zarzutu, nie pamięta przebiegu soboty</i> - przekazał prok. Nowicki.</p>
      <p>Pewne natomiast - jak podkreślił - jest to, że <b>18-latek był nietrzeźwy</b>. W chwili zatrzymania został poddany badaniu alkomatem, które wskazało ponad promil alkoholu w wydychanym powietrzu.</p>
      <p>Według dotychczasowych ustaleń śledztwa, w domu podejrzanego w sobotę nie doszło do żadnej awantury. <b>18-latek miał znienacka zaatakować nożem kuchennym</b> najpierw <u><b><a href="https://www.rmf24.pl/fakty/news-jaworzno-18-latek-ranil-nozem-matke-babcie-i-12-letniego-bra,nId,3350807">matkę i 12-letniego brata, a następnie zejść piętro niżej i ugodzić również babcię</a></b></u>. Wszyscy troje trafili do szpitala, ale zostali już wypisani. Obrażenia nie zagrażają ich życiu.</p>
      <p>Zatrzymanemu mężczyźnie pobrano krew do badań na obecność substancji psychoaktywnych. 18-latek <b>zostanie poddany również badaniom psychiatrycznym</b>.</p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fpolska%2Fnews-ukrainiec-raniony-nozem-w-krakowie-zatrzymano-trzecia-osobe%2CnId%2C3346871%3Fparametr%3Dembed_linki">Ukrainiec raniony nożem w Krakowie: Zatrzymano trzecią osobę</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fpolska%2Fnews-atak-nozownika-z-stargardzie-rannych-zostalo-dwoch-mezczyzn%2CnId%2C3311638%3Fparametr%3Dembed_linki">Atak nożownika z Stargardzie. Rannych zostało dwóch mężczyzn</a>
        </li>
      </ul>
    </article>
  </body>
</html>