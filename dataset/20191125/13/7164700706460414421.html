<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_540572/"/>
    <meta property="og:site_name" content="INNnews"/>
    <meta property="article:published_time" content="2019-11-25T13:26:10+00:00"/>
    <meta property="og:title" content="รมช.เกษตรเปิดโรงอบลดความชื้นข้าวเปลือก"/>
    <meta property="og:description" content="นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรแล…"/>
  </head>
  <body>
    <article>
      <h1>รมช.เกษตรเปิดโรงอบลดความชื้นข้าวเปลือก</h1>
      <h2>ปทุมธานีรมช.เกษตรและสหกรณ์เปิดโรงอบลดความชื้นข้าวเปลือก</h2>
      <address>
        <time datetime="2019-11-25T13:26:10+00:00">25 Nov 2019, 13:26</time>
      </address>
      <p>นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ ได้เดินทางมาที่ศูนย์ธุรกิจตลาดกลางผลิตผลผลการเกษตรสหกรณ์การเกษตรคลองหลวง จำกัด จ.ปทุมธานี เพื่อเป็นประธานเปิดโรงอบลดความชื้นข้าวเปลือก โดยมีนายผล ดำธรรม รองผู้ว่าราชการจังปทุมธานี นายนิติชัย วิริยานนท์ นายอำเภอคลองหลวง พร้อมทั้งเกษตรกรในอำเภอคลองหลวงให้การต้อนรับ</p>
      <figure>
        <img src="https://www.innnews.co.th/wp-content/uploads/2019/11/1-285.jpg"/>
      </figure>
      <p>นางสาวมนัญญา กล่าวว่า กระทรวงเกษตรและสหกรณ์ ได้ให้ความสำคัญกับภาคเกษตร โดยมุ่งมั่นแก้ไขปัญหา และยกระดับคุณภาพชีวิตของเกษตรกรให้มีอาชีพที่มั่นคง และมีความเป็นอยู่ที่ดีขึ้น ซึ่งจากการที่เกษตรกรประสบปัญหาด้านการผลิตและผลผลิตมีราคาตกต่ำโดยเฉพาะช่วงฤดูกาลเก็บเกี่ยวจะมีผลผลิตออกมาพร้อมกันเป็นจำนวนมาก และผลผลิตมีความชื้นสูง เนื่องจากไม่มีที่จัดเก็บ ไม่มีลานตาก ไม่มีการลดความชื้นหรือเครื่องอบลดความชื้น จึงจำเป็นต้องเร่งขายผลผลิตทั้งๆ ที่มีความชื้นสูง จึงถูกตัดราคาลง ส่งผลให้เกษตรกรขายได้ราคาที่ต่ำกระทรวงเกษตรและสหกรณ์ จึงเล็งเห็นว่าในช่วงระยะเวลาผลผลิตออกสู่ตลาดพร้อมกันนั้นทำให้เกิดปริมาณผลผลิตเกินความต้องการของตลาด เกษตรกรได้รับความเดือนร้อน ผลผลิตตกต่ำ รัฐต้องเข้าไปแทรกแซงราคา หรือหามาตรการที่หลากหลายเพื่อบรรเทาความเดือดร้อน เพื่อเป็นการเพิ่มโอกาสและต่อยอดการพัฒนาศักยภาพการรวบรวมของสถาบันเกษตรกรให้เพิ่มมากขึ้น ดังนั้น กระทรวงเกษตรฯ โดยกรมส่งเสริมสหกรณ์ จึงสนับสนุนปัจจัยโครงสร้างพื้นฐานและอุปกรณ์อื่นที่จำเป็น เพื่อการรวบรวม การเก็บรักษาและสร้างเสถียรภาพด้านราคาในสินค้าข้าวให้กับสหกรณ์การเกษตรคลองหลวง จำกัด โดยสนับสนุนเครื่องอบลดความชื้นข้าวเปลือก พร้อมโรงคลุมขนาด 400 ตัน/วัน ตามโครงการพัฒนาสถาบันเกษตรกร จัดเก็บพืชผลทางการเกษตรกร ตามนโยบายของรัฐบาล จำนวน 27 ล้านบาท สหกรณ์สมทบอีกจำนวน 15.50 ล้านบาท 42,500,000 บาท ซึ่งคาดว่าจะช่วยเพิ่มมูลค่าของผลผลิตและช่วยลดต้นทุนการผลิตข้าว สามารถยกระดับราคาสินค้าข้าว สร้างความมั่นใจในระบบการผลิตและระบบการตลาดให้แก่สมาชิก</p>
      <p> </p>
    </article>
  </body>
</html>