<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/wielrennen/oud-vuelta-winnaar-snoeihard-eigen-toekomst-anders-stap-terug/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T13:35:05+00:00"/>
    <meta property="og:title" content="Oud-Vuelta winnaar snoeihard over eigen toekomst: ‘Anders doe ik stap terug’"/>
    <meta property="og:description" content="Het zijn zware tijden voor Fabio Aru. De Italiaan kwam in 2015 nog met de rode trui als winnaar van de Vuelta over de finish, maar de laatste jaren ging het een stuk minder. Hij had vooral last van een beknelde liesslagader, maar hoopt in 2020 weer helemaal terug te zijn. Anders bindt hij er…"/>
  </head>
  <body>
    <article>
      <h1>Oud-Vuelta winnaar snoeihard over eigen toekomst: ‘Anders doe ik stap terug’</h1>
      <address>
        <time datetime="2019-11-25T13:35:05+00:00">25 Nov 2019, 13:35</time>
      </address>
      <p>
        <b>Het zijn zware tijden voor <a href="https://sportnieuws.nl/?s=fabio+aru">Fabio Aru</a>. De Italiaan kwam in 2015 nog met de rode trui als winnaar van de Vuelta over de finish, maar de laatste jaren ging het een stuk minder. Hij had vooral last van een beknelde liesslagader, maar hoopt in 2020 weer helemaal terug te zijn. Anders bindt hij er zelf consequenties aan.</b>
      </p>
      <p>"Ik denk dat ik 2 verloren jaren heb gehad, maar ik ben ervan overtuigd dat ik terug kan keren naar mijn oude klimniveau", zo vertelt de inmiddels 29-jarige Aru aan <a href="https://www.gazzetta.it/Ciclismo/25-11-2019/ciclismo-scommessa-aru-tornero-zittiro-critici-3501374247236.shtml"><i>La Gazzetta dello Sport</i></a>. "Ik weet dat ik de benen heb om bij de toppers te blijven. Na de operatie ben ik 14e geworden in de Tour, dat doe je niet zomaar." Aru werd in 2015, naast zijn eindzege in de Vuelta, ook nog eens 2e in de Giro.<br/><br/><b>Stoppen?</b><br/>2020 moet dus voor Aru het jaar van de waarheid worden. Waarschijnlijk zal hij zich vooral richten op de Giro d'Italia en de Olympische Spelen in Tokio. Daar hoopt hij weer met met de wereldtop mee te doen. "Als ik niet met de besten meekan, zal ik overwegen om een stap terug te nemen uit de sport. Ik houd er niet van om achteraan te bungelen."</p>
    </article>
  </body>
</html>