<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/online/is-black-friday-het-wachten-waard-bij-internetproviders-wel"/>
    <meta property="og:site_name" content="DutchCowboys"/>
    <meta property="article:published_time" content="2019-11-25T13:00:00+00:00"/>
    <meta property="og:title" content="Is Black Friday het wachten waard​? Bij internetproviders wél"/>
    <meta property="og:description" content="Het Amerikaanse fenomeen ‘Black Friday’ is aan een flinke opmars bezig in Nederland en deze trend zie je werkelijk overal terug. Is Black Friday het wachten waard​?"/>
  </head>
  <body>
    <article>
      <h1>Is Black Friday het wachten waard​? Bij internetproviders wél</h1>
      <h2>Infographic</h2>
      <address><time datetime="2019-11-25T13:00:00+00:00">25 Nov 2019, 13:00</time> by <a rel="author">Redactie Dutchcowboys</a></address>
      <p>Vrijdag 29 november, de vrijdag na Thanksgiving, vieren we ook in Nederland inmiddels Black Friday. Er is wel wat verdeeldheid tussen Nederlandse consumenten over deze uit Amerika overgewaaide feestdag. Er is een groep die het omarmt, vanwege de goede ervaringen en meestal toch mooie kortingen. Aan de andere kant zijn er ook sceptici die het vooral associeren met misleiding.</p>
      <p>Uit onderzoek van vergelijkingswebsite voor de telecomsector <a href="https://www.prijsvergelijken.nl/">PrijsVergelijken.nl</a> blijkt dat internetproviders vorig jaar <a href="https://www.dutchcowboys.nl/events/black-friday-2018-je-kunt-het-beter-black-week-noemen">op Black Friday</a> gemiddeld €47,76 korting aan nieuwe klanten boden: dat is negen procent meer korting op de jaarprijs dan normaal. Een resultaat dat toch haaks staat op de uitkomsten van verschillende onderzoeken uit 2018, waaruit bleek dat Black Friday-kortingen lang niet altijd zo exclusief zijn als wordt voorgespiegeld.</p>
      <h3>Te mooi om waar te zijn?</h3>
      <p>Het Amerikaanse fenomeen ‘Black Friday’ is aan een flinke opmars bezig in Nederland en deze trend zie je werkelijk overal terug. Dus ook in de aanbiedingen voor internetabonnementen. Vorig jaar konden nieuwe klanten in het Black Friday-weekend proﬁteren van korting bij <a href="https://www.dutchcowboys.nl/kpn">KPN</a>, Online, Tele2, Telfort, XS4ALL, Youfone en <a href="https://www.dutchcowboys.nl/ziggo">Ziggo</a>. Dat waren zes providers meer dan het jaar daarvoor, toen alleen nog Ziggo speciale Black Friday-acties aanbood.</p>
      <p>Maar... zijn deze Black Friday-deals wel écht zo goed als ze lijken? Uit verschillende onderzoeken uit 2018 bleek dat veel Black Friday-aanbiedingen minder spectaculair zijn dan winkeliers en aanbieders doen voorkomen. Kortingen bleken te mooi om waar te zijn en de ‘van/voor-prijs’ die werd gehanteerd was vaak misleidend. Zo bleek uit <a href="https://www.consumentenbond.nl/nieuws/2018/black-friday-prijzen-niet-spectaculair-lager">onderzoek van de Consumentenbond</a> dat Black Friday-aanbiedingen gemiddeld niet hoger zijn dan de aanbiedingen op andere momenten in het jaar.</p>
      <h3>De proef op de som</h3>
      <p>Geldt dat ook voor de aanbiedingen van internetproviders? PrijsVergelijken.nl nam de proef op de som en onderzocht de kortingen op de zogenaamde alles-in-één pakketten, met zowel internet, tv als bellen. Hoeveel verschilde de gemiddelde korting in een jaar met de korting die op Black Friday werd gegeven?</p>
      <p>De uitkomsten van dit onderzoek bleken goed nieuws voor de consument: gemiddeld gaven de providers die meededen aan Black Friday negen procent meer korting op de jaarprijs dan normaal. Het gemiddelde bedrag dat nieuwe klanten dankzij Black Friday jaarlijks konden besparen, was €47,76.</p>
      <p>Wanneer de Black Friday-deals werden vergeleken met eerdere kortingsacties in hetzelfde jaar, dan bleek dat het om exclusieve acties ging, die op andere momenten in het jaar niet verkrijgbaar waren. Alleen bij internetprovider Online kon je ook na Black Friday dezelfde korting krijgen. Over het algemeen kan dus worden gesteld dat Black Friday een aanwinst is voor consumenten wanneer het gaat om alles-in-één-​internetabonnementen.</p>
      <h3>Black Friday 2019</h3>
      <p>Black Friday is nog niet lang vanzelfsprekend. Zo was Ziggo twee jaar geleden de eerste provider die een speciale Black Friday-actie aanbood. Het jaar daarop deden maar liefst zeven providers mee. De verwachting is dat deze trend door zal zetten, aldus Edwin Jonker, een van de oprichters van PrijsVergelijken.nl: "<i>Je ziet dat providers Black Friday steeds serieuzer gaan nemen en vooral met elkaar willen concurreren. We verwachten dat er ook dit jaar weer meer providers met een special Black Friday-actie zullen komen.</i>"</p>
      <h3>Infographic</h3>
      <p>In onderstaande infographic staan de belangrijkste bevindingen uit het onderzoek. Het volledige Black Friday-onderzoek lezen doe je <a href="https://www.prijsvergelijken.nl/internet-vergelijken/internet-blog/black-friday-kortingen-bij-internet-het-wachten-waard/">hier</a>.</p>
      <figure>
        <img src="https://www.dutchcowboys.nl/uploads/images/black-friday-2019-providers.jpeg"/>
        <figcaption>
          <i>Black Friday bij Providers.</i>
        </figcaption>
      </figure>
      <related>
        <h4>Lees ook:</h4>
        <a href="https://www.dutchcowboys.nl/marketing/cadeaus-voor-sinterklaas-en-kerst-kopen-op-black-friday"/>
        <a href="https://www.dutchcowboys.nl/nieuws/black-friday-in-nederland-veel-aanbiedingen-weinig-korting"/>
      </related>
    </article>
  </body>
</html>