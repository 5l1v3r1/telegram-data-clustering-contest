<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/fudbal/171112/video-milojevic-razocarao-delije-omiljeni-napadac-napada-bajern"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T13:41:00+00:00"/>
    <meta property="og:title" content="(VIDEO) Milojević razočarao &quot;delije&quot;: Omiljeni napadač ne napada Bajern!"/>
    <meta property="og:description" content="Pred gostovanje Bajerna u Ligi šampiona u Beogradu novinarima se obratio šef struke crveno-belih Vladan Milojević."/>
  </head>
  <body>
    <article>
      <h1>(VIDEO) Milojević razočarao "delije": Omiljeni napadač ne napada Bajern!</h1>
      <h2>Pred gostovanje Bajerna u Ligi šampiona u Beogradu novinarima se obratio šef struke crveno-belih Vladan Milojević.</h2>
      <address><time datetime="2019-11-25T13:41:00+00:00">25 Nov 2019, 13:41</time> by <a rel="author">Republika</a></address>
      <p>- Dolazi nam u goste jedna od najboljih ekipa na svetu. Šta očekivati? Mi ćemo dati sve od sebe. To jedna utakmica koja je spektakl. Očekujem pun stadion, da nas navijači nose svih 90 minuta, a za koliko će to biti dovoljno, videćemo - rekao je šef stručnog štaba srpskog prvaka.</p>
      <p>Pitali su ga i da li se njegov tim plaši proitvnika, a on je odgovorio da će njegov tim probati da ispravi greške iz prvog duela.</p>
      <p>- Nije stvar u tome da je ovo pozorište, pa da sami igrate predstavu. Ne, igrate onoliko koliko vam protivnik dozvoli. Da smo mogli bolje, mogli smo. Kakvi god da su rezultati da su bili, uvek bi moglo bolje. To su sve velike ekipe, a vi treba da im odgovorite na neke elemente (njihove igre) što objektivno u ovom trenutku ne možemo. Potrudićemo se da to ispravimo, očekujem od mojih igrača da budu bolji - rekao je Vladan Milojević.</p>
      <figure>
        <iframe src="https://www.youtube.com/embed/_JQkP9OPz-4" width="660" height="400" data-service="Youtube" scrolling="no"/>
      </figure>
      <p>Razočarao je navijače trener Zvezde kada je rekao da na ovom meču neće biti Milana Pavkova.</p>
      <p>- Verovatno će Milan Pavkov biti aut, neće stići da se oporavi za ovu utakmicu, videćemo kakva će biti situacija sa Jovančićem. Što se tiče ostalih igrača mislim da nemamo problema i da će svi biti spremni za ovaj meč – nada se Milojević.</p>
      <p>Na kraju je istakao da se nada da će publika dati krila njegovom timu.</p>
      <p>- Uvek se fudbal igra za publiku, uvek navijači mogu da vam daju krila, koliko je samo puta publika dala dodatnu snagu. Ali, voleo bih da publika dođe... Velika je privilegija dovesti takve ekipe. Pogledate jednog Nojera, Sona, Levandovskog... Videti takve fudbalske veličine da igraju protiv vašeg omiljenog tima, mene to čini srećnim. Za ove dve godine koliko igramo Ligu šampiona smo videli asove, a pojedini su prvi put bili u Beogradu da bi baš bili na ovom, slobodno mogu da kažem, legendarnom stadionu. Ova ekipa Zvezde je njih dovela tu, nju podržite, ne mene. Treba momci da daju sve od sebe, u tome ih treba podržati, iako je ovo preozbiljan nivo, preozbiljne ekipe. Ponoviću, ne plašimo se mi nikoga. Samo neka momci izađu na teren, pa sa našim navijačima - šta Bog bude rekao, neka tako bude -zaključio je Milojević.</p>
      <related>
        <h4>Pročitajte još:</h4>
        <a href="http://republika.rs/sport/fudbal/171101/Bajern-dolazi-desetkovan-jos-jedan-kljucni-igrac-van-stroja"/>
        <a href="http://republika.rs/sport/fudbal/171097/Stojanovic-Marakana-ima-cudnu-moc-istorija-ponovi"/>
        <a href="http://republika.rs/sport/fudbal/171077/Najdoski-Zvezda-moze-srusi-Bajern-fudbal-ceni-hrabre-postene"/>
        <a href="http://republika.rs/sport/fudbal/170984/Van-Para-nema-samopouzdanje"/>
        <a href="http://republika.rs/sport/fudbal/170940/VIDEO-Vladan-Milojevic-otvorio-dusu-Zvezda-dugi-niz-godina-igrati-Ligu-sampiona"/>
      </related>
    </article>
  </body>
</html>