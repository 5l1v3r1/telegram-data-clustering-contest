<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/xiaomi-v-europe-rastie-najrychlejsim-tempom-spomedzi-najvacsich-vyrobcov-smartfonov/"/>
    <meta property="og:site_name" content="Vosveteit"/>
    <meta property="article:published_time" content="2019-11-25T13:43:23+00:00"/>
    <meta property="og:title" content="Xiaomi v Európe rastie najrýchlejším tempom spomedzi najväčších výrobcov smartfónov"/>
    <meta property="og:description" content="Štatistiky spoločnosti IDC odhaľujú, že spoločnosť Xiaomi v Európe v 3. kvartáli rástla najrýchlejšie spomedzi najväčších výrobcov smartfónov."/>
  </head>
  <body>
    <article>
      <h1>Xiaomi v Európe rastie najrýchlejším tempom spomedzi najväčších výrobcov smartfónov</h1>
      <address><time datetime="2019-11-25T13:43:23+00:00">25 Nov 2019, 13:43</time> by <a rel="author">Martin Borko</a></address>
      <p>Začiatkom novembra sme Vám priniesli report týkajúci sa <b>trhových podielov jednotlivých výrobcov smartfónov</b> v  globálnom meradlo. Zo štatistík zverejnených spoločnosťami IDC a Canalys vyplynulo, že <b>globálnemu trhu dominuje spoločnosť Samsung</b>. Tou najrýchlejšie rastúcou spoločnosťou bol však čínsky <a href="https://vosveteit.sk/idc-potvrdzuje-dominanciu-samsungu-huawei-vsak-raketovo-rastie-xiaomi-zas-mierne-pada/">Huawei</a>, ktorému sa darí hlavne na domácom trhu.</p>
      <h3>V  Európe dominuje Samsung, ale najrýchlejšie rastie Xiaomi</h3>
      <p>Pri pohľade na štatistiky v konkrétnych regiónoch je však situácia  odlišná, ako to bolo v prípade globálneho pohľadu. Podľa dát zverejnených spoločnosťou  <a href="https://www.canalys.com/newsroom/canalys-european-smartphone-market-q3-2019?ctid=986-6fc601d825e79e5b22a31dec6119569b">Canalys</a>, najrýchlejším tempom v Európe rástla spoločnosť Xiaomi, a nie Huawei. Podľa štatistík totiž spoločnosť <b>Xiaomi  predala </b>v  medzi kvartálnom  porovnaní  <b>o 73% smartfónov viac</b> . V konkrétnych číslach v roku 2018  spoločnosť predala „len“ 3,2 milióna zariadení, v tomto roku to už bolo 5,5 milióna.</p>
      <figure>
        <img src="https://vosveteit.sk/wp-content/uploads/2019/11/predaje-smartfonov-v-europe-3-kvartal-2019_2-1.jpg"/>
        <figcaption>Zdroj: Canalys.com</figcaption>
      </figure>
      <p>Štatistiky ďalej odhaľujú, že<b> spoločnosť Samsung si udržala silné postavenie na trhu,</b> a  zároveň predaje smartfónov boli väčšie o 26% ako tomu bolo rok dozadu. V  prípade <b>druhého najväčšieho výrobcu smartfónov</b>, spoločnosti Huawei, <b>predaje stagnovali</b>. Tento stav si môžeme vysvetľovať pretrvávajúcimi sankciami zo strany americkej vlády, ktoré vnášajú do rád potencionálnych zákazníkov neistotu. Zároveň, spoločnosť je obmedzovaná v uvádzaní nových zariadení na trh, a to z dôvodu, že v novo predstavených zariadeniach nemôžu plnohodnotne využívať služby spoločnosti Google. V prípade spoločnosti Apple, predaje v sledovanom období klesli o 4%. Nedarilo sa ani spoločnosti HMD Global <i>(Nokia)</i>, ktorej predaje klesli o 21%. <b>Celkovo bolo predaných  v Európe 52,5 milióna smartfónov</b> za posledných kvartál tohto roka, čo predstavuje nárast predajov smartfónov o  8%.</p>
      <figure>
        <img src="https://vosveteit.sk/wp-content/uploads/2019/11/predaje-smartfonov-v-europe-3-kvartal-2019-1.jpg"/>
        <figcaption>Zdroj: Canalys.com</figcaption>
      </figure>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h3>Mohlo by Vás zaujímať</h3>
    </article>
  </body>
</html>