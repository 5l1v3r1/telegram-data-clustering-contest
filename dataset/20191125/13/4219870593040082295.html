<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:832260-Eksplozija-u-Krusevcu-Deminer-povredjen-dok-je-uklanjao-bombu-u-dvoristu-kuce-FOTO"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T13:14:00+00:00"/>
    <meta property="og:title" content="Eksplozija u Kruševcu: Deminer povređen dok je uklanjao bombu u dvorištu kuće (FOTO)"/>
    <meta property="og:description" content="Ekcplozivna naprava ostavljena u kesi na ogradi kuće. Prema prvim informacijama sa lica mesta, deminer je zbrinut u bolnici"/>
  </head>
  <body>
    <article>
      <h1>Eksplozija u Kruševcu: Deminer povređen dok je uklanjao bombu u dvorištu kuće (FOTO)</h1>
      <address><time datetime="2019-11-25T13:14:00+00:00">25 Nov 2019, 13:14</time> by <a rel="author">Novosti Online / S.B. - G.Ć.</a></address>
      <p>
        <b>Ekcplozivna naprava ostavljena u kesi na ogradi kuće. Prema prvim informacijama sa lica mesta, deminer je zbrinut u bolnici</b>
      </p>
      <p>Eksplozivna naprava, misteriozno ostavljena na ogradi dvorišta porodične kuće Z.B. u Ulici Gavrila Principa u Kruševcu, aktivirala se u ponedeljak pre podne, nešto posle 11 sati. Tom prilikom, od aktivacije kapisle povređen je deminer D.K, pripadnik čete za protivdiverzionu zaštitu iz Beograda, koji je pokušavao da napravu deaktivira i bezbedno je ukloni. On je, srećom, zadobio lakše povrede prstiju obe šake i nakon ukazane prve pomoći zbirnut je u kruševačkoj bolnici i, kako saznajemo, dobro se oseća.</p>
      <p>- Vlasnik kuće je na ogradi svog dvorišta primetio zakačenu kesu sa sumnjivim sadržajem - navodi nezvanično izvor “Novosti”. - Čovek je pozvao policiju, koja je odmah alarmirala kontradiverzionu jedinicu. Prilikom aktiviranja kapisle lakše povrede pristiju obe šake zadobio je priprandik te jedinice.</p>
      <related>
        <a href="https://www.novosti.rs/vesti/naslovna/hronika/aktuelno.291.html:832209-Nezapamcena-tragedija-u-Novom-Pazaru-Lazar-14-popio-casu-hladne-vode-pa-preminuo-tokom-rodjendanske-proslave"/>
      </related>
      <p>Kruševačka Ulica Gavrila Principa jedno vreme je bila potpuno blokirana, a ovdašnji stanari su iz preventivnih razloga zamoljeni da ostanu u svojim kućama sve dok se eksplozivna naprava ne ukloni.</p>
      <p>Uviđaj su na mestu događaja obavili pripadnici Policijske uprave Kruševac i Višeg javnog tužilaštva, posle čije će istrage najverovatnije biti poznati motivi ostavljanja eksplozivne naprave u ovoj mirnoj kruševačkoj ulici, kao i o njene karakteristike.</p>
      <figure>
        <img src="http://www.novosti.rs/upload/images/2019b//11/25/Krusevac-Drama-u-ulici-Gavr.jpg"/>
      </figure>
      <figure>
        <img src="http://www.novosti.rs/upload/images/2019b//11/25/Krusevac-Ekipe-na-terenu-u-.jpg"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:831496-Eksplozija-u-fabrici-vatrometa-petoro-stradalo-medju-njima-i-vlasnica-Sin-vlasnika-prebacen-u-bolnicu"/>
        <a href="http://www.novosti.rs/vesti/planeta.299.html:830701-Eksplozija-gasovoda-u-Bangladesu-Poginulo-sedam-osoba"/>
        <a href="http://www.novosti.rs/vesti/naslovna/hronika/aktuelno.291.html:830549-Eksplozija-kod-Kosova-Polja-Povredjena-Srpkinja-slucaj-se-istrazuje"/>
        <a href="http://www.novosti.rs/vesti/naslovna/hronika/aktuelno.291.html:830132-Eksplozija-u-Nisu-Bacena-kasikara-na-radnju-sa-stolarijom-policija-traga-za-napadacem-FOTO"/>
      </related>
    </article>
  </body>
</html>