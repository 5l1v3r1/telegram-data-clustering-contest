<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837665-ukrayintsi-pozitivno-otsinyuyut-initsiativu-zelenskogo-schodo-peregovoriv-z-putinim-opituvannya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T13:26:00+00:00"/>
    <meta property="og:title" content="Українці позитивно оцінюють ініціативу Зеленського щодо переговорів з Путіним – опитування"/>
    <meta property="og:description" content="КИЇВ. 25 листопада. УНН. Ініціативу Президента України Володимира Зеленського щодо переговорів з президентом Росії Володимиром Путіним позитивно оцінюють 75% …"/>
  </head>
  <body>
    <article>
      <h1>Українці позитивно оцінюють ініціативу Зеленського щодо переговорів з Путіним – опитування</h1>
      <address><time datetime="2019-11-25T13:26:00+00:00">25 Nov 2019, 13:26</time> by <a rel="author">Антоніна Карташева</a></address>
      <p><b>КИЇВ. 25 листопада. УНН.</b> Ініціативу Президента України Володимира Зеленського щодо переговорів з президентом Росії Володимиром Путіним позитивно оцінюють 75% українців. Про це свідчать дані опитування, проведеного фондом "Демократичні ініціативи" імені Ілька Кучеріва, передає <b>УНН</b>.</p>
      <p>Так, за даними опитування, ініціювання Зеленським переговорів з президентом Російської Федерації Володимиром Путіним для вирішення конфлікту на Донбасі позитивно оцінюють 75% українців, а негативно – 15%.</p>
      <p>Довідка: загальнонаціональне дослідження громадської думки населення України було проведене Фондом "Демократичні ініціативи" імені Ілька Кучеріва спільно з Київським міжнародним інститутом соціології з 4 по 19 листопада 2019 року. Опитування проводилося в 110 населених пунктах у всіх областях України, окрім автономної республіки Крим. У Донецькій і Луганській областях опитування проводилися тільки на територіях, що контролюються Україною. Була зібрана 2041 анкета. Теоретична похибка вибірки не перевищує 2,3%.</p>
      <p>Нагадаємо, Президент України Володимир Зеленський під час зустрічі з колишнім президентом Казахстану Нурсултаном Назарбаєвим сказав останньому, що готовий <a href="https://www.unn.com.ua/uk/news/1836978-zelenskiy-poyasniv-scho-naspravdi-skazav-nazarbayevu-schodo-zustrichi-z-putinim?fbclid=IwAR0N_8sylF_GWxootfB-WCroE59fFdB4MlL0edZNaE6Rr1bQquJEA2wOKy4">до будь-яких форматів зустрічі</a> з російським лідером Володимиром Путіним, не виключаючи при цьому “нормандський формат”.</p>
    </article>
  </body>
</html>