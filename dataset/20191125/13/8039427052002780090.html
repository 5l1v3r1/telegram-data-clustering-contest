<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964164"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T13:56:54+00:00"/>
    <meta property="og:title" content="‘మహా’ రాజకీయాలపై పార్లమెంటులో రచ్చ రచ్చ..."/>
    <meta property="og:description" content="ADVT"/>
  </head>
  <body>
    <article>
      <h1>‘మహా’ రాజకీయాలపై పార్లమెంటులో రచ్చ రచ్చ...</h1>
      <address>
        <time datetime="2019-11-25T13:56:54+00:00">25 Nov 2019, 13:56</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ: </b>మహారాష్ట్రలో నెలకొన్న రాజకీయ పరిస్థితులపై కాంగ్రెస్ పార్టీ ఇవాళ పార్లమెంటు వేదికగా తీవ్ర ఆందోళన చేపట్టింది. ఉభయ సభల్లోనూ కాంగ్రెస్ సభ్యులు పెద్దపెట్టున నినాదాలు చేస్తూ సభాకార్యక్రమాలను అడ్డుకునేందుకు ప్రయత్నించడంతో తీవ్ర గందరగోళం నెలకొంది. మరోవైపు లోక్‌సభలో ప్లకార్డులతో నిరసన తెలుపుతున్న సభ్యులను మార్షల్స్ బయటికి తీసుకెళ్లేందుకు ప్రయత్నించడం తీవ్ర వివాదానికి దారితీసింది. కాంగ్రెస్ సభ్యులపై మార్షల్స్ చేయిచేసుకున్నారంటూ ఎంపీ మనీశ్ తివారీ ఆరోపించారు. ఈ నేపథ్యంలో కాంగ్రెస్ చీఫ్ సోనియా గాంధీ సారధ్యంలో ఆ పార్టీ ఎంపీలంతా పార్లమెంటు ఆవరణంలోని మహాత్మా గాంధీ విగ్రహం వద్ద ఆందోళన చేపట్టారు.</p>
      <p> . ‘‘ప్రజాస్వామ్యంలో ఇది చీకటి రోజు. సున్నిత అంశాలపై నిరసన తెలుపుతూ వెల్‌ వద్దకు వెళ్లిన ఎంపీలపై మార్షల్స్ చేయిచేసుకున్నారు. ఇంతకు ముందెప్పుడు ఎంపీలపై మార్షల్స్ చేయిచేసుకున్న సందర్భం లేదు. మహిళా ఎంపీలని కూడా చూడకుండా మార్షల్స్ విచక్షణ మరిచి ప్రవర్తించారు. దీన్ని మేము తీవ్రంగా ఖండిస్తున్నాం... ’ అని మనీశ్ తివారీ పేర్కొన్నారు. కాగా మహారాష్ట్ర రాజకీయాలపై కాంగ్రెస్ నేత రాహుల్ గాంధీ సైతం తీవ్రస్వరంతో స్పందించారు. ‘‘నేను సభలో ఓ ప్రశ్న అడగాలనుకున్నాను. కానీ మహారాష్ట్రలో ప్రజాస్వామ్యం హత్యకు గురైనందున నేను మాట్లాడడంలో ఎలాంటి అర్థం లేదు..’’ అని రాహుల్ పేర్కొన్నారు.</p>
    </article>
  </body>
</html>