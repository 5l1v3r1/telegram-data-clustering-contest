<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/rada-yes-zatverdila-spisok-chleniv-yevrokomisiyi-za-yakih-progolosuye-yevroparlament-330805_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T13:04:00+00:00"/>
    <meta property="og:title" content="Рада ЄС затвердила список членів Єврокомісії, за яких проголосує Європарламент"/>
    <meta property="og:description" content="Урсула фон дер Ляйєн вже схвалила список."/>
  </head>
  <body>
    <article>
      <h1>Рада ЄС затвердила список членів Єврокомісії, за яких проголосує Європарламент</h1>
      <h2>Урсула фон дер Ляйєн вже схвалила список.</h2>
      <address>
        <time datetime="2019-11-25T13:04:00+00:00">25 Nov 2019, 13:04</time>
      </address>
      <p>Рада ЄС затвердила список кандидатів, запропонованих на посади членів Європейської комісії на період до 31 жовтня 2024 року, за який має проголосувати <b><a href="https://dt.ua/UKRAINE/sencov-vistupit-na-zasidanni-yevroparlamentu-330558_.html">Європарламент</a></b>, йдеться в комюніке ради, поширеному в Брюсселі в понеділок.</p>
      <p>"Це відкриває шлях для голосування в Європейському парламенті по всьому складу комісії як органу", - сказано в повідомленні Ради ЄС.</p>
      <p>У ньому наголошується, що згідно зі статтею 17 (7) Договору про Європейський союз список висунутих кандидатів у члени Єврокомісії затверджується радою за згодою з обраним головою Єврокомісії.</p>
      <p>Обрана голова ЄК Урсула фон дер Ляйєн схвалила список 21 листопада.</p>
      <p>У списку немає кандидатів від Великої Британії, так як Лондон, незважаючи на запит Брюсселя, не запропонував своєї кандидатури під приводом проведення в країні виборів.</p>
      <p>Як повідомлялося, у Страсбурзі на пленарній сесії Європейського парламенту в середу, 27 листопада, відбудеться голосування євродепутатів щодо повного складу Європейської комісії мандата 2019-2024 років.</p>
      <p>Раніше повідомлялося, що <b><a href="https://dt.ua/POLITICS/yevroparlament-shvaliv-kandidaturu-predstavnika-ugorschini-na-post-yevrokomisara-330103_.html">Європарламент схвалив кандидатуру представника Угорщини на пост єврокомісара</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>