<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%b3%d0%be%d1%80%d0%bd%d0%be%d0%be%d1%80%d1%8f%d1%85%d0%be%d0%b2%d1%81%d0%ba%d0%b8-%d0%b4%d0%b5%d1%86%d0%b0-%d1%89%d0%b5-%d0%b7%d0%b0%d1%81%d0%b0%d0%b4%d1%8f%d1%82-750-%d0%b4%d1%80%d1%8a%d0%b2%d1%87/"/>
    <meta property="og:site_name" content="Труд"/>
    <meta property="article:published_time" content="2019-11-25T13:11:51+00:00"/>
    <meta property="og:title" content="Горнооряховски деца ще засадят 750 дръвчета"/>
    <meta property="og:description" content="Детски образователни комплекти за засаждане на дървета получиха училища и детски градини от Горна Оряховица. Дарението е направено от Фондация „77“ и „Гората.бг“ в рамките на инициативата „Гората.бг - 100 000 садим гора“. Комплектите са предназначени за деца от началния..."/>
  </head>
  <body>
    <article>
      <h1>Горнооряховски деца ще засадят 750 дръвчета</h1>
      <h2>Проявата е в рамките на кампанията „Гората.бг - 100 000 садим гора"</h2>
      <address><time datetime="2019-11-25T13:11:51+00:00">25 Nov 2019, 13:11</time> by <a rel="author">Веселина Ангелова</a></address>
      <p>Детски образователни комплекти за засаждане на дървета получиха училища и детски градини от Горна Оряховица. Дарението е направено от Фондация „77“ и „Гората.бг“ в рамките на инициативата „Гората.бг – 100 000 садим гора“.</p>
      <p>Комплектите са предназначени за деца от началния образователен курс (І-ІV клас) и за деца от по-големите групи на детските градини. Всеки образователен комплект съдържа саксия от рециклиран материал, биотор и/или торопочвена смес, подходящи семена – жълъди от величествени дъбове, ароматни кестени и др., етикети за всяка саксия, с които децата да отбележат кога и от кого е засадено дървото, както и инструкции за засаждането и грижите за дървото. След като децата, заедно със своите учители изпълнят инструкциите за засаждане и отглеждане, скоро в Горна Оряховица ще има нови 750 дръвчета.</p>
      <p>„Гората.бг – 100 000 садим гора“ е инициатива, която има за цел да подпомогне засаждането на дървета в България. За последните 8 години са засадени на 625 000 дървета на територията на цялата страна, с участието на десетки хиляди доброволци. В рамките на кампанията са дарени дървета на детски и учебни заведения, медоносни дървета на пчелари от цялата страна, дарени са и дървета на общо над 140 общини в страната.</p>
    </article>
  </body>
</html>