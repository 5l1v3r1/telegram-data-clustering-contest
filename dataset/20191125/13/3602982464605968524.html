<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/formule-1/norris-goed-nieuws-gamers-kunnen-formule-1-halen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T13:38:11+00:00"/>
    <meta property="og:title" content="Norris heeft goed nieuws voor gamers: ‘Zij kunnen de Formule 1 halen’"/>
    <meta property="og:description" content="Lando Norris heeft naast zijn drukke Formule 1-leven nog een andere hobby: sim-racen. De 20-jarige coureur van McLaren verslijt heel wat uurtjes in de simulator. Norris doet ook mee aan veel races en herkent het talent van andere gamers. Hij verwacht dan ook dat er ooit iemand door zou kunnen stoten naar de Formule 1.…"/>
  </head>
  <body>
    <article>
      <h1>Norris heeft goed nieuws voor gamers: ‘Zij kunnen de Formule 1 halen’</h1>
      <address>
        <time datetime="2019-11-25T13:38:11+00:00">25 Nov 2019, 13:38</time>
      </address>
      <p>
        <b>Lando Norris heeft naast zijn drukke Formule 1-leven nog een andere hobby: sim-racen. De 20-jarige coureur van McLaren verslijt heel wat uurtjes in de simulator. Norris doet ook mee aan veel races en herkent het talent van andere gamers. Hij verwacht dan ook dat er ooit iemand door zou kunnen stoten naar de Formule 1.</b>
      </p>
      <p>"In de toekomst denk ik dat er mensen zijn die beginnen bij E-sports en overstappen naar de Formule 1. Ik verwacht alleen niet dat ze direct de overstap maken", sprak de McLaren-coureur tegenover <i><a href="https://www.racefans.net/2019/11/25/norris-esports-will-produce-new-f1-drivers-in-future/">Race Fans</a></i>.<br/><br/><b>Omweg</b><br/>"Zij moeten dan wel een paar tussenstapjes maken: Formule 3, Formule 2, enzovoort. Ik denk echter wel dat er nu al bepaalde coureurs zijn die bepaalde skills in de simulator hebben en dat ook op het echte circuit kunnen laten zien", aldus Norris. "Hoe beter de simulators worden, hoe groter de kans is dat er een E-sporter de Formule 1 haalt."<br/><br/><b>Hard werken<br/></b>Norris heeft wel respect voor de sim-racers. "Het is indrukwekkend om te zien hoeveel dagen ze achter elkaar aan het testen zijn. Dat is nodig om de auto te ontwikkelen en een betere coureur te worden."</p>
    </article>
  </body>
</html>