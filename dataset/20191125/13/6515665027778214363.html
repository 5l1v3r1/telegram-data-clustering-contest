<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/pop-kultura/3364133/spremite-se-za-rock-operu-2-queen-led-zeppelin-prince-bryan-adams-tina-turner-u-cetvrtak-u-sava-centru"/>
    <meta property="og:site_name" content="kurir.rs"/>
    <meta property="article:published_time" content="2019-11-25T13:26:00+00:00"/>
    <meta property="og:title" content="SPREMITE SE ZA ROCK OPERU 2: Queen, Led Zeppelin, Prince, Bryan Adams, Tina Turner u četvrtak u Sava centru"/>
    <meta property="og:description" content="POPs Orchestra će za sve ljubitelje rocknrolla, ali i klasične muzike, u četvrtak 28. novembra od 20.30 u Sava Centru, izvesti program Rock Opera 2. Ovoga puta na repertoaru će se naći i nove pesme, a zvuk će biti čvršći i sa još više emocija.Za drugo izdanje ..."/>
  </head>
  <body>
    <article>
      <h1>SPREMITE SE ZA ROCK OPERU 2: Queen, Led Zeppelin, Prince, Bryan Adams, Tina Turner u četvrtak u Sava centru</h1>
      <address>
        <time datetime="2019-11-25T13:26:00+00:00">25 Nov 2019, 13:26</time>
      </address>
      <p>POP`s Orchestra će za sve ljubitelje rock`n`rolla, ali i klasične muzike, u četvrtak <b>28. novembra od 20.30 u Sava Centru</b>, izvesti program <b>Rock Opera 2</b>. Ovoga puta na repertoaru će se naći i nove pesme, a zvuk će biti čvršći i sa još više emocija.</p>
      <p><i>Za drugo izdanje projekta koji smo započeli početkom 2018. godine, odlučili smo da repertoar osvežimo rock hitovima, koji u izvođenju muzičara klasične muzike i solista Opere Srpskog narodnog pozorišta uz podršku Novosadskog Big Benda, ovim pesmama daju jednu potpuno novu dimenziju. Tokom ovog projekta postavili smo nove standarde izrade muzičkih aranžmana, interpretacija i samog muziciranja, pa smo uspeli da spojimo naizgled nespojivo. Drago nam je što je publika to prepoznala i što nam na svakom koncertu daju potpunu podršku i podsticaj da nastavimo svoju misiju. Na ovom koncertu očekujemo ljude koji su već imali priliku da nas čuju, ali i novu publiku spremnu da sa nama prokrstari rock istorijom</i>” izjavio je <b>Fedor Vrtačnik</b>, dirigent i aranžer.</p>
      <figure>
        <img src="https://www.kurir.rs/data/images/2019/11/25/13/2064629_rock-opera-2018-sava-centar-photo-by-dunja-dopsaj_ff.jpg?ver=1574684737"/>
        <figcaption>
          <cite>foto: Dunja Dopsaj</cite>
        </figcaption>
      </figure>
      <p>Na sceni Sava Centra će se naći više od 80 muzičara, a u pratnji Hora Opere Srpskog narodnog pozorišta, pesme će izvoditi solisti: Zoran Šandorov, Mattia Zanatta, Nikola Mijić, Danka Adamov i Dragana Keller. Na repertoaru će biti hitovi poput: <i>Somebody to love, I can`t get no satisfaction, Rosanna, Eye of Tigar, Angels, Purple rain, Live and let die, We will rock you</i> i mnogi drugi.</p>
      <figure>
        <img src="https://www.kurir.rs/data/images/2019/11/25/13/2064631_rock-opera-na-bbf-2019-photo-by-dunja-dopsaj-4_ff.jpg?ver=1574684743"/>
        <figcaption>
          <cite>foto: Dunja Dopsaj</cite>
        </figcaption>
      </figure>
      <p>Uvertira za beogradski koncert su bili rasprodati koncerti u Nišu, Banja Luci i Novom Sadu, koji su ispraćeni ovacijama. Ovaj muzički spektakl ne poznaje granice izvođenja, pa u koncertu podjednako uživaju i ljubitelji klasične muzike i ljubitelji roka, bluza, džeza, popa, opere.</p>
      <p>Ulaznice za koncert Rock Opere 2 mogu se kupiti online i na svim prodajnim mestima tickets.rs, kao i na blagajni Sava centra po cenama od 2.000 do 2.600 dinara zavisno od pozicije mesta u sali.</p>
      <p>Promo tekst / Foto: Dunja Dopsaj</p>
    </article>
  </body>
</html>