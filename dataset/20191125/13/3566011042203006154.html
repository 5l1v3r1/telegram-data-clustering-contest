<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549913.html/--%D8%AA%DB%8C%D9%85--%D8%AB%D8%A8%D8%AA-%D9%86%D8%A7%D9%85-%DA%A9%D8%A7%D9%86%D8%AF%DB%8C%D8%AF%D8%A7%D9%87%D8%A7%DB%8C-%D9%85%D8%AC%D9%84%D8%B3-%D8%B1%D8%A7-%D8%AF%D8%B1-%D8%A8%D8%B1%D9%88%D8%AC%D8%B1%D8%AF-%D8%A7%D9%86%D8%AC%D8%A7%D9%85-%D9%85%DB%8C-%D8%AF%D9%87%D9%86%D8%AF--%D9%BE%DB%8C%D8%B4-%D8%A8%DB%8C%D9%86%DB%8C-%D8%AB%D8%A8%D8%AA-%D9%86%D8%A7%D9%85-%D8%A8%DB%8C%D8%B4-%D8%A7%D8%B2----%DA%A9%D8%A7%D9%86%D8%AF%DB%8C%D8%AF%D8%A7"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T13:28:00+00:00"/>
    <meta property="og:title" content="۴ تیم، ثبت نام کاندیداهای مجلس را در بروجرد انجام می‌دهند/ پیش بینی ثبت نام بیش از ۳۰ کاندیدا"/>
    <meta property="og:description" content="معاون سیاسی فرمانداری بروجرد با بیان اینکه 4 تیم کاربر ثبت نام کاندیداهای مجلس را در بروجرد انجام می دهند گفت: پیش بینی می شود بیش از ۳۰کاندیدا ثبت نام کنند."/>
  </head>
  <body>
    <article>
      <h1>۴ تیم، ثبت نام کاندیداهای مجلس را در بروجرد انجام می‌دهند/ پیش بینی ثبت نام بیش از ۳۰ کاندیدا</h1>
      <h2>معاون فرماندار بروجرد:</h2>
      <address>
        <time datetime="2019-11-25T13:28:00+00:00">25 Nov 2019, 13:28</time>
      </address>
      <p>معاون سیاسی فرمانداری بروجرد با بیان اینکه 4 تیم کاربر ثبت نام کاندیداهای مجلس را در بروجرد انجام می دهند گفت: پیش بینی می شود بیش از ۳۰کاندیدا ثبت نام کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حسن بلوریان در گفت‌وگو با خبرنگار <a href="http://safiraflak.ir/?p=2096">سفیرافلاک</a> اظهار داشت: ثبت نام کاندیداهای مجلس شورای اسلامی از روز یکشنبه ۱۰ آذرماه آغاز می شود و کاندیداها تا ۱۶ آذرماه فرصت دارند برای ثبت نام اقدام کنند.</p>
      <p>وی افزود: کاندیداهای شهرستان بروجرد با در دست داشتن مدارک مورد نیاز می توانند با مراجعه به فرمانداری برای ثبت نام اقدام کنند؛ برای ثبت نام کاندیداها چهار تیم از کاربران در فرمانداری مستقر شده و کار ثبت نام را انجام می دهند و در صورت نیاز آمادگی افزایش کاربران را برای ثبت نام را داریم.</p>
      <p>معاون سیاسی فرمانداری بروجرد با اشاره به تعداد داوطلبین این دوره از مجلس شورای اسلامی عنوان کرد: پیش بینی می شود بیش از ۳۰نفر در شهرستان بروجرد برای انتخابات ثبت نام کنند که از این آنها دو نفر با اکثریت آرای مردم انتخاب و راهی مجلس می شوند.</p>
      <p>وی تصریح کرد: فضای مجازی و حقیقی به دقت رصد می شود و هر گونه تخلف کاندیداها بررسی خواهد شد و همچنان به نامزدهای امتخاباتی اخطار داده می شود که تبلیغات را فقط در مهلت قانونی انجام دهند.</p>
      <p>بلوریان گفت: در انتخابات گذشته ۲۳۸ صندوق برای جمع آوری رای های مردم در نقاط مختلف شهر مستقر شد که امسال پیشنهاد شده تعداد صندوق ها به ۲۵۵ صندوق افزایش یابد.</p>
      <p>انتهای پیام/</p>
    </article>
  </body>
</html>