<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359597"/>
    <meta property="og:site_name" content="СВИЈЕТ - РТРС"/>
    <meta property="article:published_time" content="2019-11-25T13:50:00+00:00"/>
    <meta property="og:title" content="Прекинут рад интернет сервера &quot;Исламске државе&quot;"/>
    <meta property="og:description" content="Белгијски тужиоци прекинули су рад неколико интернет сервера које користи &quot;Исламска држава&quot;, чиме су затворили велики број налога и интернет страница које контролише исламистичка интернет мрежа, у операцији коју је предводио Европол, јавила је белгијска новинска агенција &quot;Белга&quot;."/>
  </head>
  <body>
    <article>
      <h1>Прекинут рад интернет сервера "Исламске државе"</h1>
      <address>
        <time datetime="2019-11-25T13:50:00+00:00">25 Nov 2019, 13:50</time>
      </address>
      <p>
        <i>Белгијски тужиоци прекинули су рад неколико интернет сервера које користи "Исламска држава", чиме су затворили велики број налога и интернет страница које контролише исламистичка интернет мрежа, у операцији коју је предводио Европол, јавила је белгијска новинска агенција "Белга".</i>
      </p>
      <figure>
        <img src="https://www.rtrs.tv/vijesti/../_FOTO/nwz/0864/086435.jpg"/>
        <figcaption>Џихадисти, Исламска држава<br/>Фото: АП</figcaption>
      </figure>
      <p>Из Европола је речено да ће детаљи иницијативе бити изнесени на конференцији за новинаре која ће бити одржана током дана.</p>
      <p>- Успјели смо да затворимо велики број налога и низ интернет страница - саопштио је портпарол тужилаштва Ерик ван дер Сипт.</p>
      <p>Европол је у саопштењу објављеном на интернету навео да је агенција у борби против исламистичке пропаганде сарађивала са највећим интернет платформама, укључујући Гугл, Твитер, Инстаграм и Телеграм.</p>
      <p>Агенција истиче да су у два дана прошле седмице прегледани пропагандни видео-снимци, објаве и налози на друштвеним медијима на којима се подржава тероризам и насилни екстремизам.</p>
      <p>- Телеграм је добављач услуга на мрежи на којој је пронађен најувредљивији материјал - наглашава се у саопштењу.</p>
      <p>У саопштењу се додаје да је велики дио кључних актера у мрежи Исламске државе протјеран са Телеграма, уз посебну похвалу овој овој платформи за помоћ Европолу у искорјењивању штетног садржаја.</p>
    </article>
  </body>
</html>