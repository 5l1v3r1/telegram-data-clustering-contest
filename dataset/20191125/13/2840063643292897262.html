<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/cronaca/2019/11/25/omicidio-roma-accertamenti-cellulare-luca_ot9dvsmDEVSi1e8V1RQrgI.html"/>
    <meta property="og:site_name" content="Adnkronos"/>
    <meta property="article:published_time" content="2019-11-25T13:51:00+00:00"/>
    <meta property="og:title" content="Omicidio Roma, accertamenti su cellulare Luca"/>
    <meta property="og:description" content="Analisi su altri tre telefonini. Il padre del 24enne, ucciso con un colpo di pistola alla testa davanti a un pub nella zona di Colli Albani: &quot;Anastasiya nasconde qualcosa&quot;"/>
  </head>
  <body>
    <article>
      <h1>Omicidio Roma, accertamenti su cellulare Luca</h1>
      <address>
        <time datetime="2019-11-25T13:51:00+00:00">25 Nov 2019, 13:51</time>
      </address>
      <p><b>C’è anche il cellulare di Luca Sacchi fra quelli su cui sono in corso accertamenti tecnici su disposizione della Procura capitolina</b>. Per l’omicidio del <a href="https://www.adnkronos.com/Search/Link/keyword/Luca%20Sacchi">24enne, ucciso con un colpo di pistola alla testa davanti a un pub nella zona di Colli Albani nella notte tra il 23 e il 24 ottobre scorso</a>, il pm Nadia Plastina ha disposto analisi su altri 3 telefonini che ora i carabinieri del Nucleo Investigativo stanno controllando.</p>
      <p>Salgono così a 8 i cellulari sottoposti ad accertamenti allo scopo di ricostruire i contatti prima e dopo tra gli amici di Luca, la fidanzata Anastasia e le persone che avrebbero avuto un ruolo nel presunto scambio di droga-soldi finito poi in tragedia.</p>
      <p>Per la morte di Sacchi sono in carcere Valerio Del Grosso, che ha materialmente sparato, e Paolo Pirino, accusati di concorso in omicidio. Accertamenti tecnici sono in corso anche sulla mazza da baseball con cui Pirino avrebbe colpito Anastasia e Luca.</p>
    </article>
  </body>
</html>