<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549929.html/%D9%88%DB%8C%D8%B2%DB%8C%D8%AA-%D8%B1%D8%A7%DB%8C%DA%AF%D8%A7%D9%86---%D9%87%D8%B2%D8%A7%D8%B1-%D9%86%D9%81%D8%B1-%D8%AF%D8%B1-%D9%85%D9%86%D8%A7%D8%B7%D9%82-%D9%85%D8%AD%D8%B1%D9%88%D9%85-%D8%AD%D8%A7%D8%B4%DB%8C%D9%87-%DA%A9%D8%B1%D8%AC--%D8%AE%D8%A7%D9%86%D9%87-%D9%87%D8%A7%DB%8C-%D8%B3%DB%8C%D9%84-%D8%B2%D8%AF%D9%87-%D8%AF%D8%B1-%D8%AE%D9%88%D8%B2%D8%B3%D8%AA%D8%A7%D9%86-%D8%AA%D9%88%D8%B3%D8%B7-%DA%AF%D8%B1%D9%88%D9%87-%D8%AC%D9%87%D8%A7%D8%AF%DB%8C-%D8%A7%D9%86%D8%B5%D8%A7%D8%B1%D8%A7%D9%84%D9%85%D9%87%D8%AF%DB%8C-%D8%A8%D8%A7%D8%B2%D8%B3%D8%A7%D8%B2%DB%8C-%D8%B4%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T13:12:00+00:00"/>
    <meta property="og:title" content="ویزیت رایگان ۶ هزار نفر در مناطق محروم حاشیه کرج/ خانه‌های سیل‌زده در خوزستان توسط گروه جهادی انصارالمهدی بازسازی شدند"/>
    <meta property="og:description" content="پژمان مخبر گفت: ۶ هزار نفر در مناطق محروم حاشیه کرج اعم از حصارک، سهرابیه، تپه قشلاق، حصار، حسن آباد، اسلام آباد، ۴۰۰ دستگاه رجایی شهر از خدمات ویزیت رایگان بهره مند شدند."/>
  </head>
  <body>
    <article>
      <h1>ویزیت رایگان ۶ هزار نفر در مناطق محروم حاشیه کرج/ خانه‌های سیل‌زده در خوزستان توسط گروه جهادی انصارالمهدی بازسازی شدند</h1>
      <h2>پزشک جهادی البرزی:</h2>
      <address>
        <time datetime="2019-11-25T13:12:00+00:00">25 Nov 2019, 13:12</time>
      </address>
      <p>پژمان مخبر گفت: ۶ هزار نفر در مناطق محروم حاشیه کرج اعم از حصارک، سهرابیه، تپه قشلاق، حصار، حسن آباد، اسلام آباد، ۴۰۰ دستگاه رجایی شهر از خدمات ویزیت رایگان بهره مند شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ یک پزشک جهادی در گفتگو با خبرنگار<a href="http://titre1.ir/fa/news/171649/%D9%88%DB%8C%D8%B2%DB%8C%D8%AA-%D8%B1%D8%A7%DB%8C%DA%AF%D8%A7%D9%86-%DB%B6-%D9%87%D8%B2%D8%A7%D8%B1-%D9%86%D9%81%D8%B1-%D8%AF%D8%B1-%D9%85%D9%86%D8%A7%D8%B7%D9%82-%D9%85%D8%AD%D8%B1%D9%88%D9%85-%D8%AD%D8%A7%D8%B4%DB%8C%D9%87-%DA%A9%D8%B1%D8%AC-%D8%AE%D8%A7%D9%86%D9%87-%D9%87%D8%A7%DB%8C-%D8%B3%DB%8C%D9%84-%D8%B2%D8%AF%D9%87-%D8%AF%D8%B1-%D8%AE%D9%88%D8%B2%D8%B3%D8%AA%D8%A7%D9%86-%D8%AA%D9%88%D8%B3%D8%B7-%DA%AF%D8%B1%D9%88%D9%87-%D8%AC%D9%87%D8%A7%D8%AF%DB%8C-%D8%A7%D9%86%D8%B5%D8%A7%D8%B1%D8%A7%D9%84%D9%85%D9%87%D8%AF%DB%8C-%D8%A8%D8%A7%D8%B2%D8%B3%D8%A7%D8%B2%DB%8C-%D8%B4%D8%AF%D9%86%D8%AF"> تیتریک</a>، گفت: از ابتدای سال ۹۸ با توجه به وقوع سیل در استان های گلستان، خوزستان و دیگر مناطق کشور، تیم ۱۵ نفره دامپزشکان گروه جهادی انصارالمهدی البرز همراه با نیروهای کمکی برای درمان دام ها به مناطق سیل زده اعزام شدند.<br/><br/>پژمان مخبر افزود: همچنین یک گروه جهادی ۲۰ نفره به مناطقی از خوزستان از جمله سوسنگرد، دهلاویه، حمیدیه و ... جهت بازسازی خانه ها و تخلیه گل و لای به مناطق سیل زده اعزام شدند.<br/><br/>عضو گروه جهادی انصارالمهدی اظهار داشت: همزمان با بازگشایی مدارس گروه جهادی ما با رنگ آمیزی، تعمیر و ... در دو مدرسه شهید نوروزی و امام رضا (ع) واقع در جاده قزلحصار و شهرک سهرابیه، به مرمت بخش های آسیب دیده پرداختند.<br/><br/>مخبر با اشاره به حضور بسیجیان گروه جهادی انصارالمهدی به مدت ۱۰ روز در مدرسه شهید ملک زادهِ حصارک کرج، تصریح کرد: تعمیرات و دیوار چینی خانه نیازمندان در مهدی آباد، جاده قزلحصار، و دولت آباد و ساخت رمپ برای خانواده های دارای معلول از جمله اقدامات دیگر این گروه جهادی است.<br/><br/>وی گفت: ۶ هزار نفر در مناطق محروم حاشیه کرج اعم از حصارک، سهرابیه، تپه قشلاق، حصار، حسن آباد، اسلام آباد، ۴۰۰ دستگاه رجایی شهر از خدمات ویزیت رایگان در زمینه های فیزیوتراپی، تست تراکم استخوان، معاینه چشم، روانشناسی، پزشک داخلی، اورژانس، پزشک زنان، پزشک اطفال، قلب و عروق و دندانپزشکی برخوردار شدند.<br/><br/>مخبر با اشاره به اینکه این طرح ویزیت رایگان تا پایان سال ۹۸ ادامه دارد، افزود: هیات امنای مساجد در صورت نیاز می توانند درخواست های خود را برای خدمت رسانی گروه جهادی ما به مناطقشان ارائه دهند.<br/><br/>وی اظهار داشت: توزیع ۱۰۰۰ عدد شیر خشک، ۷۰ پک مواد غذایی از جمله ماکارونی، سویا، قند، چایی، پنیر و ...، ۵۰ بسته لوازم التحریر و ۲۰۰ پک بهداشتی در مناطق تحت پوشش طرح کرامت از جمله خدمات دیگر گروه جهادی انصارالمهدی در مناطق محروم البرز است.<br/> </p>
      <p>انتهای پیام/</p>
    </article>
  </body>
</html>