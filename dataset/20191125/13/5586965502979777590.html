<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/politistii-locali-din-targu-jiu-vor-fi-dotati-cu-camere-video-care-vor-inregistra-interventiile-18614798"/>
    <meta property="og:site_name" content="Gândul"/>
    <meta property="article:published_time" content="2019-11-25T13:19:09+00:00"/>
    <meta property="og:title" content="Poliţiştii locali din Târgu-Jiu vor fi dotaţi cu camere video care vor înregistra intervenţiile"/>
    <meta property="og:description" content="Mai multe detalii pe gandul.info"/>
  </head>
  <body>
    <article>
      <h1>Poliţiştii locali din Târgu-Jiu vor fi dotaţi cu camere video care vor înregistra intervenţiile</h1>
      <h2>Poliţiştii locali din oraşul Târgu-Jiu vor fi dotaţi cu bodycam-uri şi staţii radio digitale, care vor fi achiziţionate cu aproximativ 50.000 de lei, astfel încât toate acţiunile la care participă să fie filmate.</h2>
      <address><time datetime="2019-11-25T13:19:09+00:00">25 Nov 2019, 13:19</time> by <a rel="author" href="https://www.gandul.info/autor/loredana-ficiu" target="_blank">Loredana Ficiu</a></address>
      <p>Directorul Poliţiei Locale Târgu-Jiu, Florin Băluţă, a declarat, luni, corespondentului MEDIAFAX, că vor fi achiziţionate 25 de bodycam-uri, care înregistrează audio şi video, pe care agenţii de la Ordine Publică şi de la Serviciul Rutier le vor folosi atunci când vor fi în misiune.</p>
      <p>„Vor fi aproximativ 25 de bucăţi pe care ne dorim să le achiziţionăm până la sfârşitul anului. Ele vor fi folosite în teren de către agenţii de la Poliţia Locală, Serviciul Rutier şi Serviciul Ordine Publică, în prima fază. Este vorba despre poliţistul local care îşi exercită atribuţiile de serviciu, cât şi despre cetăţeanul cu care interacţionează, astfel încât să nu mai existe discuţii că nu s-a vorbit frumos, că atitudinea poliţistului local a fost una necorespunzătoare, acelaşi lucru se întâmplă şi cu cetăţenii care vor încălca prevederile legale”, a precizat, pentru MEDIAFAX, Florin Băluţă, directorul Poliţiei Locale Târgu-Jiu.</p>
      <p>Acesta susţine că poliţistul va fi obligat, înainte de a porni camera, să înştiinţeze cetăţeanul că va fi înregistrat.</p>
      <p>„Având în vedere că noi avem patrule care efectuează serviciul 24 din 24 de ore, ele sunt destul de necesare. Şi pot fi folosite ca probă în instanţă, sperăm să nu avem evenimente. Achiziţionarea acestor camere ar duce spre îmbunătăţirea relaţiei poliţist local-cetăţean, atâta timp cât toate convorbirile vor fi înregistrate. Se montează pe uniformă, la buzunar, la vedere. Bineînţeles că cetăţenii vor fi atenţionaţi atunci când se va face înregistrarea. Vor fi publicate pe SEAP. Trebuie să luăm şi ceva de calitate, nu pentru o zi sau două. Cheltuiala va fi suportată din bugetul local. Banii ne-au fost alocaţi la ultima rectificare de buget. Este vorba şi de nişte staţii TETRA şi bodycam-uri. Valoarea totală este cuprinsă între 40.000 şi 50.000 de lei”, a mai precizat Florin Băluţă.</p>
      <p>În prezent, Poliţia Locală Târgu-Jiu are 137 de angajaţi.</p>
      <related>
        <h4>Citeşte şi</h4>
        <a href="https://www.gandul.info/stiri/cinci-persoane-au-fost-arestate-dupa-ce-s-au-gasit-27-de-kilograme-de-cannabis-drogurile-fiind-aduse-din-spania-18614620?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/un-barbat-din-iasi-a-ajuns-in-coma-dupa-ce-a-mancat-o-conserva-de-peste-facuta-in-casa-18614602?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/ctp-atac-dur-la-adresa-lui-iohannis-mai-arogant-decat-adrian-nastase-18614520?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>