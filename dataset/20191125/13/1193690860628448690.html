<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/medovyi-misiats-zakinchyvsia-blyzko-chverti-ukraintsiv-nehatyvno-stavliatsia-do-diialnosti-prezydenta-zelenskoho-sotsopytuvannia-203428.html"/>
    <meta property="og:site_name" content="5 канал"/>
    <meta property="article:published_time" content="2019-11-25T13:48:00+00:00"/>
    <meta property="og:title" content="Близько чверті українців негативно ставляться до діяльності президента Зеленського – соцопитування"/>
    <meta property="og:description" content="Опитування проводилося з 4 по 19 листопада у 110 населених пунктах"/>
  </head>
  <body>
    <article>
      <h1>Близько чверті українців негативно ставляться до діяльності президента Зеленського – соцопитування</h1>
      <address>
        <time datetime="2019-11-25T13:48:00+00:00">25 Nov 2019, 13:48</time>
      </address>
      <p>Фонд "Демократичні ініціативи" та КМІС провели соціологічне опитування, дані якого свідчать про погіршення ставлення українців до президента Володимира Зеленського та його команди, передає "<a href="https://nv.ua/ukr/ukraine/events/riven-nepriynyattya-politiki-zelenskogo-zbilshivsya-v-dva-razi-socopituvannya-novini-ukrajini-50055466.html">НВ</a>".</p>
      <p>Отже, результати свідчать, що перші кроки діяльності президента Володимира Зеленського та його команди 62% громадян України оцінюють позитивно (19% – повністю позитивно, 43% в основному позитивно).</p>
      <p>Слід зазначити, що негативні оцінки дали 24%, це у два рази більше, ніж у серпні.</p>
      <p>Таким чином, у листопаді 2019 року 36% громадян вважають, що Україна рухається в правильному напрямку, дещо більше – 39% – впевнені, що напрямок руху України зараз є неправильним. Водночас ще в серпні 50% вважали рух правильним, а 23% – неправильним.</p>
      <p>"Я б сказала, що медовий місяць закінчився, але поки що триває те, що я б назвала "період цукерок", все ж таки, ще солодкий, коли ще позитивно ставляться до новообраних органів влади, особливо президента Зеленського", – цитує Бекешкіну "<a href="https://www.rbc.ua/rus/news/sotsiologi-zafiksirovali-okonchanie-medovogo-1574674342.html">РБК-Україна</a>".</p>
      <p>Опитування проводилося з 4 по 19 листопада в 110 населених пунктах у всіх регіонах України, крім Криму та непідконтрольних уряду територій Донецької і Луганської областей.</p>
      <blockquote>Як повідомляв 5.UA, інавгурація президента України <a href="https://www.5.ua/polityka/inavhuratsiia-zelenskoho-ostanni-pryhotuvannia-u-mariinskomu-parku-ta-vr-vkliuchennia-192546.html">відбулася 20 травня</a>. Перше засідання Верховної Ради ІХ скликання – 29 серпня.</blockquote>
    </article>
  </body>
</html>