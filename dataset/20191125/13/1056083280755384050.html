<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402625/%D8%A2%D8%BA%D8%A7%D8%B2-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%D9%BE%D8%B0%DB%8C%D8%B1%D8%B4-%D8%AF%D8%A7%D9%86%D8%B4%D8%AC%D9%88-%D8%AF%D8%B1-%D9%85%D9%82%D8%B7%D8%B9-%DA%A9%D8%A7%D8%B1%D8%AF%D8%A7%D9%86%DB%8C-%D9%88-%DA%A9%D8%A7%D8%B1%D8%B4%D9%86%D8%A7%D8%B3%DB%8C-%D8%B9%D9%84%D9%85%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-25T13:07:28+00:00"/>
    <meta property="og:title" content="آغاز تکمیل ظرفیت پذیرش دانشجو در مقطع کاردانی و کارشناسی علمی کاربردی جهاد دانشگاهی ارومیه"/>
    <meta property="og:description" content="ایسنا/آذربایجان غربی رئیس مرکز آموزش عالی علمی کاربردی جهاد دانشگاهی ارومیه از آغاز تکمیل ظرفیت پذیرش دانشجو در مقطع کاردانی و کارشناسی بدون آزمون این دانشگاه خبر داد."/>
  </head>
  <body>
    <article>
      <h6 class="kicker">رئیس مرکز آموزش عالی علمی کاربردی جهاد دانشگاهی ارومیه خبرداد</h6>
      <h1>آغاز تکمیل ظرفیت پذیرش دانشجو در مقطع کاردانی و کارشناسی علمی کاربردی جهاد دانشگاهی ارومیه</h1>
      <address><time datetime="2019-11-25T13:07:28+00:00">25 Nov 2019, 13:07</time> by <a rel="author">مرتضی نبی زاده</a></address>
      <p>ایسنا/آذربایجان غربی رئیس مرکز آموزش عالی علمی کاربردی جهاد دانشگاهی ارومیه از آغاز تکمیل ظرفیت پذیرش دانشجو در مقطع کاردانی و کارشناسی بدون آزمون این دانشگاه خبر داد.</p>
      <p>دکتر شیوا حبیب زاده با بیان مطالب فوق اظهار کرد:افرادی که تاکنون موفق به ثبت نام در کد رشته های منظر نشده اند می توانند  تا ۱۰ آذرماه با مراجعه به آموزش دانشگاه به به همراه داشتن مدارک شناسایی و اصل مدرک دیپلم برای متقاضیان کاردانی و اصل مدرک کاردانی برای متقاضیان کارشناسی ثبت نام نمایند.</p>
      <p>وی با بیان اینکه این مرکز علمی کاربردی در مرحله تکمیل ظرفیت در ۶ کد رشته مقطع کاردانی و کارشناسی  پذیرش دانشجو خواهد کرد افزود: رشته های مورد نظر در مقطع کارشناسی حقوق گرایش حقوق ثبتی، مهندسی فناوری اطلاعات و مهندسی عمران گرایش ساختمان سازی و در مقطع کاردانی در رشته های حقوق گرایش حقوق ثبتی، فناوری اطلاعات و تربیت مربی پیش دبستانی دانشجو می پذیرد.</p>
      <p>حبیب زاده گفت: تسهیلات مختلفی از جمله وام شهریه صندوق رفاه برای هر ترم دانشجو، امکان تقسیط شهریه دانشجو، تشکیل کلاسها خارج از ساعت اداری جهت تسهیل حضور دانشجویان شاغل، تسهیل ارتباط دانشجویان با بازار کار از طریق دفاتر کارآفرینی و مراکز رشد به دانشجویان این مرکز ارائه می شود.</p>
      <p>رئیس مرکز آموزش عالی علمی کاربردی جهاد دانشگاهی ارومیه اظهار کرد: در این مرکز دروس نظری علاوه بر سر فصل های مصوب،  بصورت علمی و متناسب با نیازهای بازار کار به دانشجویان ارائه می شود بطوریکه دانشجویان مهارتهای مورد نیاز عملی رشته تحصیلی خود را نیز فرا میگیرند تا مشکلی در ورود به بازار کار نداشته باشند.</p>
      <p>به گزارش ایسنا، علاقه مندان جهت کسب اطلاعات بیشتر و ثبت نام با شماره تلفن های ۳۳۴۶۰۰۳۱_۳۳۴۷۷۷۳۳۳ تماس حاصل  نمایند و یا به آدرس ارومیه، خیابان پاسداران_ جنب مهمانسرای مروارید_ فرهنگسرای جوان مرکز آموزش عالی علمی کاربردی جهاد دانشگاهی ارومیه مراجعه کنند.</p>
      <p>انتهای پیام</p>
    </article>
  </body>
</html>