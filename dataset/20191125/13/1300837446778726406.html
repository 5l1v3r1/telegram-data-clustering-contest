<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/nordamerica/2019/11/24/bloomberg-corro-per-battere-trump_c5893cf1-9627-4dba-9413-9a26ea084d0a.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T13:29:33+00:00"/>
    <meta property="og:title" content="Usa 2020, Bloomberg ha deciso: 'Corro per battere Trump'"/>
    <meta property="og:description" content="'E per ricostruire l'America' (ANSA)"/>
  </head>
  <body>
    <article>
      <h1>Usa 2020, Bloomberg ha deciso: 'Corro per battere Trump'</h1>
      <h2>'E per ricostruire l'America'</h2>
      <address><time datetime="2019-11-25T13:29:33+00:00">25 Nov 2019, 13:29</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/8/5d8e9a60ca9b2f9eef6dd3c8c4a15d6e.jpg"/>
          <figcaption>
            <cite>RIPRODUZIONE RISERVATA © Copyright ANSA/EPA</cite>
          </figcaption>
        </figure>
        <figure>
          <img src="http://www.ansa.it/webimages/img_700/2019/11/8/f07830903f5f452f2e8cc95a30717722.jpg"/>
          <figcaption>Michael Bloomberg<cite>RIPRODUZIONE RISERVATA © Copyright ANSA/AP</cite></figcaption>
        </figure>
      </slideshow>
      <p>"Correrò per la presidenza per sconfiggere Donald Trump e ricostruire l'America": lo ha annunciato sul sito della propria campagna elettorale il miliardario Michael Bloomberg, sciogliendo cosi' ogni indugio sulla sua candidatura con i democratici.</p>
      <p>L'annuncio formale arriva alla vigilia di una settimana di <b>spot biografici da 30 milioni di dollari che partirà domani in oltre venti Stati americani, dalla California al Maine</b>. Il tre volte ex sindaco di New York sembra intenzionato a saltare le primarie nei primi quattro stati in febbraio e scommettere su quelle di marzo in altri stati più grandi, come la California. Il suo entourage aveva spiegato che Bloomberg teme che nessuno dei candidati dem sia in grado di battere Trump, ritenendo debole il moderato Joe Biden e troppo a sinistra gli altri due frontrunner, i senatori Elizabeth Warren e Bernie Sanders.</p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/mondo/2019/11/22/impeachment-probabile-voto-entro-natale_ca2c153b-ff61-48d3-bb65-4dc61b241b25.html"/>
        <a href="http://www.ansa.it/sito/notizie/mondo/2019/11/23/impeachment-bolton-e-tempo-di-parlare_e4b66710-62c3-4dc9-90f5-9cad972d3b0f.html"/>
        <a href="http://www.ansa.it/sito/videogallery/mondo/2019/11/24/elezioni-americane-bloomberg-si-candida-alla-casa-bianca_159fa3de-09cd-4118-9a36-b0ebca2e7287.html"/>
      </related>
    </article>
  </body>
</html>