<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/594909/%E0%A6%AF%E0%A7%81%E0%A6%AC%E0%A6%B2%E0%A7%80%E0%A6%97%E0%A7%87-%E0%A6%95%E0%A7%8B%E0%A6%A8%E0%A6%93-%E0%A6%AE%E0%A6%BE%E0%A6%A6%E0%A6%95%E0%A6%BE%E0%A6%B8%E0%A6%95%E0%A7%8D%E0%A6%A4-%E0%A6%93-%E0%A6%9A%E0%A6%BE%E0%A6%81%E0%A6%A6%E0%A6%BE%E0%A6%AC%E0%A6%BE%E0%A6%9C%E0%A7%87%E0%A6%B0-%E0%A6%B8%E0%A7%8D%E0%A6%A5%E0%A6%BE%E0%A6%A8-%E0%A6%A8%E0%A7%87%E0%A6%87"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T13:36:00+00:00"/>
    <meta property="og:title" content="যুবলীগে কোনও মাদকাসক্ত ও চাঁদাবাজের স্থান নেই: নিখিল"/>
    <meta property="og:description" content="বাংলাদেশ আওয়ামী যুবলীগের নবনির্বাচিত সাধারণ সম্পাদক মাইনুল হোসেন খান নিখিল বলেছেন, &amp;lsquo;জননেত্রী শেখ হাসিনা বঙ্গবন্ধুর স্বপ্নের সোনার বাংলা বাস্তবায়নে মানুষের কল্যাণে রাজনীতি করেন। তিনি ঘর থেকে শুদ্ধি অভিযান শুরু করেছেন। কোনও মাদকাসক্ত, মাদক কারবারি ও চাঁদাবাজের স্থান যুবলীগে নেই।..."/>
  </head>
  <body>
    <article>
      <h1>যুবলীগে কোনও মাদকাসক্ত ও চাঁদাবাজের স্থান নেই: নিখিল</h1>
      <address><time datetime="2019-11-25T13:36:00+00:00">25 Nov 2019, 13:36</time> by <a rel="author">চাঁদপুর প্রতিনিধি</a></address>
      <figure>
        <img src="http://cdn.banglatribune.com/contents/cache/images/900x0x1/uploads/media/2019/11/25/bec6f5f44e2d83e4ae262a4d60c2fb24-5ddbda762f74a.jpg"/>
        <figcaption>যুবলীগের নবনির্বাচিত সাধারণ সম্পাদক মাইনুল হোসেন খান নিখিলকে ফুল দিয়ে শুভেচ্ছা জানান চাঁদপুরে তার সমর্থকরা</figcaption>
      </figure>
      <p>বাংলাদেশ আওয়ামী যুবলীগের নবনির্বাচিত সাধারণ সম্পাদক মাইনুল হোসেন খান নিখিল বলেছেন, ‘জননেত্রী শেখ হাসিনা বঙ্গবন্ধুর স্বপ্নের সোনার বাংলা বাস্তবায়নে মানুষের কল্যাণে রাজনীতি করেন। তিনি ঘর থেকে শুদ্ধি অভিযান শুরু করেছেন। কোনও মাদকাসক্ত, মাদক কারবারি ও চাঁদাবাজের স্থান যুবলীগে নেই। যুবলীগের কোনও নেতাকর্মী বিতর্কিত কর্মকাণ্ডে জড়িত থাকলে ছাড় দেওয়া হবে না।’</p>
      <p>সোমবার (২৫ নভেম্বর) বিকালে মতলব উত্তরের নিশ্চিন্তপুরে নিজের বাড়িতে তিনি এসব কথা বলেন। চাঁদপুরের বিভিন্ন এলাকা থেকে আসা নেতাকর্মী তাকে ফুল দিয়ে শুভেচ্ছা জানান। এর আগে তিনি বাবা-মায়ের কবর জিয়ারত করেন। পরে বাড়িতে আসা নেতাকর্মী ও সাংবাদিকদের সঙ্গে কথা বলেন।</p>
      <p>অন্যান্যদের মধ্যে বক্তব্য রাখেন যুবলীগের সাবেক সাংগঠনিক সম্পাদক আসাদুল হক আসাদ, মতলব দক্ষিণ উপজেলা চেয়ারম্যান মুক্তিযোদ্ধা গিয়াস উদ্দিন, ফরিদগঞ্জ উপজেলার চেয়ারম্যান অ্যাড জাহিদুল ইসলাম রোমান, মতলব উত্তর উপজেলা ভাইস চেয়ারম্যান মোতাহার হোসেন খান সুফল, মতলব উত্তর উপজেলা মুক্তিযোদ্ধা সংসদের সাবেক কমান্ডার মুজাম্মেল হক, দূর্গাপুর ইউনিয়ন আওয়ামী লীগের সভাপতি মাহবুব হোসেন, সাবেক সাধারণ সম্পাদক নূরুজ্জামান সরকার দুলাল প্রমুখ।</p>
      <p>আরও পড়ুন- <a href="http://www.banglatribune.com/politics/news/593645/%E0%A6%AF%E0%A7%81%E0%A6%AC%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%9A%E0%A7%87%E0%A7%9F%E0%A6%BE%E0%A6%B0%E0%A6%AE%E0%A7%8D%E0%A6%AF%E0%A6%BE%E0%A6%A8-%E0%A6%B6%E0%A7%87%E0%A6%96-%E0%A6%AB%E0%A6%9C%E0%A6%B2%E0%A7%87-%E0%A6%B6%E0%A6%BE%E0%A6%AE%E0%A6%B8-%E0%A6%AA%E0%A6%B0%E0%A6%B6">যুবলীগের চেয়ারম্যান শেখ পরশ, সাধারণ সম্পাদক নিখিল</a></p>
      <footer>/এফএস/</footer>
    </article>
  </body>
</html>