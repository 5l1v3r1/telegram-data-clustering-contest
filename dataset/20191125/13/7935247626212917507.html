<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/zeynepinilgincbitirme-tezi-216185h.htm"/>
    <meta property="og:site_name" content="OLAY"/>
    <meta property="article:published_time" content="2019-11-25T13:59:49+00:00"/>
    <meta property="og:title" content="Zeynep'in ilginç bitirme tezi"/>
    <meta property="og:description" content="Genç oyuncu Zeynep Alkan, Kırkyalan filminde birlikte rol aldığı Einstein isimli sevimli keçiyle İstanbul sokaklarını gezip halkın tepkisini ölçtü."/>
  </head>
  <body>
    <article>
      <h1>Zeynep'in ilginç bitirme tezi</h1>
      <h2>Genç oyuncu Zeynep Alkan, Kırkyalan filminde birlikte rol aldığı Einstein isimli sevimli keçiyle İstanbul sokaklarını gezip halkın tepkisini ölçtü.</h2>
      <address>
        <time datetime="2019-11-25T13:59:49+00:00">25 Nov 2019, 13:59</time>
      </address>
      <p>Alkan, edindiği izlenimlerden hazırlayacağı bitirme tezini öğrencisi olduğu Link Campus University'e sunacak.</p>
      <p>
        <b>TASMA TAKIP GEZDİRDİ</b>
      </p>
      <p>Kırkyalan filminde canlandırdığı Natalie karakteriyle sinemaseverlerle buluşmaya hazırlanan Zeynep Alkan, rol arkadaşı olan Einstein isimli keçiye tasma takıp İstanbul Beşiktaş sokaklarında dolaştı. İtalya'nın Roma şehrindeki Link Campus University'de  oyunculuk eğitimi alan Alkan, bitirme tezi kapsamında, aynı filmde rol aldığı “Einstein” isimli keçiyle sokakta gezerek, halkın tepkisini ölçtü. </p>
      <p>
        <b>HOCALARIM GURUR DUYACAK</b>
      </p>
      <p>Ünlü yönetmen Hamdi Alkan'ın kızı olan Zeynep Alkan, henüz bebekken oyunculuğa adım atan keçiyle yaşadığı deneyimi, “Hayatında hiç keçi sevmemiş kişilere keçi sevdirdik. Bu sosyal analizi bitirme tezim olarak sunacağım. Hocalarım benimle gurur duyacak'” sözleriyle aktardı. Alkan, çekimler sırasında acıkan keçi arkadaşını, Beşiktaş pazarından aldığı marul ve havuçla besledi. </p>
    </article>
  </body>
</html>