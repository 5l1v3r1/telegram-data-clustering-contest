<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/zpravy/dominik-feri-poslanec-top-09-snemovna-marketa-pekarova-adamova.A191125_114109_dx-zpravy_vlt"/>
    <meta property="og:site_name" content="Expres"/>
    <meta property="article:published_time" content="2019-11-25T13:21:00+00:00"/>
    <meta property="og:title" content="Bouře na lžíci vody: Feri pohrozil odchodem ze Sněmovny, pak to zase vzal zpět"/>
    <meta property="og:description" content="Dominik Feri (TOP 09) kromě toho, že je ve Sněmovně nejmladší, je podle svých slov velký dříč, který však nemůže dělat dvě věci najednou. V jednu chvíli dokonce zvažoval, že z parlamentu odejde, protože se zamiloval do studia práv, kterému se chce věnovat naplno. Šlo ale jen o náhlé vzplanutí, po stranickém sněmu a zvolení Markéty Pekarové Adamové předsedkyní je všechno jinak."/>
  </head>
  <body>
    <article>
      <h1>Bouře na lžíci vody: Feri pohrozil odchodem ze Sněmovny, pak to zase vzal zpět</h1>
      <address><time datetime="2019-11-25T13:21:00+00:00">25 Nov 2019, 13:21</time> by <a rel="author" href="https://www.expres.cz/novinari/lukas-vltavsky.N4157" target="_blank">Lukáš Vltavský</a></address>
      <p>
        <b>Dominik Feri (TOP 09) kromě toho, že je ve Sněmovně nejmladší, je podle svých slov velký dříč, který však nemůže dělat dvě věci najednou. V jednu chvíli dokonce zvažoval, že z parlamentu odejde, protože se zamiloval do studia práv, kterému se chce věnovat naplno. Šlo ale jen o náhlé vzplanutí, po stranickém sněmu a zvolení Markéty Pekarové Adamové předsedkyní je všechno jinak.</b>
      </p>
      <p>Říká se, že se jen hlupák nemění své názory. V tom případě je <a href="https://www.expres.cz/zpravy/dominik-feri.K959011">Dominik Feri</a> (TOP 09) velký chytrák. Před rokem se v rozhovoru pro <i>Info.cz</i> zařekl, že do Poslanecké sněmovny znovu kandidovat nebude.</p>
      <p><b><i>„Já jsem jasně říkal, že studuju právnickou fakultu, a zjistil jsem po roce ve Sněmovně, že je to láska mého života. A nevidím jasný důvod pro setrvání ve Sněmovně než na dobu nezbytně nutnou,“</i> </b>uvedl tehdy.</p>
      <p>Po 6. celostátním sněmu TOP 09, z něhož vzešla vítězně <a href="https://www.expres.cz/zpravy/marketa-pekarova-adamova.K960627">Markéta Pekarová Adamová</a>, která za sebou nechala kandidáta Tomáše Czernina, je ale všechno jinak.<i> <b>„Moje chuť pokračovat dneska dramaticky vzrostla,“</b></i> zavýskl Feri na svém instagramovém účtu.</p>
      <p><i><b>„Je to více než jen žena, osvědčila se velmi dobře v předchozím období a já to vím z první ruky, protože s ní sdílím kancelář a vím, že furt někde lítala. Když bude pokračovat s tím nasazením, se kterým to dělala doposud, budeme mít skvělou předsedkyni. Doufám, že jí v tom pomůžou ostatní kolegové,“</b></i> doplnil pro <i>Blesk Zprávy </i>Feri, který by o podobnou funkci v žádném případě nestál. </p>
      <p><b><i>„Máme nové vedení. Markéta a Tomáš Czernin se budou skvěle doplňovat a ve vedení jim budou asistovat např. úspěšní starostové z regionů. A protože jsem nikdy žádnou volenou stranickou funkci neměl, přijde mi, že bych na to neměl, udělám aspoň vše, co je v mých silách, abych tenhle tým podporoval ve Sněmovně,“</i></b> slíbil v této souvislosti poslanec, který nezapomněl připomenout, že se ve sněmovním křesle nadřel nejvíc z TOP 09, a přiložil tabulku „zásluh“ jako důkaz.</p>
      <p><b><i>„Je furt co zlepšovat, na gymplu jsem měl lepší docházku,“ </i></b>pochlubil se Feri, který měl účast na hlasování 87,4 procenta, zatímco Pekarová dosáhla 83,5. Triumfoval i co do počtu interpelací a pozměňovacích návrhů. To je však poprvé, co se prezentuje tím, co ve Sněmovně dělá. </p>
      <p>Jinak jsme u něj zvyklí spíše na „vedlejší marketing“ v podobě rvačky na jižní Moravě nebo kňourání, že ho (ne)pozvali na předávání udílení státních vyznamenání na Hradě.</p>
      <h3>
        <a href="https://www.expres.cz/zpravy/dominik-feri-poslanec-top-09-snemovna-marketa-pekarova-adamova.A191125_114109_dx-zpravy_vlt/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/VLT7f9b10_4574759800513_380769449586775671_n.jpg"/>
        </figure>
        <figure>
          <img src="https://1gr.cz/fotky/bulvar/17/103/org/NEO6ed830_8022752290_10210489835147642_6666366.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f9b19_44225782228_6140030553567616104_n.jpg"/>
        </figure>
        <figure>
          <img src="https://1gr.cz/fotky/bulvar/19/103/org/STE7ee76d_profimedia_0419777871.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f9b1a_157862650027_6496904870473485850_n.jpg"/>
        </figure>
        <figure>
          <img src="https://1gr.cz/fotky/bulvar/19/103/org/STE7ee76d_profimedia_0354978026.jpg"/>
        </figure>
        <figure>
          <img src="https://1gr.cz/fotky/bulvar/19/063/org/VLT7c39bb_profimedia_0356259816.jpg"/>
        </figure>
        <figure>
          <img src="https://1gr.cz/fotky/bulvar/19/063/org/VLT7c39b9_profimedia_0303070380.jpg"/>
        </figure>
        <figure>
          <img src="https://1gr.cz/fotky/bulvar/19/083/org/VLT7da714_profimedia_0367178515.jpg"/>
        </figure>
        <figure>
          <img src="https://1gr.cz/fotky/bulvar/19/043/org/LAR7ad27c_Untitledcollage1.jpg"/>
        </figure>
        <figure>
          <img src="https://1gr.cz/fotky/bulvar/19/043/org/VLT7ae772_downlister_2019_04_25_11_58_38.jpg"/>
        </figure>
        <figure>
          <img src="https://1gr.cz/fotky/bulvar/18/063/org/STE741e9f_profimedia_0360082475.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/zpravy/vaclav-klaus-ml-dominik-feri-bitka-borsice.A190425_122142_dx-zpravy_vlt"/>
        <a href="https://www.expres.cz/zpravy/dominik-feri-napadeni.A190424_150549_dx-zpravy_stes"/>
        <a href="https://www.expres.cz/zpravy/dominik-feri-napadeni.A190424_131052_dx-zpravy_stes"/>
        <a href="https://www.expres.cz/zpravy/top-09-jiri-pospisil-marketa-pekarova-adamova.A190828_141409_dx-zpravy_vlt"/>
        <a href="https://www.example.com/"/>
        <a href="https://www.expres.cz/zpravy/marketa-pekarova-adamova-top-09.A191024_125616_dx-zpravy_stes"/>
      </related>
    </article>
  </body>
</html>