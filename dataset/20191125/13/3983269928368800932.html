<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/jonathan-calleri-sentrena-amb-normalitat-i-pallia-la-baixa-de-matias-vargas/noticia/2965999/"/>
    <meta property="og:site_name" content="CCMA"/>
    <meta property="article:published_time" content="2019-11-25T13:02:52+00:00"/>
    <meta property="og:title" content="El 'Monito' Vargas podria estar fins a un mes de baixa per un esquinç de turmell"/>
    <meta property="og:description" content="L'Espanyol ha informat que després de les proves realitzades el davanter argentí pateix un esquinç al turmell esquerre"/>
  </head>
  <body>
    <article>
      <h1>El 'Monito' Vargas podria estar fins a un mes de baixa per un esquinç de turmell</h1>
      <h2>L'Espanyol ha informat que després de les proves realitzades el davanter argentí pateix un esquinç al turmell esquerre</h2>
      <address><time datetime="2019-11-25T13:02:52+00:00">25 Nov 2019, 13:02</time> by <a rel="author">esport3</a></address>
      <figure>
        <img src="https://statics.ccma.cat/multimedia/jpg/7/1/1574690443917.jpg"/>
        <figcaption>Matías Vargas, en un partit contra el Ludogorets (Reuters)</figcaption>
      </figure>
      <p><a href="https://www.ccma.cat/esport3/empat-insuficient-de-lespanyol-per-sortir-del-pou-1-1/noticia/2965736/">L'empat davant el Getafe (1-1)</a> té un regust amarg per a un Espanyol que no troba la manera de sumar de tres en tres per abandonar la zona de descens.</p>
      <p>La lesió de <b>Matías Vargas</b>, que va haver de ser substituït als quatre minuts d'entrar al terreny de joc, és un altre aspecte negatiu del partit. Al jugador se li ha diagnostic <b>un esquinç al turmell i podria estar fins a un mes de baixa,</b> tot i que en el comunicat, el club no informat del temps de baixa.</p>
      <p>Per la seva banda, el també davanter <b>Ferreyra ha estat sotmès a noves proves complementàries</b> que han confirmat una petita lesió muscular a la cama esquerra. Com en el cas de Vargas, la seva evolució en els propers dies marcarà la seva futura disponibilitat per a Machín.</p>
      <p>Mentre uns entren a la infermeria, un altre en surt. <b>Jonathan Calleri</b> s'ha entrenat aquest dilluns amb normalitat i tot apunta que rebrà l'alta mèdica a temps per reaparèixer al pròxim matx de l'equip blanc-i-blau,<b> aquest dijous al camp del Ferencváros</b>, en partit de l'Europa League.  </p>
      <p> </p>
    </article>
  </body>
</html>