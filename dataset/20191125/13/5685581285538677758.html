<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/vodafone-ukrayna-azerbaycanli-bakcell-e-satildi-1286975-ekonomi/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-25T13:01:00+00:00"/>
    <meta property="og:title" content="Vodafone Ukrayna, Azerbaycanlı Bakcell'e satıldı"/>
    <meta property="og:description" content="Rus telekom şirketi MTS, Ukrayna’daki şirketi Vodafone Ukrayna’nın Azerbaycanlı Bakcell şirketine 734 milyon dolar bedelle satışına yönelik anlaşma imzalandığını duyurdu."/>
  </head>
  <body>
    <article>
      <h1>Vodafone Ukrayna, Azerbaycanlı Bakcell'e satıldı</h1>
      <h2>Rus telekom şirketi MTS, Ukrayna’daki şirketi Vodafone Ukrayna’nın Azerbaycanlı Bakcell şirketine 734 milyon dolar bedelle satışına yönelik anlaşma imzalandığını duyurdu.</h2>
      <address>
        <time datetime="2019-11-25T13:01:00+00:00">25 Nov 2019, 13:01</time>
      </address>
      <p>MTS’den yapılan açıklamada, şirketin <a href="http://www.gazetevatan.com/arama/?Keyword=Vodafone">Vodafone</a><a href="http://www.gazetevatan.com/arama/?Keyword=Ukrayna"> Ukrayna</a>’daki yüzde  100’lük hissesinin Bakcell’e satışına yönelik anlaşmanın değerinin 734 milyon  <a href="http://www.gazetevatan.com/arama/?Keyword=dolar">dolar</a> olduğu ve hisse devrinin kısa süre içerisinde tamamlanacağı bilgisine yer verildi.</p>
      <p>
        <b>"DEVAM EDECEĞİZ"</b>
      </p>
      <p>MTS Başkanı Aleksey Kornya, anlaşmaya ilişkin yaptığı değerlendirmede,  MTS gelirleri içerisinde Rus pazarının yüzde 90’lık paya sahip olduğuna işaret  ederek, “Şirket faaliyetlerimizde Ukrayna pazarının düşük paya sahip olması  nedeniyle hissedarlarımıza karlı hasılat sağlamaya yönelik girişimlerimize devam  edeceğiz.” ifadesini kullandı. Vodafone Ukrayna, yaklaşık 20 milyonluk abone sayısıyla ülkenin en  büyük ikinci telekom şirketi konumunda bulunuyor. Ukrayna Anti-Tekel Komitesi, Bakcell’in Vodafone Ukrayna’yı satın  almasına yönelik gerekli izni geçen ay vermişti.</p>
    </article>
  </body>
</html>