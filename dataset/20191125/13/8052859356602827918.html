<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlz.nl/tech/artikel/4933351/smaadzaak-huawei-china-5g-netwerken-frankrijk"/>
    <meta property="og:site_name" content="RTLZ"/>
    <meta property="article:published_time" content="2019-11-25T13:08:00+00:00"/>
    <meta property="og:title" content="Huawei klaagt drie Franse critici aan om smaad"/>
    <meta property="og:description" content="De Chinese techgigant Huawei heeft een drietal Franse critici aangeklaagd omdat ze in verschillende televisieprogramma's hebben gezegd dat Huawei voor de Chinese overheid spioneert."/>
  </head>
  <body>
    <article>
      <h1>Huawei klaagt drie Franse critici aan om smaad</h1>
      <address><time datetime="2019-11-25T13:08:00+00:00">25 Nov 2019, 13:08</time> by <a rel="author" href="https://www.rtlz.nl/tags/personen/len-maessen" target="_blank">Len Maessen</a></address>
      <p>De Chinese techgigant Huawei heeft een drietal Franse critici aangeklaagd omdat ze in verschillende televisieprogramma's hebben gezegd dat Huawei voor de Chinese overheid spioneert.</p>
      <p>Huawei spande de rechtszaken tegen een Franse journalist, een onderzoeker en een expert op het gebied van wifi-netwerken in maart aan, melden <a href="https://www.bloomberg.com/news/articles/2019-11-22/huawei-sues-critics-in-france-over-remarks-on-china-state-ties">Bloomberg</a> en het Franse <a href="https://www.lalettrea.fr/action-publique_lobbying/2019/11/19/huawei-attaque-plusieurs-experts-francais-qui-ont-pointe-ses-liens-avec-pekin,108382332-evl">La Lettre A</a>. De claim dat Huawei voor de Chinese overheid werkt is onwaar, zegt het bedrijf in een <a href="https://twitter.com/HuaweiFactsFR/status/1197912209894125569">statement</a>.</p>
      <p>Huawei beticht de drie experts van smaad. Het gaat onder andere om een onderzoeker van de Franse denktank Fondation pour la Recherche Stratégique, dat zich richt op China. </p>
      <h3>'Huawei-wet'</h3>
      <p>In Frankrijk is het sinds kort bij wet vastgelegd dat de overheid biedingen op <a href="https://www.bright.nl/tags/onderwerpen/tech/ict/internet/5g">5G</a>-projecten mag weigeren in het teken van de nationale veiligheid. Deze wet wordt wel de 'Huawei-wet' genoemd.</p>
      <p>Het Chinese techbedrijf wordt er door de Verenigde Staten van beticht om aan spionage te doen. De VS probeert zijn bondgenoten onder druk te zetten om het bedrijf te weren uit aanbestedingen voor nieuwe 5G-netwerken.</p>
      <h3>Tech-oorlog tussen VS en China:</h3>
      <figure>
        <iframe src="https://www.youtube.com/embed/tirAg9p8bG0" width="640" height="360" data-service="Youtube" scrolling="no"/>
      </figure>
      <p>
        <b><a href="https://bit.ly/brighttv">Volg Bright ook op YouTube</a> voor meer tech-video's</b>
      </p>
    </article>
  </body>
</html>