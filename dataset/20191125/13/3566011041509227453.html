<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549950.html/%D9%87%D8%B1-%DA%86%D9%87-%D8%B2%D9%88%D8%AF%D8%AA%D8%B1-%D9%88%D8%B6%D8%B9%DB%8C%D8%AA-%D8%A8%D8%A7%D8%B2%D8%AF%D8%A7%D8%B4%D8%AA%DB%8C-%D9%87%D8%A7%DB%8C-%D8%A7%D8%AE%DB%8C%D8%B1-%D9%85%D8%B4%D8%AE%D8%B5-%D8%B4%D9%88%D8%AF--%DA%A9%D8%B3%D8%A7%D9%86%DB%8C-%DA%A9%D9%87-%D8%AA%D9%82%D8%B5%DB%8C%D8%B1-%DA%A9%D9%85%D8%AA%D8%B1%DB%8C-%D8%AF%D8%A7%D8%B1%D9%86%D8%AF-%D8%A8%D8%B1%D8%A7%DB%8C%D8%B4%D8%A7%D9%86-%D8%AA%D8%B5%D9%85%DB%8C%D9%85-%DA%AF%DB%8C%D8%B1%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T13:20:00+00:00"/>
    <meta property="og:title" content="هر چه زودتر وضعیت بازداشتی‌های اخیر مشخص شود/ کسانی که تقصیر کمتری دارند برایشان تصمیم‌گیری شود"/>
    <meta property="og:description" content="رئیس قوه قضائیه گفت: باید تلاش شود هر چه زودتر وضعیت بازداشتی‌های اغتشاشات اخیر تعیین تکلیف شود."/>
  </head>
  <body>
    <article>
      <h1>هر چه زودتر وضعیت بازداشتی‌های اخیر مشخص شود/ کسانی که تقصیر کمتری دارند برایشان تصمیم‌گیری شود</h1>
      <h2>حجت الاسلام رئیسی:</h2>
      <address>
        <time datetime="2019-11-25T13:20:00+00:00">25 Nov 2019, 13:20</time>
      </address>
      <p>رئیس قوه قضائیه گفت: باید تلاش شود هر چه زودتر وضعیت بازداشتی‌های اغتشاشات اخیر تعیین تکلیف شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سیدابراهیم رئیسی در جلسه امروز با مسئولان قضایی گفت: در مسائل و اغتشاشات اخیر، حضور مردم و بسیجیان در ارتباط با ایجاد امنیت و آرامش نقش ارزشمند و بی بدیلی بود که باید از آنها تقدیر کرد.</p>
      <p>وی ضمن درود به روح شهدای بسیج گفت: تفکر بسیجی ، باید تفکر غالب در همه حوزه ها و مدیریت‌ها  باشد و  اگر امروز امنیتی در کشور داریم، مرهون تفکر بسیجی است. اگر امنیتی در منطقه وجود دارد، مرهون اندیشه و تفکر بسیجی است.   رئیسی افزود: ما در دستگاه قضایی باید روز به روز تفکر بسیجی را توسعه دهیم و همه سطوح در دستگاه قضایی باید با تفکر و اندیشه بسیجی کار را دنبال کنند. هرچه مسئولیت برتر و بالاتر است؛ باید اندیشه بسیجی بیشتر رشد داشته باشد.   رئیس قوه قضائیه تأکید کرد: باید تلاش شود هر چه زودتر وضعیت بازداشتی‌های اغتشاشات اخیر تعیین تکلیف شود.   وی افزود: مسؤولانی که در مرکز، کار مدیریتی انجام می‌دهند،در این خصوص کار خود را دنبال و پیگیری کنند چرا که شرط موفقیت، پیگیری علی‌الدوام است و نباید پیگیری‌ها قطع شود.   آیت الله رئیسی گفت: هر چه زودتر باید تکلیف این بازداشتی‌های اغتشاشات اخیر تعیین تکلیف و وضعیت آنها مشخص شود و کسانی که تقصیر کمتری دارند برایشان تصمیم‌گیری شود و آنانی که موجب ناامنی شده‌اند و اغتشاش کرده‌اند نیز وضعیت‌شان باید مشخص شود و در دادگاه به جرم آنها رسیدگی خواهد شد.    منبع: فارس   انتهای پیام/</p>
    </article>
  </body>
</html>