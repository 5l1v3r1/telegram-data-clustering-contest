<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/u-drezdeni-z-naybahatshoyi-kolektsiyi-yevropy-vynesly-koshtovnostey-na-mil/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T13:54:00+00:00"/>
    <meta property="og:title" content="У Дрездені з найбагатшої колекції Європи винесли коштовностей на мільярд євро"/>
    <meta property="og:description" content="Вранці 25 листопада у німецькому Дрездені пограбували всесвітньо відому колекцію коштовностей «Зелене склепіння»."/>
  </head>
  <body>
    <article>
      <h1>У Дрездені з найбагатшої колекції Європи винесли коштовностей на мільярд євро</h1>
      <address>
        <time datetime="2019-11-25T13:54:00+00:00">25 Nov 2019, 13:54</time>
      </address>
      <p>Вранці 25 листопада у німецькому Дрездені пограбували всесвітньо відому колекцію коштовностей «Зелене склепіння».<br/><br/>Про це повідомляє <a href="https://www.eurointegration.com.ua/news/2019/11/25/7103444/">«Європейська правда».</a><br/><br/>Зазначається, що це наймасштабніша крадіжка творів мистецтва у післявоєнній історії. Вартість викрадених коштовностей оцінюється у мільярд євро. Офіційно поліція не називає обсяги збитків.<br/><br/>Попередньо повідомляється, що близько 5 години ранку злочинці відключили будівлю від електропостачання і потрапили всередину через вікно на куті. Вони зняли грати з вікна, а після пограбування помістили їх на місце. Попри відімкнення електрики грабіжників зафіксувала камера відеоспостереження.<br/><br/>Група грабіжників викрала коштовності, діаманти та дорогоцінні камені, які мають історичну цінність. Громіздкі предмети, такі як вази або картини, вирішили не брати. Пізніше поліція підтвердила, що до «Зеленого склепіння» проникли грабіжники: «На місці злочину перебуває наша група, злочинці втекли». Реклама</p>
    </article>
  </body>
</html>