<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_colovik-napoyiv-i-zgvaltuvav-15richnu-padcherku/939761"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T13:16:00+00:00"/>
    <meta property="og:title" content="Чоловік напоїв і зґвалтував 15-річну падчерку"/>
    <meta property="og:description" content="На Одещині 53-річний чоловік зґвалтував 15-річну падчерку. Про подію повідомила родичка потерпілої, яка була першою, кому та довірилася, розповіли у відділі комунікації обласної поліції. &quot;Зі слів дитини, коли мати була на роботі, 53-річний вітчим запропонував їй склянку вина, від ..."/>
  </head>
  <body>
    <article>
      <h1>Чоловік напоїв і зґвалтував 15-річну падчерку</h1>
      <address><time datetime="2019-11-25T13:16:00+00:00">25 Nov 2019, 13:16</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939761_w_300.jpg?v=0"/>
        <figcaption>На Одещині 53-річний чоловік зґвалтував 15-річну падчерку. Фото - ТСН</figcaption>
      </figure>
      <p>На Одещині 53-річний чоловік зґвалтував 15-річну падчерку.</p>
      <p>Про подію повідомила родичка потерпілої, яка була першою, кому та довірилася, розповіли у відділі комунікації обласної поліції.</p>
      <p>"Зі слів дитини, коли мати була на роботі, 53-річний вітчим запропонував їй склянку вина, від якої вона заснула. Прокинулася дівчина, відчувши, що чоловік, скориставшись її безпорадним станом, вступив з нею у статеві зносини", - сказано в повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_vagitna-u-13t-vid-vitchima-novi-podrobici/935878"/>
      </related>
      <p>Дівчину оглянули лікарі. Із місця події, де мешкає родина, поліцейські вилучили речові докази, які направили на експертне дослідження.</p>
      <p>Слідчі вже оголосили чоловіку про підозру, а суд обрав запобіжний захід у вигляді тримання під вартою. Слідство триває.</p>
      <blockquote>У Люботині на Харківщині затримали 49-річного чоловіка, який <a href="https://gazeta.ua/articles/np/_colovik-zgvaltuvav-sirotu-i-namagavsya-zarizati-sebe/939219">зґвалтував 14-річну падчерку</a>. Коли приїхала поліція - підозрюваний встромив собі в живіт ножа.</blockquote>
    </article>
  </body>
</html>