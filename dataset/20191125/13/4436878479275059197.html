<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191647/operada/primera/vegada/catalunya/pacient/amb/cancer/pulmo/sense/travessar-li/costelles"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-25T13:03:00+00:00"/>
    <meta property="og:title" content="Operada per primera vegada a Catalunya una pacient amb càncer de pulmó sense travessar-li les costelles"/>
    <meta property="og:description" content="La tècnica, aplicada a l'Hospital Sant Pau, permet reduir de forma clara el dolor posterior a la intervenció"/>
  </head>
  <body>
    <article>
      <h1>Operada per primera vegada a Catalunya una pacient amb càncer de pulmó sense travessar-li les costelles</h1>
      <h2>La tècnica, aplicada a l'Hospital Sant Pau, permet reduir de forma clara el dolor posterior a la intervenció</h2>
      <address>
        <time datetime="2019-11-25T13:03:00+00:00">25 Nov 2019, 13:03</time>
      </address>
      <p>L'Hospital de la Santa Creu i Sant Pau de Barcelona ha operat per primera vegada a Catalunya -la segona a tot l'Estat- una pacient amb càncer de pulmó a través d'una incisió sota el xifoide, la part inferior de l'estern. Es tracta d'una tècnica pionera que permet accedir al pulmó sense haver de travessar les costelles.<br/><br/>Aquest mètode representa un pas endavant en les intervencions mínimament invasives amb què cada vegada s'operen més càncers de pulmó. "El que fem amb la tècnica és buscar un espai natural sense haver de tocar els nervis que passen per sota de les costelles, que és el que produeix el dolor postoperatori", assenyala el doctor Joan Carles Trujillo, del Servei de Cirurgia Toràcica.<br/><br/>Tres dies després de l'operació, la pacient, de 57 anys, ja estava a casa sense haver de prendre cap calmant.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>