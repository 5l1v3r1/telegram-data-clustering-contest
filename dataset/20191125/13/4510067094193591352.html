<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1/accident-mortal-in-bihor-un-baiat-de-17-ani-a-pierdut-controlul-mopedului-si-s-a-rasturnat-153031.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-25T13:00:00+00:00"/>
    <meta property="og:title" content="Accident mortal în Bihor: Un băiat de 17 ani a pierdut controlul mopedului şi s-a răsturnat"/>
    <meta property="og:description" content="Un adolescent în vârstă de 17 ani din localitatea bihoreană Buduslău a murit, în weekend, după ce a pierdut controlul mopedului pe care îl conducea, s-a lovit într-un parapet şi s-a răsturnat."/>
  </head>
  <body>
    <article>
      <h1>Accident mortal în Bihor: Un băiat de 17 ani a pierdut controlul mopedului şi s-a răsturnat</h1>
      <address><time datetime="2019-11-25T13:00:00+00:00">25 Nov 2019, 13:00</time> by <a rel="author" href="https://www.ebihoreanul.ro/contact/Elena%20Marinescu#redactia_form" target="_blank">Elena Marinescu</a></address>
      <figure>
        <img src="https://cdn.ebihoreanul.ro/static/gallery_big/accident-noaptea-masina-politie-251119.JPG"/>
        <figcaption>foto: arhivă</figcaption>
      </figure>
      <p>Un adolescent în vârstă de 17 ani din Bihor a murit, în weekend, după ce a pierdut controlul mopedului pe care îl conducea, s-a lovit într-un parapet şi s-a răsturnat.</p>
      <p>Tragedia s-a produs sâmbătă, în jurul orei 14, pe drumul judeţean 191/F, în Buduslău.</p>
      <p>"Un localnic de 17 ani, în timp ce conducea un motociclu înregistrat pe direcţia Buduslău - Marghita, într-o curbă uşoară spre stânga, a pierdut controlul asupra direcţiei de deplasare, a acroşat bara metalică a unui indicator rutier, s-a lovit de parapetul din beton al unui pod şi s-a răstoarnat în şanţul de pe partea dreaptă a direcţiei sale de deplasare", explică un comunicat transmis, luni, de Poliţia Bihor.</p>
      <p>În urma impactului, băiatul a suferit răni grave, care i-au provocat decesul.</p>
      <p>Poliţiştii Biroului Rutier Marghita continuă cercetările pentru stabilirea cu exactitate a cauzelor şi împrejurărilor producerii accidentului rutier, mai arată comunicatul Poliţiei. Cert este că adolescentul avea carnet de conducere pentru categoria de vehicul pe care îl conducea.</p>
    </article>
  </body>
</html>