<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/peak-design-annuncia-la-nuova-linea-di-zaini-everyday-line-v2/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T13:27:00+00:00"/>
    <meta property="og:title" content="Peak Design annuncia la nuova linea di zaini Everyday Line V2 | MobileLabs"/>
    <meta property="og:description" content="Peak Design ha annunciato la nuova gamma di zaini, Everyday Line V2, che si arricchisce di due nuovi membri: Everyday Backpack Zip e Everyday Totepack. Disponibili a partire da oggi 25 novembre."/>
  </head>
  <body>
    <article>
      <h1>Peak Design annuncia la nuova linea di zaini Everyday Line V2 | MobileLabs</h1>
      <address>
        <time datetime="2019-11-25T13:27:00+00:00">25 Nov 2019, 13:27</time>
      </address>
      <p><b><a href="https://www.peakdesign.com/">Peak Design</a> </b>ha annunciato la nuova gamma di zaini,<b> Everyday Line V2</b>, che si arricchisce anche di due nuovi membri: <i>Everyday Backpack Zip e Everyday Totepack</i>. I nuovi modelli, che non si discostano dalla generazione precedente, introducono miglioramenti dal punto di vista estetico e dei materiali. La società afferma di aver accolto i feedback degli utenti per garantire una migliore esperienza di utilizzo e aumentare la resistenza.</p>
      <p>Tutta la linea presenta <b>le nuove cerniere “UltraZips”</b> che sono 20 volte più resistenti agli strappi rispetto alle cerniere standard. L’azienda ha inoltre impiegato materiali più morbidi e flessibili. Sono ben sei i prodotti annunciati disponibili all’acquisto a partire da oggi 25 novembre in diverse varianti cromatiche.</p>
      <figure>
        <iframe src="https://www.youtube.com/embed/Y-kxrhuRPpU" width="500" height="281" data-service="Youtube" scrolling="no"/>
      </figure>
      <p>La grande novità è lo <b>zaino <i>Everyday Backpack Zip</i></b> che sostituisce la tradizionale chiusura magnetica dell’iconico <i>Everyday Bakcpack</i> con una singola cerniera a 270 gradi. Questo consente un rapido accesso a tutta l’attrezzatura trasportata, come fotocamere e obiettivi, da entrambi i lati. Non mancano i pratici <b>FlexFold</b>, i divisori personalizzabili capaci di adattarsi alle varie esigenze che permettono di ottimizzare lo spazio interno. È disponibile nella versione da 15L e 20L al prezzo rispettivamente di 175,95 e 202,95 euro.</p>
      <p>La seconda new entry della gamma è <b><i>Everyday Totepack</i></b>, la borsa che a seconda delle esigenze può essere convertita in uno zaino grazie alla presenza di spallacci imbottiti che si ripongono rapidamente. È presente la chiusura magnetica per l’accesso alla porta superiore e due pratiche cerniere per gli accessi laterali dove i divisori FlexFold possono essere montati in orizzontale o in verticale per offrire uno spazio di protezione personalizzato. Rispetto al modello <i>Everyday Tote</i>, il nuovo arrivato offre una maggiore capienza, è adatto anche <b>per computer con schermi da 15 pollici</b> ed è privo della tracolla. <i>Everyday Totepack</i> 20L è disponibile nelle colorazioni Black e Bone a 156,95 euro.</p>
      <figure>
        <iframe src="https://www.youtube.com/embed/wvH0Q1XvT_I" width="500" height="281" data-service="Youtube" scrolling="no"/>
      </figure>
      <p>Per i modelli tradizionali, invece, <b>Peak Design ha apportato dei semplici e funzionali miglioramenti</b>. <i>Everyday Backpack</i>, per esempio, offre più tasche interne nella parte superiore e laterale, può trasportare PC da 15 pollici e presenta tasche laterali esterne più spaziose. <i>Everyday Messenger</i> elimina le cerniere esterne e aggiunge nuove tasche sia internamente che esternamente. Infine, <i>Everyday Tote</i> si presenta con una forma completamente nuova e dimensioni ridotte per una più facile trasportabilità e include una sola apertura superiore. <i>Everyday Sling</i>, infine, arriva in tre dimensioni (3L, 6L e 10L con numeri di tasche e divisori differenti). Il prezzo di vendita va da 73,95 euro a 138,95 euro passando per 92,95 euro per la misura media.</p>
      <p><i>Everyday Backpack</i> è disponibile nella versione 20L e 30L, vendute rispettivamente a 239,95 e 267,95 euro. <i>Everyday Messenger</i> 13L è acquistabile a 202,95 euro mentre servono 138,95 per <i>Everyday Tote</i> 15L.</p>
      <p>Poteta acquistare i prodotti Peak Design <b>attraverso lo store ufficiale</b> (accessibile <a href="https://toms.it/YhFqz">a questo link</a>) <b>o servendovi di Amazon</b> attraverso <a href="https://toms.it/aPJHc">questo link.</a></p>
    </article>
  </body>
</html>