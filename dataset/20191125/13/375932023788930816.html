<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/kozeleti-hirek/a-kovetkezo-hetekre-gyakoriak-lesznek-az-adathalasz-tamadasok-1889925/"/>
    <meta property="og:site_name" content="Világgazdaság"/>
    <meta property="article:published_time" content="2019-11-25T13:05:00+00:00"/>
    <meta property="og:title" content="A következő hetekben gyakoriak lesznek az adathalász támadások"/>
    <meta property="og:description" content="A leggyakoribb csalás az, hogy a csalók e-mailt küldenek az ügyfeleknek egy olyan linkkel, amely a banki szolgáltatás valódi belépőoldalára kísértetiesen hasonlító, de hamis internetes oldalra vezet."/>
  </head>
  <body>
    <article>
      <h1>A következő hetekben gyakoriak lesznek az adathalász támadások</h1>
      <address><time datetime="2019-11-25T13:05:00+00:00">25 Nov 2019, 13:05</time> by <a rel="author">VG</a></address>
      <p>Az MKB Bank tapasztalatai alapján az év utolsó időszakában gyakoribbá válnak az adathalász támadások, melyek során a csalók megtévesztő telefonokkal, SMS-ekkel vagy e-mailekkel próbálják megszerezni a számlatulajdonosok, bankkártyabirtokosok adatait. Az adathalászok célja a személyes adatok, internetbanki azonosítók, biztonsági kódok, jelszavak, bankkártyaadatok megszerzése – olvasható a bank közleményében.</p>
      <aside>Az internetes csalók a bankok ügyfeleitől megtévesztő módon kicsalt adatokat – az ügyfelek tudta nélkül – a banki felületeken történő belépéshez és tranzakciók indításához tudják felhasználni.</aside>
      <p>Az internetes csalások módszerei folyamatosan változnak, bővülnek. A leggyakoribb már ismert elkövetési módszer az, hogy a csalók magyartalanul, helytelenül megfogalmazott e-mailt küldenek az ügyfeleknek egy olyan linkkel, amely a banki szolgáltatás valódi belépőoldalára kísértetiesen hasonlító, de hamis internetes oldalra vezet.</p>
      <figure>
        <img src="https://www.vg.hu/wp-content/uploads/2019/02/075arriensonlinesa160807npV5d.jpg"/>
        <figcaption>Fotó: AFP</figcaption>
      </figure>
      <p>A csalók a hamis oldalon szerzik meg a belépéshez szükséges adatokat, kódokat, melyeket a valódi banki felületen, jogellenesen használnak fel. A Magyar Nemzeti Bank ajánlásaival összhangban az MKB Bank rendszeresen felhívja ügyfelei figyelmét az internetes csalások veszélyeire és kéri ügyfeleit arra, hogy az interneten történő ügyintézésük során a legnagyobb körültekintéssel járjanak el.</p>
      <p>Az elektronikus banki szolgáltatások felhasználói részére készített összefoglalóval – melyet ide kattintva érhetnek el – ügyfeleink kellő tájékoztatást kaphatnak szolgáltatásaink tudatos és biztonságos igénybevételéhez, mindezzel ahhoz, hogy elkerüljék az ilyen és ehhez hasonló támadásokat.</p>
    </article>
  </body>
</html>