<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/health/rakat-na-beliya-drob-e-prichina-nomer-edno-za-smart-pri-balgarskite-mazhe.html"/>
    <meta property="og:site_name" content="News.bg"/>
    <meta property="article:published_time" content="2019-11-25T13:04:26+00:00"/>
    <meta property="og:title" content="Ракът на белия дроб е причина номер едно за смърт при българските мъже"/>
    <meta property="og:description" content="Най-честият рисков фактор за рака на белия дроб е тютюнопушенето"/>
  </head>
  <body>
    <article>
      <h1>Ракът на белия дроб е причина номер едно за смърт при българските мъже</h1>
      <address><time datetime="2019-11-25T13:04:26+00:00">25 Nov 2019, 13:04</time> by <a rel="author" href="https://news.bg/author/dilyana-panayotova" target="_blank">Диляна Панайотова</a></address>
      <slideshow>
        <figure>
          <img src="https://webnews.bg/uploads/images/53/4353/454353/768x432.jpg?_=1574685321"/>
          <figcaption>Източник: Диляна Панайотова</figcaption>
        </figure>
        <figure>
          <img src="https://webnews.bg/uploads/images/51/4351/454351/768x432.jpg?_=1574684917"/>
          <figcaption>Източник: Диляна Панайотова</figcaption>
        </figure>
        <figure>
          <img src="https://webnews.bg/uploads/images/54/4354/454354/768x432.jpg?_=1574685375"/>
          <figcaption>Източник: Диляна Панайотова</figcaption>
        </figure>
        <figure>
          <img src="https://webnews.bg/uploads/images/50/4350/454350/768x432.jpg?_=1574685103"/>
          <figcaption>Източник: Диляна Панайотова</figcaption>
        </figure>
      </slideshow>
      <p><b>Най-честият рисков фактор за рака на белия дроб е тютюнопушенето.</b> Това показват проучванията. <b>Относителният риск за развитие на заболяването при пушачите се увеличава с 13,3 пъти в сравнение с непушачите.</b></p>
      <p>През 2018 в световен мащаб са <b>регистрирани приблизително 2,1милиона случаи на белодробен карцином и 1,8 милиона смъртни случаи вследствие на заболяването.</b></p>
      <p>Повече от 58% от всички случаи на заболяването в света, възникват в Азия. Статистиката за Европа за миналата година <b>отчита 387 913 смъртни случаи от белодробен карцином, което представлява 20% от всички свързани с онкологични заболявания смъртни случаи.</b></p>
      <p><b>В България ракът на белия дроб е най-често причина за смърт от злокачествените заболявания при мъжете и на трето място при жените.</b> Данните сочат, че <b>близо 79% от пациентите се диагностицират в напреднал стадий на заболяването.</b></p>
      <p>Симптомите при рак на белия дроб са <b>продължаваща кашлица, затруднено дишане, гръдна болка, прогресираща загуба на тегло.</b> Около 25% от пациентите с диагностициран белодробен карцином нямат симптоми. <b>Амбицията на медиците у нас е до 2025 да се удвои преживяемостта.</b> Едва 6% е преживяемостта у нас.</p>
      <p>Онкологът <b>Мила Петрова</b> изтъкна, че <b>белодробният карцином е основна причина за смърт в световен мащаб.</b> Това заболяване все по-често се среща при млади пациенти, каза тя. Това е изключително социално значимо заболяване, категорична бе Петрова. <b>У нас няма активни мерки срещу тютюнопушенето,</b> по мнението й. <b>15% от пациентите никога не са пушили.</b> </p>
      <p>Позитивни са ефектите от отказ от цигари. <b>Две седмици след отказ от тютюн функцията на белите дробове се възстановява.</b> Отделните видове белодробен карцином се лекуват различно, стана ясно от думите на онколога. <b>В малките градове и села диагностицираните пациенти са в по-късен стадий.</b> Доктор Полина Лъжанска подчерта, че трябва да се правят профилактични прегледи. <b>Колкото по-информирано е едно общество, толкова по-здраво може да бъде то</b>, категорична бе тя.</p>
    </article>
  </body>
</html>