<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/25/lubnanl-is-adam-hitler-in-ack-arttirma-ile-satilan-esyalarini-alp-israilli-vakfa-bagisladi"/>
    <meta property="og:site_name" content="euronews"/>
    <meta property="article:published_time" content="2019-11-25T13:56:26+00:00"/>
    <meta property="og:title" content="Lübnanlı zengin işadamından Yahudi toplumuna jest"/>
    <meta property="og:description" content="Adof Hitler'in bazı eşyalarını açık arttırmada satın alan Lübnanlı işadamı bunları İsrailli bir vakfa bağışlamaya karar verdi."/>
  </head>
  <body>
    <article>
      <h1>Lübnanlı zengin işadamından Yahudi toplumuna jest</h1>
      <address><time datetime="2019-11-25T13:56:26+00:00">25 Nov 2019, 13:56</time> by <a rel="author">Sertaç Aktan</a></address>
      <p>Adof Hitler'in bazı eşyalarını açık arttırmada satın alan Lübnanlı iş adamı bunları İsrailli bir vakfa bağışlamaya karar verdi.</p>
      <p>Servetini mücevher ve pırlanta sektöründe elde eden Abdullah Çatila isimli iş adamı eşyaların neo-Nazilerin eline geçmemesi bu bağışı yaptığını açıkladı.</p>
      <p>Münih'te 20 kasım çarşamba günü gerçekleşen <a href="https://tr.euronews.com/2019/11/21/hitler-in-kisisel-esyalarini-acik-artirmaya-cikaran-muzayede-evine-tepki">müzayedede</a> Hitler'in katlanabilir fötr şapkası 50 bin euroya satılmıştı. Çatila alabildiği kadar eşyayı aldığını söyleyerek tamamını İsrail'deki Keren Hayesod vakfına verildiğini ifade ediyor.</p>
      <p>Cenevre'de yaşayan ve İsviçre'deki en zengin 300 kişi arasında olan 1974 doğumlu Çatila haftalık Matin Dimanche dergisine verdiği röportajda "Eylemim hiçbir ideolojik mesaj içermiyor. Tamamen apolitik ve nötr bir duruş içindeyim." dedi.</p>
      <figure>
        <img src="https://static.euronews.com/articles/stories/04/32/17/00/404x304_cmsv2_13fe29a1-c5ec-5c01-84f9-f076fb1355a2-4321700.jpg"/>
        <figcaption>Abdullah Çatila</figcaption>
      </figure>
      <h3>Gerçek bir nezaket örneği</h3>
      <p>Avrupa Yahudi Birliği Başkanı Menahim Margolin gelişmeye ilişkin olarak "İş adamının bu jesti karşılığında şaşkınlığa uğradığını" açıkladı ve bu bağışı gerçek bir nezaket ve dayanışma örneği olarak nitelendirdi.</p>
      <h3>Ödül alacak</h3>
      <p>Çatila 100 Avrupalı Parlamenter tarafından bir ödül almak üzere Ocak ayında Auchwitz Konsantrasyon Kampı'nda gerçekleştirelecek seremoniye davet edildi.</p>
      <p>Müzayede çok sayıda eleştiri okunun hedefi olmuş, Alman hükümeti anti-semitizm komiseri Felix Klein müzayedeyi Nazi suçlarının önemsizleştirilmesi olarak gördüğünü söylemişti.</p>
    </article>
  </body>
</html>