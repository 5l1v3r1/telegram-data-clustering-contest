<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/pagare-scuotto-ndash-nbsp-rsquo-artista-napoletano-autore-219988.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-25T13:20:00+00:00"/>
    <meta property="og:title" content="Salvatore scuotto e la scultura di salvini che spara: 'lui usa un linguaggio violento. da giorni...'"/>
    <meta property="og:description" content="PAGARE LO SCUOTTO – L’ARTISTA NAPOLETANO AUTORE DELLA SCULTURA DI SALVINI CHE SPARA AI MIGRANTI-ZOMBIE: “NON SONO IO CHE ISTIGO L’ODIO, È LUI CHE USA UN LINGUAGGIO VIOLENTO E TIRA FUORI GLI ISTINTI PEGGIORI DEL PAESE” - “DA GIORNI STO SPALANDO MERDA DAI SOCIAL, INVIATAMI DALLA BESTIA. SE VIENE A VISITARE LA MOSTRA NON MI FA DI SICURO PIACERE. NON SONO UN MILITANTE DI SINISTRA, MA…” – VIDEO"/>
  </head>
  <body>
    <article>
      <h1>Salvatore scuotto e la scultura di salvini che spara: 'lui usa un linguaggio violento. da giorni...'</h1>
      <address>
        <time datetime="2019-11-25T13:20:00+00:00">25 Nov 2019, 13:20</time>
      </address>
      <p>
        <b>PAGARE LO SCUOTTO – L’ARTISTA NAPOLETANO AUTORE DELLA SCULTURA DI SALVINI CHE SPARA AI MIGRANTI-ZOMBIE: “NON SONO IO CHE ISTIGO L’ODIO, È LUI CHE USA UN LINGUAGGIO VIOLENTO E TIRA FUORI GLI ISTINTI PEGGIORI DEL PAESE” - “DA GIORNI STO SPALANDO MERDA DAI SOCIAL, INVIATAMI DALLA BESTIA. SE VIENE A VISITARE LA MOSTRA NON MI FA DI SICURO PIACERE. NON SONO UN MILITANTE DI SINISTRA, MA…” – VIDEO</b>
      </p>
      <hr/>
      <figure>
        <iframe src="https://www.youtube.com/embed/mB6Kw54eBJQ" width="560" height="315" data-service="Youtube" scrolling="no"/>
      </figure>
      <p>
        <b>Maria Berlinguer per <a href="http://www.lastampa.it/">“la Stampa”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256413/1243135.htm">
          <img src="https://cdn-static.dagospia.com/img/foto/11-2019/salvatore-scuotto-1243135.jpg"/>
        </a>
        <figcaption>SALVATORE SCUOTTO</figcaption>
      </figure>
      <p>«Istigazione all' odio? Ma quando mai, l' opera è l' allegoria dell' istigazione all' odio, è un gioco visionario, inspirato ad alcune applicazione della playstation: Salvini dice che è una schifezza?</p>
      <p>Sono consapevole di non avergli fatto una carezza, sto spalando da giorni merdai social inviatami dalla Bestia. Me lo aspettavo vuol dire che l' ho colpito».</p>
      <figure>
        <a href="https://www.dagospia.com/mediagallery/Dago_fotogallery-256413/1242607.htm">
          <img src="https://cdn-static.dagospia.com/img/foto/11-2019/la-pacchia-e-finita-la-scultura-di-salvatore-scuotto-con-salvini-che-spara-ai-mi-1242607.jpg"/>
        </a>
        <figcaption>la pacchia e' finita la scultura di salvatore scuotto con salvini che spara ai migranti zombie</figcaption>
      </figure>
      <p>Salvatore Scuotto, scultore napoletano che con il fratello, anche lui scultore e con tutta la famiglia, con la bottega Scarabattola, è uno degli artisti della grande scuola napoletana di presepi e arti figurative (il loro presepe vinse il concorso di re Juan Carlos, esportando 150 statuette da 40 centimetri) è da giorni uno dei bersagli della propaganda del leader leghista per «La pacchia è finita», esposta alla galleria Nabi Interior Design di Napoli.</p>
      <figure>
        <a href="https://www.dagospia.com/mediagallery/Dago_fotogallery-256413/1242608.htm">
          <img src="https://cdn-static.dagospia.com/img/foto/11-2019/la-pacchia-e-finita-la-scultura-di-salvatore-scuotto-con-salvini-che-spara-ai-mi-1242608.jpg"/>
        </a>
        <figcaption>la pacchia e' finita la scultura di salvatore scuotto con salvini che spara ai migranti zombie 7</figcaption>
      </figure>
      <p>L' ex ministro dell' interno, maglia verde e numero 49, stringe con una mano un rosario e con l' altra una pistola giocattolo dalla quale esce «game over», puntata su due migranti/ zombie su una zattera.</p>
      <p>
        <b>L' hanno accusata di fomentare l' odio. Salvini ha chiesto di rimuovere la sua scultura, «una schifezza».</b>
      </p>
      <figure>
        <a href="https://www.dagospia.com/mediagallery/Dago_fotogallery-256413/1242606.htm">
          <img src="https://cdn-static.dagospia.com/img/foto/11-2019/la-pacchia-e-finita-la-scultura-di-salvatore-scuotto-con-salvini-che-spara-ai-mi-1242606.jpg"/>
        </a>
        <figcaption>la pacchia e' finita la scultura di salvatore scuotto con salvini che spara ai migranti zombie 6</figcaption>
      </figure>
      <p>«Come diceva Picasso l' arte non è fatta per decorare gli appartamenti. Non sono certo io a istigare all' odio ma un certo tipo di politica, è Salvini che da tempo usa un linguaggio violento, tirando fuori gli istinti peggiori del Paese. In questi giorni sto leggendo il libro di Scurati, c' è di che essere preoccupati. La mia voleva essere una contestazione verso la sua politica non odio verso la sua persona.</p>
      <figure>
        <a href="https://www.dagospia.com/mediagallery/Dago_fotogallery-256413/1242609.htm">
          <img src="https://cdn-static.dagospia.com/img/foto/11-2019/la-pacchia-e-finita-la-scultura-di-salvatore-scuotto-con-salvini-che-spara-ai-mi-1242609.jpg"/>
        </a>
        <figcaption>la pacchia e' finita la scultura di salvatore scuotto con salvini che spara ai migranti zombie 5</figcaption>
      </figure>
      <p>Mi sono immaginato Salvini come un ragazzino alle prese con un video gioco. La pistola è un giocattolo, la scritta game over dovrebbe essere chiara, e del resto non potrebbe uccidere ancora degli zombie. Capisco che l' arte non è capita da tutti...».</p>
      <figure>
        <a href="https://www.dagospia.com/mediagallery/Dago_fotogallery-256413/1149221.htm">
          <img src="https://cdn-static.dagospia.com/img/foto/04-2019/salvini-e-morisi-con-mitraglietta-1149221.jpg"/>
        </a>
        <figcaption>SALVINI E MORISI CON MITRAGLIETTA</figcaption>
      </figure>
      <p>
        <b>Però anche dal governo hanno solidarizzato con Salvini...</b>
      </p>
      <p>«Io non sono un militante della sinistra, la mia è un' installazione surreale. Bisognerebbe visitare il padiglione per capire. Il tema certo è quello dell' immigrazione e dei morti in mare. E poi non dimentichiamo che Salvini ai tempi del decreto sicurezza si è fatto fotografare con un fucile in mano, tanto per spiegare come pensa che dobbiamo difenderci.</p>
      <figure>
        <a href="https://www.dagospia.com/mediagallery/Dago_fotogallery-256413/1242612.htm">
          <img src="https://cdn-static.dagospia.com/img/foto/11-2019/salvatore-scuotto-1242612.jpg"/>
        </a>
        <figcaption>salvatore scuotto</figcaption>
      </figure>
      <p>Deve capire che almeno qui a Napoli ci sono artisti che sono stanchi di questo suo modo sempre violento di affrontare le discussioni. Siamo stanchi di vederci proporre sempre un nemico: prima noi meridionali, ora gli immigrati.</p>
      <p>Del resto basta vedere come la sua Bestia si sta vendicando in questi giorni: cerco di stare il più lontano possibile dai social e dal telefono, perché io ho le spalle larghe ma gli attacchi sono anche diretti alla famiglia».</p>
      <figure>
        <a href="https://www.dagospia.com/mediagallery/Dago_fotogallery-256413/1242610.htm">
          <img src="https://cdn-static.dagospia.com/img/foto/11-2019/la-pacchia-e-finita-la-scultura-di-salvatore-scuotto-con-salvini-che-spara-ai-mi-1242610.jpg"/>
        </a>
        <figcaption>la pacchia e' finita la scultura di salvatore scuotto con salvini che spara ai migranti zombie 4</figcaption>
      </figure>
      <p>
        <b>Lei dice che Salvini dovrebbe venire a vedere la mostra. Le farebbe piacere davvero?</b>
      </p>
      <p>«A me non di sicuro, sono sincero, ma certamente farebbe piacere ad altri. Persino a Napoli il clima sta cambiando».</p>
      <figure>
        <a href="https://www.dagospia.com/mediagallery/Dago_fotogallery-256413/1242605.htm">
          <img src="https://cdn-static.dagospia.com/img/foto/11-2019/la-pacchia-e-finita-la-scultura-di-salvatore-scuotto-con-salvini-che-spara-ai-mi-1242605.jpg"/>
        </a>
        <figcaption>la pacchia e' finita la scultura di salvatore scuotto con salvini che spara ai migranti zombie 3</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256413/1242611.htm">
          <img src="https://cdn-static.dagospia.com/img/foto/11-2019/la-pacchia-e-finita-la-scultura-di-salvatore-scuotto-con-salvini-che-spara-ai-mi-1242611.jpg"/>
        </a>
        <figcaption>la pacchia e' finita la scultura di salvatore scuotto con salvini che spara ai migranti zombie1</figcaption>
      </figure>
    </article>
  </body>
</html>