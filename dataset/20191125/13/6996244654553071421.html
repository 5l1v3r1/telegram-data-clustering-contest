<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710089"/>
    <meta property="og:site_name" content="ישראל היום"/>
    <meta property="article:published_time" content="2019-11-25T13:00:23+00:00"/>
    <meta property="og:title" content="&quot;אל תתנו לאיש להימלט&quot;: כך שיכללה סין את מחנות הריכוז למוסלמים"/>
    <meta property="og:description" content="מפחיד: מסמכים שדלפו למערב חושפים את היקפם של מחנות ה&quot;חינוך מחדש&quot; למוסלמים ואת הצעדים האכזריים שנקטו השלטונותמסביב לעולם"/>
  </head>
  <body>
    <article>
      <h1>"אל תתנו לאיש להימלט": כך שיכללה סין את מחנות הריכוז למוסלמים</h1>
      <h2>מסמכים שדלפו למערב חושפים את היקפם המפחיד של מחנות ה"חינוך מחדש" למוסלמים ואת הצעדים שנקטו השלטונות על מנת להקימם ואת השיטה האכזרית במחנות</h2>
      <address><time datetime="2019-11-25T13:00:23+00:00">25 Nov 2019, 13:00</time> by <a rel="author" href="https://www.israelhayom.co.il/writer_articles?tid=51241" target="_blank">נטע בר</a></address>
      <p>מסמכים שהודלפו מסין חושפים לראשונה, ממקור רשמי, את משטר האימים במחנות הריכוז שהקימה בייג'ינג במערב המדינה, בהם מוחזקים קרוב למיליון בני אדם בתנאים שונים של כליאה.</p>
      <p>המסמכים שהודלפו, ככל הנראה על ידי בכיר בממשל שמבקש לעצור את מדיניות כליאת המוסלמים, הגיעו לידי ארגון העיתונאים החוקרים הבינלאומי והופצו ללמעלה מ-17 כלי תקשורת שונים ברחבי העולם. </p>
      <p>לאחר שבשבוע שעבר פורסמו בכלי התקשורת בארצות הברית מסמכים החושפים את תהליך הקמתם של מחנות המאסר, כולל את הוראות הנשיא שי ג'ינפינג לראשי החבל המערבי להיות "חסרי רחמים, כעת נחשפות העדויות לנעשה מאחורי החומות הגבוהות של מתקני הכליאה, אותן מגדירים השלטונות בסין: "מרכזי רכישת כישורים וחינוך". </p>
      <figure>
        <img src="https://www.israelhayom.co.il/sites/default/files/u10321/The_China_Cables_21699.jpg"/>
        <figcaption>
          <b>מחנה ריכוז שהוקם במערב סין // צילום: איי.פי</b>
        </figcaption>
      </figure>
      <p>על פי המסמכים, במחנות הכליאה חייבות להיאכף תקנות נוקשות של שליטה מוחלטת הן בפן הפיזי ובצד הפסיכולוגי של חיי האסירים. על מנת להשיג זאת המסמכים מפרטים שכבות מרובות של בידוד, כליאה ומבנים תומכים. תחנת משטרה גדולה ובה כוחות הערוכים לדכא מהומות הוצמדה לכל מחנה. </p>
      <p>על פי התקנות שנחשפו, אסירים יכולים להשהות במחנות לתקופת זמן בלתי מוגבלת ותקופת המאסר המינימאלית עבור אסיר היא שנה. לאחר שנה יעבור כל אסיר הליך מסובך של "הערכה" ורק אז ייחשב כמועמד לשחרור. </p>
      <figure>
        <img src="https://www.israelhayom.co.il/sites/default/files/u10321/The_China_Cables_95138.jpg-a43fc.jpg"/>
      </figure>
      <p>
        <b>תחנת משטרה בתוך מתקן כליאה במערב סין // צילום: איי.פי</b>
      </p>
      <p>המחנות עצמם פועלים בשיטה של צבירת "נקודות זכות", בהם זוכים האסירים בקטגוריות כמו "מהפך בחינוך", "ציות לכללי המשמעת ו"אימון ולמידה". גם לאחר השלמת ה"תהליך הלימודי" האסירים נותרים בתנאי כליאה אך עוברים לאגף מעונות בהם תנאי החיים טובים יותר, שם הם עוברים לפחות חצי שנה של "עבודה למען כישורים". </p>
      <p>עוד בנושא:</p>
      <p>
        <a href="https://www.israelhayom.co.il/article/686939">שקט וביטחון, תוצרת סין</a>
      </p>
      <p>
        <a href="https://www.israelhayom.co.il/article/636083">טורקיה נגד סין: "פוגעת בזכויות האויגורים"</a>
      </p>
      <p>
        <a href="https://www.israelhayom.co.il/article/644255">סין: "להמשיך בלחץ על הקיצוניות המוסלמית"</a>
      </p>
      <p>
        <a href="https://www.israelhayom.co.il/article/616597">סין: מוסלמים מוחזקים כעובדי כפייה</a>
      </p>
      <p>האסירים זוכים לשיחת טלפון או ווידיאו שבועית לקרוב משפחה אחד על פי בחירתם, זה הקשר היחיד שמותר להם עם העולם החיצון, אך גם קשר זה נלקח מהם אם עברו עבירה משמעתית קטנה ביותר. </p>
      <h3>אין פשע, אין בית משפט</h3>
      <p>על מנת להבין עד כמה אכזרי משטר המחנות של סין במערב המדינה יש לזכור כי איש מהאסירים שמגיעים למתחמים הללו ושוהים בהם לפחות שנה, לא עבר עבירה רשמית כלשהי על החוק, עבור אלו קיימת מערכת העונשין הרגילה, אלא גילו "נטיות אידיאולוגיות בעייתיות". </p>
      <p>רבים מהאסירים, בני המיעוט האויגורי והקזחי, נעצרים בשל דתם המוסלמית או מה שמגדיר המשטר "אדיקות יתר". המסמכים שנחשפו מציגים באיזה אופן פתאומי נעצרו אזרחים ונשלחו למחנות, כך שאפילו ילדיהם שלומדים בפנימיות לא עודכנו בדבר מעצרם. </p>
      <figure>
        <img src="https://www.israelhayom.co.il/sites/default/files/u10321/AFP_1MK023.jpg"/>
      </figure>
      <p>
        <b>מחנה כליאה במערב סין, צילום מבחוץ // צילום: איי.פי</b>
      </p>
      <p>הדגש ששמים במחנות על מניעת בריכה משתקף היטב מהמסמכים. השלטון המרכזי בביג'ינג מורה באחד המסמכים לצלם במצלמות אבטחה כל סנטימטר ממתחמי המעצר על מנת "לא להשאיר מקום לשטח מת. יש לתעד כל נדבך מחיי האסיר, כולל המלקחות והתור לארוחות". </p>
      <p>מי שהכתיב את הטון האכזרי של המערכת הוא הנשיא שי ג'ינפינג. בהתבטאות בנושא לאחר פיגוע שהתרחש בחבל אמר הנישא: "יש לבנות קירות פלדה גבוהים, לשים טיל מעליהם, מלכודות למטה, אסור לכם לתת לאיש לצאת משם". </p>
      <p> </p>
      <figure>
        <img src="https://www.israelhayom.co.il/sites/default/files/u10321/The_China_Cables_64185.jpg-e1b6b.jpg"/>
        <figcaption>
          <b>שוטרים סינים סמוך למסגד בחבל שינג'יאנג // צילום: רויטרס</b>
        </figcaption>
      </figure>
      <p>מדיניות הדיכוי כלפי המיעוטים המוסלמים במערב סין מתבטאת לא רק במערך הכליאה והחינוך מחדש שמפעילה סין אלא גם בהרס שיטתי של מסגדים, בתי קברות מוסלמים ואתרים המקודשים לדת המוסלמית. ארגוני זכויו תאדם חשפו באמצעות תצלומי לבניין עשרות מקרים של הרס מכוון של קודשי האסלאם ברחבי החבל. </p>
    </article>
  </body>
</html>