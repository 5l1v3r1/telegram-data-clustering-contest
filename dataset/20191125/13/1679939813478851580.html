<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/biserica-ortodoxa-ucraineana-propune-sarbatorirea-craciunului-pe-stil-nou-in-data-de-25-decembrie_3060021.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T13:05:43+00:00"/>
    <meta property="og:title" content="Biserica Ortodoxă Ucraineană propune sărbătorirea Crăciunului pe stil nou, în data de 25 decembrie"/>
    <meta property="og:description" content="Crăciunul în Ucraina trebuie sărbătorit conform calendarului grigorian, adică pe 25 decembrie. Declaraţia a fost făcută de către capul Bisericii Ortodoxe Ucrainene Epifanie, transmite Unian. Potrivit lui, Biserica Ucraineană ar putea înlocui calendarul iu"/>
  </head>
  <body>
    <article>
      <h1>Biserica Ortodoxă Ucraineană propune sărbătorirea Crăciunului pe stil nou, în data de 25 decembrie</h1>
      <address><time datetime="2019-11-25T13:05:43+00:00">25 Nov 2019, 13:05</time> by <a rel="author">PUBLIKA.MD</a></address>
      <p>
        <b>Crăciunul în Ucraina trebuie sărbătorit conform calendarului grigorian, adică pe 25 decembrie. Declaraţia a fost făcută de către capul Bisericii Ortodoxe Ucrainene Epifanie, transmite <a href="https://lenta.ru/news/2019/11/25/raskolniki/">Unian</a>. </b>
      </p>
      <p>Potrivit lui, Biserica Ucraineană ar putea înlocui calendarul iulian şi schimba data sărbătorii, însă pentru trecerea definitivă este necesar acordul societăţii ucrainene. Epifanie a menţionat că este dificil de estimat cât timp este necesar pentru a schimba data sărbătoririi Crăciunului în Ucraina. </p>
      <p>În prezent, ţara vecină, ca şi Moldova, sărbătoreşte Crăciunul pe stil nou şi pe stil vechi - pe 25 decembrie şi 7 ianuarie. </p>
      <p>Biserica Ortodoxă Ucraineană a fost creată la Kiev, în data de 15 decembrie 2018, iar în data de 9 ianuarie 2019, Patriarhul Ecumenic Bartolomeu I, de la Constantinopol a transmis tomosul privind autocefalia Bisericii Ortodoxe Ucrainene. </p>
    </article>
  </body>
</html>