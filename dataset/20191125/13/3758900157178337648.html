<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/raporty/raport-siatkarski/siatkowka/news-lm-siatkarek-budowlanych-czeka-trudne-zadanie,nId,3354029"/>
    <meta property="og:site_name" content="RMF24"/>
    <meta property="article:published_time" content="2019-11-25T13:00:53+00:00"/>
    <meta property="og:title" content="LM siatkarek: Budowlanych czeka trudne zadanie"/>
    <meta property="og:description" content="Jedna z czołowych drużyn tureckiej ekstraklasy Fenerbahce Opet Stambuł przeegzaminuje siatkarki Grotu Budowlanych Łódź w drugiej kolejce Ligi Mistrzyń. Z kolei ŁKS Commercecon Łódź zagra na Ukrainie z Chimikiem Jużne."/>
  </head>
  <body>
    <article>
      <h1>LM siatkarek: Budowlanych czeka trudne zadanie</h1>
      <address><time datetime="2019-11-25T13:00:53+00:00">25 Nov 2019, 13:00</time> by <a rel="author">RMF FM</a></address>
      <p>
        <b>Jedna z czołowych drużyn tureckiej ekstraklasy Fenerbahce Opet Stambuł przeegzaminuje siatkarki Grotu Budowlanych Łódź w drugiej kolejce Ligi Mistrzyń. Z kolei ŁKS Commercecon Łódź zagra na Ukrainie z Chimikiem Jużne.</b>
      </p>
      <figure>
        <img src="https://i.iplsc.com/siatkarki-budowlanych-lodz/0009EU4ZE1VFG2XK-C123-F4.jpg"/>
        <figcaption>Siatkarki Budowlanych Łódź<cite>/CEV /</cite></figcaption>
      </figure>
      <p>Budowlane na inaugurację rozgrywek pokonały fiński LP Salo 3:1, ale już w najbliższy czwartek ta poprzeczka zostanie powieszona znacznie wyżej. Podopieczne Błażeja Krzyształowicza w Stambule<b> zagrają z Fenerbahce, w którym występuje kilka reprezentantek wicemistrza Europy Turcji</b> - Eda Erdem Dunar, Fatma Yildirim, czy Naz Aydemir Akyol. Gwiazdą drużyny jest serbska przyjmująca, mistrzyni świata i Europy Brankica Mihajlovic, a zespół od 2018 roku prowadzi niezwykle utytułowany szkoleniowiec Zoran Terzic, który jest jednocześnie selekcjonerem Serbii.</p>
      <p>Fenerbahce w pierwszej kolejce przegrało z lokalnym rywalem - <b>Eczacibasi VitrA Stambuł</b> 2:3.<br/><br/>Teoretycznie łatwiejszą przeprawę powinny mieć siatkarki innego łódzkiego klubu - ŁKS. Mistrzynie Polski po wygranej nad niemieckim Allianz MTV Stuttgart (3:2), we wtorek na wyjeździe zmierzą się z ukraińskim Chimikiem Jużne. Rywalki po raz pierwszy występują w tych prestiżowych rozgrywkach i są jednocześnie <b>pierwszym reprezentantem Ukrainy</b>, który dotarł do fazy grupowej LM. Chimik przed tygodniem został rozgromiony w meczu z Igor Gorgonzola Novara 0:3 (17:25, 10:25, 7:25). Łodzianki w lidze zasygnalizował zwyżkę formy wygrywając trzy ostatnie pojedynki.<br/><br/>Podobnie jak przed rokiem, w fazie grupowej LM uczestnicy 20 zespołów <b>podzielonych na pięć grup</b>. Awans do ćwierćfinału wywalczą zwycięzcy grup oraz trzy drużyny z drugich miejsc z najlepszym bilansem.<br/><br/>W europejskich rozgrywkach wystąpią jeszcze dwa inne polskie kluby. Siatkarki Developresu SkyRes Rzeszów i Chemika Police walczyć będą w <b>Pucharze CEV</b>. Pierwszym rywalem rzeszowianek będzie ASPTT Miluza (Francja), a policzanki spotkają się z Galatasaray Stambuł. Mecze 1/16 finału zaplanowano na 4 grudnia.Program LM siatkarek z udziałem polskich drużyn:<br/><br/><b>wtorek</b><br/><br/>grupa C: Chimik Jużne - ŁKS Commercecon Łódź (17.00)<br/><br/><b>czwartek</b><br/><br/>grupa A: Fenerbahce Opet Stambuł - Grot Budowlani Łódź (17.00)</p>
    </article>
  </body>
</html>