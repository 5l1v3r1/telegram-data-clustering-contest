<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/katce-33-odmitla-pojistovna-proplatit-lecbu-o-vikendu-mladou-zenu-rakovina-zabila"/>
    <meta property="og:site_name" content="eXtra.cz"/>
    <meta property="article:published_time" content="2019-11-25T13:14:00+00:00"/>
    <meta property="og:title" content="Katce (†33) odmítla pojišťovna proplatit léčbu: O víkendu mladou ženu rakovina zabila"/>
    <meta property="og:description" content="Třiatřicetiletá Katka dlouhé měsíce bojovala se zákeřnou rakovinou. Od loňska, kdy se léčila chemoterapiemi, se jí letos nemoc vrátila. Bohužel v takové síle, na kterou už klasická léčba nestačila. Mladá Slovenka proto zažádala pojišťovny o proplacení speciální léčby imunoterapie. Dlouho se žádná z institucí k proplácení neměla. Katka, která se i navzdory tomu chtěla s nemocí vypořádat, bohužel v neděli zemřela."/>
  </head>
  <body>
    <article>
      <h6 class="kicker">Smutné</h6>
      <h1>Katce (†33) odmítla pojišťovna proplatit léčbu: O víkendu mladou ženu rakovina zabila</h1>
      <address><time datetime="2019-11-25T13:14:00+00:00">25 Nov 2019, 13:14</time> by <a rel="author">Alena Zajícová</a></address>
      <slideshow>
        <figure>
          <img src="https://www.extra.cz/images/thumbs/81/26/81265a8-247740-katus-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Katka svůj boj s rakovinou prohrála.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/78/00/780013f-247747-kaccc-2560x0-shrink.png"/>
          <figcaption>Mladá Slovenka si užívala života.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/fc/d0/fcd0afa-247746-kaci-2560x0-shrink.png"/>
          <figcaption>Osud s ní měl jiné plány.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/8b/9b/8b9b9b2-247742-katka-2560x0-shrink.png"/>
          <figcaption>Katka zemřela mladá.</figcaption>
        </figure>
        <figcaption>
          <a href="https://www.extra.cz/katce-33-odmitla-pojistovna-proplatit-lecbu-o-vikendu-mladou-zenu-rakovina-zabila/galerie/4">+ Další 4 fotografie</a>
        </figcaption>
      </slideshow>
      <p>
        <b>Třiatřicetiletá Katka dlouhé měsíce bojovala se zákeřnou rakovinou. Od loňska, kdy se léčila chemoterapiemi, se jí letos nemoc vrátila. Bohužel v takové síle, na kterou už klasická léčba nestačila. Mladá Slovenka proto zažádala pojišťovny o proplacení speciální léčby imunoterapie. Dlouho se žádná z institucí k proplácení neměla. Katka, která se i navzdory tomu chtěla s nemocí vypořádat, bohužel v neděli zemřela.</b>
      </p>
      <p>Rodačka z Bratislavy se na podzim tohoto roku začala spoléhat na sílu sociálních sítí, protože jí už prakticky nezbývala jiná možnost. Pojišťovna odmítla proplatit její léčbu a Katka začínala být ještě zoufalejší.</p>
      <p>Po zveřejnění její zprávy se ale začali skládat lidé z celého Slovenska na léky a koncem října dokonce žádost o proplacení léčby schválila jedna z pojišťoven. <b>„Všeobecná zdravotní pojišťovna (VZP) schválila žádost o úhradu léku Keytruda pro svou vážně nemocnou pojistnici. V tomto medializovaném případě se daly věci do pohybu poté, co zdravotní pojišťovna dostala od ošetřujícího lékaře kompletní žádost o úhradu léku,“</b> napsala Katarína na sociální síť.</p>
      <p>Naposledy o sobě dala vědět před pěti dny prostřednictvím svého Instagramu. <b>„Stále bojuju. Dělám, co můžu, jsem stále v nemocnici.“</b> V té době možná netušila, že jí zbývají pouhé tři dny života.</p>
      <p>Krásná Katka podlehla zákeřné nemoci v neděli. Pod příspěvkem se okamžitě začaly hemžit komentáře vyjadřující soustrast.</p>
      <p>Katčin boj o život začal v květnu 2018, kdy se objednala na vyšetření potom, co jí opakovaně bolelo břicho. Vyšetření objevilo nádor na ledvině ve velikosti pěsti. <b>„Do dvou týdnů mě operovali. Pár dní před ní jsem začala krvácet. Při operaci jsem přišla o ledvinu s nadledvinkami, slezinu a tři lymfatické uzliny,“</b> přiblížila na sociální síti začátek svého příběhu.</p>
      <p>V průběhu týdnů se jí vytvořily metastázy v lymfě, kostech, plicích, játrech a krku. Když chemoterapie nezabírala, lékařka navrhla již zmíněnou imunoterapii, kterou jí ze začátku nikdo nechtěl proplatit… První dávku jí zaplatili rodiče, na druhou se měli složit příbuzní. Ani to však nestačilo. Katka boj s časem bohužel prohrála.</p>
      <p>Podívejte se do galerie na snímky, kde je krásná Katarína ještě plná sil.</p>
    </article>
  </body>
</html>