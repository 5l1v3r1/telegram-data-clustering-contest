<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/arezzo/cronaca/colpito-da-infarto-davanti-al-supermercato-soccorso-dai-presenti-con-il-defibrillatore-1.4905188"/>
    <meta property="og:site_name" content="La Nazione"/>
    <meta property="article:published_time" content="2019-11-25T13:49:00+00:00"/>
    <meta property="og:title" content="Colpito da infarto davanti al supermercato: soccorso dai presenti con il defibrillatore"/>
    <meta property="og:description" content="In collegamento con il 118 intervengono nel giro di pochi secondi, poi arriva l'auto media: portato a Siena con il Pegaso"/>
  </head>
  <body>
    <article>
      <h1>Colpito da infarto davanti al supermercato: soccorso dai presenti con il defibrillatore</h1>
      <h2>In collegamento con il 118 intervengono nel giro di pochi secondi, poi arriva l'auto media: portato a Siena con il Pegaso</h2>
      <address>
        <time datetime="2019-11-25T13:49:00+00:00">25 Nov 2019, 13:49</time>
      </address>
      <p>Arezzo, 25 novembre 2019 - E' caduto a terra colpito da arresto cardiaco: poco dopo le 10, nel piazzale dell'ex Ipercoop, quindi in mezzo alla gente. E proprio alcuni dei presenti sono stati decisivi per soccorrerlo.</p>
      <p>Sono corsi al defibrillatore, disponibile a pochi metri dal punto del malore,  e sotto le indicazioni della centrale hanno scaricato due volte.</p>
      <p>E' arrivata l'automedica e il personale ha scaricato tre volte. L'uomo è stato quindi stabilizzato e portato a Siena da Pegaso in codice rosso. Non può ancora considerarsi fuori pericolo, le sue condizioni restano gravi, ma certo grazie alla mobilitazione che è scattata ha una speranza concreta di farcela.</p>
      <p>Soddisfazione dal 118, la cui rete ormai è ricca di episodi di questo tipo che puntano molto sulla collaborazione con i cittadini. </p>
      <p>© Riproduzione riservata</p>
    </article>
  </body>
</html>