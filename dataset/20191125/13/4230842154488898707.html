<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191125-miljon-gotivkoyu-i-kvartyra-shho-vidomo-pro-golovu-chernivetskoyi-oda-osachuka/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T13:17:46+00:00"/>
    <meta property="og:title" content="Мільйон готівкою і квартира: що відомо про голову Чернівецької ОДА Осачука"/>
    <meta property="og:description" content="Новим головою Чернівецької ОДА став Сергій Осачук. Що про нього відомо – читайте на Фактах ICTV."/>
  </head>
  <body>
    <article>
      <h1>Мільйон готівкою і квартира: що відомо про голову Чернівецької ОДА Осачука</h1>
      <address>
        <time datetime="2019-11-25T13:17:46+00:00">25 Nov 2019, 13:17</time>
      </address>
      <p>Новим головою Чернівецької ОДА став Сергій Осачук. Що про нього відомо – читайте на Фактах ICTV.</p>
      <p>Сергієві Осачуку <b>47 років</b>. Він народився у Чернівцях у 1972 році.  У 1994 році закінчив історичний факультет Чернівецького національного університету.</p>
      <p>Є <b>кандидатом історичних наук, перекладачем, державним діячем</b>. Стажувався в університетах Відня та Мюнхена.</p>
      <p>Також є автором і видавцем низки монографій з історії німців Буковини, міжетнічних відносин, дипломатичних документів, науково-популярних нарисів з історії Чернівців.</p>
      <p>У 2010 році Сергій Осачук балотувався до Чернівецької міської ради від української партії Єдність, але не був обраним.</p>
      <p>У 2013 році був призначений на посаду <b>почесного консула Австрійської республіки в Чернівцях.</b> Також обіймав посаду радника мера Чернівців з питань культурної політики та міжнародних відносин.</p>
      <p><b>Читайте:</b> <a href="https://fakty.com.ua/ua/ukraine/20191125-zelenskyj-pryznachyv-osachuka-golovoyu-chernivetskoyi-oda/">Зеленський призначив Осачука головою Чернівецької ОДА</a></p>
      <p>Згідно з <a href="https://public.nazk.gov.ua/declaration/e25fdb93-6fbe-413a-ba21-ea1956fffc71">декларацією</a> за 2018 рік, Сергій Осачук спільно з дружиною володіє <b>квартирою в Чернівцях</b> розміром 66 м². Окремо дружина володіє квартирою 115 м².</p>
      <p>Крім того, він є бенефеціарним власником низки громадських організацій, зокрема Карпатсько-Дунайського партнерства, Літературного Целанівського центру, Об’єднання випускників та друзів Чернівецького національного університету імені Юрія Федьковича, Буковинського медіа-центру, Рідного міста.</p>
      <p>За 2018 рік Сергій Осачук задекларував <b>89,5 тис. грн доходу</b>, готівкою він зберігає 1,2 млн грн та $72 тис.</p>
      <p>До слова, раніше Володимир <a href="https://fakty.com.ua/ua/ukraine/20191107-zelenskyj-zvilnyv-z-sbu-tyvodara-i-pryznachyv-goliv-sluzhby-u-shesty-oblastyah/">Зеленський звільнив з СБУ Богдана Тиводара</a> і призначив голів служби у шести областях.</p>
      <p><b>Фото:</b> <a href="https://www.facebook.com/osatschuk/photos_all">Сергій Осачук </a></p>
    </article>
  </body>
</html>