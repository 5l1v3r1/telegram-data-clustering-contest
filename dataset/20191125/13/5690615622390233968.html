<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837672-vaks-zavtra-rozglyane-spravu-nasalika-yakiy-zabuv-zadeklaruvati-1-2-mln-dolariv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T13:49:00+00:00"/>
    <meta property="og:title" content="ВАКС завтра розгляне справу Насалика, який &quot;забув&quot; задекларувати 1,2 млн доларів"/>
    <meta property="og:description" content="КИЇВ. 25 листопада. УНН. У Вищому антикорупційному суді відбудеться підготовче судове засідання у справі колишнього міністра енергетики та вугільної …"/>
  </head>
  <body>
    <article>
      <h1>ВАКС завтра розгляне справу Насалика, який "забув" задекларувати 1,2 млн доларів</h1>
      <address><time datetime="2019-11-25T13:49:00+00:00">25 Nov 2019, 13:49</time> by <a rel="author">Анна Мурашко</a></address>
      <p><b>КИЇВ. 25 листопада. УНН.</b> У Вищому антикорупційному суді відбудеться підготовче судове засідання у справі колишнього міністра енергетики та вугільної промисловості України Ігоря Насалика, який “забув” задекларувати 1,2 млн доларів. Про це <b>УНН</b> повідомляє з посиланням на пресслужбу ВАКС.</p>
      <p>“Підготовче судове засідання відбудеться о 14:00... у вівторок, 26 листопада”, — йдеться в повідомленні.</p>
      <p>Нагадаємо, <a href="https://www.unn.com.ua/uk/news/1826524-nasaliku-vdruge-vidmovili-v-skasuvanni-pidozri-u-kriminalnomu-provadzhenni-sap">розслідуванням встановлено</a>, що у 2014 році підозрюваний отримав у позику 1,249 млн доларів США від фізичної особи. Проте в порушення вимог Закону України “Про запобігання корупції”, чиновник не відобразив вказану інформацію у щорічних деклараціях.</p>
      <p>У серпні розслідування у справі Насалика <a href="https://www.unn.com.ua/uk/news/1817695-zaversheno-rozsliduvannya-u-spravi-nasalika-yakiy-zabuv-zadeklaruvati-1-2-mln-dolariv-1">було</a> завершено.</p>
    </article>
  </body>
</html>