<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3388191/emniyet-duyurdu-adanada-15-gun-yasaklandi"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T13:15:00+00:00"/>
    <meta property="og:title" content="Emniyet duyurdu! Adana'da 15 gün yasaklandı..."/>
    <meta property="og:description" content="Adana'da, bugünden itibaren 15 gün boyunca gösteri yürüyüşü, basın açıklaması, çadır kurma, bildiri dağıtma, afiş asma ve stant açma gibi et..."/>
  </head>
  <body>
    <article>
      <h1>Emniyet duyurdu! Adana'da 15 gün yasaklandı...</h1>
      <h2>Adana'da, bugünden itibaren 15 gün boyunca gösteri yürüyüşü, basın açıklaması, çadır kurma, bildiri dağıtma, afiş asma ve stant açma gibi etkinlikler yasaklandı.</h2>
      <address>
        <time datetime="2019-11-25T13:15:00+00:00">25 Nov 2019, 13:15</time>
      </address>
      <p>Adana İl Emniyet Müdürlüğü’nden yapılan yazılı açıklamada, PKK/KCK terör örgütü ile ilgili yürütülen soruşturma ve kovuşturmalar nedeniyle Diyarbakır, Mardin ve Van büyükşehir belediye başkanlarının görevden alındığı, Türkiye’nin güney sınırında oluşturulmaya çalışılan terör koridorunu yok etmek, bölgeye barış ve huzur getirmek amacıyla Suriye’nin kuzeyinde YPG/PKK ve DEAŞ terör örgütlerine karşı 9 Ekim’de Barış Pınarı Harekatı’nın başlatıldığı kaydedildi.</p>
      <p>Bu kapsamda kentte yaşanabilecek her türlü olumsuz durumun önüne geçilebilmesi amacıyla, bugünden başlayarak 15 gün süreyle gösteri yürüyüşleri, basın açıklamaları, çadır kurma, bildiri dağıtma, afiş asma ve stant açma gibi her türlü eylem ile etkinliklerin yasaklandığı belirtildi.</p>
    </article>
  </body>
</html>