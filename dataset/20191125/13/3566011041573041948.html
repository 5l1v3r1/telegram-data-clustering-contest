<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549926.html/%DA%AF%D8%B1%D8%A7%D9%86-%D8%B4%D8%AF%D9%86-%D9%82%DB%8C%D9%85%D8%AA-%DA%AF%D9%88%D8%B4%D8%AA-%D8%B1%D8%A8%D8%B7%DB%8C-%D8%A8%D9%87-%D8%A7%D9%81%D8%B2%D8%A7%DB%8C%D8%B4-%D9%86%D8%B1%D8%AE-%D8%A8%D9%86%D8%B2%DB%8C%D9%86-%D9%86%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T13:44:00+00:00"/>
    <meta property="og:title" content="گران‌شدن قیمت گوشت ربطی به افزایش نرخ بنزین ندارد"/>
    <meta property="og:description" content="رئیس اتحادیه قصابان مرکز مازندران با بیان اینکه حمل و نقل گوشت در کشور، با بنزین ارتباطی ندارد، گفت: افزایش فعلی قیمت گوشت در بازار ربطی با گرانی بنزین ندارد."/>
  </head>
  <body>
    <article>
      <h1>گران‌شدن قیمت گوشت ربطی به افزایش نرخ بنزین ندارد</h1>
      <h2>رئیس اتحادیه قصابان مرکز مازندران:</h2>
      <address>
        <time datetime="2019-11-25T13:44:00+00:00">25 Nov 2019, 13:44</time>
      </address>
      <p>رئیس اتحادیه قصابان مرکز مازندران با بیان اینکه حمل و نقل گوشت در کشور، با بنزین ارتباطی ندارد، گفت: افزایش فعلی قیمت گوشت در بازار ربطی با گرانی بنزین ندارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سیدکاظم سیداصغری‌نژاد در گفت‌وگو با خبرنگار <a href="http://www.bloghnews.com/">بلاغ</a> در خصوص افزایش قیمت گوشت طی روزهای اخیر اظهار کرد: به دلیل اینکه حمل و نقل گوشت در کشور، با بنزین ارتباطی ندارد؛ افزایش قیمت بنزین نیز تاثیری در افزایش قیمت گوشت قرمز ندارد.<br/><br/>وی افزود: افزایش فعلی قیمت گوشت در بازار ربطی با گرانی بنزین ندارد.<br/><br/>رئیس اتحادیه قصابان مرکز مازندران در خصوص علل افزایش قیمت گوشت در بازار خاطرنشان کرد: دامپزشکی استان خراسان رضوی به جهت کنترل قیمت در بازار، مجوز خروج دام از این استان را صادر نمی‌کند و لذا با توجه به اینکه این استان یکی از منابع اصلی تامین گوشت مازندران محسوب می‌شود، کمی با کمبود عرضه و در نتیجه افزایش قیمت مواجه هستیم.<br/><br/>این مسئول ادامه داد: البته سرما نیز مزید بر علت شد و بر  افزایش این مشکل دامن زده است.<br/><br/>سیداصغری‌نژاد عنوان کرد: ما با همکاری سازمان صمت مازندران پیگیر حل‌وفصل این موضوع هستیم تا هر چه سریع‌تر این مسئله را رفع کنیم و طبیعتا با حل این موضوع، شاهد کاهش قیمت‌ها نیز خواهیم بود.<br/><br/>به گفته وی، در بازار امروز قیمت هر کیلو گوشت گوسفندی و گوساله با قیمت 90 هزار تومان در سطح قصابی‌ها به دست مشتریان می‌رسد.<br/><br/>گفتنی است طی روزهای اخیر قیمت گوشت در بازار تا کیلویی 10 هزار تومان افزایش پیدا کرده است.<br/><br/>انتهای پیام/</p>
    </article>
  </body>
</html>