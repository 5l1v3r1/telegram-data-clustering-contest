<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/gisede-alevlenen-joker-ve-aquaman-rekabeti/"/>
    <meta property="og:site_name" content="LOG"/>
    <meta property="article:published_time" content="2019-11-25T13:15:44+00:00"/>
    <meta property="og:title" content="Gişede alevlenen Joker ve Aquaman rekabeti"/>
    <meta property="og:description" content="Joaquin Phoenix'in başrolünde yer aldığı Joker filmi gişede inanılmaz bir başarı elde ederek Aquaman filmine beklenmedik bir şekilde rakip oldu."/>
  </head>
  <body>
    <article>
      <h1>Gişede alevlenen Joker ve Aquaman rekabeti</h1>
      <address><time datetime="2019-11-25T13:15:44+00:00">25 Nov 2019, 13:15</time> by <a rel="author">Billur YASA</a></address>
      <p>Joaquin Phoenix’in başrolünde yer aldığı <b>Joker</b> filmi gişede inanılmaz bir başarı elde ederek<b> Aquaman</b> filmine beklenmedik bir şekilde rakip oldu. Şimdi herkes DC’nin en çok kazandıran filmi hangisi olacak diye <a href="https://www.cinemablend.com/news/2485538/will-joker-top-aquaman-box-office-dc-new-highest-grossing-movie">merak ediyor</a>.</p>
      <p>Box Office Mojo tarafından sağlanan verilere baktığımızda Joker filminin toplam gişe hasılatının<b> 1,035 milyar dolara</b> ulaştığını görüyoruz. Bu kazancın 326 milyon doları Amerika’dan, geriye kalan 708 milyon doları ise uluslarası pazarlardan geliyor. Todd Phillips’in yönetmenliğini üstlendiği Joker’in beklenmedik bir başarıyla 1 milyar dolar sınırını aştığını görüyoruz. Benzer bir durum geçtiğimiz sene Aquaman için söz konusu olmuştu. James Wan’ın yönettiği film özellikle su altındaki sahneleriyle büyük beğeni toplamıştı. Jason Momoa’nın rol aldığı filmin toplam kazancı<b> 1,148 milyar dola</b>r oldu. Bu kazancın 335 milyon doları ABD’den, 813 milyon doları ise geri kalan ülkelerden gelmişti.</p>
      <h3>Joker ve Aquaman rekabeti</h3>
      <p>DC çizgi romanlarından uyarlanan işlere baktığımızda en fazla gişe kazancı elde eden film Aquaman. Fakat Joaquin Phoenix’in rol aldığı Joker zirveye doğru emin adımlarla ilerliyor. Başlangıçta kimse Joker’in 1 milyar dolar sınırını aşmasını beklemiyordu. Venedik Film Festivali’nde en iyi film ödülüne layık görülen bu yapım gişede de fırtına gibi eserek herkesi şaşırtı. Şimdi Joker’in DC filmleri arasında zirveyi ele geçirme ihtimali konuşuluyor. Herkes Joker, Aquaman’i geçip birinciliği ele geçirebilir mi, bunu merak ediyor. Sonucu zaman gösterecek.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/avengers-endgame-sonrasi-yasli-captain-america-bilmecesi/"/>
      </related>
    </article>
  </body>
</html>