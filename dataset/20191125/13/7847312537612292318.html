<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474550-tylko-u-nas-wiemy-jaka-jest-koncepcja-ratunku-nowoczesnej"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T13:05:24+00:00"/>
    <meta property="og:title" content="TYLKO U NAS. Wiemy, jakie koncepcje ratunku Nowoczesnej zaprezentowali Szłapka i Mieszkowski. Ważna była kwestia finansów"/>
    <meta property="og:description" content="&quot;Głosy podczas tej konwencji były jednoznaczne – że nie ma żadnej zgody na wchłonięcie Nowoczesnej przez PO. Nikt w ogóle nie zasugerował możliwości połączenia tych dwóch partii&quot; - zaznaczył Jerzy Meysztowicz."/>
  </head>
  <body>
    <article>
      <h1>TYLKO U NAS. Wiemy, jakie koncepcje ratunku Nowoczesnej zaprezentowali Szłapka i Mieszkowski. Ważna była kwestia finansów</h1>
      <address><time datetime="2019-11-25T13:05:24+00:00">25 Nov 2019, 13:05</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Portal wPolityce.pl poznał kulisy wyboru nowego szefa Nowoczesnej. Okazuje się, że obaj kandydaci przedstawili nieco zróżnicowane wizje dalszego funkcjonowania Nowoczesnej. Mieli różne zdanie na temat współpracy Nowoczesnej z PO, a także na kwestię poradzenia sobie z problemem zadłużenia partii.</b>
      </p>
      <p>CZYTAJ TAKŻE: <a href="https://wpolityce.pl/polityka/474450-tylko-u-nas-kulisy-wyboru-nowego-szefa-n-bylo-goraco">TYLKO U NAS. Kulisy wyboru nowego szefa Nowoczesnej. „Było naprawdę wyjątkowo gorąco” ; „Główną osią dyskusji były pieniądze”</a></p>
      <blockquote>Czy bardzo się różniły wizje kandydatów? W wielu kwestiach były zbieżne. Adam Szłapka podkreślał, że w jego ocenie oczywiście w ramach niezależności podmiotowej Nowoczesnej, trzeba bardzo postawić na Koalicję Obywatelską, bo w jego ocenie w ramach tej koalicji jest możliwość odsunięcia PiS-u od władzy. Natomiast Krzysztof Mieszkowski bardzo mocno podkreślał kwestię niezależności Nowoczesnej od PO i żebyśmy prowadzili samodzielną politykę</blockquote>
      <p>— powiedział w rozmowie z portalem wPolityce.pl Jerzy Meysztowicz, wiceszef Nowoczesnej.</p>
      <blockquote>Adam Szłapka wygrał zdecydowanie, ale przyznam szczerze, że Krzysztof Mieszkowski miał bardzo dobre wystąpienie, podobało się ono wielu naszym członkom. Podkreślał bardzo mocno, że nie mam mowy o wchłonięciu Nowoczesnej przez Platformę. Obaj kandydaci byli tego samego zdania w tej kwestii, ale Krzysztof Mieszkowski bardzo ostro to zaznaczył. Adam Szłapka też mówił o tym, że musimy tworzyć samodzielny byt, ale w swoim wystąpieniu bardziej skupiał się na zmianach organizacyjnych, które mają pozwolić Nowoczesnej na odbudowanie się</blockquote>
      <p>— dodał.</p>
      <p>Podczas konwencji miała zostać postawiona jasno kwestia, że nie mam mowy o tym, aby Nowoczesna przestała istnieć i została wchłonięta przez PO.</p>
      <blockquote>Głosy podczas tej konwencji były jednoznaczne – że nie ma żadnej zgody na wchłonięcie Nowoczesnej przez PO. Nikt w ogóle nie zasugerował możliwości połączenia tych dwóch partii</blockquote>
      <p>— podkreślił Meysztowicz.</p>
      <p>Kandydaci na szefa partii mieli też przedstawiać odmienne wizje poradzenia sobie z problemem zadłużenia Nowoczesnej. Adam Szłapka stwierdził, że należy przy pomocy kancelarii prawnej starać się skłonić Trybunał Praw Człowieka w Strasburgu do zajęcia się tą sprawą.</p>
      <blockquote>Mamy świadomość, że ani Europejski Trybunał Praw Człowieka w Strasburgu, ani Trybunał Konstytucyjny w Polsce do tej pory nie zajęły się do tej pory nasza skargą na zabranie nam subwencji. Myśmy podnieśli to, że zostaliśmy ukarani za bardzo drobny błąd techniczny – to była zarówno kara finansowa, jak i zabranie subwencji. Uznaliśmy, że to niezgodne z zasadami prawa i kara jest nieproporcjonalna do przewinienia. Gdyby się okazało, że wyrok byłby dla nas korzystny i otrzymalibyśmy część subwencji, to mielibyśmy praktycznie problem z głosy, bo moglibyśmy spłacić wszystkie nasze zobowiązania</blockquote>
      <p>— podkreślił wiceszef Nowoczesnej.</p>
      <blockquote>Były sugestie, żeby próbować wszystkich środków, aby apelować o to, by te działania zostały podjęte. Jeśli chodzi o Trybunał Konstytucyjny, to mamy świadomość, że pani Przyłębska nie przyspieszy działań. W związku z tym pozostaje pytanie, czy możemy przez kancelarie prawne zabiegać o to, aby przyspieszyć rozstrzygnięcie prawne w Trybunale w Strasburgu</blockquote>
      <p>— dodał.</p>
      <p>Inną koncepcję poradzenia sobie z długami Nowoczesnej zaprezentował Krzysztof Mieszkowski.</p>
      <blockquote>Uważał, że jesteśmy w stanie w długoletniej perspektywie zmobilizować naszych członków i sympatyków do tego, aby do tej pory wpłacali pieniądze na działalność Nowoczesnej i regularnie starać się spłacać zobowiązania</blockquote>
      <p>— mówił Meysztowicz.</p>
      <p>Ostatecznie wybory na nowego szefa partii wygrał Adam Szłapka, zdobywając 66 głosów, aczkolwiek wynik Krzysztofa Mieszkowskiego także nie wydaje się najgorszy - zagłosowało na niego 41 delegatów. Wiceszef Nowoczesnej Jerzy Meysztowicz w rozmowie z portalem wPolityce.pl odniósł się też do rezygnacji Katarzyny Lubnauer z fotela szefa partii.</p>
      <blockquote>Wszyscy mają świadomość, że Katarzyna Lubnauer przejęła partię w bardzo nieciekawym momencie. Notowania w tamtym okresie spadały wyraźnie. Mało który szef partii, w sytuacji, gdy wybory nie zakończyły się sukcesem, składa rezygnacje. Kaśka zachowała się z olbrzymią klasą</blockquote>
      <p>— zaznaczył.</p>
      <p>as</p>
    </article>
  </body>
</html>