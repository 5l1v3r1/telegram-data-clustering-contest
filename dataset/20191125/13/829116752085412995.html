<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/auto/20191125-uj-uzemanyag-jelenik-meg-a-hazai-benzinkutakon.html"/>
    <meta property="og:site_name" content="Origo"/>
    <meta property="article:published_time" content="2019-11-25T13:11:00+00:00"/>
    <meta property="og:title" content="Új üzemanyag jelenik meg a magyar benzinkutakon"/>
    <meta property="og:description" content="Minden autóst érint a változás."/>
  </head>
  <body>
    <article>
      <h1>Új üzemanyag jelenik meg a magyar benzinkutakon</h1>
      <address><time datetime="2019-11-25T13:11:00+00:00">25 Nov 2019, 13:11</time> by <a rel="author">Origo</a></address>
      <p>
        <b>Nő a biológiai eredetű összetevők aránya az üzemanyagokban január 1-jétől, az intézkedéssel Magyarország csatlakozik a környezetbarát E10-es üzemanyagot használó államokhoz.</b>
      </p>
      <p>A benzinbe és a dízel üzemanyagba keverendő, megújuló energiaforrásnak minősülő, biológiai eredetű összetevők kötelező, legkisebb összevont mértéke 6,4 százalékról 8,2 százalékra nő. <br/><mark>A 95-ös benzin bioetanol-aránya legalább 6,1 százalék lesz. </mark></p>
      <p>Grád Ottó, a Magyar Ásványolaj Szövetség főtitkára szerint </p>
      <aside>az átállás már decemberben elkezdődik. </aside>
      <p>A töltőállomásokon kicserélik a matricákat, a 95-ös benzint E10-es matrica is jelzi az eddigi E5-ös helyett.</p>
      <p>A magasabb bioetanol-tartalomra való váltás több európai uniós országban megtörtént, és <br/><mark>a tapasztalatok szerint nem okozott műszaki problémát <br/></mark>- hangsúlyozta a főtitkár, hozzátéve, hogy esetleg régi típusú gépkocsiknál lehet szükség a járműre vonatkozó előírások ellenőrzésére.</p>
    </article>
  </body>
</html>