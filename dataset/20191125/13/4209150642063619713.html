<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Petkovic-Dodik-moze-da-predlozi-raspravu-o-Programu-reformi-BiH/570412?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T13:24:17+00:00"/>
    <meta property="og:title" content="Petković: Dodik može da predloži raspravu o Programu reformi BiH"/>
    <meta property="og:description" content="BANJALUKA - Potpredsjednik Narodne skupštine Republike Srpske Milan Petković izjavio je da raspravu o Programu reformi BiH u parlamentu Srpske može da predloži srpski član Predsjedništva BiH Milorad Dodik."/>
  </head>
  <body>
    <article>
      <h1>Petković: Dodik može da predloži raspravu o Programu reformi BiH</h1>
      <address><time datetime="2019-11-25T13:24:17+00:00">25 Nov 2019, 13:24</time> by <a rel="author">Srna</a></address>
      <p>BANJALUKA - Potpredsjednik Narodne skupštine Republike Srpske Milan Petković izjavio je da raspravu o Programu reformi BiH u parlamentu Srpske može da predloži srpski član Predsjedništva BiH Milorad Dodik.</p>
      <p>Komentarišući zahtjev opozicije za dopunu dnevnog reda sutrašnje redovne sjednice parlamenta Republike Srpske ili održavanje posebne sjednice o Programu reformi BiH, Petković je danas novinarima u Banjaluci rekao da to mora da predloži Dodik, koji je taj dokument i usvojio u Predsjedništvu BiH.</p>
      <p>"Dodik je taj koji nam to može dostaviti u Narodnu skupštinu Republike Srpske", dodao je Petković.</p>
      <p>Petković smatra da je u Republici Srpskoj već održano dovoljno posebnih sjednica parlamenta Republike Srpske.</p>
      <p>"Mislim da je dobro da imao posebne sjednice o svakoj temi, ali ima osjećaj da nam se ovaj mandat pretvorio u mandat posebnih sjednica i da malo govorimo o ključnim temama koje se tiču prosperiteta", zaključio je Petković.</p>
      <p>Na pitanje Srne da prokomentariše činjenicu da danas u Federacije BiH /FBiH/ obilježavaju 25. novembar - takozvani dan državnosti BiH i izjavu bošnjačkog člana Pedsjedništva BiH Šefika Džaferovića da će doći dan kada će se ovaj praznik slaviti u svim krajevima BiH, Petković je rekao da entiteti imaju pravo na svoje praznike i da će Srpska i dalje slaviti 9. januar.</p>
      <p>"Kao što mi njima ne osporavamo njihov dan, tako isto smatram da oni ne mogu nama osporavati 9. januar - Dan Republike Srpske, koji ćemo ako Bog da još dugo godina slaviti", kaže Petković.</p>
    </article>
  </body>
</html>