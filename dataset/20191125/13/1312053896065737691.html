<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/25/oggetto-spazio-samantha-cristoforetti/"/>
    <meta property="og:site_name" content="NewNotizie"/>
    <meta property="article:published_time" content="2019-11-25T13:54:07+00:00"/>
    <meta property="og:title" content="Strano oggetto che si muove nello spazio. Il video di Samantha Cristoforetti preso di mira dai complottisti"/>
    <meta property="og:description" content="Un video di qualche anno fa girato da Samantha Cristoforetti sta scatenando i complottisti: durante il filmato compare uno &quot;strano oggetto&quot;."/>
  </head>
  <body>
    <article>
      <h1>Strano oggetto che si muove nello spazio. Il video di Samantha Cristoforetti preso di mira dai complottisti</h1>
      <address><time datetime="2019-11-25T13:54:07+00:00">25 Nov 2019, 13:54</time> by <a rel="author">roberto.naccarella</a></address>
      <figure>
        <img src="https://www.newnotizie.it/wp-content/uploads/2019/11/samantha-1.jpg"/>
      </figure>
      <h3>Uno strano oggetto che sfreccia nello spazio e ad un certo punto cambia direzione.</h3>
      <p>E’ quanto si intravede durante un video girato da <b>Samantha Cristoforetti</b>, l’astronauta italiana della Stazione Spaziale Internazionale.</p>
      <p>Nel filmato, la <a href="https://www.newnotizie.it/2014/11/23/samantha-cristoforetti-prima-donna-italiana-nello-spazio/">Cristoforetti</a> stava parlando con gli <b>spettatori</b> sulla Terra quando ad un certo punto è stata individuata la misteriosa forma. Il video mostra Samantha che apre una finestra che copre l’ISS.</p>
      <figure>
        <iframe src="https://www.youtube.com/embed/IvkRVUFVIWs" width="640" height="360" data-service="Youtube" scrolling="no"/>
      </figure>
      <p>Pochi secondi dopo compare<b> un piccolo oggetto bianco</b>, che vira velocemente verso sinistra. Come riportato dal Daily Star Online, lo strano avvenimento è stato girato per la prima volta nel 2015, ma l’oggetto ha attirato solo di recente l’attenzione dei “complottisti” dopo essere stato messo in evidenza in un video<b> pubblicato su YouTube</b> lo scorso 21 novembre e intitolato: “UAP / UFO cambia velocità e direzione”.</p>
      <h3>Tra i commenti anche molti scettici: “Ma quale UFO…”</h3>
      <p>Il filmato ha già superato le 8.000 visualizzazioni.</p>
      <p>Nella sezione commenti, i vari utenti intervenuti si dicono<b> piuttosto perplessi</b> dall’oggetto, con molti di loro incapaci di offrire delle spiegazioni. “È sotto un controllo intelligente. Non è un satellite”, sentenzia un commentatore. “E’ chiaramente qualcosa di <b>paranormale</b>“, afferma un altro utente.</p>
      <p>I commenti “pro-UFO” sono la maggioranza, ma ci sono anche tanti utenti che si mostrano scettici. “E’ ovviamente <b>un pallone meteorologico</b> che ha un piccolo foro che gli fa cambiare velocità”, si legge in un commento.</p>
    </article>
  </body>
</html>