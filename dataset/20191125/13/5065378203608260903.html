<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/dikaiosynh/story/1032351/friki-poylise-ti-12xroni-kori-tis-gia-10-000-eyro-kai-dilose-apagogi-sto-xamogelo"/>
    <meta property="og:site_name" content="Newsbomb"/>
    <meta property="article:published_time" content="2019-11-25T13:10:19+00:00"/>
    <meta property="og:title" content="Φρίκη: Πούλησε τη 12χρονη κόρη της για 10.000 ευρώ και δήλωσε απαγωγή στο «Χαμόγελο»"/>
    <meta property="og:description" content="Το Ποινικό Τμήμα του Αρείου Πάγου επικύρωσε την ποινή που έχει επιβληθεί από το Μικτό Ορκωτό Εφετείο Αθηνών σε έναν αλλοδαπό δήθεν απαγωγέα, ο οποίος αποδέχθηκε την πρόταση μητέρας Ρομά να «παραχωρήσει» έναντι του πάγιου ποσού των 10.000 ευρώ, αλλά και των 20 με 30 ευρώ ημερησίως, την 12χρόνη κόρη της, στους φίλους της αλλοδαπούς, προκειμένου να έρθουν σε σωματική επαφή με την ανήλικη."/>
  </head>
  <body>
    <article>
      <h1>Φρίκη: Πούλησε τη 12χρονη κόρη της για 10.000 ευρώ και δήλωσε απαγωγή στο «Χαμόγελο»</h1>
      <h2>Το Ποινικό Τμήμα του Αρείου Πάγου επικύρωσε την ποινή που έχει επιβληθεί από το Μικτό Ορκωτό Εφετείο Αθηνών σε έναν αλλοδαπό δήθεν απαγωγέα, ο οποίος αποδέχθηκε την πρόταση μητέρας Ρομά να «παραχωρήσει» έναντι του πάγιου ποσού των 10.000 ευρώ, αλλά και των 20 με 30 ευρώ ημερησίως, την 12χρόνη κόρη της, στους φίλους της αλλοδαπούς, προκειμένου να έρθουν σε σωματική επαφή με την ανήλικη.</h2>
      <address><time datetime="2019-11-25T13:10:19+00:00">25 Nov 2019, 13:10</time> by <a rel="author">Newsroom</a></address>
      <p>Ο ένας εκ των δύο εικονικών <a href="https://www.newsbomb.gr/tags/tag/23467/apagwgh">απαγωγέων</a> καταδικάστηκε από το Μικτό Ορκωτό Εφετείο Αθηνών για το<b> αδίκημα της ασέλγειας με ανήλικη, έναντι αμοιβής, σε κάθειρξη 6 ετών, χρηματική ποινή 50.000 ευρώ και σε στέρηση των πολιτικών του δικαιωμάτων για 3 χρόνια.</b></p>
      <p>Ειδικότερα, το έτος 2013 Ρομά ήλθε στην Ελλάδα με την σύζυγό του και τις τέσσερις κόρες του, εκ των οποίων η μεγαλύτερη ήταν τότε 10 ετών. Όταν εγκαταστάθηκαν στην Ελλάδα ανέπτυξαν φιλικές σχέσεις με δύο αλλοδαπούς και συνεργάστηκαν επαγγελματικά.</p>
      <p>Τον Απρίλιο του 2015, <b>ο ένας εκ των δύο φίλων της οικογένειας,</b> <b>σε συνεννόηση με την μητέρα της</b> 12χρονης πλέον, μπήκε στο σπίτι τους, σε ώρα που <b>ο σύζυγος της και οι υπόλοιπες κόρες τους κοιμούνταν</b>, ενώ η ίδια απουσίαζε. Τότε, προέτρεψε την 12χρονη να τον ακολουθήσει και εκείνη, αφού <b>πήρε μαζί της μία τσάντα με ρούχα, πήγε μαζί του</b>.</p>
      <p>Την ανήλικη την πήγε στο σπίτι του στο οποίο έμενε και ομοεθνής του και εκεί παρέμεινε κλειδωμένη μέσα στο σπίτι.<b> Το διάστημα από 24.4.2015 έως 2.5.2015 ερχόταν σε κατά φύση συνουσία και μάλιστα χωρίς προφύλαξη με τον έναν οικογενειακό φίλο, ενώ μέχρι τότε δεν είχε σεξουαλικές σχέσεις με άλλον άνδρα.</b></p>
      <p>Η <b>μητέρα προσποιείτο ότι δεν γνώριζε τίποτα για την 12χρόνη</b> κόρη της και μαζί με τον σύζυγό της πήγαν στο Αστυνομικό Τμήμα και δήλωσαν την εξαφάνισή της. Μάλιστα, η μητέρα, <b>έδωσε και φωτογραφία για να χρησιμοποιηθεί από το "Χαμόγελο του Παιδιού" για την ανεύρεσή της.</b></p>
      <h3>Πώς αποκαλύφθηκε η υπόθεση</h3>
      <p>Ξαφνικά, την 24η Απριλίου 2015, <b>η μητέρα είπε στο σύζυγό της ότι μετά από δική της έρευνα, εντόπισε την κόρη τους</b>, στο σπίτι των οικογενειακών τους φίλων.</p>
      <p>Σύμφωνα με τη δικαστική απόφαση,<b> η μητέρα, αποκάλυψε στον σύζυγό της που βρίσκεται η κόρη τους, καθώς ο ένας εκ των φίλων δεν εκπλήρωσε τις οικονομικές υποσχέσεις του</b>, ως προς την «χρησιμοποίηση» της 12χρονης.</p>
      <p>Σύμφωνα με την απόφαση του Αρείου Πάγου, ο οικογενειακός φίλος είχε πείσει την ανήλικη «να τον ακολουθήσει εν αγνοία του πατέρα της και <b>μετά από συμφωνία με τη μητέρα της</b>, προκειμένου να έλθει μαζί της σε σαρκική επαφή, παρέχοντας χρηματικά ανταλλάγματα στη μητέρα της, στην οποία κατέβαλε 20 με 30 ευρώ ημερησίως, ενώ είχε υποσχεθεί να της καταβάλει ακόμη τμηματικά 10.000 ευρώ.</p>
      <p>
        <b>Τα 10.000 ευρώ που υποσχέθηκε να δώσει, τα δικαιολόγησε στην συνέχεια, ως καπάρο για τον μελλοντικό γάμο του με την ανήλικη.</b>
      </p>
      <p>Όμως, σύμφωνα με κατάθεση αστυνομικού, <b><i>«τα ανταλλάγματα που έδωσε και υποσχέθηκε να δώσει προς τη μητέρα της ο κατηγορούμενος αποτελούσαν αμοιβή για τις ασελγείς πράξεις του με την ανήλικη και όχι παροχή περί μέλλοντος γάμου με αυτή, καθόσον τον επικείμενο γάμο θα γνώριζε ο πατέρας της ανήλικης, αλλά και η ίδια η ανήλικη»</i></b>.</p>
      <p>
        <i>
          <b>Δείτε όλες τις τελευταίες </b>
          <a href="https://www.newsbomb.gr/oles-oi-eidhseis">
            <b>Ειδήσεις</b>
          </a>
          <b> από την Ελλάδα και τον Κόσμο, τη στιγμή που συμβαίνουν, στο </b>
          <a href="https://www.newsbomb.gr/">
            <b>Newsbomb.gr</b>
          </a>
        </i>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/ellada/story/1032230/syntaxeis-poioi-tha-paroyn-anadromika-eos-kai-10-560-eyro">Συντάξεις: Ποιοι θα πάρουν αναδρομικά έως και 10.560 ευρώ</a>
      </p>
      <p>
        <a href="https://www.newsbomb.gr/ellada/story/1032210/lamia-thrinos-gia-ton-polytekno-patera-poios-itan-o-37xronos-poy-skotothike-sto-frikto-troxaio">Λαμία: Θρήνος για τον πολύτεκνο πατέρα – Ποιος ήταν ο 37χρονος που σκοτώθηκε στο φρικτό τροχαίο</a>
      </p>
      <related>
        <a href="https://www.newsbomb.gr/ellada/story/1032348/tragodia-sto-antirrio-ellines-oi-dyo-nekroi-toy-istioforoy"/>
        <a href="https://www.newsbomb.gr/ellada/story/1032272/kakokairia-giryonis-talaiporia-kai-mpaza-stin-athinon-korinthoy-anoixta-kai-ta-dyo-reymata"/>
        <a href="https://www.newsbomb.gr/ellada/story/1032305/ores-agonia-gia-44xrono-poy-agnoeitai-kineito-me-to-oxima-toy-stin-kinetta"/>
      </related>
    </article>
  </body>
</html>