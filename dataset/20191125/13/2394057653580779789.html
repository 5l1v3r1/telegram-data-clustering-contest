<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/25/tworcy-phoenix-point-ujawnili-zawartosc-premierowej-aktualizacji.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-25T13:35:00+00:00"/>
    <meta property="og:title" content="Twórcy Phoenix Point ujawnili zawartość premierowej aktualizacji"/>
    <meta property="og:description" content="Najnowsze dzieło ojca serii XCOM już w nadchodzącym tygodniu zadebiutuje w finalnej wersji na PC."/>
  </head>
  <body>
    <article>
      <h1>Twórcy Phoenix Point ujawnili zawartość premierowej aktualizacji</h1>
      <h2>Najnowsze dzieło ojca serii XCOM już w nadchodzącym tygodniu zadebiutuje w finalnej wersji na PC.</h2>
      <address><time datetime="2019-11-25T13:35:00+00:00">25 Nov 2019, 13:35</time> by <a rel="author">LM</a></address>
      <p>Deweloperzy ze studia Snapshot Games opublikowali na oficjalnej stronie gry <b>Phoenix Point listę poprawek, które zamierzają wprowadzić do pecetowej wersji jeszcze przed wydaniem jej finalnej wersji</b>. Okazuje się, że większość z nich uderza w równowagę rozgrywki, a podjęte działania są odpowiedzią na najczęściej powtarzane komentarze użytkowników wczesnej wersji. Zanim do nich przejdziemy, warto przypomnieć, że zgodnie z wcześniejszymi zapowiedziami twórców, <b>strategia Phoenix Point ukaże się na PC dokładnie 3 grudnia, wyłącznie za pośrednictwem sklepu Epic Games Store</b>.</p>
      <figure>
        <img src="https://img6.gram.pl/vhui20191125133512990dhme.jpg"/>
      </figure>
      <p>Jeśli mieliście okazję zagrać we wczesną wersję rzeczonej produkcji, to powinniście wiedzieć, że na dzień jej debiutu pojawi się kilka istotnych zmian. Twórcy <b>postanowili nieco poprawić projekt broni przypisanych do frakcji</b> – nie będzie to proste osłabienie, a raczej zmiany mające uczynić je bardziej różnorodnymi; przy okazji deweloperzy zadbali, żeby trudno dostępne bronie były wyraźnie skuteczniejsze od powszechnych elementów wyposażenia. Kolejną z istotnych zmian będzie <b>premiowanie graczy, którzy realizują misje w krótkim czasie</b> – gracze, którzy poświęcają masę rund na osiągnięcie celu, pozbawią podwładnych jednego punktu staminy w każdej rundzie (maksymalnie 10), a jeśli innym graczom uda się wypełnić zadanie szybciej, to ich żołnierze stracą mniej. Wśród poprawek znalazł się także <b>pewien stopień niedokładności dla wyrzutni i broni rakietowych</b>, których pociski będą mogły minąć cel, a jeśli zostaną użyte zbyt blisko pozycji sojuszników, to mogą nawet zadać im obrażenia. Po więcej informacji związanych z <a href="https://phoenixpoint.info/blog/2019/11/22/november-development-update">November Development Update udajcie się tutaj</a>.<br/><br/><b>Phoenix Point</b> obok <b>PC </b>zmierza także na konsole <b>PlayStation 4 i Xbox One</b> z datą premiery zaplanowaną na 2020 rok.</p>
      <p>https://www.youtube.com/watch?v=rBktxuKQPMc</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>