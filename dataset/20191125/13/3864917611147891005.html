<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2824956-lukasenko-poasniv-comu-u-biloruskomu-parlamenti-nemae-opozicii.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T13:35:00+00:00"/>
    <meta property="og:title" content="Лукашенко пояснив, чому у білоруському парламенті немає опозиції"/>
    <meta property="og:description" content="Президента Білорусі Олександра Лукашенка пов'язує відсутність представників від опозиції у новому складі парламенту з тим, що вони не мають великої підтримки у країні."/>
  </head>
  <body>
    <article>
      <h1>Лукашенко пояснив, чому у білоруському парламенті немає опозиції</h1>
      <h2>Президента Білорусі Олександра Лукашенка пов'язує відсутність представників від опозиції у новому складі парламенту з тим, що вони не мають великої підтримки у країні.</h2>
      <address>
        <time datetime="2019-11-25T13:35:00+00:00">25 Nov 2019, 13:35</time>
      </address>
      <p>Про це він заявив після зустрічі з главами МЗС Швеції та Фінляндії, передає <a href="https://www.belta.by/president/view/lukashenko-otvetil-na-pretenzii-ob-otsutstvii-oppozitsii-v-novom-sostave-parlamenta-370554-2019/">БЕЛТА.</a></p>
      <p>"Вони (глави МЗС Швеції та Фінляндії. - БЕЛТА) почали говорити:"Чому немає прозахідних опозиціонерів? У минулому було троє людей, а в цьому - жодного". Не в мені причина. Якщо люди не підтримують, що я можу зробити?", - сказав <a href="https://www.ukrinform.ua/tag-lukasenko">Лукашенко</a>.</p>
      <p>За словами лідера Білорусі, представники опозиційних партій купують автомобілі та особняки на гроші від країн Заходу.</p>
      <p>"Я кажу: ви їм не давайте гроші. Вони дають гроші, ті купують автомобілі, будують особняки. Гроші чималі йдуть. Ми їх всі бачимо. (...) Те, що не бачимо ми, нам росіяни підкажуть, звідки вони (гроші - БЕЛТА) йдуть. Зазвичай через Литву, Польщу. Американці, німці фінансують. Добре вони живуть. На біса їм ця влада, головний біль?", - резюмував Лукашенко.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2820651-miznarodni-sposterigaci-rozkritikuvali-vibori-u-bilorusi-zaava-pare.html">Міжнародні спостерігачі розкритикували вибори у Білорусі — заява ПАРЄ</a>
      </blockquote>
      <p>Як повідомлялося, у неділю, 17 листопада, в Білорусі проходили вибори депутатів Палати представників Національних зборів сьомого скликання. До нового складу парламенту не зміг пройти жоден представник від опозиції.</p>
    </article>
  </body>
</html>