<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/aguero-wedstrijden-manchester-city-blessure/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T13:05:53+00:00"/>
    <meta property="og:title" content="Agüero moet belangrijke wedstrijden City missen door blessure"/>
    <meta property="og:description" content="Manchester City moet het de komende wedstrijden stellen zonder Sergio Agüero. De Argentijnse spits kampt met een peesblessure. “Hij ligt er een paar wedstrijden uit”, zei manager Pep Guardiola. “Hoe lang het precies gaat duren, weet ik niet.” Agüero werd zaterdag in de gewonnen topper tegen Chelsea (2-1) een kwartier voor tijd gewisseld. De 31-jarige…"/>
  </head>
  <body>
    <article>
      <h1>Agüero moet belangrijke wedstrijden City missen door blessure</h1>
      <address>
        <time datetime="2019-11-25T13:05:53+00:00">25 Nov 2019, 13:05</time>
      </address>
      <p>
        <b>Manchester City moet het de komende wedstrijden stellen zonder Sergio Agüero. De Argentijnse spits kampt met een peesblessure. "Hij ligt er een paar wedstrijden uit", zei manager Pep Guardiola. "Hoe lang het precies gaat duren, weet ik niet."</b>
      </p>
      <p>Agüero werd zaterdag in de gewonnen topper tegen Chelsea (2-1) een kwartier voor tijd gewisseld. De 31-jarige Argentijn maakte plaats voor de Braziliaan Gabriel Jesus, die hem de komende weken zal vervangen. "Ik ben niet blij dat Sergio geblesseerd is", zei Jesus. "Ik vind het namelijk niet fijn als een vriend van me niet kan voetballen. Sergio is bovendien onze topscorer en scoort vrijwel iedere wedstrijd. Maar ik werk iedere dag ook hard en ben er klaar voor."<br/><br/>Agüero maakte dit seizoen in de Premier League 9 doelpunten, in de Champions League staat de teller op 2. City ontvangt dinsdag Sjachtar Donetsk in de wetenschap dat bij een zege de knock-outfase wordt bereikt.</p>
    </article>
  </body>
</html>