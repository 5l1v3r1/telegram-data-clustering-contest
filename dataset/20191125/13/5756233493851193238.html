<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623334/%D9%82%DB%8C%D9%85%D8%AA-%DA%A9%D8%A7%D8%BA%D8%B0-%D9%86%D8%B5%D9%81-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-25T13:55:00+00:00"/>
    <meta property="og:title" content="قیمت کاغذ نصف شد"/>
    <meta property="og:description" content="رئیس هیات مدیره اتحادیه صادرکنندگان صنعت چاپ ایران از کاهش قیمت کاغذ تحریر و گلاسه نسبت به اوج قیمت این محصول در دو ماه پیش خبر داد."/>
  </head>
  <body>
    <article>
      <h1>قیمت کاغذ نصف شد</h1>
      <address>
        <time datetime="2019-11-25T13:55:00+00:00">25 Nov 2019, 13:55</time>
      </address>
      <p>
        <i>رئیس هیات مدیره اتحادیه صادرکنندگان صنعت چاپ ایران از کاهش قیمت کاغذ تحریر و گلاسه نسبت به اوج قیمت این محصول در دو ماه پیش خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بابک عابدینی اظهار کرد: در سه هفته اخیر قیمت کاغذ تحریر ۶۰ تا ۷۰ درصد کاهش داشته و قیمت هر بند کاغذ تحریر ۷۰ گرمی از بیش از ۵۰۰ هزار تومان به حدود ۳۰۰ هزار تومان رسیده است.</p>
      <p>همچنین به گفته وی قیمت کاغذ گلاسه در این مدت از ۱۶ به ۱۲ هزار تومان رسیده است.</p>
      <p>رئیس هیات مدیره اتحادیه صادرکنندگان صنعت چاپ ایران علت این کاهش قیمت را تخصیص ارز حاصل از صادرات به واردات کاغذ و رفع محدودیت واردات این کالا عنوان کرد که به گفته وی باعث شد برخی فعالان اقتصادی سرمایه‌های خود را در بخش واردات کاغذ فعال کنند.</p>
      <p>وی با بیان اینکه افزایش عرضه کاغذ در بازار باعث شد تب تقاضا کاهش یابد، در پاسخ به سوالی درباره وضعیت تولید تصریح کرد که در این مدت تولید کاغذ تحریر افزایش چشمگیری نداشته است.</p>
      <p> از پاییز سال ۱۳۹۶ بازار کاغذ تحریر و روزنامه با کمبود و افزایش قیمت مواجه شد، تا جایی که در مقاطعی برخی نشریه‌ها و روزنامه‌ها مجبور به کم کردن تعداد صفحات خود شدند.</p>
      <p>البته در روزهای آخر اسفند ماه سال گذشته، دبیر کارگروه ساماندهی کاغذ گفته بود که "در سال گذشته ۳۷ هزار و ۳۵۴ تن کاغذ روزنامه‌ای و ۲۱۸ هزار و ۶۲۳ تن انواع کاغذ تحریر وارد کشور شده است، اما فقط ۶۹۱۵ تن روزنامه‌ای و ۱۳ هزار و ۶۴۹ تن تحریر با حواله معاونت‌های فرهنگی و مطبوعاتی وزارت فرهنگ توزیع شده است که به این معنا که سایر مقادیر که با ارز دولتی وارد شده، غیرقانونی توزیع شده است".</p>
    </article>
  </body>
</html>