<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/25/7232970/"/>
    <meta property="og:site_name" content="Українська правда"/>
    <meta property="article:published_time" content="2019-11-25T13:18:12+00:00"/>
    <meta property="og:title" content="У Росії підтримали визнання людей &quot;іноземними агентами&quot;"/>
    <meta property="og:description" content="Верхня палата парламенту Росії схвалила законопроєкт, за яким “іноземними агентами” вважаються всі, хто поширює матеріали ЗМІ-іноагентів або бере участь у створенні таких матеріалів."/>
  </head>
  <body>
    <article>
      <h1>У Росії підтримали визнання людей "іноземними агентами"</h1>
      <address>
        <time datetime="2019-11-25T13:18:12+00:00">25 Nov 2019, 13:18</time>
      </address>
      <p>Верхня палата парламенту Росії схвалила законопроєкт, за яким "іноземними агентами" вважаються всі, хто поширює матеріали ЗМІ-іноагентів або бере участь у створенні таких матеріалів.</p>
      <p>Нововведення почне діяти після підписання президентом.</p>
      <p><b>Джерело:</b> <a href="https://www.interfax.ru/russia/685495">interfax.ru</a>, <a href="https://sozd.duma.gov.ru/bill/345523-7">законопроєкт</a> на сайті Держдуми</p>
      <p><b>Деталі:</b> Вже місяць працює закон про визнання зарубіжних ЗМІ "іноземними агентами", за яким до списку "іноагентів" потрапили 10 видань. Серед них, зокрема, "Голос Америки", "Крим.Реалії", "Радіо Вільна Європа / Радіо Свобода".</p>
      <p>Зміни, схвалені 25 листопада Радою Федерації, розширюють діючий закон про ЗМІ.</p>
      <p>Тепер "іноземним агентом" буде і фізична особа, яка, згідно з поясненням Держдуми, поширює інформацію ЗМІ-іноагентів, "а також отримує гроші або майно з-за кордону або від російських юридичних осіб, яких фінансує іноземне джерело".</p>
      <p><b>Держдума:</b> "ЗМІ, визнані іноземними агентами, для роботи в Росії зобов'язані <b>заснувати російську юрособу</b> в статусі іноагента. Всі інформаційні матеріали мають <b>містити позначку</b> про те, що їх поширює іноЗМІ-іноагент. При цитуванні слід використовувати таке ж посилання. Якщо ресурс допустить порушення, він <b>може бути заблокований</b>".</p>
      <p><b>Більше деталей:</b> Реєстр іноЗМІ веде Мін'юст Росії. Кого включати чи виключати з реєстру, вирішує Мін'юст за погодженням із Міністерством закордонних справ.</p>
      <related>
        <a href="https://www.pravda.com.ua/news/2019/11/25/7232967/"/>
        <a href="https://www.pravda.com.ua/news/2019/11/24/7232863/"/>
        <a href="https://www.epravda.com.ua/news/2019/11/24/654068/"/>
      </related>
    </article>
  </body>
</html>