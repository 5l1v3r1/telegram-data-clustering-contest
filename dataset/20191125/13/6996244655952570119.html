<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710097"/>
    <meta property="og:site_name" content="ישראל היום"/>
    <meta property="article:published_time" content="2019-11-25T13:21:53+00:00"/>
    <meta property="og:title" content="החשד להתעללות באשקלון: מעצר החשוד הוארך"/>
    <meta property="og:description" content="בן ה-21 מיו&quot;ש יישאר במעצר עד ליום חמישי • הפרקליטות הגישה הצהרת תובע • המשטרה: &quot;החוקרים אספו כל פרט&quot;פלילים"/>
  </head>
  <body>
    <article>
      <h1>החשד להתעללות באשקלון: מעצר החשוד הוארך</h1>
      <h2>בן ה-21 מיו"ש יישאר במעצר עד ליום חמישי • הפרקליטות הגישה הצהרת תובע • המשטרה: "החוקרים אספו פרט לפרט"</h2>
      <address><time datetime="2019-11-25T13:21:53+00:00">25 Nov 2019, 13:21</time> by <a rel="author" href="https://www.israelhayom.co.il/writer_articles?tid=428" target="_blank">גדי גולן</a></address>
      <p>לקראת כתב אישום בפרשת ההתעללות בפעוטה בת העשרה חודשים באשקלון שהובילה למותה: לבקשת משטרת ישראל הוארך הבוקר (שני) ליום חמישי מעצרו של בן ה-21 מיו"ש, שחשוד בגרימת מותה לפני כחודש. לבקשה זו צורפה הצהרת תובע מטעם הפרקליטות, על הכוונה להגיש נגדו כתב אישום לאחר שחקירת המשטרה הסתיימה.</p>
      <p>
        <b>עוד בנושא:</b>
      </p>
      <p>
        <a href="https://www.israelhayom.co.il/article/700935">החשד להתעללות באשקלון: האם שוחררה ממעצר</a>
      </p>
      <p>
        <a href="https://www.israelhayom.co.il/article/700795">החשד להתעללות באשקלון: נקבע מותה של התינוקת בת ה-10 חודשים</a>
      </p>
      <p>
        <a href="https://www.israelhayom.co.il/article/700493">מות התינוקת מאשקלון: בן הזוג חשוד ברצח</a>
      </p>
      <p>מהמשטרה נמסר: "הגם שמדובר בחקירת אירוע טראגי, שלמראית עין נראה כי נסיבותיו ברורות מאליהן, עמלו חוקרי המשטרה המקצועיים ואספו פרט לפרט, עדות וראיות, על מנת לגבש תשתית בתיק החקירה טרם העברתו לידי התביעה". ב-20 באוקטובר בשעות הערב פונתה פעוטה כבת 10 חודשים אל בית החולים ברזילי באשקלון, כשמצבה הוגדר קשה. בבית החולים הובחן שהיא סובלת מחבלת ראש קשה ובהמשך הועברה להמשך טיפול, תוך מאבק על חייה, בבית החולים סורוקה. </p>
      <p>בעקבות המקרה, נעצרו אימה (22) ואביה הביולוגי של הפעוטה. הם הועברו לחקירה במהלכה עלה חשד כלפי אדם נוסף, בן זוגה של האם, שהפעוטה הושארה ברשותו להשגחה, עת האם יצאה לעיסוקיה. פעולות חקירתיות מהירות העלו כי חשוד זה הואשוהה בלתי חוקי והחלו מאמצים מהירים לאתרו עוד בטרם יצליח להימלט - מאמצים שהביאו למעצרו סמוך לצומת פלוגות עת נסע ברכב. החשוד הועבר לחקירה בה מסר גרסתו ומעצרו הוארך מעת לעת לטובת המשך החקירה המורכבת.</p>
    </article>
  </body>
</html>