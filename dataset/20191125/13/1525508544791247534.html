<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780826/%D8%AC%D8%B1%DB%8C%D9%85%D9%87-%D8%AF%D9%88-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86%DB%8C-%DB%8C%DA%A9-%D9%81%D8%B1%D9%88%D8%B4%DA%AF%D8%A7%D9%87-%D8%B2%D9%86%D8%AC%DB%8C%D8%B1%D9%87-%D8%A7%DB%8C-%D8%AF%D8%B1-%D9%85%D8%B4%D9%87%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T13:12:27+00:00"/>
    <meta property="og:title" content="مدیرکل تعزیرات حکومتی خراسان رضوی خبر داد: جریمه دو میلیارد تومانی یک فروشگاه زنجیره ای در مشهد"/>
    <meta property="og:description" content="مشهد - مدیرکل تعزیرات حکومتی خراسان رضوی از صدور حکم جریمه برای یک فروشگاه زنجیره ای به مبلغ دو میلیارد و ۱۰۰ میلیون تومان خبر داد."/>
  </head>
  <body>
    <article>
      <h1>مدیرکل تعزیرات حکومتی خراسان رضوی خبر داد: جریمه دو میلیارد تومانی یک فروشگاه زنجیره ای در مشهد</h1>
      <address>
        <time datetime="2019-11-25T13:12:27+00:00">25 Nov 2019, 13:12</time>
      </address>
      <p>به گزارش <a href="https://www.mehrnews.com/">خبرگزاری مهر</a>، به نقل از اداره کل روابط عمومی و تشریفات سازمان تعزیرات حکومتی، حمیدرضا کریم در خصوص این موضوع اظهار کرد: با کشف تخلف عرضه خارج از شبکه برنج در یکی از فروشگاه های زنجیره‌ای ، این فروشگاه بیش از دو میلیارد و ۱۰۰ میلیون تومان جریمه شد.</p>
      <p>وی افزود: در راستای گشت‌های تعزیراتی مربوط به کنترل بازار، همکاران ما با تخلف عرضه خارج از شبکه برنج در این مجموعه فروشگاه‌های زنجیره‌ای مواجه شدند و این تخلف کشف و پرونده تعزیراتی برای آن تشکیل و پس از ارجاع سریع پرونده به قاضی تعزیرات، حکم قطعی به پرداخت ۲۱ میلیارد ریال جریمه نقدی در حق صندوق دولت برای فروشگاه مذکور صادر شد.</p>
      <p>بر اساس مصوبه ستاد تنظیم بازار، شرکت بازرگانی دولتی نوعی از برنج هندی را که به آن برنج ۱۱۲۱ هم می‌گویند، برای تنظیم قیمت‌ها در بازار و عرضه با نرخ دولتی در اختیار برخی مراکز از جمله فروشگاه‌های زنجیره‌ای قرار می‌دهد که بخشی از این برنج نیز در مشهد برای توزیع در اختیار این فروشگاه‌ زنجیره‌ای قرار گرفت اما خارج از شبکه اصلی توزیع می‌شد.</p>
    </article>
  </body>
</html>