<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/inrikes/936610-smhi-da-kommer-snon-till-hela-sverige"/>
    <meta property="og:site_name" content="Nyheter24"/>
    <meta property="article:published_time" content="2019-11-25T13:56:33+00:00"/>
    <meta property="og:title" content="SMHI: Då kommer snön till hela Sverige"/>
    <meta property="og:description" content="Enligt SMHI kan flera delar av Sverige se fram emot snö redan nu i helgen. Så står det till just där du bor."/>
  </head>
  <body>
    <article>
      <h1>SMHI: Då kommer snön till hela Sverige</h1>
      <address><time datetime="2019-11-25T13:56:33+00:00">25 Nov 2019, 13:56</time> by <a rel="author" href="https://nyheter24.se/profil/sebastian.lundgren" target="_blank">Sebastian Lundgren</a></address>
      <p>
        <b>Enligt SMHI kan flera delar av Sverige se fram emot snö redan nu i helgen. Så står det till just där du bor.</b>
      </p>
      <p>Vi går snart in i december månad och delar av norra Norrland ligger redan täckt av snö. Men när kommer egentligen snön till resterande del av Sverige?</p>
      <p>Som det ser ut just nu finns det goda möjligheter för vissa att gå in i december med snötäckta gator och torg. Och vore inte det härligt nu när julen närmar sig!</p>
      <figure>
        <img src="https://cdn02.nyheter24.se/aaccd49803d802dc05/2019/11/25/1594358/sdlVDBe940MLOM-nh.jpg"/>
        <figcaption>Då blir det snö enligt . Bildkälla: Johan Nilsson TT/TT<cite><a href="https://nyheter24.se/smhi/">SMHI</a></cite></figcaption>
      </figure>
      <p>– Det kommer fortsätta var milt några dagar till på många håll, men kallare luft börjar röra sig söderut över landet och med det kan det förekomma något snöfall och det är inte omöjligt att delar av södra Sverige, till exempel Stockholm kan få snö senare i veckan. I Göteborg verkar mycket falla mer som blötsnö och därför är det svårare att säga om det kommer bli något som lägger sig på marken, säger <b>Jon</b> <b>Jörpeland</b>, meteorolog på SMHI till <b>Nyheter24</b>.</p>
      <h3>Dröjer lite längre för de södra länen</h3>
      <p>I de södra delarna av Sverige ser snön däremot ut att dröja några dagar. Enligt SMHI kan helgen däremot bjuda på lite kyligare temperaturer – dock utan snö.</p>
      <p>– Längre söderut kommer mycket av nederbörden falla som regn och Malmö får nog vänta ett tag till innan det blir någon snö där. Till helgen finns stora solchanser på många håll i landet samtidigt som det blir något kallare och det kan bli minusgrader även nere i Skåne, berättar Jörpeland.</p>
      <h3>Novembermånaden ger och tar</h3>
      <p>Hur har månaden varit vädermässigt då? Jo – den har blandat och gett en hel del. Det har bland annat varit väldigt kallt uppe i norr till en början men på senaste tiden har det varit ovanligt milt.</p>
      <p>– Den senaste veckan har varit ovanlig mild i hela landet vilket dels beror på flera återkommande lågtryck som fört med sig mild och fuktig luft. Senaste dagarna har vi legat i ett något låst läge mellan ett lågtryck och ett högtryck och därför har vädret förändrats väldigt lite, men i början av november var det ovanligt kallt i det nordligaste delen av landet, säger Jörpeland till Nyheter24.</p>
      <p><b>MER:</b> <a href="https://nyheter24.se/nyheter/trender/819242-1-smart-sa-far-du-bort-isen-sekunder-skrapa-rutan-trick-smart">Så får du bort isen från bilrutan på 5 sekunder</a></p>
      <p><a href="https://nyheter24.se/smhi">SMHI<br/></a>/<br/><a href="https://nyheter24.se/vaderlek">Väderlek</a></p>
      <figure>
        <a href="https://nyheter24.se/profil/sebastian.lundgren">
          <img src="https://cdn01.nyheter24.se/5c570233024b004b00/profile/avatars/106940_1519919970.jpg"/>
        </a>
      </figure>
      <p><a href="https://nyheter24.se/profil/sebastian.lundgren">Sebastian Lundgren </a><br/>sebastian.lundgren@nyheter24.se</p>
    </article>
  </body>
</html>