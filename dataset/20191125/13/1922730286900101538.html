<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/stiri/incendiu/ro-alert-degajari-mari-de-fum-toxic-de-la-incendiul-din-valcea-1587067"/>
    <meta property="og:site_name" content="Ziare.com"/>
    <meta property="article:published_time" content="2019-11-25T13:35:00+00:00"/>
    <meta property="og:title" content="Arde de 48 de ore: Degajari mari de fum toxic de la depozitul de anvelope din Valcea"/>
    <meta property="og:description" content="Cetatenii care locuiesc in apropierea depozitului de anvelope din Dragasani, unde a izbucnit un incendiu sambata dimineata, au fost din nou avertizati luni, printr-un mesaj Ro-Alert, sa se protejeze impotriva fumului degajat, acesta fiind toxic."/>
  </head>
  <body>
    <article>
      <h1>Arde de 48 de ore: Degajari mari de fum toxic de la depozitul de anvelope din Valcea</h1>
      <address>
        <time datetime="2019-11-25T13:35:00+00:00">25 Nov 2019, 13:35</time>
      </address>
      <p>
        <b>Cetatenii care locuiesc in apropierea depozitului de anvelope din Dragasani, unde <a href="http://www.ziare.com/stiri/incendiu/incendiu-la-o-fabrica-de-anvelope-din-valcea-pompierii-intervin-cu-5-autospeciale-populatia-a-fost-avertizata-prin-ro-alert-1586855">a izbucnit un incendiu sambata dimineata</a>, au fost din nou avertizati luni, printr-un mesaj Ro-Alert, sa se protejeze impotriva fumului degajat, acesta fiind toxic.</b>
      </p>
      <p>Potrivit reprezentantilor Inspectoratului pentru Situatii de Urgenta (ISU) Valcea, in zona sunt intensificari ale vantului care au determinat imprastierea fumului pe o raza de circa 5 kilometri.</p>
      <p>Pompierii militari intervin de aproape 48 de ore pentru singerea flacarilor izbucnite in doua anexe, cu o suprafata de circa 80 mp, in care se aflau depozitate peste 200 de tone de cauciuc.</p>
      <p>"Se intervine in continuare, pana la primele ore ale diminetii (luni - n.red.) reusindu-se relocarea si stingerea a circa 50% din cantitatea de cauciuc afectata. Din cauza intensificarii vantului, au reaparut degajari de fum si s-a reimpus avertizarea populatiei prin intermediul aplicatiei Ro-Alert.</p>
      <p>Se intervine in continuare cu sase autospeciale de stingere si doua utilaje pentru relocarea si stingerea intregii cantitati de deseuri de cauciuc afectate", a precizat purtatorul de cuvant al ISU Valcea, Catalin Popescu.</p>
      <p>Cetatenii din zona au fost alertati prin Ro-Alert si sfatuiti sa evite sa se apropie de incendiu si sa se protejeze impotriva fumului degajat si sambata, cand a fost anuntat evenimentul.</p>
    </article>
  </body>
</html>