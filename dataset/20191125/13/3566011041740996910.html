<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549939.html/%D8%A8%D8%B3%DB%8C%D8%AC-%D8%A7%D9%84%D9%87%D8%A7%D9%85-%D8%A8%D8%AE%D8%B4-%DA%AF%D8%B1%D9%88%D9%87-%D9%87%D8%A7%DB%8C-%D9%85%D9%82%D8%A7%D9%88%D9%85%D8%AA-%D8%A7%D8%B3%D8%AA-%D8%A7%D9%82%D8%AF%D8%A7%D9%85%D8%A7%D8%AA-%D9%85%D8%AD%D8%B1%D9%88%D9%85%DB%8C%D8%AA-%D8%B2%D8%AF%D8%A7%DB%8C%DB%8C-%D8%A8%D8%B3%DB%8C%D8%AC-%D9%85%D8%A7%D9%86%D8%AF%DA%AF%D8%A7%D8%B1-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T13:35:00+00:00"/>
    <meta property="og:title" content="بسیج الهام بخش گروه های مقاومت است/اقدامات محرومیت زدایی بسیج ماندگار است"/>
    <meta property="og:description" content="فرمانده سپاه ناحیه رزن با بیان اینکه بسیج الهام بخش گروه های مقاومت است گفت: بسیج امروز به درختی تنومند تبدیل شده است."/>
  </head>
  <body>
    <article>
      <h1>بسیج الهام بخش گروه های مقاومت است/اقدامات محرومیت زدایی بسیج ماندگار است</h1>
      <h2>فرمانده سپاه ناحیه رزن:</h2>
      <address>
        <time datetime="2019-11-25T13:35:00+00:00">25 Nov 2019, 13:35</time>
      </address>
      <p>فرمانده سپاه ناحیه رزن با بیان اینکه بسیج الهام بخش گروه های مقاومت است گفت: بسیج امروز به درختی تنومند تبدیل شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سرهنگ داوود مهدوی در گفت و گو با خبرنگار <a href="http://asrehamedan.ir/33527">عصر همدان</a>؛ به مناسبت فرارسیدن هفته بسیج عنوان کرد: کارنامه درخشان بسیج در چهل سال گذشته جای هیچ بحث و نظر مخالفی را باقی نگذاشته است و دوست و دشمن به صلابت این شجره طیبه باور دارند.</p>
      <p>وی با اشاره به اینکه چهل سالگی هر حرکتی را باید بلوغ آن مجموعه دانست افزود:امروز بسیج توانسته است علاوه بر داخل کشور اندیشه و تفکر خود را به اقصی نقاط جهان صادر کند.</p>
      <p>فرمانده سپاه ناحیه رزن ایمان به وحدانیت خداوند را رمز اساسی موفقیت‌های بسیج در برهه های مختلف بر شمرد و تاکید کرد:شاهد مثال صدور تفکر بسیجی گروه های مقاومت در سراسر جهان است .</p>
      <p>وی با اشاره شمار محوری هفته بسیج امسال با عنوان چهل سال خدمت،جهاد و شهادت تصریح نمود:بیش از ۱۴۰ عنوان برنامه در هفته بسیج در شهرستانهای رزن و درگزین اجرا خواهد شد.</p>
      <p>مهدوی گفت: تبیین دستاوردهای چهل سالگی، افتتاح پروژه های محرومیت زدایی، اعزام گروه های جهادی،فرهنگی، پزشکی، تقدیر و سرکشی از خانواده های شهدا، دیدار نخبگان بسیج با ائمه جمعه، نشستهای بصیرتی و مادران آفتاب را از مهمترین برنامه های هفته بسیج در شهرستانهای رزن و درگزین است.</p>
      <p>وی رشد و ارتقای بصیرت جوانان شهرستان رزن و درگزین را از اصلی ترین برنامه ها بر شمرد و گفت: شجره طیبه صالحین در منطقه با خوبی و قدرت در حال شبکه سازی است و امیدواریم در سالهای آینده ثمرات این شجره طیبه را شاهد باشیم.</p>
      <p>فرمانده بسیجیان شهرستان خاطرنشان کرد: در مسائل سیاسی بسیجیان با بصیرت جوش به فرمان رهبر و مقتدایشان دارند.</p>
      <p>وی عملکرد بسیج در محرومیت زدایی در شهرستان را ارزشمند بر شمرد و گفت: ساخت و تعمیر ۵۰ واحد مسکونی یکی از اقدامات ماندگار است.</p>
      <p>انتهای پیام/</p>
    </article>
  </body>
</html>