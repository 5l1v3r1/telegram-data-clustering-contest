<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426417/o-eortasmos-twn-20-xronwn-leitoyrgias-toy-tmhmatos-mesogeiakwn-spoydwn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-25T13:40:01+00:00"/>
    <meta property="og:title" content="Ο εορτασμός των 20 χρόνων λειτουργίας του τμήματος Μεσογειακών Σπουδών"/>
    <meta property="og:description" content="Το Τμήμα Μεσογειακών Σπουδών του Πανεπιστημίου Αιγαίου ιδρύθηκε το 1997 και άρχισε τη λειτουργία του κατά το ακαδημαϊκό έτος 1999-2000 αποτελώντας το ένα από τα τρία Τμήματα που απαρτίζουν τη Σχολή Ανθρωπιστικών Επιστημών στη Ρόδο, τη Νοτιοανατολικότερη Πανεπιστημιακή Σχολή της Ελλάδας."/>
  </head>
  <body>
    <article>
      <h1>Ο εορτασμός των 20 χρόνων λειτουργίας του τμήματος Μεσογειακών Σπουδών</h1>
      <address>
        <time datetime="2019-11-25T13:40:01+00:00">25 Nov 2019, 13:40</time>
      </address>
      <p>
        <b>Το Τμήμα Μεσογειακών Σπουδών του Πανεπιστημίου Αιγαίου ιδρύθηκε το 1997 και άρχισε τη λειτουργία του κατά το ακαδημαϊκό έτος 1999-2000 αποτελώντας το ένα από τα τρία Τμήματα που απαρτίζουν τη Σχολή Ανθρωπιστικών Επιστημών στη Ρόδο, τη Νοτιοανατολικότερη Πανεπιστημιακή Σχολή της Ελλάδας.</b>
      </p>
      <p>Ως το μοναδικό Πανεπιστημιακό Τμήμα «Σπουδών Περιοχής» (Area Studies) με διεπιστημονικό αντικείμενο τις Μεσογειακές Σπουδές όχι μόνο στην Ελλάδα αλλά και στην ευρύτερη περιοχή της Μεσογείου, το Τμήμα Μεσογειακών Σπουδών έχει ως βασικό στόχο να αναδείξει τον χώρο της Μεσογείου, και ειδικά του νοτιοανατολικού άκρου της, ως αντικείμενο διεπιστημονικών προσεγγίσεων. Αυτό επιτυγχάνεται τόσο μέσα από τη συστηματική μελέτη των αρχαίων πολιτισμών και των γλωσσών της περιοχής όσο και μέσα από την εξέταση της πολιτικής, κοινωνικής, και οικονομικής ανάπτυξης των μεσογειακών χωρών και των διακρατικών τους σχέσεων.</p>
      <p>Λειτουργώντας τα τελευταία 20 χρόνια στο πλαίσιο τριών ειδικότερων επιστημονικών κατευθύνσεων (Αρχαιολογίας, Γλωσσολογίας της Νοτιοανατολικής Μεσογείου, Διεθνών Σχέσεων και Οργανισμών) σε συνδυασμό με τη διδασκαλία των σημαντικότερων γλωσσών της περιοχής (αραβικά, τουρκικά, εβραϊκά), το Τμήμα Μεσογειακών Σπουδών προσφέρει υψηλής ποιότητας προπτυχιακές σπουδές στους τρεις επιστημονικούς κλάδους που διακονεί σύμφωνα με τα διεθνώς αποδεκτά πρότυπα. Παράλληλα με το πρόγραμμα προπτυχιακών σπουδών, στο Τμήμα λειτουργούν τέσσερα Προγράμματα Μεταπτυχιακών Σπουδών:</p>
      <p>- Αρχαιολογία Ανατολικής Μεσογείου από την Προϊστορική Εποχή έως την Ύστερη Αρχαιότητα: Ελλάδα, Αίγυπτος, Εγγύς Ανατολή</p>
      <p>- Διακυβέρνηση, Ασφάλεια και Ανάπτυξη στη Μεσόγειο</p>
      <p>- Αρχαίο Θέατρο: Εκπαιδευτικές και Φιλολογικές Προσεγγίσεις</p>
      <p>- Ανάλυση και διδασκαλία πρώτης και δεύτερης/ξένης γλώσσας (διατμηματικό πρόγραμμα σε συνεργασία με το Παιδαγωγικό Τμήμα Δημοτικής Εκπαίδευσης) όπως επίσης και πρόγραμμα διδακτορικών σπουδών και μεταδιδακτορικής έρευνας σε θέματα που άπτονται και των τριών επιστημονικών κατευθύνσεων του Τμήματος.</p>
      <p>Το Τμήμα ενισχύεται και εναρμονίζεται προς το σύγχρονο επιστημονικό πνεύμα από τα έξι θεσμοθετημένα εργαστήριά του: Εργαστήριο Αρχαιομετρίας, Εργαστήριο για τον Αρχαίο Κόσμο της Ανατολικής Μεσογείου, Εργαστήριο Γλωσσολογίας Νοτιοανατολικής Μεσογείου, Εργαστήριο Μεσογειακής Πολιτικής, Εργαστήριο Περιβαλλοντικής Αρχαιολογίας και Προληπτικής Συντήρησης, Εργαστήριο Πληροφορικής.</p>
      <figure>
        <img src="https://www.rodiaki.gr/medias/2019/11/23/bd3f78a16e814a26b4254d84a9606d3b.jpg"/>
      </figure>
      <p>Με αφορμή τη συμπλήρωση των 20 χρόνων λειτουργίας και δυναμικής παρουσίας του στον πανεπιστημιακό χάρτη, το Τμήμα Μεσογειακών Σπουδών, σε συνεργασία με την Περιφέρεια Νοτίου Αιγαίου και το Κέντρο Επαγγελματικής Κατάρτισης «Γ. Γεννηματάς» Α.Ε., διοργάνωσε Επετειακή Εκδήλωση, την Τετάρτη 20 Νοεμβρίου 2019 και ώρα 12:00 στην Αίθουσα «Κορνήλιος Καστοριάδης» της Σχολής Ανθρωπιστικών Επιστημών του Πανεπιστημίου Αιγαίου στη Ρόδο.</p>
      <p>Καλωσόρισμα στην εκδήλωση απηύθυνε η Πρυτάνισσα του Πανεπιστημίου Αιγαίου κα Χ. Βιτσιλάκη, ενώ χαιρέτησαν ο Κοσμήτορας της Σχολής Ανθρωπιστικών Επιστημών κ. Ι. Σεϊμένης και η Πρόεδρος του Τμήματος Μεσογειακών Σπουδών κα Αικ. Φραντζή.</p>
      <p>Κατά την Εκδήλωση πραγματοποιήθηκε η Τελετή Αναγόρευσης της Καθηγήτριας Σοφίας Ανανιάδου, The University of Manchester, School of Computer Science, Director of the National Centre for Text Mining, U.K. σε Επίτιμη Διδάκτορα του Τμήματος Μεσογειακών Σπουδών παρούσης της Πρυτάνισσας του Πανεπιστημίου Αιγαίου καθηγήτριας Χρυσής Βιτσιλάκη, του Κοσμήτορα της Σχολής Ανθρωπιστικών Επιστημών καθηγητή Ιωάννη Σεϊμένη και της Προέδρου του Τμήματος Μεσογειακών Σπουδών καθηγήτριας Αικατερίνης Φραντζή και μελών του Διδακτικού και Ερευνητικού Προσωπικού του Τμήματος. Η κα Ανανιάδου παρουσίασε κατά την ομιλία της τη συμβολή της Τεχνητής Νοημοσύνης στις Βιοϊατρικές Επιστήμες.</p>
      <figure>
        <img src="https://www.rodiaki.gr/medias/2019/11/23/efcb0942dbea04ed66adc558e345e5fb.jpg"/>
      </figure>
      <p>Στη συνέχεια υπεγράφη Μνημόνιο Συνεργασίας του Τμήματος Μεσογειακών Σπουδών με το National Centre for Text Mining της Μεγάλης Βρετανίας.<br/>Πραγματοποιήθηκαν ομιλίες των προσκεκλημένων κεντρικών ομιλητών:</p>
      <p>- της π. Επιτρόπου Εκπαίδευσης, Πολιτισμού, Πολυγλωσσίας και Νεολαίας στην Ε.Ε., κας Ανδρούλλας Βασιλείου για τον ρόλο της Ανώτατης Εκπαίδευσης στην Ευρωπαϊκή Ενοποίηση</p>
      <p>- και του π. Πρύτανη του Πανεπιστημίου Λευκωσίας, κ. Μιχάλη Ατταλίδη, ο οποίος αφού αναφέρθηκε στο Τμήμα Μεσογειακών Σπουδών, ως Πρόεδρος της πρώτης Επιτροπής Εξωτερικής Αξιολόγησής του, παρουσίασε αναλυτικά την πορεία, το έργο και τη συμβολή του Τμήματος στις Μεσογειακές Σπουδές.</p>
      <p>Αξίζει να σημειωθεί ότι το τμήμα Μεσογειακών Σπουδών σε ανακοίνωσή του ευχαριστεί θερμά για τους χαιρετισμούς και τις ευχές τους στο Τμήμα Μεσογειακών Σπουδών που απηύθυναν οι κ.κ.:</p>
      <p>• Σεβασμιώτατος Μητροπολίτης Ρόδου κ.κ. Κύριλλος</p>
      <p>• Εκπρόσωπος του Προέδρου της Κυβέρνησης, κ. Μ. Κόνσολας, Υφυπουργός Τουρισμού και Βουλευτής Δωδεκανήσου</p>
      <p>• Κοσμήτορας του Ελληνικού Κοινοβουλίου, κ. Β. Υψηλάντης, Βουλευτής Δωδεκανήσου</p>
      <p>• Εκπρόσωπος του Περιφερειάρχη Νοτίου Αιγαίου, κ. Χ. Μπάρδος, εντεταλμένος Ευρωπαϊκών Προγραμμάτων και Πρόεδρος Ενεργειακής Α.Ε.</p>
      <p>• Πρόεδρος του Κέντρου Επαγγελματικής Κατάρτισης «Γεώργιος Γεννηματάς» κα Χ. Γιασιράνη, εντεταλμένη Ηλεκτρονικής Διακυβέρνησης</p>
      <p>• Αντιπεριφερειάρχης Παιδείας, Δια Βίου Μάθησης και Απασχόλησης Δωδ/νήσου κ. Ι. Κρητικός</p>
      <p>• Αντιδήμαρχος Τουριστικής Ανάπτυξης, Πολιτισμού και Διεθνών Σχέσεων κ. Κ. Ταρασλιάς.</p>
      <p>Το Τμήμα Μεσογειακών Σπουδών εκφράζει θερμές ευχαριστίες σε όλους/ες όσοι/ες παρευρέθηκαν και τίμησαν την τελετή και ιδιαιτέρως στους/στις κ.κ.</p>
      <p>• Στρατηγό Διοικητή 95 ΑΔΤΕ κ. Ν. Φλάρη</p>
      <p>• Θεοφιλέστατο Επίσκοπο Ολύμπου κ.κ. Κύριλλο</p>
      <p>• Πρόξενο της Τουρκικής Δημοκρατίας κ. S. Kircaliali</p>
      <p>• Εκπρόσωπο του Βουλευτή Δωδεκανήσου κ. Ι. Παππά</p>
      <p>• Αντιπεριφερειάρχη Εμπορίου και Επιχειρηματικότητας Δωδ/νήσου κ. Ι. Φλεβάρη</p>
      <p>• Εντεταλμένο Περιφερειακό Σύμβουλο Πολιτισμού Δωδ/νήσου κ. Κ. Διακογεωργίου</p>
      <p>• Εντεταλμένο Περιφερειακό Σύμβουλο Τουριστικής Ανάπτυξης, Υδατοδρόμιων, Κρουαζιέρας, Ακτοπλοΐας και Αερομεταφορών κ. Κ. Χρυσοχοΐδη</p>
      <p>• Αντιδήμαρχο Διοικητικής Εξυπηρέτησης του Πολίτη και Ηλεκτρονικής Διακυβέρνησης κ. Ι. Καμπούρη</p>
      <p>• Εντεταλμένο Δημοτικό Σύμβουλο Περιβάλλοντος και Πρασίνου κ. Π. Σταμάτη</p>
      <p>• Εντεταλμένο Δημοτικό Σύμβουλο Πρωτογενή Τομέα και Εμπορίου κ. Σ. Καραταπάνη</p>
      <p>• Αντιπρόεδρο του Περιφερειακού Συμβουλίου κα Ν. Βενετοκλή</p>
      <p>• Σύμβουλο Δ.Ε. Ρόδου κ. Κ. Γλεντή</p>
      <p>• Αστυνομικό Διευθυντή Δωδεκανήσου κ. Μ. Καληωράκη</p>
      <p>• Διοικητή Ναυτικού Σταθμού Ρόδου, Πολεμικού Ναυτικού κ. Ι. Παπαδάκη</p>
      <p>• Αερολιμενάρχη Κρατικού Αερολιμένα Ρόδου κ. Σ. Δεληγιάννη</p>
      <p>• Εκπροσώπους των Ενόπλων Δυνάμεων, των Σωμάτων Ασφαλείας, του Λιμενικού και του Πυροσβεστικού Σώματος</p>
      <p>• Εκπροσώπους των Επιστημονικών Οργανώσεων και των Τοπικών Φορέων, της Πρωτοβάθμιας και Δευτεροβάθμιας Εκπαίδευσης</p>
      <p>• Πρώην Νομάρχη και π. Δήμαρχο κ. Σ. Καραγιάννη</p>
      <p>• Πρώην Δήμαρχο και Πρόεδρο του Συλλόγου Φίλων Πανεπιστημίου Αιγαίου κ. Μ. Κόκκινο</p>
      <p>• Πρώην Αντιπεριφερειάρχη κα Ε. Φτακλάκη</p>
      <p>• Επίτιμη Πρόξενο της Γαλλίας στη Ρόδο κα Α. Μοσχή-Gauguet</p>
      <p>• Επίτιμο Εισαγγελέα Εφετών Δωδεκανήσου Γ. Κτιστάκη</p>
      <p>• Πρόεδρος του Τμήματος Επιστημών της Προσχολικής Αγωγής και του Εκπαιδευτικού Σχεδιασμού του Πανεπιστημίου Αιγαίου, κ. Ν. Ανδρεαδάκη</p>
      <p>• Αναπλ. Πρόεδρο του Παιδαγωγικού Τμήματος Δημοτικής Εκπαίδευσης του Πανεπιστημίου Αιγαίου κ. Π. Καραμούζη</p>
      <p>• Προϊσταμένη της Εφορείας Αρχαιοτήτων Δωδεκανήσου κα Μ. Μιχαηλίδου</p>
      <p>• Διευθυντή Δευτεροβάθμιας Εκπαίδευσης κ. Ι. Παπαδομαρκάκη</p>
      <p>• Αναπλ. Διευθυντή Πρωτοβάθμιας Εκπαίδευσης κ. Κ. Συμεωνίδη</p>
      <p>• Διευθυντή της Διεύθυνσης Τουρισμού Δωδεκανήσου κ. Α Ξάνθη</p>
      <p>• Διευθυντή Ινστιτούτου Αιγαίου του Δικαίου της Θάλασσας και του Ναυτικού Δικαίου κ. Ν. Σκούρτο</p>
      <p>• Διευθυντή Γενικού Εσπερινού Λυκείου Ρόδου κ. Α. Χαμουζά</p>
      <p>• Διευθυντή Ιδιωτικών Εκπαιδευτηρίων Ροδίων Παιδεία κ. Κ. Κυριακούλη</p>
      <p>• Προϊσταμένη του Διεθνούς Κέντρου Συγγραφέων και Μεταφραστών Ρόδου κα Ν. Τρυποσκούφη.</p>
      <p>Θερμές ευχές για το Τμήμα απέστειλαν με επιστολές τους ο Υφυπουργός Εθνικής Άμυνας κ. Αλκιβιάδης Στεφανής, ο Υφυπουργός Παιδείας και Θρησκευμάτων κ. Βασίλης Διγαλάκης, η Πρέσβειρα της Κίνας στην Ελλάδα Τσανγκ Τσιγιουέ, η Βουλευτής Δωδεκανήσου κα Μίκα Ιατρίδη, ο Βουλευτής Δωδεκανήσου κ. Ι. Παππάς, ο Βουλευτής Δωδεκανήσου κ. Νεκτάριος Σαντορινιός, ο Γενικός Γραμματέας του Υπουργείου Παιδείας και Θρησκευμάτων κ. Αποστόλης Δημητρόπουλος, η Γενική Γραμματέας του Ιδρύματος της Βουλής των Ελλήνων για τον Κοινοβουλευτισμό και την Δημοκρατία κα Νίκη Μαρωνίτη, η Επίτιμη Πρόξενος της Αυστρίας κα Μαίρη Μοσχή, ο π. Κοσμήτορας της Σχολής Ανθρωπιστικών Επιστημών κ. Φ. Καλαβάσης, ο Πρόεδρος από το «Σπίτι της Ευρώπης» κ. Μιχάλης Καβουκλής και ο Διευθυντής της ΑΣΤΕΡ κ. Κυριάκος Πετάκος.</p>
      <p>Επίσης, το τμήμα Μεσογειακών Σπουδών ευχαριστεί ιδιαιτέρως για τη συνεργασία την Περιφέρεια Νοτίου Αιγαίου και το Κέντρο Επαγγελματικής Κατάρτισης «Γεώργιος Γεννηματάς», την Ιερά Μητρόπολή Ρόδου και τον Δήμο Ρόδου.</p>
      <p>Ακόμη, ευχαριστίες εκφράζει προς τον Κοσμήτορα της Βουλής και Βουλευτή Δωδεκανήσου, κ. Βασίλειο Υψηλάντη, ο οποίος γνωρίζοντας το ενδιαφέρον του Τμήματος σε θέματα Ευρωπαϊκής Ενοποίησης και δεδομένου ότι στις 9 Νοέμβριου 2019 συμπληρώθηκαν 30 χρόνια από την πτώση του τείχους Βερολίνου, παραχώρησε ως χρησιδάνειο στο Τμήμα, ένα κομμάτι του ιστορικού ενθυμίου.</p>
      <p>Φυσικά δεν θα μπορούσε να μην απευθύνει ευχαριστίες για την ξεχωριστή παρουσία τους στα μέλη της Ευρωπαϊκής Χορωδίας του Μουσικού Σχολείου Ρόδου υπό τη διεύθυνση του κ. Μ. Καλαεντζή, στο Σώμα Εθελοντών Σαμαρειτών, Διασωστών και Ναυαγοσωστών Ρόδου, στην εταιρεία Κρασιά «Τατάκης» και το Ανθοπωλείο «Νάρκισσος» καθώς και στο Τμήμα Τροχαίας Ρόδου για την διευκόλυνση της κυκλοφορίας.</p>
      <p>Τέλος, ευχαριστεί τα μέλη της Οργανωτικής Επιτροπής, το Διδακτικό, Διοικητικό και Τεχνικό προσωπικό του Πανεπιστημίου Αιγαίου, τον Πρόεδρο του Φοιτητικού Συλλόγου κ. Σ. Καβανόζη και όλες τις εθελόντριες και τους εθελοντές φοιτητές του Τμήματος Μεσογειακών Σπουδών για την ουσιαστική συμβολή τους στην επιτυχία της Επετειακής μας εκδήλωσης.</p>
      <figure>
        <img src="https://www.rodiaki.gr/medias/2019/11/23/ed6fc7807b84bb94c072477a02626dc9.jpg"/>
      </figure>
      <figure>
        <img src="https://www.rodiaki.gr/medias/2019/11/23/34e61a621dcf8eca130a142107181314.jpg"/>
      </figure>
    </article>
  </body>
</html>