<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905213/mechele-is-klaar-voor-champions-league-dat-zou-ongelofelijk-zijn-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T20:45:00+00:00"/>
    <meta property="og:title" content="Mechele paraat voor Champions League: &quot;Dat zou ongelofelijk zijn&quot;"/>
    <meta property="og:description" content="Club Brugge krijgt dinsdag een uitmatch tegen Galatasaray in de Champions League. Bij een zege overwinteren ze sowieso en kunnen ze zelfs nog voor plaats twee gaan. Brandon Mechele wil die kans niet laten schieten."/>
  </head>
  <body>
    <article>
      <h1>Mechele paraat voor Champions League: "Dat zou ongelofelijk zijn"</h1>
      <address>
        <time datetime="2019-11-25T20:45:00+00:00">25 Nov 2019, 20:45</time>
      </address>
      <p>
        <b>Club Brugge krijgt dinsdag een uitmatch tegen Galatasaray in de Champions League. Bij een zege overwinteren ze sowieso en kunnen ze zelfs nog voor plaats twee gaan. Brandon Mechele wil die kans niet laten schieten.</b>
      </p>
      <p>"We gaan altijd voor het hoogst haalbare, we spelen om te winnen", zo vertelt Mechele bij <i><a href="https://www.hln.be/sport/voetbal/champions-league-europa-league/champions-league/mechele-klaar-voor-galatasaray-in-de-champions-league-moet-je-je-momenten-kiezen~a6b58e22/">Het Laatste Nieuws</a>. </i>"Het zou ongelofelijk zijn als we voor die tweede plek kunnen gaan in onze laatste thuiswedstrijd tegen Real met onze supporters er achter. Maar zo ver kijken we nog niet, eerst de wedstrijd van morgen."</p>
      <p>In deze campagne heeft Club al een paar keer dure punten laten liggen. "Het zijn natuurlijk leermomenten. In de Champions League moet je je momenten kiezen, als die zich voordoen moet je ze nemen. Dat hebben we misschien nagelaten."</p>
      <p>Club heeft in eigen huis. al bewezen dat ze Galatasaray aankunnen. "In de thuiswedstrijd hadden zij één grote kans, wij veel meer. Jammer dat we toen niet de drie punten hebben gehaald". Wordt dat puntenverlies Club fataal?</p>
      <aside>Lees meer<br/><a href="https://www.voetbalprimeur.be/nieuws/905208/referee-department-ziet-visser-in-de-fout-gaan-rood-voor-club-brugge-.html?itm_source=www.voetbalprimeur.be&amp;itm_medium=highlighted-content">Referee Department ziet Boterberg fout maken: 'Rood voor Club Brugge'</a></aside>
    </article>
  </body>
</html>