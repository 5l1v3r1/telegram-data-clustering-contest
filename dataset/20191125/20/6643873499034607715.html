<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/jdnQ1b/israels-riksadvokat-netanyahu-kan-fortsette-tross-tiltalen"/>
    <meta property="og:site_name" content="Bergens Tidende"/>
    <meta property="article:published_time" content="2019-11-25T20:34:53+00:00"/>
    <meta property="og:title" content="Israels riksad­vokat: Netanyahu kan fortsette tross tiltalen"/>
    <meta property="og:description" content="Israels statsminister Benjamin Netanyahu blir ikke nødt til å gå av som følge av tiltalen som er tatt ut mot ham, sier den israelske riksadvokaten."/>
  </head>
  <body>
    <article>
      <h1>Israels riksad­vokat: Netanyahu kan fortsette tross tiltalen</h1>
      <h2>Israels statsminister Benjamin Netanyahu blir ikke nødt til å gå av som følge av tiltalen som er tatt ut mot ham, sier den israelske riksadvokaten.</h2>
      <address><time datetime="2019-11-25T20:34:53+00:00">25 Nov 2019, 20:34</time> by <a rel="author">NTB</a></address>
      <p>Uttalelsen fra riksadvokat Avichai Mandelblit kommer bare dager etter at han tok ut tiltalen mot Netanyahu, som innebærer anklager om korrupsjon, tillitsbrudd og bestikkelser.</p>
      <p>I tillegg til at Netanyahu er statsminister, er han også for tiden helseminister, arbeidsminister, viselandbruksminister og minister med ansvar for saker som angår jøder i andre land. Riksadvokaten nevner ikke konkret i sin uttalelse hvorvidt Netanyahu kan beholde de andre ministervervene.</p>
      <p>Statsministeren er under et stort press fra sine motstandere, som mener han bør gå av. Netanyahu, som har avvist anklagene, nekter å gå av som statsminister og sier at han vil kjempe mot anklagene i statsministerposisjon.</p>
      <p>Han er den første sittende statsministeren i Israels historie som blir tiltalt i en straffesak.</p>
      <related>
        <h4>Les også</h4>
        <a href="https://www.bt.no/utenriks/i/lAm169/netanyahu-korrupsjonstiltalen-er-et-kuppforsoek"/>
        <a href="https://www.bt.no/utenriks/i/wPkypL/politisk-hengemyr-i-israel"/>
        <a href="https://www.bt.no/utenriks/i/b56963/vestbredden-er-ikke-blitt-tryggere-etter-trumps-utspill"/>
        <a href="https://www.bt.no/btmeninger/leder/i/OpXRwE/blankofullmakt-for-okkupasjonen"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/xPzgqV/her-gaar-forbikjoeringen-nesten-galt-foereren-har-et-aapenbart-potensi"/>
        <a href="https://www.bt.no/nyheter/lokalt/i/Op1oLV/i-denne-bydelen-lever-folk-lengst"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/btmeninger/debatt/i/4qQq29/bankenes-krav-til-gamle-folk-er-rene-komikvelden"/>
        <a href="https://www.bt.no/btmeninger/leder/i/4qQo9o/fremdeles-er-det-mye-aa-laere-av-tragedien"/>
        <a href="https://www.bt.no/nyheter/lokalt/i/b5wgkg/politiet-rykket-ut-til-mystisk-bylt-som-ulte-i-arna-litt-snodig"/>
      </related>
      <ol>
        <li>
          <a href="https://www.bt.no/tag/Korrupsjon">Korrupsjon</a>
        </li>
        <li>
          <a href="https://www.bt.no/tag/Benjamin_Netanyahu">Benjamin Netanyahu</a>
        </li>
      </ol>
    </article>
  </body>
</html>