<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Real-Estate/247215/doru-nita-imobiliare-tva-de-5-la-suta-impinge-cumparatorii-catre-apartamentele-vechi.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T20:00:11+00:00"/>
    <meta property="og:title" content="Doru Nita, Imobiliare.ro: O piedica pentru cumparatorii de locuinte noi este TVA-ul defalcat. Taxarea suplimentara ii impinge catre apartamentele vechi, iar pe dezvoltatori la inginerii"/>
    <meta property="og:description" content="TVA-ul defalcat a devenit o problema esentiala in piata imobiliara si creeaza decalaje structurale. Pe de o parte, pentru a se incadra in plafonul de 5%, dezvoltatorii imobiliari si cumparatorii au fost pusi in situatia de a &quot;fenta&quot; legea prin diverse &quot;inginerii&quot;, precum locuinte care se vand separat de boxe sau locuri de parcare, iar pe de alta parte TVA-ul de 19% constituie o piedica reala pentru cumparatorii de locuinte cu trei-patru camere din Timisoara, Cluj-Napoca sau Bucuresti, a caror valoare sare de 450.000 lei, apreciaza Doru Nita, analist Imobiliare.ro."/>
  </head>
  <body>
    <article>
      <h1>Doru Nita, Imobiliare.ro: O piedica pentru cumparatorii de locuinte noi este TVA-ul defalcat. Taxarea suplimentara ii impinge catre apartamentele vechi, iar pe dezvoltatori la inginerii</h1>
      <address><time datetime="2019-11-25T20:00:11+00:00">25 Nov 2019, 20:00</time> by <a rel="author">Marius Alexandru Stanciu</a></address>
      <p>
        <b>TVA-ul defalcat a devenit o problema esentiala in piata imobiliara si creeaza decalaje structurale. Pe de o parte, pentru a se incadra in plafonul de 5%, dezvoltatorii imobiliari si cumparatorii au fost pusi in situatia de a "fenta" legea prin diverse "inginerii", precum locuinte care se vand separat de boxe sau locuri de parcare, iar pe de alta parte TVA-ul de 19% constituie o piedica reala pentru cumparatorii de locuinte cu trei-patru camere din Timisoara, Cluj-Napoca sau Bucuresti, a caror valoare sare de 450.000 lei, apreciaza Doru Nita, analist Imobiliare.ro.</b>
      </p>
      <p>"Daca s-ar rezolva aceasta problema, am vedea poate mai multi oameni care ar merge sa locuiasca in zone mai bune si in <a href="https://www.wall-street.ro/real-estate/?utm_source=article&amp;utm_medium=wall-street&amp;utm_campaign=real-estate">apartamente</a> cu suprafete mai mari, pentru ca acum, din cauza TVA de 5% pentru locuinte a caror valoare nu depaseste 450.000 lei, ponderea garsonierelor si apartamentelor cu doua camere nou construite este coplesitoare", spune <b>Doru Nita (foto)</b>.</p>
      <p>Pe de alta parte, "in ansamblurile din zonele bine cotate ale marilor orase, apartamentele mai spatioase (cu trei-patru camere), dar chiar si cele cu doua camere, depasesc pragul de 450.000 lei. <b>Preturile mai mari de pe piata noua, in corela»õie cu taxarea suplimentara a locuintelor din aceasta categorie, imping cumparatorii spre apartamentele vechi - fenomen ce nu poate avea decat efecte negative, atat pentru segmentul rezidential nou, cat si pentru piata".</b></p>
      <p>In opinia sa, chiar daca situatia cu TVA de 5% la locuinte trebuie rezolvata, pentru ca treneaza de foarte mult timp, nici varianta de TVA zero, vehiculata la inceputul acestui, nu reprezinta o solutie, pentru ca are doar un caracter populist. "Pentru orice reducere de TVA trebuie sa soliciti derogare de la Comisia Europeana; dar, nu mai vad ca lucrul acesta sa se intample. De aceea, s-a si renuntat la propunerea cu TVA zero".</p>
      <p>El adauga ca in tarile europene mature, o reducere pe TVA poate exista doar in cazuri rare, iar, in constructii, numai pentru locuinte sociale.</p>
      <p>
        <a href="https://www.wall-street.ro/articol/Real-Estate/246463/zonele-din-bucuresti-cu-cele-mai-multe-locuinte-in-constructie-langa-spatii-de-birouri.html">Citeste si:<br/>Unde se construiesc locuinte in Capitala pe langa cladirile de birouri</a>
      </p>
      <figure>
        <img src="https://img.wall-street.ro/image_thumbs/thumbs/343/343652a6daa37e1232e62a603b284190-400x250-00-65.jpg?v=1573041862"/>
      </figure>
      <p>"In Romania, nu discutam de locuinte sociale pentru TVA de 5%. Majoritatea locuintelor din Occident se vand cu TVA-ul celorlalte bunuri. Noi nu avem cum sa mentinem pe termen lung aceasta poveste, pentru ca ar insemna ca statul sa subventioneze o ramura a economiei. TVA-ul de 5% trebuie sa creasca gradual si sa se alinieze cu celelalte produse, adica sa urce spre TVA de 19% pentru toate locuintele", arata analistul Imobiliare.ro.</p>
      <blockquote>Ar trebui sa separam caracterul social de ideea de a fi proprietar pe un bun care nu este de uz comun.</blockquote>
      <p><b>Tot in primavara a fost vehiculata si ideea extinderii TVA de 5% pentru toate tranzactiile, insa desi "suna foarte frumos, nu o sa obtinem niciodata aprobarea de la Uniunea Europeana. </b>TVA de 19% avem si la masini, care pot sa coste de la 15.000 euro la peste 100.000 euro. Ce o sa facem? Vom pune pe toate aceste produse scumpe un TVA redus? Ar trebui sa separama caracterul social de ideea de a fi proprietar pe un bun care nu este de uz comun", arata Doru Nita.</p>
      <p>Dar, "intr-adevar, putem mentine un TVA redus, insa doar pentru locuintele care au un caracter social, adresate familiilor defavorizate. De ce sa punen astfel dezvoltatorii si cumparatorii in situatii de a fenta legea. Punem boxa in pret sau nu si tot felul de inginerii. Sunt multe astfel de unitati de locuinte individuale pe piata noua care se vand separat de boxe si locuri de parcare, special ca sa intre in TVA de 5%", conchide analistul Imobiliare.ro.</p>
      <p>
        <a href="https://www.wall-street.ro/articol/Economie/246462/orban-nota-de-plata-a-cheltuielilor-nesabuite-ale-fostului-guvern-nu-trebuie-pusa-pe-spinarea-mediului-privat.html">Citeste si:<br/>Orban cere analizarea rambursarilor de TVA si rectificarea bugetara</a>
      </p>
      <figure>
        <img src="https://img.wall-street.ro/image_thumbs/thumbs/441/441afc28000ddebf821051b864f5c955-400x250-00-65.jpg?v=1573040895"/>
      </figure>
    </article>
  </body>
</html>