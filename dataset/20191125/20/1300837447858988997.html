<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/politica/2019/11/25/sardine-a-roma-la-protesta-in-piazza-san-giovanni-il-1412_24f14699-ed37-4b4c-8116-7025db6d918e.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T20:48:13+00:00"/>
    <meta property="og:title" content="Sardine a Roma, la protesta in piazza San Giovanni il 14/12"/>
    <meta property="og:description" content="Obiettivo 100mila persone (ANSA)"/>
  </head>
  <body>
    <article>
      <h1>Sardine a Roma, la protesta in piazza San Giovanni il 14/12</h1>
      <h2>Obiettivo 100mila persone</h2>
      <address><time datetime="2019-11-25T20:48:13+00:00">25 Nov 2019, 20:48</time> by <a rel="author">Redazione ANSA</a></address>
      <p>Sara' piazza San Giovanni a Roma quella che il movimento delle sardine tenterà di riempire il 14 dicembre al grido di 'Roma non si lega' contro odio e populismo e con l'obiettivo di 'stipare' 100 mila persone. Ad annunciarlo, gli organizzatori sui social. L'appuntamento è alle 15 nella stessa piazza, protagonista a ottobre scorso della manifestazione del centrodestra contro il governo.</p>
      <p>"Abbiamo voluto organizzare questo raduno in un luogo simbolo - spiegano gli organizzatori- una piazza che negli ultimi tempi è stata usata come palco per diffondere messaggi che non sono degni di una società civile. È tempo di reagire a questo modo di fare politica, una retorica vuota e senza empatia, che alimenta la divisione e fonda il proprio messaggio sull'odio verso il prossimo".<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>