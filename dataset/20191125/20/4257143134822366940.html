<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/25/tolsztoj-nyelven-gratulalt-a-dinamo-bresztnek-maradona"/>
    <meta property="og:site_name" content="infostart"/>
    <meta property="article:published_time" content="2019-11-25T20:55:00+00:00"/>
    <meta property="og:title" content="Tolsztoj nyelvén gratulált Maradona"/>
    <meta property="og:description" content="A csapat a klub története során először megnyerte a fehérorosz labdarúgó-bajnokságot."/>
  </head>
  <body>
    <article>
      <h1>Tolsztoj nyelvén gratulált Maradona</h1>
      <address><time datetime="2019-11-25T20:55:00+00:00">25 Nov 2019, 20:55</time> by <a rel="author">Infostart</a></address>
      <h3>A csapat a klub története során először megnyerte a fehérorosz labdarúgó-bajnokságot.</h3>
      <p>Az 59 esztendős korábbi klasszis játékos a klub tiszteletbeli elnökeként az Instagramon előbb spanyolul gratulált a játékosoknak, a szurkolóknak, valamint a klub minden munkatársának, majd oroszul is hozzátette: "gratulálok".</p>
      <figure>
        <embed-post data-src="https://www.instagram.com/p/B5Qb5vilSuR" data-service="Instagram"/>
      </figure>
      <p>A Dinamo Breszt tavaly májusban jelentette be, hogy az 1986-ban világbajnok Maradona három évig lesz elnök, és feladata a "stratégiai fejlesztés", ám tevékenysége nagyrészt névleges maradt. Az argentin sztár "főállásban" hazájában az élvonalbeli Gimnasia y Esgrima La Plata vezetőedzője. A Breszt vasárnap, egy fordulóval a pontvadászat vége előtt biztosította elsőségét, lezárva a BATE Boriszov 13 éves sikersorozatát.</p>
      <p>
        <i>Nyitókép: Vaszil Donev</i>
      </p>
    </article>
  </body>
</html>