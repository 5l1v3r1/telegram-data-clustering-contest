<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/sport/article/7909734"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T20:33:00+00:00"/>
    <meta property="og:title" content="“Ботев” (Пд) спечели 3-а победа поред след 2:0 над “Етър” (Видео)"/>
    <meta property="og:description" content="Трета поредна победа в първенството постигна “Ботев” след 2:0 над “Етър” в Пловдив. Попаденията за домакините вкара капитанът Лъчезар Балтанов. Опорният халф откри резултата малко след почивката."/>
  </head>
  <body>
    <article>
      <h1>“Ботев” (Пд) спечели 3-а победа поред след 2:0 над “Етър” (Видео)</h1>
      <address><time datetime="2019-11-25T20:33:00+00:00">25 Nov 2019, 20:33</time> by <a rel="author" href="https://www.24chasa.bg/authors/505" target="_blank">24 часа</a></address>
      <p>Трета поредна победа в първенството постигна “Ботев” след 2:0 над “Етър” в Пловдив.</p>
      <p>Попаденията за домакините вкара капитанът Лъчезар Балтанов. Опорният халф откри резултата малко след почивката. В 76-ата мин юношата на “Левски” оформи крайното 2:0. Балтанов вкара топката във вратата на “Етър” след удар с глава на Димитър Пиргов.</p>
      <p>Първо попадението бе отменено заради засада. След това обаче то бе признато. При патърдията около ситуацията треньорът на “Ботев” Ферарио Спасов бе изгонен на трибуните с червен картон. Причината бе невъздържаното му поведение.</p>
      <p>Под ръководството на Ферарио пловдивчани се изкачиха до 9-ото място във временното класиране. Спасов пое тима, когато той бе на предпоследното 13-о. След загуба от “Лудогорец” в първия си мач новият наставник записа равенство и 3 победи. В следващия кръг “Ботев” гостува на “Царско село”.</p>
    </article>
  </body>
</html>