<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cum-a-fost-filmat-cristi-borcea-la-doua-saptamani-de-la-eliberare-20099134"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T20:56:29+00:00"/>
    <meta property="og:title" content="Cum a fost filmat Cristi Borcea la două săptămâni de la eliberare"/>
    <meta property="og:description" content="Magistrații Tribunalului Ilfov au aprobat, la începutul lunii noiembrie, eliberarea condiționată a lui Cristi Borcea, fostul finanțator de la FC Dinamo"/>
  </head>
  <body>
    <article>
      <h1>Cum a fost filmat Cristi Borcea la două săptămâni de la eliberare</h1>
      <address><time datetime="2019-11-25T20:56:29+00:00">25 Nov 2019, 20:56</time> by <a rel="author">Cristian Lisandru</a></address>
      <p>
        <b>Magistrații Tribunalului Ilfov au aprobat, la începutul lunii noiembrie, eliberarea condiționată a lui Cristi Borcea, fostul finanțator de la FC Dinamo București. Afaceristul a părăsit Penitenciarul Jilava, acolo unde era încarcerat din luna februarie, iar acum și-a regăsit liniștea sufletească în familie, alături de Valentina Pelinel și de copii. ”Aerul de libertate” îi priește milionarului, cu atât mai mult cu cât frumoasa Valentina îl răsfață în fiecare zi. Dar nici omul de afaceri nu se lasă mai prejos, iar <a href="https://www.cancan.ro/">CANCAN.RO, site-ul nr. 1 din România</a>, i-a întâlnit pe cei doi relaxându-se într-un mall din Capitală. Nu au fost singuri, ci însoțiți de unul dintre copii, iar Cristi Borcea, în postura de tată și soț grijuliu, a profitat, din plin, de această ieșire. (CITEȘTE ȘI: <a href="https://www.cancan.ro/cristi-borcea-vizitat-la-inchisoare-de-valentina-pelinel-si-fiul-sau-patrick-viitoarea-mamica-transformata-de-tristete-19934405">CRISTI BORCEA, VIZITAT LA ÎNCHISOARE DE VALENTINA PELINEL ȘI FIUL SĂU, PATRICK</a>)</b>
      </p>
      <p>Sunt zile liniștite în familia lui Cristi Borcea, după câteva luni în care acesta a fost încarcerat în Penitenciarul Jilava, iar Valentina Pelinel și copiii nu l-au avut alături. Pe 6 noiembrie, instanța a decis că omul de afaceri poate fi eliberat – condiționat – iar acesta a revenit în mijlocul familiei.</p>
      <p>Firește, timpul pierdut în închisoare pare că și-a pus amprenta asupra lui Cristi Borcea. A dat jos câteva kilograme și afișează, mai tot timpul, o mină foarte serioasă. E drept că experiența dificilă prin care a trecut lasă urme care nu vor putea fi șterse prea curând și tocmai de aceea descoperim, azi, un om de afaceri a cărui imagine prezintă privitorului și ”tușe” sobre. <b>(VEZI ȘI AICI: </b><a href="https://www.cancan.ro/gestul-facut-de-valentina-pelinel-la-miezul-noptii-la-nunta-fiicei-lui-gigi-becali-20074857"><b>GESTUL FĂCUT DE VALENTINA PELINEL LA MIEZUL NOPȚII, LA NUNTA FIICEI LUI GIGI BECALI! A CREZUT CĂ NU AFLĂ NIMENI</b></a><b>)</b></p>
      <figure>
        <img src="https://www.cancan.ro/wp-content/uploads/2019/11/2-28-894x1024.jpg"/>
        <figcaption>Cristi Borcea și Valentina Pelinel se bucură, în sfârșit, de zile liniștite</figcaption>
      </figure>
      <h3>Un ”trio” asortat</h3>
      <p>Asortați – amândoi s-au îmbrăcat în negru pentru această ieșire la mall, iar băiețelul a purtat pantaloni negri și tricou alb cu negru – și ținându-l de mânuțe pe cel mic, Cristi Borcea și Valentina Pelinel au oferit imaginea unei familii reunite care se bucură de fiecare minut petrecut împreună. Fotografiile prezentate, în exclusivitate, de <b><a href="https://www.cancan.ro/">CANCAN.RO, site-ul nr. 1 din România</a></b>, sunt sugestive. Privirea pe care Valentina Pelinel o îndreaptă, la un moment dat, către Cristi Borcea este ”grăitoare” în ceea ce privește relația sentimentală dintre ei și legătura de suflet care a rezistat atâtor provocări. Iar fostul finanțator al echipei Dinamo schițează un zâmbet, zâmbetul capului de familie care s-a întors acasă și a lăsat în urmă griji, acuzații, sume considerabile confiscate sau dosare controversate în care a fost implicat de-a lungul timpului.</p>
      <p>Orele de relaxare au fost asezonate și cu un film, Cristi Borcea părând a fi mai liniștit ca niciodată și fericit alături de soție și băiețel. <b>(NU RATA: <a href="https://www.cancan.ro/valentina-pelinel-si-cristi-borcea-pregatesc-botezul-gemenelor-indira-si-rania-vor-implini-in-curand-1-an-20093745">VALENTINA PELINEL ȘI CRISTI BORCEA PREGĂTESC BOTEZUL GEMENELOR</a>)</b></p>
      <figure>
        <img src="https://www.cancan.ro/wp-content/uploads/2019/11/1-50-697x1024.jpg"/>
        <figcaption>O familie reunită</figcaption>
      </figure>
      <h3>A sărutat-o și a mângâiat-o pe pântece</h3>
      <p>Cristi Borcea a avut o șoc atunci când a aflat că va merge la închisoare. Surse din anturajul omului de afaceri au declarat că acesta nu a clacat, totuși. Chiar dacă primele cuvinte pe care le-a rostit au fost <i><b>”Copiii mei, copiii mei!”</b></i> Apoi, într-un gest protector, a mângâiat-o pe Valentina pe pântece.</p>
      <p><i><b>„Vestea că va merge la închisoare a căzut ca un șoc pentru Borcea. El fusese achitat la «fond», iar acum a mai luat niște ani buni. Mai întâi, s-a uitat în gol mai multe momente, după care a repetat «Copiii mei, copiii mei!». N-a plâns, nu e genul, dar avea o privire întunecată. A luat-o pe Valentina în brațe, a sărutat-o și a mângâiat-o pe pântece”,</b></i> a declarat o sursă apropiată lui Cristi Borcea. <b>(CITEȘTE ȘI: <a href="https://www.cancan.ro/fiul-milionarului-cristi-borcea-are-probleme-cu-politia-dosarul-a-ajuns-deja-la-judecatorie-19975188">FIUL MILIONARULUI CRISTI BORCEA ARE PROBLEME CU POLIȚIA. DOSARUL A AJUNS DEJA LA JUDECĂTORIE!</a>)</b></p>
      <p>Cristi Borcea a încercat să nu îi transmită soției sale starea de supărare și a însărcinat mai multe persoane să aibă grijă de ea. <i><b>„A dat dispoziții să se aibă grijă de Valentina, de copii, de familie. Au venit și câțiva prieteni apropiați la el acasă, printre care Victor Becali”,</b></i> a mai precizat sursa respectivă.</p>
      <h3>Condamnat în dosarele ”Transferuri” și ”Retrocedări de terenuri”</h3>
      <p>Pe 8 februarie 2019, milionarul Cristian Borcea – fost finanţator al clubului Dinamo – a fost condamnat definitiv la cinci ani închisoare cu executare în dosarul retrocedărilor ilegale de terenuri din Constanţa – Mamaia, plajă şi faleză – dosar în care fostul primar Radu Mazăre a primit nouă ani închisoare. Totodată, Înalta Curte de Casaţie şi Justiţie a dispus confiscarea sumei de aproape un milion de euro de la Cristian Borcea, el având de plătit și alți 957.107 euro. <b>(VEZI ȘI: <a href="https://www.cancan.ro/cum-arata-acum-valentina-pelinel-la-sase-luni-dupa-ce-cristi-borcea-a-ajuns-din-nou-dupa-gratii-unde-isi-petrece-vacanta-20047405">CUM ARATĂ ACUM VALENTINA PELINEL, LA ȘASE LUNI DUPĂ CE CRISTI BORCEA A AJUNS, DIN NOU, DUPĂ GRATII. UNDE ÎȘI PETRECE VACANȚA</a>)</b></p>
      <p>Cristi Borcea a plătit sumele dispuse de instanță. În martie 2019, Curtea de Apel Bucureşti (CAB) a contopit cele două pedepse primite de Cristi Borcea în ”Dosarul transferurilor” – 6 ani şi 4 luni – şi în cel privind plajele retrocedate – 5 ani. Instanţa a stabilit că faptele din cele două dosare sunt concurente şi a fost adăugat un spor. Prin urmare, Cristi Borcea avea de executat 7 ani şi 6 luni de închisoare. <b>(CITEȘTE ȘI: <a href="https://www.cancan.ro/valentina-pelinel-de-nota-10-apropiatii-lui-cristi-borcea-au-exclamat-este-pur-si-simplu-superba-nu-are-niciun-defect-20082324">VALENTINA PELINEL, DE NOTA 10. APROPIAȚII LUI CRISTI BORCEA AU EXCLAMAT: “ESTE PUR ȘI SIMPLU SUPERBĂ, NU ARE NICIUN DEFECT!”</a>)</b></p>
      <p>În martie 2014, Cristi Borcea fusese condamnat la 6 ani şi 4 luni închisoare în dosarul transferurilor, alături de alţi şapte reprezentanţi ai fotbalului românesc. El a fost eliberat condiţionat pe 2 iulie 2018, însă s-a reîntors în penitenciar pe 8 februarie 2019, după ce a fost condamnat în dosarul retrocedărilor de terenuri. <b>(VEZI AICI: <a href="https://www.cancan.ro/cristian-borcea-distrus-dupa-ce-a-aflat-ca-se-duce-la-puscarie-copiii-mei-copiii-mei-19931813">CE A FĂCUT CRISTI BORCEA CÂND A AFLAT CĂ MERGE LA PUȘCĂRIE! A LUAT-O PE VALENTINA ÎN BRAȚE, A SĂRUTAT-O ȘI A…</a>)</b></p>
      <h3>Decizia prin care Cristi Borcea a fost eliberat din penitenciar</h3>
      <p>Pe data de 6 noiembrie 2019, instanța a decis că fostul finanțator al echipei Dinamo poate fi pus în libertate.</p>
      <p>
        <i>
          <b>” În temeiul art. 425 ind.1 alin. 7 pct. 1 lit. b rap. la art. 587 alin. 3 C. pr. pen. respinge ca nefondată contestaţia formulată de Parchetul de pe lângă Înalta Curte de Casaţie şi Justiţie – Direcţia Naţională Anticorupţie. Menţine dispoziţiile sentinţei penale nr. 2586 din data de 11.09.2019 pronunţată de Judecătoria Sectorului 4 Bucureşti în dosarul nr. 21740/ 4/ 2019. Dispune punerea de îndată în libertate a intimatului – condamnat BORCEA CRISTIAN, de sub puterea MEPÎ nr. 132/2019 emis de Curtea de Apel București, Secția I Penală, în baza sentinței penale nr. 48/ 2019, dacă nu este reținut sau arestat în altă cauză. În baza art. 275 alin. 3 C.pr.pen., cheltuielile judiciare avansate de către stat rămân în sarcina acestuia. Definitivă. Pronunţată în şedinţă publică azi, 06.11.2019.” </b>
        </i>
        <b>(CITEȘTE ȘI: <a href="https://www.cancan.ro/prima-reactie-a-lui-cristi-borcea-dupa-ce-a-ajuns-dupa-gratii-ce-regreta-cel-mai-mult-19933020">PRIMA REACȚIE A LUI CRISTI BORCEA DUPĂ CE A AJUNS DUPĂ GRATII. CE REGRETĂ CEL MAI MULT</a>)</b>
      </p>
      <h3>Valentina Pelinel a devenit soția lui Cristi Borcea pe 12 septembrie 2018</h3>
      <p>Valentina Pelinel este un fost fotomodel, în anul 1999 câștigând concursul <i>“Top Model România”</i>. Astfel, a reușit să ajungă fotomodel la New York, în Statele Unite. A fost căsătorită cu politicianul Cristian Boureanu, de care a divorţat în 2014. <b>(VEZI ȘI: <a href="https://www.cancan.ro/cristi-borcea-a-depus-contestatie-in-anulare-la-condamnarea-primita-in-dosarul-retrocedarilor-plajelor-20095172">DECIZIA LUATĂ AZI DE CRISTIAN BORCEA, LA DOAR CÂTEVA ZILE DUPĂ CE A FOST ELIBERAT DIN ÎNCHISOARE</a>)</b></p>
      <p>La începutul anului 2016, Valentina Pelinel a anunţat că este însărcinată, iar zvonurile îl dădeau ca tată pe Cristi Borcea. La scurt timp de la naștere, fotomodelul a confirmat informaţiile. Ea a devenit mămică pentru prima dată pe 8 iunie 2016. Atunci l-a adus pe lume pe Milan Cristian, care este cel de-al şaptelea copil al lui Cristi Borcea. Valentina Pelinel a devenit soția lui Cristian Borcea pe 12 septembrie 2018. În ziua în care a avut loc cununia civilă s-a aflat și că vedeta este însărcinată cu gemeni. Nunta celor doi a fost pe 30 septembrie 2018 în Budapesta. <b>(NU RATA: <a href="https://www.cancan.ro/legatura-nestiuta-dintre-cristi-borcea-si-cantareata-tinna-latina-a-explodat-bomba-20064100">LEGĂTURA NEȘTIUTĂ DINTRE CRISTI BORCEA ȘI CÂNTĂREAȚA TINNA LATINA! A EXPLODAT “BOMBA”</a>)</b></p>
      <p>
        <b>Cine deţine informaţii despre acest subiect este rugat să ne scrie la <a href="https://pont.cancan.ro/">pont@cancan.ro</a> sau pe Whatsapp la 0741 CANCAN (226.226)</b>
      </p>
    </article>
  </body>
</html>