<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.wp.pl/argentyna-surowe-wyroki-dla-dwoch-ksiezy-gwalcili-dzieci-w-szkolnych-lazienkach-6450021850834561a"/>
    <meta property="og:site_name" content="wiadomosci.wp.pl"/>
    <meta property="article:published_time" content="2019-11-25T20:36:00+00:00"/>
    <meta property="og:title" content="Argentyna. Surowe wyroki dla dwóch księży. Gwałcili dzieci w szkolnych łazienkach"/>
    <meta property="og:description" content="Dwaj księża z Argentyny usłyszeli wyroki ponad 40 lat więzienia. Byli oskarżeni o wykorzystywanie seksualne uczniów szkoły katolickiej dla głuchych i niedosłyszących. Jeden z duchownych był w przeszłości"/>
  </head>
  <body>
    <article>
      <h1>Argentyna. Surowe wyroki dla dwóch księży. Gwałcili dzieci w szkolnych łazienkach</h1>
      <address><time datetime="2019-11-25T20:36:00+00:00">25 Nov 2019, 20:36</time> by <a rel="author">oprac. Beata Czuma</a></address>
      <p><a href="https://wiadomosci.wp.pl/tag/argetyna">Argetyna</a>+2<a href="https://wiadomosci.wp.pl/tag/nicola%20corradi">Nicola Corradi</a><a href="https://wiadomosci.wp.pl/tag/molestowanie%20seksualne%20ksi%C4%99%C5%BCy">molestowanie seksualne księży</a><a href="https://wiadomosci.wp.pl/autor/oprac-beata-czuma/6291325788801153">oprac. Beata Czuma</a>wczoraj (21:36)</p>
      <h3>Argentyna. Surowe wyroki dla dwóch księży. Gwałcili dzieci w szkolnych łazienkach</h3>
      <p>Dwaj księża z Argentyny usłyszeli wyroki ponad 40 lat więzienia. Byli oskarżeni o wykorzystywanie seksualne uczniów szkoły katolickiej dla głuchych i niedosłyszących. Jeden z duchownych był w przeszłości podejrzewany o podobne czyny we Włoszech, ale nie odpowiedział za nie.<b>Głosuj</b><b>Głosuj</b><b>Podziel się</b>Opinie</p>
      <figure>
        <img src="https://v.wpimg.pl/Mzk5OTE5YhsKVzlnak5vDkkPbT0sF2FYHhd1dmp6YkxfATdgcgJiHkVCPz0oUmMKBxp4Y3MBfE9aDHt5aAJ4Ql8Fd213AmIUAlYgOCQYLhUZRy4wLBsnCgwXMg=="/>
      </figure>
      <p>Skazany na 42 lata więzienia włoski ksiądz Nicola Corradi opuszcza sąd (PAP, Fot: PAP/EPA/DIEGO PARES)</p>
      <figure>
        <img src="https://v.wpimg.pl/Mzk5OTE5YhsKVzlnak5vDkkPbT0sF2FYHhd1dmp6Yk9dTXthalxjDRsbPzhqVGITREY7M2pFJhxEVyh6NVsqWBY="/>
      </figure>
      <p>Sąd karny w argentyńskiej Mendozie skazał w poniedziałek dwóch księży. 83-letni Włoch Nicola Corradi usłyszał wyrok 42 lat więzienia, a 59-letni Horacio Corbacho z Argentyny - 45 lat pozbawienia wolności. Obaj dopuszczali się wykorzystywania seksualnego 10 uczniów szkoły katolickiej. Chodzi o Instytucie Antonio Provolo dla dzieci głuchych i niedosłyszących w gminie Lujan de Cuyo w północno-zachodniej Argentynie - podaje rmf24.pl za PAP.</p>
      <p>Byli uczniowie szkoły, młodzi mężczyźni i kobiety, twierdzili, że byli gwałceni przez księży w akademikach i szkolnych łazienkach. Duchowni zmuszali ich także do oglądania zdjęć pornograficznych.</p>
      <p>W trakcie śledztwa znaleziono skargi rodziców, które nigdy nie zostały rozpatrzone. W komputerze księdza Horacio Corbacho natrafiono też na zdjęcia nagiej dziewczyny oraz znaleziono łańcuchy, którymi duchowny krepował jedną z uczennic.</p>
      <figure>
        <img src="https://v.wpimg.pl/Mzk5OTE5YhsKVzlnak5vDkkPbT0sF2FYHhd1dmp6Yk9dTXthalxjDRsbPzhqVGITREY7M2pFJhxEVyh6NVsqWBY="/>
      </figure>
      <figure>
        <img src="data:image/png;base64,iVBORw0KGgoAAAANSUhEUgAAAAoAAAAKCAMAAAC67D+PAAAAA1BMVEX86eg6yZWBAAAAC0lEQVR4AWOgKwAAAG4AAfBdB/0AAAAASUVORK5CYII="/>
      </figure>
      <p>Na 18 lat więzienia skazany został także Armando Gomez, były ogrodnik szkoły w Lujan de Cuyo.</p>
      <p>Oskarżeni nie przyznali się do winy i odmówili składania wyjaśnień. Oświadczyli tylko, że ich byli uczniowie podają nieprawdziwe informacje.</p>
      <p><a href="https://wiadomosci.wp.pl/zakonnica-i-ksieza-pedofile-zafundowali-chorym-dzieciom-osiem-lat-koszmaru-6120507872888449a">Ksiądz Corradi był już podejrzewany o wykorzystywanie uczniów przed laty,</a> kiedy pracował we włoskim oddziale Instytutu dla głuchych w Weronie. Jak ujawnił sąd w Mendozie, Watykan wiedział o czynach księdza od 2009 r. Wtedy to włoscy uczniowie opublikowali relacje o molestowaniu ich przez księży. Ofiarami było wówczas 67 dzieci, a oskarżonych 24 księży. Watykan ukarał niektórych z nich, ale nie Corradiego. Przeniósł księdza do placówki w Argentynie.</p>
      <figure>
        <img src="https://v.wpimg.pl/Mzk5OTE5YhsKVzlnak5vDkkPbT0sF2FYHhd1dmp6Yk9dTXthalxjDRsbPzhqVGITREY7M2pFJhxEVyh6NVsqWBY="/>
      </figure>
      <p>Źródło: rmf24.pl</p>
      <p>
        <b>Masz newsa, zdjęcie lub filmik? Prześlij nam przez <a href="https://dziejesie.wp.pl/">dziejesie.wp.pl</a></b>
      </p>
      <figure>
        <img src="https://v.wpimg.pl/Mzk5OTE5YhsKVzlnak5vDkkPbT0sF2FYHhd1dmp6Yk9dTXthalxjDRsbPzhqVGITREY7M2pFJhxEVyh6NVsqWBY="/>
      </figure>
    </article>
  </body>
</html>