<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/ygeia/erevnes/article/mpike-nero-sto-afti-sas-min-prospa8isete-na-to-apomakrinete-kounontas-apotoma-to-kefali"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-25T20:37:24+00:00"/>
    <meta property="og:title" content="Παγιδεύτηκε νερό στο αυτί σας; Μην προσπαθείτε να το απομακρύνετε κουνώντας απότομα το κεφάλι σας"/>
    <meta property="og:description" content="Ζήσης Ψάλλας"/>
  </head>
  <body>
    <article>
      <h1>Παγιδεύτηκε νερό στο αυτί σας; Μην προσπαθείτε να το απομακρύνετε κουνώντας απότομα το κεφάλι σας</h1>
      <address>
        <time datetime="2019-11-25T20:37:24+00:00">25 Nov 2019, 20:37</time>
      </address>
      <p>
        <b>Ζήσης Ψάλλας</b>
      </p>
      <p>Όταν το νερό παγιδευτεί μέσα στο αυτί σας μετά το μπάνιο ή το ντους, μπορεί να θέλετε να κουνήσετε το κεφάλι σας με τέτοιο τρόπου που να απομακρύνετε το μπλοκάρισμα. Αλλά δεν πρέπει να το κάνετε αυτό.</p>
      <p>Μια ομάδα ερευνητών από το Πανεπιστήμιο Cornell λέει ότι οι δυνάμεις επιτάχυνσης που συμμετέχουν στην εκτόξευση νερού από το ανθρώπινο κανάλι του αυτιού θα μπορούσαν υποθετικά να εκθέσουν σε εγκεφαλική βλάβη.</p>
      <p>«Η έρευνά μας επικεντρώνεται κυρίως στην επιτάχυνση που απαιτείται για να εξαχθεί το νερό από το κανάλι του αυτιού», λέει ο Anuj Baskota, πρώτος συγγραφέας της μελέτης που παρουσιάστηκε στο ετήσιο συνέδριο της American Physical Society, στο Σιάτλ των ΗΠΑ.</p>
      <p>Αξίζει να σημειωθεί ότι πρόκειται για προκαταρκτικά συμπεράσματα, βασισμένα σε πειράματα που προσομοιώνουν μια απότομη κίνηση και δεν εμπλέκονται σε πραγματικούς ανθρώπους.</p>
      <figure>
        <img src="https://www.zougla.gr/image.ashx?fid=2774537"/>
      </figure>
      <p>Για να μετρήσουν τις δυνάμεις που χρειάζονται για να απομακρυνθεί το νερό από το αυτί, οι ερευνητές σχεδίασαν γυάλινους σωλήνες διαφόρων διαμέτρων, που προορίζονταν να λειτουργούν ως ένα απλοποιημένο αντίγραφο του καναλιού ενός ανθρώπινου αυτιού. Για να σχεδιάσουν το ψεύτικο αυτί τους όσο το δυνατόν πιο ρεαλιστικά, εκτύπωσαν ένα 3D μοντέλο βασισμένο σε ένα κανάλι αυτιού ύστερα από μια ανθρώπινη σάρωση CT και επικάλυψαν το εσωτερικό του γυάλινου σωλήνα με σιλάνιο, ώστε να ταιριάξουν το επίπεδο υδροφοβίας που βρίσκεται πραγματικά στα κανάλια των ανθρώπινων αυτιών. Έπειτα έβαλαν νερό μέσα στους γυάλινους σωλήνες και χρησιμοποιώντας ελατήρια μέτρησαν τη βαρυτική δύναμη που χρειάζεται για να εκτοξευτεί το νερό.</p>
      <p>«Βρήκαμε ότι η κρίσιμη επιτάχυνση είναι της τάξης των 10 g, η οποία μπορεί να προκαλέσει σοβαρή βλάβη στον ανθρώπινο εγκέφαλο», είπαν οι ερευνητές.</p>
      <p>Τα παιδιά θα μπορούσαν να είναι ιδιαίτερα εκτεθειμένα σε κίνδυνο επειδή απαιτείται μεγαλύτερη επιτάχυνση για την απομάκρυνση του νερού που παγιδεύεται σε σωλήνες μικρότερου μεγέθους. Με άλλα λόγια, είναι ευκολότερο για τους ενήλικες να φύγει με αυτόν τον τρόπο το νερό από τα αυτιά τους σε σχέση με τα παιδιά. Αλλά βασιζόμενοι στη φυσική, δεν είναι μια συνιστώμενη αντιμετώπιση για κανέναν, δεδομένου ότι υπάρχου άλλοι ασφαλείς τρόποι. Ορισμένες από τις επιλογές είναι τόσο απλές όσο το να γυρίσετε το κεφάλι στο πλάι, ή να τινάξετε το λοβό του αυτιού σας.</p>
    </article>
  </body>
</html>