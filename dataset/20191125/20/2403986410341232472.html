<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/tsina_na_insulin_znizitsya_u_vsomu_sviti__plan_vooz_n1239121"/>
    <meta property="og:site_name" content="24 Канал"/>
    <meta property="article:published_time" content="2019-11-25T20:46:00+00:00"/>
    <meta property="og:title" content="Ціна на інсулін знизиться у всьому світі, – план ВООЗ"/>
    <meta property="og:description" content="Всесвітня організація охорони здоров'я 14 листопада запустила програму по зниженню цін на інсулін у всьому світі."/>
  </head>
  <body>
    <article>
      <h1>Ціна на інсулін знизиться у всьому світі, – план ВООЗ</h1>
      <address><time datetime="2019-11-25T20:46:00+00:00">25 Nov 2019, 20:46</time> by <a rel="author" href="https://24tv.ua/anastasiya_kushpit_tag6873/" target="_blank">Анастасія Кушпіт</a></address>
      <p>
        <b>Всесвітня організація охорони здоров'я 14 листопада запустила програму по зниженню цін на інсулін у всьому світі.</b>
      </p>
      <p>Експерти попереджають, що запуск програми може зайняти деякий час, проте вони вважають її життєво-необхідною через зростання захворюваності на діабет, повідомляє <a href="https://www.who.int/news-room/detail/13-11-2019-who-launches-first-ever-insulin-prequalification-programme-to-expand-access-to-life-saving-treatment-for-diabetes">прес-центр ВООЗ</a>.</p>
      <blockquote>Важливо: <a href="https://24tv.ua/health/tsukroviy_diabet_simptomi_prichini_profilaktika_diabetu_n893378">Цукровий діабет: як виявити, групи ризику та профілактика</a></blockquote>
      <p>Саме ціни на інсулін є перешкодою для лікування хворих в більшості країн з низьким і середнім рівнем доходу. <b>Три виробники контролюють більшу частину світового ринку інсуліну </b>і встановлюють ціни, які є занадто високими для багатьох людей і країн.</p>
      <p>Аби знизити ціни на інсулін по всьому світу, ВООЗ буде використовувати підхід під назвою "<b>перекваліфікація</b>". </p>
      <p>Кінцевий результат полягає у тому, що компаніям, які хочуть виробляти лікарські препарати, простіше випускати на ринок свої непатентовані версії цих ліків. Це дає їм більший стимул для інвестицій в виробництво.</p>
      <figure>
        <img src="https://24tv.ua/resources/photos/news/620_DIR/201911/1239121_10242275.jpg?201911155354"/>
        <figcaption>Чому ціни на інсулін такі високі</figcaption>
      </figure>
      <p>Очікується, що прекваліфікація ВООЗ по інсуліну розширить доступ збільшенням потоку продукції гарантованої якості на міжнародному ринку, надаючи країнам більший вибір, а пацієнтам – нижчі ціни.</p>
      <p>ВООЗ вже домагалася успіху завдяки цій системі, знижуючи ціни на ліки для лікування ВІЛ-інфекції. Загалом щорічні витрати на людину впали з 10 000 доларів США до 300 доларів. </p>
      <p>За даними ВООЗ, людський інсулін доступний лише в 61% медичних установ у 24 країнах, а аналогічний інсулін – в 13%. </p>
      <p>У світі з діабетом живуть понад 420 мільйонів людей, й ця хвороба на сьомому місці серед причин смертності серед населення. Діабет призводить до таких ускладнень, як серцевий напад, інсульт, ниркова недостатність, сліпота та ампутації нижніх кінцівок.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/zdorovya_tag3301/">Здоров'я</a>.</blockquote>
    </article>
  </body>
</html>