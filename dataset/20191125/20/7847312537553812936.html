<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474649-patryk-jaki-odpowiada-na-ataki-konfederacji"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T20:49:24+00:00"/>
    <meta property="og:title" content="Konfederacja atakuje Jakiego, europoseł odpowiada: Są mało merytoryczną formacją. Dlaczego tak dobrze mówią o Rosji?"/>
    <meta property="og:description" content="Cała ta sprawa pokazuje jak głośną, ale mało merytoryczną formacją jest Konfederacja."/>
  </head>
  <body>
    <article>
      <h1>Konfederacja atakuje Jakiego, europoseł odpowiada: Są mało merytoryczną formacją. Dlaczego tak dobrze mówią o Rosji?</h1>
      <address><time datetime="2019-11-25T20:49:24+00:00">25 Nov 2019, 20:49</time> by <a rel="author" href="https://wpolityce.pl/autorzy/141-notujemy" target="_blank">Notujemy ...</a></address>
      <blockquote>
        <b>Konfederacja cały czas mnie atakuje i tworzy paszkwile</b>
      </blockquote>
      <p>– napisał Patryk Jaki na Facebooku.</p>
      <p>Polityk Zjednoczonej Prawicy stał się bohaterem grafik autorstwa Konfederacji, na których porównywany jest do Dobromira Sośnierza. Konfederacja zarzuca Jakiemu przedstawianie Polski w złym świetle. Ma to wynikać z faktu, że Jaki przekazał europosłom informacje o tzw. taśmach Neumanna. Sośnierz przedstawiony jest jako pozytywnie promujący Polskę.</p>
      <p>Jaki odpowiedział na ten zarzut na Facebooku przypominając, że Dobromir Sośnierz dał się sfotografować w kontrowersyjnej sytuacji.</p>
      <blockquote>Po co atakują prawicę a sami fotografują się z Senyszyn? Dodatkowo poucza mnie Sośnierz. Facet, który „hajlował” i jak pisze - nie pamięta już okoliczności. Tak pięknie promował Polskę. Wiece co to znaczy hajlowanie? Wymordowanych miliony Polaków, zniszczona Ojczyzna? Jak kogoś może to bawić? (Co widać na zdjęciu)</blockquote>
      <p>– pisze Jaki.</p>
      <blockquote>A teraz do tematu. Pan poseł wrzucił do skrzynki biografie o Pileckim i twierdzi, że to przykład, że jest „lepszą jakością” niż Jaki. Tymczasem Patryk Jaki przeniósł najsłynniejsze i wielkie więzienie w Warszawie(co było skomplikowaną operacją logistyczną) i utworzył Muzeum Żołnierzy Wyklętych w miejscu kaźni Pileckiego. Dzięki temu, prawie każdego dnia, setki młodych osób mogą zobaczyć i „poczuć” historię Rotmistrza (dziś pułkownika). Do tego Muzeum regularnie organizuje i wydaje publikacje, konferencje, wykłady oraz pokazuje świadectwa z udziałem m.in siostry bohatera. I ten Sośnierz od hajlowania twierdzi, że zrobił więcej?</blockquote>
      <p>– czytamy.</p>
      <p>
        <b>Jaki tłumaczy, że chciał pokazać europosłom jak działa Platforma Obywatelska i były szef jej klubu.</b>
      </p>
      <blockquote>Co do „Taśm Neumanna” - Polska jest opluwana każdego dnia w Europie za to, że robi reformę sądownictwa. Jak mam inaczej odpowiedzieć na te ataki niż pokazując dlaczego ta reforma jest potrzebna? Na „taśmach” ówczesny szef klubu PO mówi, że sędziowie zrobią tak jak on chce. Mam tego nie mówić skoro atakuje się Polskę, bo rusza „niezależne” sądownictwo?</blockquote>
      <p>– twierdzi Jaki.</p>
      <blockquote>Cała ta sprawa pokazuje jak głośną, ale mało merytoryczną formacją jest Konfederacja. Atakuje mocniej ludzi prawicy niż PO. Sam się zastanawiam dlaczego tak często i tak dobrze mówią o Rosji? A już teza o tym, że rozmowa polityka PO z Tczewa to „obraz Polski” wystawiają świadectwo przecież nie mi - tylko politykom Konfederacji, którzy jak widać tak myślą</blockquote>
      <p>– podsumowuje polityk.</p>
      <figure>
        <iframe data-src="https://twitter.com/PatrykJaki/status/1199057540094447616" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>mly/facebook</p>
    </article>
  </body>
</html>