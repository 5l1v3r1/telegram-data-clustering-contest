<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Komsiji-morao-platiti-oko-16000-KM-zbog-smrada-krava/570507?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T20:50:56+00:00"/>
    <meta property="og:title" content="Komšiji morao platiti oko 16.000 KM zbog smrada krava"/>
    <meta property="og:description" content="PARIZ - Kasacioni sud u Francuskoj naredio je poljoprivredniku Nikolasu Bardiju da zbog smrada njegovih krava plati 8.000 evra (oko 16.000 KM) komšiji, koji ga je tužio, čime je okončana desetogodišnja pravna borba."/>
  </head>
  <body>
    <article>
      <h1>Komšiji morao platiti oko 16.000 KM zbog smrada krava</h1>
      <address><time datetime="2019-11-25T20:50:56+00:00">25 Nov 2019, 20:50</time> by <a rel="author">Srna</a></address>
      <p>PARIZ - Kasacioni sud u Francuskoj naredio je poljoprivredniku Nikolasu Bardiju da zbog smrada njegovih krava plati 8.000 evra (oko 16.000 KM) komšiji, koji ga je tužio, čime je okončana desetogodišnja pravna borba.</p>
      <p>Bardi, čija porodica već šest generacija uzgaja stoku u mjestu Lakapel-Viskamp na jugu Francuske optužen je da je gomilao sijeno previše blizu komšijine kuće što je izazivalo "snažan i iritantan smrad".</p>
      <p>On je koristio i istu zgradu za smještaj stoke što je dovelo do smrada i od đubriva.</p>
      <p>Slučaj protiv Bardija stigao je do Kasacionog suda koji je najviša instanca za krivične i građanske žalbe u Francuskoj.</p>
      <p>Bardi je istakao da je izrečena kazna od 6.000 evra i 2.000 evra sudskih troškova "krajnja glupost".</p>
    </article>
  </body>
</html>