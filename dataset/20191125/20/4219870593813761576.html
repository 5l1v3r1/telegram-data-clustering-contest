<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:832369-Udavio-sinove-i-izbo-suprugu-pare-potrosio-na-prostitutke-i-automobil-Poludeo-posle-dobitka-na-lutriji-FOTO"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T20:31:00+00:00"/>
    <meta property="og:title" content="Udavio sinove i izbo suprugu, pare potrošio na prostitutke i automobil: Poludeo posle dobitka na lutriji (FOTO)"/>
    <meta property="og:description" content="Dečaci su pronađeni mrtvi u istom krevetu, kako se drže za ruke, ispod pokrivača"/>
  </head>
  <body>
    <article>
      <h1>Udavio sinove i izbo suprugu, pare potrošio na prostitutke i automobil: Poludeo posle dobitka na lutriji (FOTO)</h1>
      <address><time datetime="2019-11-25T20:31:00+00:00">25 Nov 2019, 20:31</time> by <a rel="author">Novosti online</a></address>
      <p>
        <b>Dečaci su pronađeni mrtvi u istom krevetu, kako se drže za ruke, ispod pokrivača</b>
      </p>
      <p>Dobitnik novca na lutriji izbo je ženu kada je otkrila da je novac potrošio na prostitutke i automobil, a posle supruge na red su došla dvojica sinova, koje je ubio, a potom presudio sebi.</p>
      <p>Tela Dejvida Stouksa (43) i njegove dece Adama (11) i Metjua (5) pronađena su u njihovom domu u Hinkliju, u Engleskoj, 2. novembra 2016. godine. Dečaci su pronađeni mrtvi u istom krevetu, kako se drže za ruke, ispod pokrivača, čulo se tokom suđenja.</p>
      <p>Nekoliko sati pre tragedije, Dejvid je u jednoj prostoriji zaključao suprugu Sali Stouks tokom pregovaranja sa policijom.</p>
      <p>Prema njenom svedočenju, pre nego što je pobegla iz kuće, izbodena je.</p>
      <p>Sali i Dejvid Stouks su bili u braku od 2011. godine, a zajedno su proveli 16 godina. Tri meseca pre porodične tragedije su se razišli, a ona navodi da nije očekivala da će razlaz tako uticati na njega.</p>
      <p>Kao razlog razlaza, osim drugih problema, Sali je navela da je otkrila da njen muž onlajn traži poslovnu pratnju i da istražuje kako se koristi droga za silovanje. Dejvid je na lutriji osvojio 40.000 funti, a novac potrošio na akcije i novi automobil, a Sali je našla dokaze da je koristio usluge prostitutki.</p>
      <related>
        <a href="http://www.novosti.rs/vesti/naslovna/zanimljivosti/aktuelno.288.html:780994-Dobitnik-15-milijardi-dolara-na-lutriji-cekao-pet-meseci-da-se-javi"/>
      </related>
      <p>Ona je navela da nije ni znala da je osvojio novac i da je sve "spiskao" na sebe.</p>
      <p>Sali je mužu sve ispričala 1. novembra, ali je tada situacija bila mirna, a ona je otišla oko 18 sati do njegovih roditelja. Vratila se oko 21.15, kada ju je suprug zaključao u kući, udarao je oklagijom i pokušao da je uguši jastukom.</p>
      <p>
        <i>Foto: Twitter @wikiagebio1</i>
      </p>
      <figure>
        <img src="http://www.novosti.rs/upload/images/2019b//11/25n/dejvid1.jpg"/>
      </figure>
      <p>Uspela je da stigne do bašte u zadnjem delu kuće, gde je pozvala da joj neko pomogne, pre nego što je muž sustigao i udario njenom glavom o zid.</p>
      <p>Neko je pozvao policiju, koja je potom, putem telefona pet sati pregovarala sa Dejvidom. Ubrzo ju je izbo, a ona uspela da, povređena, istrči na ulicu.</p>
      <p>"Nikada neću zaboraviti izraz na njegovom licu, kao da je pobedio", ispričala je Sali.</p>
      <p>Ona je prevezena u bolnicu gde joj je narednog dana rečeno za sudbinu sinova i muža. Patolog je kasnije izjavio da su dečaci najverovatnije zadavljeni.</p>
      <p>Ona smatra da je policija ispravno pistupila tokom pregovora, jer da je policija silila i požurivala ubicu, "ona sigurno ne bi bila živa".</p>
      <p>Suđenje se nastavlja, piše Dejli mejl.<br/><br/>(nezavisne.com)</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:828631-Ubica-kartela-likvidirao-tri-zene-i-sestoro-dece-Uhapsen-osumnjiceni-imao-i-neprobojan-dzip"/>
        <a href="http://www.novosti.rs/vesti/planeta.300.html:780577-LEPE-VESTI-IZ-PAGA-Najteze-povredjena-devojcica-se-probudila-i-svesna-je"/>
        <a href="http://www.novosti.rs/vesti/planeta.300.html:780575-Otac-monstrum-objasnio-zbog-cega-je-decu-bacio-sa-prvog-sprata-kuce"/>
        <a href="http://www.novosti.rs/vesti/planeta.300.html:780318-ZENA-KRVNIKA-KOJI-JE-BACIO-DECU-SA-TERASE-O-TRENUCIMA-KADA-IH-JE-VIDELA-NA-BETONU-Rekao-mi-je-Ubio-sam-decu-ja-sam-vristala-Kuvin-sine"/>
        <a href="http://www.novosti.rs/vesti/planeta.299.html:769235-HOROR-NA-TAJLANDU-Muskarac-ubio-sest-clanova-porodice-medju-njima-dvoje-dece"/>
      </related>
    </article>
  </body>
</html>