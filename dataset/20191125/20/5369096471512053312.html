<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/779596/roka-stous-pektes-perimeno-prospathia-ke-epangelmatismo/"/>
    <meta property="og:site_name" content="to10.gr"/>
    <meta property="article:published_time" content="2019-11-25T20:45:30+00:00"/>
    <meta property="og:title" content="Ρόκα στους παίκτες: «Περιμένω προσπάθεια και επαγγελματισμό»"/>
    <meta property="og:description" content="Ο Τσάβι Ρόκα μίλησε για πρώτη φορά στους ποδοσφαιριστές του Παναθηναϊκού και παρακολούθησε την προπόνηση στο «Γεώργιος Καλαφάτης». Διαβάστε τι τους είπε..."/>
  </head>
  <body>
    <article>
      <h1>Ρόκα στους παίκτες: «Περιμένω προσπάθεια και επαγγελματισμό»</h1>
      <h2>Ο Τσάβι Ρόκα μίλησε για πρώτη φορά στους ποδοσφαιριστές του Παναθηναϊκού και παρακολούθησε την προπόνηση στο «Γεώργιος Καλαφάτης». Διαβάστε τι τους είπε...</h2>
      <address><time datetime="2019-11-25T20:45:30+00:00">25 Nov 2019, 20:45</time> by <a rel="author">Μπάμπης Τσιμπίδας</a></address>
      <p>Εκτός από την ενημέρωση για το χαρτοφυλάκιο του, ο Τσάβι Ρόκα γνώρισε τους ποδοσφαιριστές του Παναθηναϊκού. Πριν αρχίσουν την προπόνηση τους, ο Καταλανός τεχνικός διευθυντής τους μίλησε με τη νέα ιδιότητα του και τους εξήγησε ένα μέρος της φιλοσοφίας του.</p>
      <p>Αναλυτικά ένα μέρος από τα λεγόμενα του Τσάβι Ρόκα:</p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>«Χαίρομαι που σας γνωρίζω και που θα συνεργαστούμε σε ένα τόσο μεγάλο club. Είμαστε τυχεροί που ανήκουμε στον Παναθηναϊκό και πιστεύω ότι το αντιλαμβάνεστε. Θα χρειαστώ λίγο χρόνο για να σας μάθω και να μάθετε και εσείς τη φιλοσοφία μου. Έχω παρακολουθήσει τα φετινά σας παιχνίδια και πιστεύω ότι έχουμε μία ομάδα με δυνατότητες. Έχω έρθει εδώ για να σας βοηθήσω και έχω μεγάλη όρεξη για να το κάνω. Από την πλευρά μου, θα είμαι ανοιχτός να συζητήσουμε ότι σας απασχολεί και να λύνουμε κάθε πρόβλημα. Έχετε έναν πολύ καλό προπονητή και ένα εξαιρετικό επιτελείο και πιστεύω ότι θα φέρουμε καλά αποτελέσματα. Περιμένω από εσάς προσπάθεια, επαγγελματισμό, ομαδικότητα και μαζί θα οδηγήσουμε τον Παναθηναϊκό στη θέση που του αξίζει»</p>
      <p>Η ομιλία του Ρόκα δεν διήρκεσε πολύ, όμως ήταν σαφές ότι οι παίκτες αντιλήφθηκαν μερικά στοιχεία του χαρακτήρα του νέου προϊσταμένου τους. Έπειτα, ο Ρόκα παρακολούθησε την προπόνηση, αν και επειδή το πρόγραμμα περιλάμβανε κυρίως αποθεραπεία.</p>
      <p>Μαζί με τον Τσάβι Ρόκα ήταν διαρκώς ο Κώστας Κωνστάντος, ο οποίος τον σύστησε στην ομάδα και στη συνέχεια, έλυνε κάθε απορία του. Ο Κωνστάντος κάνει ότι μπορεί για να διευκολύνει τον Καταλανό και θα αποτελέσει τον άμεσο συνεργάτη του.</p>
      <p>Δείτε πλάνα από την πρώτη μέρα του Τσάβι Ρόκα στο «Γεώργιος Καλαφάτης», όπως τα κατέγραψε το PAO TV:</p>
      <figure>
        <iframe src="https://www.youtube.com/embed/vi8ABrMl13E" width="640" height="360" data-service="Youtube" scrolling="no"/>
      </figure>
      <p>
        <b>
          <a href="https://www.to10.gr/podosfero/superleague/779596/roka-stous-pektes-perimeno-prospathia-ke-epangelmatismo/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>