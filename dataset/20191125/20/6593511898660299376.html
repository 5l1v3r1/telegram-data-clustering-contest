<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/mnenia/article/7909427"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T20:45:00+00:00"/>
    <meta property="og:title" content="Дрескод за правителствения самолет"/>
    <meta property="og:description" content="Правителственият самолет не е лоукост авиокомпания и не бива да се допуска кабинен багаж. Смешната история с вицепремиера Красимир Каракачанов, който сам си носи куфарите, не бива да се допуска"/>
  </head>
  <body>
    <article>
      <h1>Дрескод за правителствения самолет</h1>
      <address><time datetime="2019-11-25T20:45:00+00:00">25 Nov 2019, 20:45</time> by <a rel="author" href="https://www.24chasa.bg/authors/505" target="_blank">24 часа</a></address>
      <p>Правителственият самолет не е лоукост авиокомпания и не бива да се допуска кабинен багаж. <a href="https://www.24chasa.bg/novini/article/7909544"><b>Смешната история с вицепремиера Красимир Каракачанов, който сам си носи куфарите</b></a>, не бива да се допуска. Макар тя да не е нарушение на протокола при публичността, която съпътства българското правителство, всяка неразбория отпушва водопад от коментари и възпалява всички национални комплекси. Затова е добре тези, които имат привилегията да се возят в него, да го имат винаги предвид.</p>
      <p>2019-а вече свършва - в съвременния свят всичко става публично инстантно. На този самолет пише Република България и всичко, свързано с него, се възприема като част от националната идентичност. Затова ни се струва, че за този самолет трябва да се въведе дрескод и задължително чекиране на багажа. Проста мярка, но вероятно ще се избегнат много неудобни ситуации.</p>
      <p>Разбираемо е при 12 часа полет да предпочиташ удобни дрехи, но за съжаление това не всякога е приемливо. Впрочем, измислени са и т. нар. травъл костюми от немачкаеми материи, които решават този въпрос при всякакви бизнеспътувания.</p>
    </article>
  </body>
</html>