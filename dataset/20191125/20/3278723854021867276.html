<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2111965"/>
    <meta property="og:site_name" content="www.bta.bg"/>
    <meta property="article:published_time" content="2019-11-25T20:58:00+00:00"/>
    <meta property="og:title" content="Предстоящи събития на 26 ноември:"/>
    <meta property="og:description" content="BOBSTH 21:00:01 25-11-2019 RM2020BO.022 21:00 БТА - БЪЛГАРСКА ОБЩИНА - ПРЕДСТОЯЩИ СЪБИТИЯ Предстоящи събития на 26 ноември: София, 26 ноември /БТА/ Международна конференция &quot;Как да бъдем иновативни в училище&quot; ще започне в 10.00 ч. в Гранд хотел &quot;Пловдив&quot;. Тя се организира от Фондация &quot;Световен образователен форум България&quot; и община Пловдив. Във форума се очаква да участва и министърът на образованието и науката Красимир Вълчев. /ДШ/ * * * Проект за съвместно управление на риска в граничния регион Кълъраш-Добрич ще бъде представен в община Добричка. Инициативата за партньорство при бедствия получава финансова подкрепа по Програмата за трансгранично сътрудничество &quot;Interreg V-A Румъния-България 2014-2020&quot;. Предстоящите дейности по проекта ще бъдат представени в конферентната зала на общината от 11.00 часа. /ЮХ/ * * * Кметът на Видин Цветан Ценков ще представи днес пред журналисти ръководния екип на общината. Пресконференцията е от 11.00 часа, в заседателната зала на община Видин. /ВН/ * * * В Плевен лекари - специалисти…"/>
  </head>
  <body>
    <article>
      <h1>Предстоящи събития на 26 ноември:</h1>
      <address>
        <time datetime="2019-11-25T20:58:00+00:00">25 Nov 2019, 20:58</time>
      </address>
      <p>BOBSTH 21:00:01 25-11-2019 <br/>RM2020BO.022 21:00<br/>БТА - БЪЛГАРСКА ОБЩИНА - ПРЕДСТОЯЩИ СЪБИТИЯ<br/><br/>Предстоящи<br/>събития<br/>на 26 ноември:<br/><br/><br/>София, 26 ноември /БТА/<br/>Международна конференция "Как да бъдем иновативни в училище" ще започне в 10.00 ч. в Гранд хотел "Пловдив". Тя се организира от Фондация "Световен образователен форум България" и община Пловдив. Във форума се очаква да участва и министърът на образованието и науката Красимир Вълчев. /ДШ/<br/><br/>* * *<br/>Проект за съвместно управление на риска в граничния регион Кълъраш-Добрич ще бъде представен в община Добричка. Инициативата за партньорство при бедствия получава финансова подкрепа по Програмата за трансгранично сътрудничество "Interreg V-A Румъния-България 2014-2020". Предстоящите дейности по проекта ще бъдат представени в конферентната зала на общината от 11.00 часа. /ЮХ/<br/><br/>* * *<br/>Кметът на Видин Цветан Ценков ще представи днес пред журналисти ръководния екип на общината. Пресконференцията е от 11.00 часа, в заседателната зала на община Видин. /ВН/ <br/><br/>* * *<br/>В Плевен лекари - специалисти ще приемат безплатно за профилактични прегледи срещу раковите заболявания. За мъжете са организирани урологични консултации, конкретно насочени за рак на простатата. За жените започват безплатни гинекологични прегледи, които ще продължат до 12 декември. /МР/<br/><br/>* * *<br/>Стихосбирката "С пречупени криле летя" на Галя Карааргирова ще бъде представена в Регионална библиотека "Христо Смирненски" в Хасково от 17,30 часа. Това е четвърта поред книга на Карааргирова./НГ/<br/><br/>* * *<br/>В библиотека "Зора" в Сливен от 17.30 часа ще бъде представена новата книга на Радко Пенев "Струни". Това е третата книга на автора, тя излиза от познатите жанрови рамки, експериментира и предлага необикновен поглед към всеки възможен завършек. Посетителите ще имат възможност да разговарят с Радко Пенев и редактора на книгата./ВВ/<br/><br/>* * *<br/>Времето ще се задържи облачно, с валежи от дъжд. Значителни количества ще има през нощта на много места в Южна България и Централния Предбалкан, а през деня - в югоизточните райони. В районите с надморска височина над 1200 метра дъждът ще се примесва със сняг. В Дунавската равнина ще продължи да преръмява. Около обяд от югозапад валежите ще спират и облачността ще се разкъсва. Ще духа до умерен, в Източна България временно силен североизточен вятър, който след обяд ще се ориентира от север-северозапад. <br/>Преобладаващите температури ще са: минимални - между 7 и 12 градуса, максимални в по-голямата част от страната - между 8 и 13 градуса, на места в Северна България - по-ниски. /НИМХ/ <br/><br/><br/><br/><br/><br/><br/>/РУМ/</p>
    </article>
  </body>
</html>