<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Start-Up/247217/lifebox-vrea-sa-se-extinda-in-brasov-si-timisoara-si-sa-introduca-meniuri-low-carb.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T20:00:11+00:00"/>
    <meta property="og:title" content="LifeBox vrea sa se extinda in Brasov si Timisoara si sa introduca meniuri low carb"/>
    <meta property="og:description" content="LifeBox, platforma online prin care se pot comanda meniuri personalizate din punct de vedere kilocaloric, disponibila momentan doar in Bucuresti, Cluj si Oradea, vrea sa se extinda in Brasov si Timisoara."/>
  </head>
  <body>
    <article>
      <h1>LifeBox vrea sa se extinda in Brasov si Timisoara si sa introduca meniuri low carb</h1>
      <address><time datetime="2019-11-25T20:00:11+00:00">25 Nov 2019, 20:00</time> by <a rel="author">Anca Olteanu</a></address>
      <p>
        <b><a href="https://lifebox.ro/">LifeBox</a>, platforma online prin care se pot comanda meniuri personalizate din punct de vedere kilocaloric, disponibila momentan doar in Bucuresti, Cluj si Oradea, vrea sa se extinda in Brasov si Timisoara.</b>
      </p>
      <p>Fondatorii start-up-ului LifeBox, Radu Balaceanu, Florin Scarlat si Lukasz Kuzniar vor sa dezvolte noi produse si verticale de business si sa extinda businessul, atat pe plan local, cat si international. Pe termen mediu, LifeBox vrea sa se extinda in Brasov si Timisoara, iar portofoliul de produse urmeaza sa fie completat de meniuri speciale low carb, au transmis reprezentantii LifeBox la solicitarea wall-street.ro.</p>
      <p>Start-up-ul, lansat in urma cu doi ani si jumatate pe piata din Bucuresti de catre trei tineri antreprenori, numara astazi o echipa formata din 60 de persoane, peste 15.000 de clienti unici din trei orase si o cifra de afaceri in crestere cu 60% fata de anul 2018. Anul trecut, LifeBox a inregistrat o cifra de afaceri de 6 milioane de lei.</p>
      <p><b>Anul acesta, LifeBox si-a extins portofoliul cu trei meniuri noi</b> â€“ Kids (dedicat copiilor cu varste cuprinse intre 3-14 ani), Keto si Office, precum si cu o gama de sucuri presate la rece, care completeaza meniurile zilnice. Tot in acest an, LifeBox s-a mutat intr-un sediu nou din Capitala, suplimentand astfel capacitatile de productie. Noua bucatarie se desfasoara pe o suprafata de 350 mp, in care activeaza peste 25 de persoane.</p>
      <p>Compania a anuntat recent ca Radu Balaceanu, unul dintre cei trei cofondatori ai LifeBox se alatura full-time proiectului, concentrandu-se pe activitatile de Marketing si Dezvoltare. Ocupand anterior, timp de 5 ani, functia de managing director in cadrul foodpanda Romania, Balaceanu a pus bazele proiectului LifeBox, alaturi de Scarlat si Kuzniar.</p>
      <p>
        <a href="https://www.wall-street.ro/articol/Social/247052/armata-a-fost-chemata-in-ajutor-in-cazul-deratizarii-din-timisoara-se-actioneaza-cu-echipamente-performante.html">Citeste si:<br/>Armata a fost chemata in ajutor in cazul deratizarii din Timisoara</a>
      </p>
      <figure>
        <img src="https://img.wall-street.ro/image_thumbs/thumbs/819/8198a1ef1c95f358a21088d5a9302761-400x250-00-65.jpg?v=1574327042"/>
      </figure>
      <p>LifeBox este o platforma de food delivery dedicata persoanelor care isi asuma un stil de viata sanatos, oferind zilnic 5 preparate care acopera necesarul alimentar pentru intreaga zi. Fiecare meniu este calculat la un anumit numar de kilocalorii, in functie de stilul de viata al clientului, sub indrumarea lui Alex Cirtu, Chef-ul LifeBox si a Anamariei Iulian - medic nutritionist specializat in obezitate infantila.</p>
      <p>In bucataria LifeBox sunt preparate zilnic sapte tipuri de meniuri pentru adulti si copii ce contin doua sau trei mese principale si doua gustari. Meniurile pot fi comandate zilnic sau in avans pe o perioada de pana la patru saptamani in Bucuresti, Cluj si Oradea.</p>
    </article>
  </body>
</html>