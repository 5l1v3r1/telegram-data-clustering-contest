<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jastrzabpost.pl/newsy/toni-braxton-na-american-music-awards-2019-zdjecia_822151.html"/>
    <meta property="og:site_name" content="Jastrząb Post"/>
    <meta property="article:published_time" content="2019-11-25T20:02:19+00:00"/>
    <meta property="og:title" content="Toni Braxton w krótkich włosach wróciła na salony. Jak dziś wygląda 52-letnia gwiazda hitu „Unbreak My Heart”?"/>
    <meta property="og:description" content="Toni Braxton na American Music Awards 2019. Jak dziś wygląda piosenkarka? Jak się zmieniła? Zobacz jej nowe zdjęcia."/>
  </head>
  <body>
    <article>
      <h1>Toni Braxton w krótkich włosach wróciła na salony. Jak dziś wygląda 52-letnia gwiazda hitu „Unbreak My Heart”?</h1>
      <address><time datetime="2019-11-25T20:02:19+00:00">25 Nov 2019, 20:02</time> by <a rel="author" href="https://jastrzabpost.pl/author/user10" target="_blank">Mateusz Jackowski</a></address>
      <aside>
        <a href="https://jastrzabpost.pl/newsy/toni-braxton-na-american-music-awards-2019-zdjecia_822151.html#gallery">Zobacz galerię</a>
      </aside>
      <p><b><a href="https://jastrzabpost.pl/tag/toni-braxton">Toni Braxton</a></b> wróciła na salony. Gwiazda pojawiła się na gali American Music Awards, na której zaśpiewała swój największy przebój. Uwagę przykuwała jej nowa, krótka fryzura. Ciężko uwierzyć, że artystka ma już 52 lata.</p>
      <p>Ta siedmiokrotna laureatka nagrody <i>American Music Awards</i> pojawiła się na tej imprezie pierwszy raz od 2001 roku i wszystkich olśniła. Nie tylko dlatego, że wyglądała w swojej białej kreacji jak anioł, ale przede wszystkim, że wykonała swój największy przebój z takimi emocjami, jakich dawno na tej gali nie było. Publiczność przyjęła ją jak największą diwę – z owacjami na stojąco i była pod ogromnym wrażeniem, że wyjątkowy, ciemny soulowy głos Toni zupełnie się nie zmienia. Artystka otrzymała dwie nagrody w kobiecych kategoriach Soul i R&amp;B.  </p>
      <h4>Kto śpiewał „Orła cień?</h4>
      <figure>
        <img src="https://fajnequizy.pl/embed-logo.png"/>
      </figure>
      <figure>
        <img src="https://fajnequizy.pl/wp-content/uploads/2019/10/wilki1-800x580.jpg"/>
      </figure>
      <p>
        <a href="https://fajnequizy.pl/quiz/czy-pamietasz-kto-spiewal-polskie-przeboje-lat-90-475/?response=klaxs">De Mono<br/></a>
        <a href="https://fajnequizy.pl/quiz/czy-pamietasz-kto-spiewal-polskie-przeboje-lat-90-475/?response=vtxe5">Hey<br/></a>
        <a href="https://fajnequizy.pl/quiz/czy-pamietasz-kto-spiewal-polskie-przeboje-lat-90-475/?response=0g9r6">Varius Manx</a>
      </p>
      <h3>Toni Braxton – trudne początki kariery</h3>
      <p>Toni Braxton debiutowała niemal 30 lat temu. Ale jej droga du sukcesu wcale nie była prosta i łatwa.Wychowywała się w bardzo religijnej, a zarazem rygorystycznej rodzinie. Jej ojciec był duchownym wiary apostolskiej, która narzuca wyznawcom szereg restrykcyjnych zasad. Z tego powodu Toni nie mogła nosić spodni, sandałów, nie mogła się malować, ani słuchać popularnej muzyki. Kiedy jednak zmienił wiarę na mniej ortodoksyjną, Toni mogła zacząć śpiewać pop.</p>
      <p>Karierę wokalną rozpoczęła w zespole <i>Braxton’s</i>, razem z siostrami jako zespół przykościelny. Kiedy jednak została dostrzeżona przez producentów, siostry nie chciały się zgodzić, by Toni robiła karierę solową. O mały włos, a gwiazda zrezygnowałaby z propozycji, która otworzyła przed nią drzwi do światowej kariery.</p>
      <figure>
        <img src="https://jastrzabpost.pl/wp-content/uploads/2018/01/EN_01301414_0004.jpg"/>
        <figcaption>Toni Braxton – Grammy 1997</figcaption>
      </figure>
      <h3>Kłopoty zdrowotne Toni Braxton</h3>
      <p>Po pierwszych sukcesach niestety przyszły też poważne problemy zdrowotne. U wokalistki zdiagnozowano niezwykle niebezpieczną chorobę układu odpornościowego, jaką jest toczeń:</p>
      <blockquote>Jestem szczęściarą, bo lekarze mi powiedzieli, że nigdy nie będę mogła występować i nigdy nie będę mogła podróżować. Toczeń jest wywoływany przez stres, a mój toczeń kocha moje serce, co oznacza, że ma na nie bardzo zły wpływ. Cierpię więc także na chorobę serca i tworzą mi się zatory. Muszę być bardzo, bardzo ostrożna. Ale uczę się swojego ciała i wiem, jakie tempo mogę mu narzucić i jak się relaksować  – opowiadała w magazynie „People”.</blockquote>
      <h3>Jak dziś wygląda Toni Braxton?</h3>
      <p>Wokalistka żyje zgodnie z zasadą: co nas nie zabije to nas wzmocni. I chyba w tym tkwi sekret jej tak fantastycznego wyglądu.  Bo chociaż toczeń wciąż rujnuje jej zdrowie oraz przyczynił się do bankructwa, a nawet rozpadu związku artystki, to Toni się nie poddaje.</p>
      <p>W ubiegłym roku nagrała wyjątkowo udaną płytę z soulowymi balladami zatytułowaną <i>Sex &amp; Cigarettes. </i>To jej dziewiąty krążek w karierze i wszystko wskazuje na to, że dzięki niemu znów wróci na czerwone dywany w pełnym blasku.</p>
      <p>Nagrody AMA dla Toni są jak najbardziej zasłużone, co potwierdziła brawurowym występem, podczas którego zaśpiewała swój wielki przebój z 1997 roku. Dzięki świetnemu występowi, piosenka <i>Un-Break my heart</i> znów wskoczyła na listę najchętniej kupowanych utworów w amerykańskim iTunes.</p>
      <figure>
        <iframe src="https://www.youtube.com/embed/gVJqeltDC2c" width="500" height="281" data-service="Youtube" scrolling="no"/>
      </figure>
      <anchor name="gallery">
        <figure>
          <img src="https://jastrzabpost.pl/wp-content/uploads/2019/11/EN_01403985_0577-768x1013.jpg"/>
          <figcaption>Toni Braxton na American Music Awards 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/EN_01403995_0254-768x1051.jpg"/>
          <figcaption>Toni Braxton na American Music Awards 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/All-ONS_1063897463-Toni_Braxton-768x976.jpg"/>
          <figcaption>Toni Braxton - American Music Awards 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2018/01/EN_01301414_0004-1-768x1065.jpg"/>
          <figcaption>Toni Braxton w kreacji Richard Tyler - Grammy 1997, najgłośniejsze stylizacje wszech czasów</figcaption>
        </figure>
        <figure>
          <img src="https://jastrzabpost.pl/wp-content/uploads/2018/01/EN_01301414_0002-768x1215.jpg"/>
          <figcaption>Toni Braxton - Grammy 1997</figcaption>
        </figure>
        <figure>
          <img src="https://jastrzabpost.pl/wp-content/uploads/2018/01/All-ONS_1063189926-Toni_Braxton-768x1182.jpg"/>
          <figcaption>Toni Braxton - 2017</figcaption>
        </figure>
        <figure>
          <img src="https://jastrzabpost.pl/wp-content/uploads/2018/01/All-ONS_713357-Toni_Braxton-768x1152.jpg"/>
          <figcaption>Toni Braxton - VH1 Divas Live - 1999</figcaption>
        </figure>
        <figure>
          <img src="https://jastrzabpost.pl/wp-content/uploads/2018/01/tonix-768x895.jpg"/>
          <figcaption>Toni Braxton w Good Morning America promowała film Faith Under Fire</figcaption>
        </figure>
        <figure>
          <img src="https://jastrzabpost.pl/wp-content/uploads/2018/01/All-ONS_1995765-Toni_Braxton-768x1208.jpg"/>
          <figcaption>Toni Braxton - Grammy 2005, Pre-party</figcaption>
        </figure>
      </anchor>
    </article>
  </body>
</html>