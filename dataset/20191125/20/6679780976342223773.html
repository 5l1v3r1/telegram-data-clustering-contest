<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/horvath-zoltan-es-antal-agota-szerepelni-fog-az-osszefogasos-jeloltlistan"/>
    <meta property="og:site_name" content="Paraméter"/>
    <meta property="article:published_time" content="2019-11-25T20:57:00+00:00"/>
    <meta property="og:title" content="Horváth Zoltán és Antal Ágota is szerepelni fog az összefogásos jelöltlistán"/>
    <meta property="og:description" content="Az Összefogás színeiben, a Magyar Közösségi Összefogás listáján indul a jövő februárban esedékes parlamenti választásokon Horváth Zoltán és Antal Ágota is - ezt Mózes Szabolcs, a mozgalom vezetője erősítette meg portálunknak. "/>
  </head>
  <body>
    <article>
      <h1>Horváth Zoltán és Antal Ágota is szerepelni fog az összefogásos jelöltlistán</h1>
      <h2>Az Összefogás színeiben, a Magyar Közösségi Összefogás listáján indul a jövő februárban esedékes parlamenti választásokon Horváth Zoltán és Antal Ágota is - ezt Mózes Szabolcs, a mozgalom vezetője erősítette meg portálunknak. </h2>
      <address>
        <time datetime="2019-11-25T20:57:00+00:00">25 Nov 2019, 20:57</time>
      </address>
      <p>Mózes jelezte, céljuk, hogy "minél szélesebb összefogást hozzanak létre. Antal Ágota és Horváth Zoltán ezen a listán korábbi politikai ellenfeleivel is találkozik". Értesüléseink szerint míg Antal a 26-ik helyen szerepel a listán, addig Horváth a 46-ik helyet foglalhatja el. </p>
      <p>Mint ismeretes, Horváth a tavaly novemberi önkormányzati választáson alpolgármesteri pozícióból függetlenként indult a dunaszerdahelyi polgármesteri székért,  de az MKP-s <a href="https://parameter.sk/268-szavazattal-gyozott-hajos-zoltan-puha-gyorgy-es-antal-agota-kapta-legtobb-karikat"><b>Hájos Zoltán 268 szavazattal megelőzte őt</b></a>.</p>
      <p>Antal Ágota, aki több mint két évtizede független képviselő, tavaly is, meg öt éve is a második legtöbb karikát kapta a helyhatósági választásokon.</p>
      <p>(sp)</p>
    </article>
  </body>
</html>