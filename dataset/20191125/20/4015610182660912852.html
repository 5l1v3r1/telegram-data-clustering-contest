<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816143"/>
    <meta property="og:site_name" content="Sportal.bg"/>
    <meta property="article:published_time" content="2019-11-25T20:02:00+00:00"/>
    <meta property="og:title" content="Балтанов: Треньорът ни вдъхна доверие"/>
    <meta property="og:description" content="Капитанът на Ботев (Пловдив) Лъчезар Балтанов бе доволен от победата с 2:0 над Етър в мача от 17-ия кръг на efbet Лига. Халфът е на мнение, че новият ..."/>
  </head>
  <body>
    <article>
      <h1>Балтанов: Треньорът ни вдъхна доверие</h1>
      <address><time datetime="2019-11-25T20:02:00+00:00">25 Nov 2019, 20:02</time> by <a rel="author">SPORTAL.BG</a></address>
      <p>Капитанът на Ботев (Пловдив) Лъчезар Балтанов бе доволен от победата с 2:0 над Етър в мача от 17-ия кръг на efbet Лига. Халфът е на мнение, че новият треньор Ферарио Спасов има голяма заслуга за серията от три поредни победи.<br/><br/>"Тази награда е за целия отбор заради труда, който положихме. Благодаря на момчетата, тази победа ни беше нужна да си върнем самочувствието. Времето беше много тежко, теренът също и затова сме още по-щастливи, че успяхме да спечелим. Показваме постоянство в последните мачове и една от причините е треньорът Ферарио Спасов. Усещаме, че има доверие в нас и това ни помага най-вече в психологически план. Трябваха ни 1-2 победи, за да вдигнем глави. Напоследък често бележа след статични положения и това се дължи на точната позиция, която намирам пред вратата на съперника", каза Балтанов.</p>
    </article>
  </body>
</html>