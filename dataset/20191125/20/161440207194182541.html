<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/mondo/2019/11/25/netanyahu-incriminato-per-corruzione-ma-non-e-obbligato-a-dimette-137-957032.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T20:11:15+00:00"/>
    <meta property="og:title" content="Netanyahu incriminato per corruzione: &quot;Ma non è obbligato a dimettersi&quot;"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Israele</h6>
      <h1>Netanyahu incriminato per corruzione: "Ma non è obbligato a dimettersi"</h1>
      <h2>I guai giudiziari del premier "di transizione" fanno discutere. Ma per la magistratura Bibi può restare in carica</h2>
      <address>
        <time datetime="2019-11-25T20:11:15+00:00">25 Nov 2019, 20:11</time>
      </address>
      <p>Anche se <a href="https://www.unionesarda.it/articolo/news/mondo/2019/11/21/israele-benjamin-netanyahu-incriminato-per-corruzione-137-955384.html">incriminato per corruzione</a>, frode e abuso d'ufficio, dal punto di vista prettamente legale il premier israeliano Benjamin Netanyahu "non è costretto a dimettersi".</p>
      <p>È il parere del procuratore generale dello Stato Ebraico, Avichay Mandelblit, chiamato a esprimersi sui guai giudiziari del leader di Tel Aviv, a capo oggi di un governo di transizione, dopo l'incerto risultato delle ultime elezioni e il <a href="https://www.unionesarda.it/video/video/cronaca-mondo/2019/11/21/gantz-rinuncia-a-formare-il-governo-israele-verso-il-voto-52-955264.html">passo indietro di </a><a href="https://www.unionesarda.it/video/video/cronaca-mondo/2019/11/21/gantz-rinuncia-a-formare-il-governo-israele-verso-il-voto-52-955264.html">Benny</a><a href="https://www.unionesarda.it/video/video/cronaca-mondo/2019/11/21/gantz-rinuncia-a-formare-il-governo-israele-verso-il-voto-52-955264.html">Gantz</a><a href="https://www.unionesarda.it/video/video/cronaca-mondo/2019/11/21/gantz-rinuncia-a-formare-il-governo-israele-verso-il-voto-52-955264.html">.</a></p>
      <p>Secondo l'alto magistrato, spiega un comunicato ufficiale, proprio l'interim assunto da "Bibi" non comporterebbe l'obbligo giuridico di lasciare l'incarico.</p>
      <p>Diverso è, invece, l'aspetto "pubblico-politico" del mantenere la carica nonostante l'incriminazione, sul quale, però, Mandelbilt ha precisato che non spetta a lui pronunciarsi.</p>
      <p>Dal canto proprio, Natanyahu ha ribadito che non ha nessuna intenzione di dimettersi. Anzi, il Likud, il suo partito, ha organizzato una grande manifestazione in suo sostegno, in programma domani.</p>
      <p>(Unioneonline/l.f.)</p>
    </article>
  </body>
</html>