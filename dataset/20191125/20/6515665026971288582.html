<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3364117/zvezda-1991-ili-hrvatska-2018-godine-pancev-tukli-bi-ih-bez-problema-na-bilo-kom-terenu-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-25T20:25:00+00:00"/>
    <meta property="og:title" content="ZVEZDA 1991. ILI HRVATSKA 2018. GODINE? Pančev: Tukli bi ih bez problema na bilo kom terenu! (FOTO)"/>
    <meta property="og:description" content="Titula evropskog i svetskog šampiona Crvene zvezde iz 1991. godine sigurno je najveći klupski fudbalski uspeh u regionu."/>
  </head>
  <body>
    <article>
      <h6 class="kicker">KO JE JAČI?</h6>
      <h1>ZVEZDA 1991. ILI HRVATSKA 2018. GODINE? Pančev: Tukli bi ih bez problema na bilo kom terenu! (FOTO)</h1>
      <address>
        <time datetime="2019-11-25T20:25:00+00:00">25 Nov 2019, 20:25</time>
      </address>
      <p>
        <b>Titula evropskog i svetskog šampiona Crvene zvezde iz 1991. godine sigurno je najveći klupski fudbalski uspeh u regionu.</b>
      </p>
      <p>Dugo je to bio rezultat kome niko nije mogao ni da se približi, kada je u pitanju najvažnija sporedna stvar na svetu</p>
      <p>.A onda se u Rusiji na Svetskom prvenstvu 2018. godine desila senzacija - Hrvatska je igrala finale i izgubila od Francuske.</p>
      <p>Krenule su priče, koji je rezultat važniji i šta više vredi.</p>
      <p> Naravno Hrvati  kažu srebro iz Rusije, a Srbi, pogotovo Zvezdini navijači  titula iz Tokija i Barija.</p>
      <figure>
        <img src="https://www.kurir.rs/data/images/2015/05/29/14/669207_crvena-zvezda-bari-fudbal-prvaci-evrope_ff.jpg?ver=1574683495"/>
        <figcaption>
          <cite>foto: Profimedia</cite>
        </figcaption>
      </figure>
      <p>Teško je uporediti ova dva rezultata, ali ako pitate Darka Pančeva, Zvezdina devetka nema dilemu.</p>
      <p>" Plasman Hrvatske u finale Svetskog prvenstva, zajedno sa plasmanom Mađarske i osvajanjem Evropskog prvenstva od strane Grčke, kao i dva finala jugoslovenske reprezentacije na Evropskom prvenstvu, najveći su reprezentativni uspesi u ovom regionu, a sigurno da je Zvezdina titula veći uspeh od hrvatskog finala, jer je ipak osvojen trofej", rekao je Pančev za “Mondo”.</p>
      <p>On, takođe, navodi da je uspeh crveno-belih vremenom postao još značajniji i da se reprezentacija Hrvatske ne bi dobro provela u sudaru sa tadašnjim timom iz Beograda.</p>
      <p>" Moje lično mišljenje je da bi ta ekipa Zvezde na bilo kom terenu bez ikakvih problema pobedila ekipu Hrvatske koja je igralu u finalu Mundijala u Rusiji. U dogledno vreme teško da će neki klub sa ovih prostora to ponoviti. Gledajući sa današnjeg aspekta, nismo bili svesni toga - zaključio je Zvezdin bivši golgeter, poznat i po nadimku “Kobra”.</p>
      <p>Kurir sport</p>
      <related>
        <h4>NE PROPUSTITE</h4>
        <a href="https://www.kurir.rs/sport/fudbal/3364089/kurir-tv-uzivo-milojevic-pred-bajern-da-li-moze-da-se-ponovi-1991-1300"/>
        <a href="https://www.kurir.rs/sport/fudbal/3363965/nece-ga-impresionirati-bajernove-zvezde-bjorn-kujpers-milionerizumitelj-u-slobodno-vreme-vrhunski-sudija-foto"/>
        <a href="https://www.kurir.rs/sport/fudbal/3364093/on-je-zvezdin-dzoker-protiv-bajerna-kako-sutnuti-loptu-na-gol-bavaraca-kurir-sport"/>
        <a href="https://www.kurir.rs/sport/fudbal/3364085/humanitarni-turnir-u-malom-fudbalu-pomozimo-obolelima-danijeli-i-stefanu"/>
      </related>
    </article>
  </body>
</html>