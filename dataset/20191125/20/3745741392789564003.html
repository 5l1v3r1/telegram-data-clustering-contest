<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/tesla-cybertruck-hakkinda-elon-musk-dogruladigi-6-sey-h80518.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T20:47:59+00:00"/>
    <meta property="og:title" content="Tesla Cybertruck Hakkında Elon Musk’ın Doğruladığı 6 Şey"/>
    <meta property="og:description" content="Tesla, bir etkinlikle yeni Cybertruck’ı tanıtmıştı. Araç hakkında merak edilen bazı soruların cevaplarını Elon Musk, Twitter üzerinden açıkladı."/>
  </head>
  <body>
    <article>
      <h1>Tesla Cybertruck Hakkında Elon Musk’ın Doğruladığı 6 Şey</h1>
      <h2>Tesla, camı çerçeveyi indirdiği bir etkinlikle yeni Cybertruck’ı tanıtmıştı. Araç hakkında merak edilen bazı soruların cevaplarını Elon Musk, Twitter üzerinden açıkladı.</h2>
      <address><time datetime="2019-11-25T20:47:59+00:00">25 Nov 2019, 20:47</time> by <a rel="author" href="https://www.webtekno.com/yazar/lasfiniel" target="_blank">Emre Ömer Zehir</a></address>
      <p>Tesla’nın son elektrikli aracı, bilindiği üzere <b>Cybertruck </b>olmuştu. Aracın lansmanı büyük ilgi gördü ve <b>Tesla</b>, oldukça iyi satış rakamları yakalamayı başardı. Yani elektrikli araçlarda şu anda trend bu araç.</p>
      <p>Yine de söz konusu <b>Tesla </b>olduğunda, lansmanlardan ve tanıtım etkinliklerinden daha çok bakmamız gereken bir yer var ki o da<b> Elon Musk’ın</b><b>Twitter </b>hesabı. Firmanın oldukça dışa dönük bir kişiliğe sahip olan <b>CEO’su</b>, perşembe günü aracın açıklanmasının ardından sık sık araç hakkındaki sorulara cevap verdi. İşte Elon Musk’ın <b>Cybertruck </b>hakkındaki açıklamalarından öğrendiğimiz bazı bilgiler.</p>
      <h3>1. Tesla, Cybertruck’ın paslanmaz çeliğini kendisi üretiyor:</h3>
      <figure>
        <img src="https://www.webtekno.com/images/editor/default/0002/31/8705ed63dc2bc930a4ee62e3c5ffd35bf368163b.jpeg"/>
      </figure>
      <p>Cybertruck’ın tasarımını bazı kişiler çok beğendi, bazı kişiler ise <b>alay konusu </b>yaptı. Bu keskin hatlı tasarım, <b>Musk’ın </b>açıklamalarına göre daha ziyade bir zorunluluktan kaynaklanıyor. Musk, bir tweet'te <b>ultra sert 30X</b> çeliğin bükülmesi imkânsız olduğu için böyle bir tasarım tercih ettiklerini söyledi. </p>
      <p>Bu malzeme, <b>Tesla’nın </b>kendi üretimi olan bir materyal. Musk’a göre üretim süreci zor olmayacak ancak yeni şasi üretme yöntemleri bulmak için aynısını söylemek <b>güç</b>. Musk, bu yöntemin zaman içinde geleneksel yöntemlerden daha <b>ucuza</b> geleceğini, basitliğin parça sayısını azalttığını söylüyor.</p>
      <h3>2. Musk, Cybertruck camının neden kırıldığına dair bir teori geliştirdi:</h3>
      <figure>
        <img src="https://www.webtekno.com/images/editor/default/0002/31/3a25595c51a89184f94808300cb08fbb7f87445e.jpeg"/>
      </figure>
      <p>Cybertruck’ın <b>camı</b>, tanıtım etkinliğinde kırılmıştı ancak bu durum, hiç de beklenen bir şey değildi ve pek çok teoriye yol açtı. <b>Elon Musk,</b> bu konuda yaptığı açıklamada balyoz darbesinin camın tabanında sorun oluşturduğunu ve bu yüzden camın kırıldığını söyledi. Bir dahaki sefere <b>önce </b>topu atıp <b>sonra </b>balyozla vuracaklarını da ekledi.</p>
      <h3>3. Cybertruck’ın renk seçenekleri olacak ancak sayıları az:</h3>
      <figure>
        <img src="https://www.webtekno.com/images/editor/default/0002/31/56cdc8caa787ef133a715be3cd9e19f6fd13c41a.jpeg"/>
      </figure>
      <p>İlk başta <b>Cybertruck’ın </b>yalnızca tek renk seçeneği olacağı düşünülüyordu. Sonra birileri aracı siyah hâle getirecek tasarımlar paylaştı ve <b>Musk </b>da bu rengin sunulması gerektiğini söyledi. Genel olarak aracın beyaz ve siyah gibi farklı renk seçenekleri olacak ancak çok geniş bir renk paletinden seçim yapmak söz konusu olmayacak. </p>
      <p><b>Tesla </b>zaten bu araçta boya yerine özelleştirilebilir vinil kaplamalar seçeneğini değerlendiriyor. Alevli şort desenli bir <b>Cybertruck </b>istiyorsanız vinil kaplamanız gerekiyor. Bu kısmı firma kullanıcıya bırakmayı amaçlıyor. </p>
      <h3>4. Cybertruck, uzun süre Tesla’dan gelecek tek büyük haber olacak:</h3>
      <figure>
        <img src="https://www.webtekno.com/images/editor/default/0002/31/13749d58ae088462d028bfd092bb579ff64d17c5.jpeg"/>
      </figure>
      <p>Tesla’nın yol haritası oldukça net. <b>Model S, Model X ve Model 3</b> şu anda yollarda bulunuyor. Model Y teslimatları başlayacak. Tesla’nın henüz bekleme aşamasında olan modelleri de var. Haliyle firmanın bir süre soluklanması şaşırtıcı değil. </p>
      <p>Musk, Tesla’nın büyük araba haberleri konusunda <b>bir süre bekleyeceğini </b>söylüyor. Attığı bir tweet'te<i> “Cybertruck bir süre için açıklayacağımız son araç”</i> derken gelecek yıl beklenmedik <b>teknoloji </b>haberleriyle karşımızda olacaklarını söyledi. Bu teknolojilerin ne olacağına dair farklı <b>teoriler </b>var. Bunlardan biri de sonunda tamamen otonom bir sistemin aktif hâle gelmesi. </p>
      <h3>5. Cybertruck bir aile olabilir:</h3>
      <figure>
        <img src="https://www.webtekno.com/images/editor/default/0002/31/ee4aab36313ae5c73c89e7c069feb98565de9a4f.jpeg"/>
      </figure>
      <p>Şu anda yalnızca 1 tane <b>Cybertruck</b> modeli var. 6 koltuklu ve oldukça geniş bir araç olan bu elektrikli pick-up, bir araç ailesi hâline gelebilir. İleride aracın daha küçük bir versiyonunun yapılabileceğini Elon Musk da doğruladı. Pick-up pazarına baktığımızda bütün büyük üreticilerin daha küçük boyutlu,<b> orta seviye</b> araçlar da ürettikleri görülüyor zira her sürücünün ihtiyaçları aynı olmayabiliyor. </p>
      <h3>6. Cybertruck talebi artmaya devam ediyor:</h3>
      <figure>
        <img src="https://www.webtekno.com/images/editor/default/0002/31/745f21ffb88b1615680ecdd826c1d82fcd678f2a.jpeg"/>
      </figure>
      <p>Tesla, <b>Model Y</b> için yapılan ön siparişleri açıklamakta bir sakınca görmemişti ancak <b>Cybretruck </b>için böyle bir bilgi yayınlanmadı. Aracı almayı düşünenler, sıra numarası kapmak ve araca daha önce sahip olmak için rezervasyon yaptırıyor ve bu amaçla <b>100 dolar </b>ödüyorlar. </p>
      <p><b>İLGİLİ HABER</b>:</p>
      <p>
        <a href="https://www.webtekno.com/bosslogic-tesla-cybertruck-tasarimlari-h80511.html">Bir Tasarımcı, Tesla Cybertruck İçin Birbirinden Şık 7 Tasarım Yayınladı</a>
      </p>
      <p>Elon Musk, konuyla ilgili bir soruya cevap verdiğinde aracın şimdiye kadar <b>146 bin </b>adet rezervasyon aldığını söylemişti. Hafta sonu bu rakam 200 bin adete ulaştı. Bu da Tesla’nın kasasına <b>20 milyon dolar</b> para girmesi anlamına geliyor. Öte yandan bu parayı çekmek mümkün ve daha önce de gördüğümüz üzere her kayıt yaptıran aracı almayabiliyor. </p>
      <p><b>Kaynak : </b>https://www.slashgear.com/tesla-cybertruck-6-things-elon-musk-just-confirmed-25601341/</p>
    </article>
  </body>
</html>