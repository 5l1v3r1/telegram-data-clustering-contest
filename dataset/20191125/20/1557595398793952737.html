<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/politiki/zervas-tha-filoxenisoyme-prosfygopoyla-me-arithmoys-poy-ypervainoyn-tis-analogies-poy-schediazei-i-kyvernisi-gia-tin-poli/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-25T20:40:10+00:00"/>
    <meta property="og:title" content="Ζέρβας: Θα φιλοξενήσουμε προσφυγόπουλα με αριθμούς που υπερβαίνουν τις αναλογίες που σχεδιάζει η κυβέρνηση για την πόλη"/>
    <meta property="og:description" content="Ότι η Θεσσαλονίκη θα φιλοξενήσει και θα ενσωματώσει προσφυγόπουλα «με αριθμούς που υπερβαίνουν τις αναλογίες που σχεδιάζει η κυβέρνηση για την πόλη»,"/>
  </head>
  <body>
    <article>
      <h1>Ζέρβας: Θα φιλοξενήσουμε προσφυγόπουλα με αριθμούς που υπερβαίνουν τις αναλογίες που σχεδιάζει η κυβέρνηση για την πόλη</h1>
      <address>
        <time datetime="2019-11-25T20:40:10+00:00">25 Nov 2019, 20:40</time>
      </address>
      <p><i>«Στηρίζω ως δήμαρχος την προσπάθεια αυτή και συμπράττω στον ευγενή στόχο. Η φιλόξενη κοινωνία της Θεσσαλονίκης μπορεί να φιλοξενήσει και να βοηθήσει στην ενσωμάτωση των παιδιών και θα το κάνει με αριθμούς που υπερβαίνουν τις αναλογίες <a href="https://thecaller.gr/ellada/eirini-agapidaki-ayti-einai-i-ethniki-syntonistria-gia-to-schedio-gia-ta-prosfygopoyla-me-ti-dimofili-selida-sto-facebook/">που σχεδιάζει η κυβέρνηση για την πόλη</a>. Αδυνατώ να διαπραγματευτώ με αριθμούς. Έχουμε βαθιά γνώση τι σημαίνει προσφυγιά, το έζησαν στο πετσί τους οι πρόγονοί μας»</i>, ανέφερε χαρακτηριστικά ο δήμαρχος Θεσσαλονίκης, <b>Κωνσταντίνος Ζέρβας</b>.</p>
      <p><i>«Πρέπει να σταθούμε στο ύψος των περιστάσεων. Δεν θα συρθούμε από τις εξελίξεις, δεν θα εκχωρήσουμε την πολιτική πρωτοβουλία σε ακραίες φωνές. Τα παιδιά αυτά πρέπει να αισθάνονται πολίτες κάθε χώρας»</i>, πρόσθεσε .</p>
      <p>Παράλληλα, ο Κωνσταντίνος Ζέρβας αναφέρθηκε στη συνάντηση που είχε με τον Υπουργό Υποδομών, Κ. Καραμανλή. Σημείωσε ότι έθεσε το ζήτημα του<b> ΟΑΣΘ</b>. «Είναι ένα πρόβλημα που όλοι βιώνουμε καθημερινά» είπε ο κ. Ζέρβας για να προσθέσει ότι στις 3 Δεκεμβρίου λήγει η περίοδος εκκαθάρισης του οργανισμού. «Η κυβέρνηση πράττει ότι μπορεί αλλά σε κάθε περίπτωση πρέπει να έχουμε απτές εικόνες ότι η κατάσταση βελτιώνεται».</p>
    </article>
  </body>
</html>