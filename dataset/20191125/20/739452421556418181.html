<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/25/rozpocet-socialnych-sluzieb-do-samosprav-by-sa-mal-podla-ministra-richtera-k-novemu-roku-zvysit/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-25T20:32:25+00:00"/>
    <meta property="og:title" content="Rozpočet sociálnych služieb do samospráv by sa mal podľa ministra Richtera k novému roku zvýšiť!"/>
    <meta property="og:description" content="Dnes sa stretli zástupcovia všetkých samosprávnych krajov spoločne s ministrom práce, sociálnych vecí a rodiny – Jánom Richterom. Ide o pravidelne koncoročné stretnutie. Hlavnou témou dnešného stretnutia bolo najmä financovanie sociálnych služieb. Ján Richter spolu so štátnym tajomníkom Branislav Ondrušom avizovali že rátajú so zvyšovaním príspevkov pre sociálne služby do..."/>
  </head>
  <body>
    <article>
      <h1>Rozpočet sociálnych služieb do samospráv by sa mal podľa ministra Richtera k novému roku zvýšiť!</h1>
      <address><time datetime="2019-11-25T20:32:25+00:00">25 Nov 2019, 20:32</time> by <a rel="author">markozaric</a></address>
      <p>
        <b>Dnes sa stretli zástupcovia všetkých samosprávnych krajov spoločne s ministrom práce, sociálnych vecí a rodiny – Jánom Richterom. Ide o pravidelne koncoročné stretnutie.</b>
      </p>
      <p>Hlavnou témou dnešného stretnutia bolo najmä financovanie sociálnych služieb. Ján Richter spolu so štátnym tajomníkom Branislav Ondrušom avizovali že rátajú so zvyšovaním príspevkov pre sociálne služby do budúceho roku.</p>
      <p>Zástupcovia vyšších územných celkov sa stotožnili s návrhom ministra a na stretnutí odzneli garancie, že potreby zariadení sociálnych služieb budú uspokojené. <i>„Sú vytvorené všetky predpoklady, aby mohli byť v roku 2020 sociálne služby u verejných aj neverejných poskytovateľov dostupnejšie a zabezpečovať odborné služby pre všetkých odkázaných klientov“</i>, poukázal na kľúčový fakt minister práce.</p>
      <related>
        <a href="https://www.hlavnydennik.sk/2019/09/18/peter-haluza-za-socialne-balicky-zrazu-hlasuje-aj-opozicia/"/>
      </related>
      <p>
        <b>Zvýšenie rozpočtu</b>
      </p>
      <p>Rozpočet, ktorý deklarovali jednotlivé samosprávne kraje pre rok 2020, je takmer 300 miliónov eur, kým v tomto roku bol rozpočet všetkých VUC niečo vyše 270 miliónov eur.</p>
      <p>Minister Ján Richter poukázal aj na výrazne rastúcu participáciu štátu pre zariadenia sociálnych služieb. Poukázal hlavne na fakt že odkedy zasadol do ministerského kresla zvýšil príspevok a vyše 100 miliónov eur. Schválený a teda aktuálny rozpočet jeho ministerstva pre oblasť sociálnych služieb v jednotlivých samosprávach k dnešnému roku je vyše 147 miliónov eur.  Najnovší návrh rozpočtu na rok 2020 prekračuje hranicu až 156 miliónov eur. <i>„To znamená, financovanie sociálnych služieb sa zvýšilo takmer 5-násobne,“</i> akcentoval Ján Richter. Minister ďalej ocenil, že všetky vyššie územné celky navýšili rozpočet bežných výdavkov na sociálne služby na rok 2020 a to spolu o viac ako 26 miliónov eur. Ide o takmer 10 % navýšenie oproti predpokladanému čerpaniu v roku 2019.</p>
      <related>
        <a href="https://www.hlavnydennik.sk/2019/11/08/prezidentka-podpisala-novelu-ktora-ma-pomoct-socialne-znevyhodnenym-ziakom/"/>
      </related>
      <p>
        <b>Pripravované zmeny zákonov</b>
      </p>
      <p>Na rokovaní sa odzneli aj viaceré zmeny v zákone. Jednou z nich je aj novela zákona ktorou sa od 1.10.2019 zaviedla zmena výpočtu finančného príspevku na prevádzku pre neverejných poskytovateľov sociálnych služieb a to zo strany obcí a vyšších územných celkov.</p>
      <p>Podstatou tejto zmeny, ktorú opakovanie žiadali neverejní poskytovatelia je, že úhrada za poskytovanú ošetrovateľskú starostlivosť od zdravotných poisťovní sa nebude odpočítavať od priemerných bežných výdavkov poskytovateľov sociálnych služieb za predchádzajúci rozpočtový rok a nebude sa znižovať výška príspevku na prevádzku v prípade, ak bude mať neverejný poskytovateľ vyššie úhrady ako verejný poskytovatelia sociálnych služieb.</p>
      <p>Očakáva sa teda, že od nového roku sa na základe poznatkov z praxe upravia aj zmeny v poskytovaní finančnej podpory zo strany ministerstva práce, sociálnych vecí a rodiny. Zabezpečiť by sa mala tak mala jednoznačnosť interpretácie. V praxi to napríklad znamená že neprítomnosť klienta sa nepovažuje za dôvod pre neposkytnutie príspevku či povinnosť viesť dennú evidenciu neobsadených miest pre každú formu sociálnej služby.</p>
      <related>
        <a href="https://www.hlavnydennik.sk/2019/10/20/ekonomika-socialne-opatrenia-hravo-zvladne-vyhlasil-pellegrini/"/>
      </related>
    </article>
  </body>
</html>