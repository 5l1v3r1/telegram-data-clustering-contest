<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/incendiu-violent-intr-un-bloc-din-galati-mai-multe-persoane-au-ajuns-la-spital_499318.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-25T20:43:30+00:00"/>
    <meta property="og:title" content="INCENDIU VIOLENT într-un bloc din Galaţi: mai multe persoane au ajuns la spital"/>
    <meta property="og:description" content="Un incendiu puternic a izbucnit, luni seara, &amp;icirc;ntr-un bloc din Galaţi. 18 persoane au fost evacuate, trei au fost intoxicate cu fum şi una a suferit un atac de panică &amp;icirc;n urma focului care a cuprins un apartament."/>
  </head>
  <body>
    <article>
      <h1>INCENDIU VIOLENT într-un bloc din Galaţi: mai multe persoane au ajuns la spital</h1>
      <address><time datetime="2019-11-25T20:43:30+00:00">25 Nov 2019, 20:43</time> by <a rel="author" href="https://plus.google.com/113890659232266435637" target="_blank">Iulian Tudor</a></address>
      <p>Un incendiu puternic a izbucnit, luni seara, într-un bloc din Galaţi. 18 persoane au fost evacuate, trei au fost intoxicate cu fum şi una a suferit un atac de panică în urma focului care a cuprins un apartament.</p>
      <slideshow>
        <figure>
          <img src="https://cmedia.romaniatv.net/image/201911/w400h400/incendiu_gl_05855900.jpg"/>
        </figure>
        <figure>
          <img src="https://cmedia.romaniatv.net/image/201911/w400h400/incendiu_gl_21369900.jpg"/>
        </figure>
      </slideshow>
      <p>Pompierii au fost solicitat să intervină la un incendiu care a izbucnit într-un apartament dintr-un bloc din Galaţi. La faţa locului s-au deplasat două autospeciale, o autoscară, o ambulanţă SMURD şi una de la Serviciul Judeţean de Ambulanţă Galaţi.</p>
      <p>18 persoane au fost evacuate din cauza degajărilor masive de fum pe casa scării şi mai ales la exteriorul blocului. Temperatura ridicată a degradat tâmplăria pvc deasupra apartamentului incendiat, iar fumul gros a ajuns până la etajul patru.</p>
      <p>Patru persoane au avut nevoie de intervenţia medicilor. Ambulanţa SMURD a acordat primul ajutor pentru două persoane vârstnice, intoxicate cu fum, iar ambulanţa SJA a acordat îngrijiri pentru alte două persoane - una intoxicată cu fum şi alta care a suferit un atac de panică.</p>
      <p>Cauza probabilă a incendiului a fost un calorifer electric defect. Uleiul fierbinte care s-a scurs din calorifer a intrat în contact cu materialele textile aflate în dormitor, iar incendiul a distrus întreaga încăpere şi a degradat restul apartamentului.</p>
    </article>
  </body>
</html>