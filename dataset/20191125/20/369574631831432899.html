<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/zahranici/hrdina-conan-pes-ktery-pomohl-dopadnout-bagdadiho-dostal-v-b/r~ce78d6ca0fc111eaac760cc47ab5f122/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-25T20:21:28+00:00"/>
    <meta property="og:title" content="Hrdina Conan. Pes, který pomohl dopadnout Bagdádího, dostal v Bílém domě medaili"/>
    <meta property="og:description" content="Bagdádí zemřel minulý měsíc v Sýrii, když na sobě v tunelu odpálil výbušninu a zabil sebe a tři děti. Pes Conan se při operaci zranil."/>
  </head>
  <body>
    <article>
      <h1>Hrdina Conan. Pes, který pomohl dopadnout Bagdádího, dostal v Bílém domě medaili</h1>
      <address>
        <time datetime="2019-11-25T20:21:28+00:00">25 Nov 2019, 20:21</time>
      </address>
      <p>Bagdádí zemřel minulý měsíc v Sýrii, když na sobě v tunelu odpálil výbušninu a zabil sebe a tři děti. Tunel se při výbuchu zhroutil a vojáci se k tělu museli prokopat. Pes Conan se při operaci zranil. "Jsme poctěni, že je tu Conan s námi a že mu v Bílém domě můžeme odevzdat medaili," řekl prezident novinářům v zahradě prezidentské rezidence. "Conan je skutečný hrdina," dodal Pence.</p>
      <figure>
        <iframe data-src="https://twitter.com/WhiteHouse/status/1199035031794200576?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Trump koncem října oznámil smrt Bagdádího na tiskové konferenci ve Washingtonu. "Zločinec, který se ze všech sil snažil zastrašovat ostatní, strávil své poslední chvíle v naprostém strachu, panice a hrůze, vyděšený z toho, že po něm jdou americké síly," prohlásil tehdy. "Dostal se až na konec tunelu, zatímco ho naši psi pronásledovali. Odpálil vestu a zabil sebe a své tři děti. Jeho tělo bylo znetvořené výbuchy," popsal operaci prezident.</p>
    </article>
  </body>
</html>