<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/katerreuse_gefyra_sto_xaraki_tis_rodou_eixe_kleisei_apo_tis_12_noembriou_gia_logous_asfaleias-589602/"/>
    <meta property="og:site_name" content="Real.gr"/>
    <meta property="article:published_time" content="2019-11-25T20:32:00+00:00"/>
    <meta property="og:title" content="Εντυπωσιακή στρατιωτική άσκηση Ελλήνων και Αμερικανών"/>
    <meta property="og:description" content="Η κακοκαιρία συνεχίζει να χτυπάει τη Ρόδο, το βράδυ της Δευτέρας κατέρρευσε η γέφυρα στο Χαράκι, επί της Εθνικής οδού Ρόδου – Λίνδου."/>
  </head>
  <body>
    <article>
      <h1>
        <a href="https://www.real.gr/koinonia/arthro/entyposiaki_stratiotiki_askisi_ellinon_kai_amerikanon-589601/">Εντυπωσιακή στρατιωτική άσκηση Ελλήνων και Αμερικανών</a>
      </h1>
      <address><time datetime="2019-11-25T20:32:00+00:00">25 Nov 2019, 20:32</time> by <a rel="author">dimokratiki.gr</a></address>
      <p>
        <b>Η κακοκαιρία συνεχίζει να χτυπάει τη Ρόδο, το βράδυ της Δευτέρας κατέρρευσε η γέφυρα στο Χαράκι, επί της Εθνικής οδού Ρόδου – Λίνδου.</b>
      </p>
      <p>Την 12η Νοεμβρίου ο Περιφερειάρχης Νοτίου Αιγαίου Γιώργος Χατζημάρκος είχε διατάξει το κλείσιμο της, λόγω κινδύνου αιφνίδιας κατάρρευσής της, μετά την καταστροφή που υπέστη από την έντονη βροχόπτωση της 5ης Νοεμβρίου 2019.</p>
      <p>Ακολούθησαν αυτοψίες οι οποίες διενεργήθηκαν στις 6, 7, 8 και 12 Νοεμβρίου από δύο κλιμάκια τεχνικών, οι οποίοι κατέληξαν στο ίδιο συμπέρασμα: η γέφυρα έχει καταστραφεί και υπάρχει κίνδυνος κατάρρευσης ανά πάσα στιγμή. Για τον λόγο αυτό διακόπηκε άμεσα η χρήση της.</p>
      <p>Η συγκεκριμένη γέφυρα η οποία κατασκευάστηκε το 1972, παρακολουθείτο στενά από τις αρμόδιες υπηρεσίες της Περιφέρειας Νοτίου Αιγαίου, με συνεχείς αυτοψίες σε τακτά χρονικά διαστήματα και ειδικότερα μετά από κάθε νεροποντή.</p>
    </article>
  </body>
</html>