<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/na-haitiju-dvoje-francuza-ubijeno-iz-vatrenog-oruzja/"/>
    <meta property="og:site_name" content="Krstarica"/>
    <meta property="article:published_time" content="2019-11-25T20:08:00+00:00"/>
    <meta property="og:title" content="Na Haitiju dvoje Francuza ubijeno iz vatrenog oružja"/>
    <meta property="og:description" content="PORT-O-PRENS - Dvoje francuskih državljana ubijeno je u nedelju uveče na Haitiju, saopštile su vlasti u Port-o-Prensu, navodeći da je pokrenuta istraga o"/>
  </head>
  <body>
    <article>
      <h1>Na Haitiju dvoje Francuza ubijeno iz vatrenog oružja</h1>
      <address><time datetime="2019-11-25T20:08:00+00:00">25 Nov 2019, 20:08</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521532-750x430.jpg"/>
        <figcaption>Foto: Tanjug/Vikimedia, prentscreen</figcaption>
      </figure>
      <p>PORT-O-PRENS – Dvoje francuskih državljana ubijeno je u nedelju uveče na Haitiju, saopštile su vlasti u Port-o-Prensu, navodeći da je pokrenuta istraga o tim ubistvima.</p>
      <p>Iz lokalne policije u Delmasu prethodno je Asošijejted presu rečeno da su francuski državljani ubijeni iz vatrenog oružja nedugo nakon što su došli na ostrvo, dok su čekali vozača ispred kuće.</p>
      <p>Iz policije je navedeno da je vozač kazao da su Francuze ubili napadači na motociklima, koji su se odmah udaljili sa lica mesta.</p>
      <p>Dodaje se da za sada nisu poznati motivi ubistva, niti razlog dolaska francuskih državljana na Haiti.</p>
      <p>AP navodi da je francusko Ministarstvo spoljnih poslova poslalo saučešće porodicama žrtava, kao i da je saopštilo da sa vlastima Haitija sarađuje u istrazi ubistava.</p>
      <p>(Tanjug)</p>
    </article>
  </body>
</html>