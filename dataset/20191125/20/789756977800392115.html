<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/strona-ktora-musicie-miec-pod-reka-by-nie-naciac-sie-na-promocje-w-black-friday/"/>
    <meta property="og:site_name" content="DailyWeb"/>
    <meta property="article:published_time" content="2019-11-25T20:39:21+00:00"/>
    <meta property="og:title" content="Strona, którą musicie mieć pod ręką, by nie naciąć się na promocje w Black Friday!"/>
    <meta property="og:description" content="W pocie czoła pracujemy dla Was nad najnowszym katalogiem ofert na Black Friday, który zdaje się, że w ubiegłym roku był jednym z największych w Polsce. W tym roku chcemy pobić rekord ofert i wystartować nieco szybciej i to w dwóch odsłonach. Do każdej z nich przyda Wam się jednak bohater dzisiejszego wpisu - strona FakeFriday.org, która sprawdzi dla Was historie cen wybranych produktów. Ciągłe powtarzanie, że u nas to prawdziwych promocji nie ma, w porównaniu do tego, co dzieje […]"/>
  </head>
  <body>
    <article>
      <h1>Strona, którą musicie mieć pod ręką, by nie naciąć się na promocje w Black Friday!</h1>
      <address><time datetime="2019-11-25T20:39:21+00:00">25 Nov 2019, 20:39</time> by <a rel="author">Sebastian Łubik</a></address>
      <h4>W pocie czoła pracujemy dla Was nad najnowszym katalogiem ofert na Black Friday, który zdaje się, że w ubiegłym roku był jednym z największych w Polsce. W tym roku chcemy pobić rekord ofert i wystartować nieco szybciej i to w dwóch odsłonach. Do każdej z nich przyda Wam się jednak bohater dzisiejszego wpisu - strona FakeFriday.org, która sprawdzi dla Was historie cen wybranych produktów.</h4>
      <p>Ciągłe powtarzanie, że u nas to prawdziwych promocji nie ma, w porównaniu do tego, co dzieje się w USA, to ponury komunał, ale bardzo prawdziwy. Na całe szczęście i w naszym pięknym kraju można złapać interesującą promocję, chociażby słuchawki <a href="https://dailyweb.pl/black-friday-rozkreca-sie-na-dobre-sluchawki-sony-wh-1000xm3-w-doskonalej-cenie/?utm_source=GlownaBoxPopular&amp;utm_medium=GlownaBoxPopular&amp;utm_campaign=GlownaBoxPopular">Sony WH-1000xm3, która Wam ostatnio prezentowałem na DailyWeb za niecałe 1000zł</a>. Doskonały moment, by kupić je w naprawdę przyzwoitej cenie, ja właśnie tak kupiłem poprzednią generację 2 lata temu i do tej pory jestem bardzo zadowolony.</p>
      <p>Niestety złych praktyk nie brakuje, by nakłonić do zakupu na fałszywą promocję. Mechanizm jest dość prosty. Otóż niektóre sklepy internetowe na chwilę przed Czarnym Piątkiem zawyżają ceny swoich produktów, by w trakcie święta wyprzedaży obniżyć je z impetem. Na szczęście są sposoby, by sprawnie sobie z tym poradzić. Pierwszym z nich są porównywarki internetowe. Właściwie każda z nich ma możliwość prześledzenia historii ceny produktu, kiedy to jesteście w stanie zweryfikować, jak wyglądała ona w ciągu ostatnich tygodni/miesięcy.</p>
      <figure>
        <img src="https://dailyweb.pl/wp-content/uploads/2019/11/Zrzut-ekranu-2019-11-25-o-20.24.18.png"/>
      </figure>
      <p>Drugim sposobem jest serwis <a href="http://fakefriday.org/">fakefriday.org</a>, który robi dokładnie to samo, ale w całości poświęcony jest temu konkretnemu zadaniu. To znaczy, że w praktyce po podaniu nazwy produktu, pokaże Wam historie cen wybranego przedmiotu na przestrzeni czasu i... w różnych sklepach.</p>
      <p>Sposób działania jest dość prosty i jak podaje autor, stworzył bota, który gromadził ceny popularnych produktów na przestrzeni ostatnich miesięcy. Wedle moich testów działa on dość sprawnie i pokazywał wszystkie produkty, o które odpytywałem. Sposób prezentacji jest być może mało przyjemny (przydałby się wykres, który na pewno byłby przyjemniejszy dla oka), ale oczywiście to tylko opakowanie.</p>
      <p>Gorąco Wam go polecam, pamiętajcie, by weryfikować wszystkie okazjonalne ceny, jeśli oczywiście tylko się da.</p>
      <p>
        <a href="http://fakefriday.org/"> Zobacz Fake Friday</a>
      </p>
      <hr/>
      <p>Przy tej okazji przypominam, że już w środę startujemy z naszym katalogiem ofert Black Friday 2019, a Wy macie już ostatnią chwilę, <a href="https://dailyweb.pl/black-friday-2019-dodaj-sie-do-naszego-katalogu-za-darmo/">by zgłosić do niego</a> swój produkt lub usługę!</p>
      <related>
        <h4>Powinieneś zobaczyć:</h4>
        <a href="https://dailyweb.pl/black-friday-2019-dodaj-sie-do-naszego-katalogu-za-darmo/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/99-znizki-na-doslownie-wszystko-cards-against-humanity-wygrywa-tegoroczny-black-friday/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/black-friday-rozkreca-sie-na-dobre-sluchawki-sony-wh-1000xm3-w-doskonalej-cenie/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/envato-robi-promocje-500-produktow-z-cena-40/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/poznajcie-track-this-of-firefoxa-strona-ktora-trolluje-trackery-reklamowe/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/najlepsze-promocje-gier-na-ps4/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/hej-droniarze-dji-ars-ma-swietne-promocje-na-akcesoria-do-dronow/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/taka-funkcje-powinno-miec-kazde-auto-tesla-wprowadza-tryb-psa/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/oldschoolowa-strona-internetowa-promujaca-captain-marcel-piekno-nostalgii-lat-90/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>