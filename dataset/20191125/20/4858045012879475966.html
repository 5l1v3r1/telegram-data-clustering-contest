<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/polonia-a-repatriat-circa-100-de-tone-din-rezervele-sale-de-la-banca-angliei_1406677.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T20:34:39+00:00"/>
    <meta property="og:title" content="Polonia A REPATRIAT circa 100 de tone din rezervele sale de la Banca Angliei"/>
    <meta property="og:description" content="Polonia a repatriat circa 100 de tone din rezervele sale de aur, în valoare de aproximativ 18,3 miliarde de zloţi (4,7 miliarde de dolari),..."/>
  </head>
  <body>
    <article>
      <h1>Polonia A REPATRIAT circa 100 de tone din rezervele sale de la Banca Angliei</h1>
      <address><time datetime="2019-11-25T20:34:39+00:00">25 Nov 2019, 20:34</time> by <a rel="author">Maria Stan</a></address>
      <p>Polonia a repatriat circa 100 de tone din rezervele sale de aur, în valoare de aproximativ 18,3 miliarde de zloţi (4,7 miliarde de dolari), depozitate la Banca Angliei, a comunicat luni şeful Băncii centrale poloneze, Adam Glapinski, transmite dpa.</p>
      <p>Polonia şi-a păstrat cea mai mare parte a rezervelor sale de aur la Banca Angliei după cel de-Al Doilea Război Mondial.</p>
      <p>Aurul a fost repatriat în opt tranşe de câte o mie de lingouri fiecare. Acestea au fost aduse pe calea aerului pe aeroporturile din Varşovia şi Poznan, fiind transportat ulterior către seifuri ale Băncii Centrale de pe teritoriul ţării.</p>
      <p>Banca Centrală a Poloniei deţine în prezent rezerve de 228,6 tone de aur, din care 105 tone sunt depozitate acum în propriile seifuri, conform unui comunicat al instituţiei.</p>
      <p>Aceasta a mai informat că şi-a majorat rezervele cu 127,5 tone în anii 2018-2019.</p>
    </article>
  </body>
</html>