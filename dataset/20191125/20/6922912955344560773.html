<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/greece/article/katerefse-gefira-sti-rodo-logo-kakokerias"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-25T20:38:29+00:00"/>
    <meta property="og:title" content="Κατέρρευσε γέφυρα στη Ρόδο λόγω κακοκαιρίας"/>
    <meta property="og:description" content="Κατέρρευσε το βράδυ της Δευτέρας η γέφυρα στο Χαράκι, επί της Εθνικής Οδού Ρόδου-Λίνδου, συνέπεια της κακοκαιρίας Γηρυόνη που σάρωσε το νησί."/>
  </head>
  <body>
    <article>
      <h1>Κατέρρευσε γέφυρα στη Ρόδο λόγω κακοκαιρίας</h1>
      <address>
        <time datetime="2019-11-25T20:38:29+00:00">25 Nov 2019, 20:38</time>
      </address>
      <p>Κατέρρευσε το βράδυ της Δευτέρας η γέφυρα στο Χαράκι, επί της Εθνικής Οδού Ρόδου-Λίνδου, συνέπεια της κακοκαιρίας Γηρυόνη που σάρωσε το νησί.</p>
      <p>Σύμφωνα μάλιστα με την dimokratiki.gr, την 12η Νοεμβρίου ο Περιφερειάρχης Νοτίου Αιγαίου Γιώργος Χατζημάρκος είχε διατάξει το κλείσιμο της, λόγω κινδύνου αιφνίδιας κατάρρευσής της, μετά την καταστροφή που υπέστη από την έντονη βροχόπτωση της 5ης Νοεμβρίου 2019.</p>
      <p>Της βροχόπτωσης ακολούθησαν αυτοψίες οι οποίες διενεργήθηκαν στις 6, 7, 8 και 12 Νοεμβρίου από δύο κλιμάκια τεχνικών, οι οποίοι κατέληξαν στο ίδιο συμπέρασμα: η γέφυρα έχει καταστραφεί και υπάρχει κίνδυνος κατάρρευσης ανά πάσα στιγμή. Για τον λόγο αυτό διακόπηκε άμεσα η χρήση της.</p>
      <p>Η συγκεκριμένη γέφυρα η οποία κατασκευάστηκε το 1972, παρακολουθείτο στενά από τις αρμόδιες υπηρεσίες της Περιφέρειας Νοτίου Αιγαίου, με συνεχείς αυτοψίες σε τακτά χρονικά διαστήματα και ειδικότερα μετά από κάθε νεροποντή</p>
    </article>
  </body>
</html>