<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Kultura/a546958/Akademik-Teodorovic-predstavio-zbirku-svojih-pesama-za-decu.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T20:17:00+00:00"/>
    <meta property="og:title" content="Akademik Teodorović predstavio zbirku svojih pesama za decu"/>
    <meta property="og:description" content="Akademik i univerzitetski profesor Dušan eodorović od nedavno je autor i zbirke pesama za decu &quot;Kada je dabar sreo..."/>
  </head>
  <body>
    <article>
      <h1>Akademik Teodorović predstavio zbirku svojih pesama za decu</h1>
      <address>
        <time datetime="2019-11-25T20:17:00+00:00">25 Nov 2019, 20:17</time>
      </address>
      <p>Akademik i univerzitetski profesor Dušan eodorović od nedavno je autor i zbirke pesama za decu "Kada je dabar sreo vidru", koja je večeras predstavljena u beogradskom Domu omladine.</p>
      <p>U izdanju Arhipelaga, zbirka donosi pesme u kojima stižu odgovori na pitanja: šta se sve nalazi u vreći za snove, gde žive dobre ale, koji je to recept za hrabrenje, ali se, istovremeno, objavljuje i ratvaškama.</p>
      <p>Štivo je predstavljeno kao knjiga za decu i decu u odraslima.</p>
      <p>Autor je objasnio je da su ga "prsti sami" odveli ka dečjoj poeziji, a sebe je opisao kao "pripravnika" poezije za decu.</p>
      <p>"Ne znam kako se to desilo. Pronašao samzadovoljstvo u poeziji za decu, ali je zadovoljstvo još veće kada se pesme dopadnu onima kojima ihčitam", rekao je Teodorović.</p>
      <p>Promocija je održana u dvorani Amerikana Doma omladine, a Teodorović se prisetio kako je u tu istu salu, kasnih 60-ih godina, dolazio na igranke utadašnju "Densing dvoranu" gde su se okupljali ljubitelji Bitlsa.</p>
      <p>U publici je večeras bilo dece, ali je u sali, ipak,preovladavala ona odrasla publika koja autoraprepoznaje kao ozbiljnog naučnog radnika koji pokreće ozbiljne teme, poput akademske čestitosti i plagiranja doktorata.</p>
      <p>Autor je pročitao nekoliko pesama a, između ostalih, iz publike podršku su mu pružili sudija i pisac Miodrag Majić, arhitekta Dragoljub Bakić, karikaturista Dušan Petričić.</p>
      <p>O Teodorovićevoj poeziji je govorila pesnikinja Jelena Lengold koja je ukazala da se u pesmama iz zbirke "Kad je dabar sreo vidru" primećuje ljubavprema ljudima i životu.</p>
      <p>Prema njenim rečima, Teodorović je pesnik koji pažljivo posmatra svet oko sebe na duhovit način i iz njegove poezije deca imaju mnogo toga da nauče.</p>
      <p>"Ove pesme vaspitavaju, ali i dozvoljavaju da deca budu nevaljala", primetila je Lengold.</p>
    </article>
  </body>
</html>