<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042915010"/>
    <meta property="og:site_name" content="Dnevnik"/>
    <meta property="article:published_time" content="2019-11-25T20:25:00+00:00"/>
    <meta property="og:title" content="Pentagon odpustil sekretarja mornarice Richarda Spencerja"/>
    <meta property="og:description" content="Obrambni minister ZDA Mark Esper je v nedeljo odpustil najvišjega civilnega voditelja mornarice, sekretarja Richarda Spencerja. Odpustil ga je zaradi zapletov glede usode pripadnika posebnih enot Seal, Edwarda Gallagherja, ker je Spencer mimo njega stopil v stik z Belo hišo."/>
  </head>
  <body>
    <article>
      <h1>Pentagon odpustil sekretarja mornarice Richarda Spencerja</h1>
      <address><time datetime="2019-11-25T20:25:00+00:00">25 Nov 2019, 20:25</time> by <a rel="author">STA</a></address>
      <p>
        <b>Obrambni minister ZDA Mark Esper je v nedeljo odpustil najvišjega civilnega voditelja mornarice, sekretarja Richarda Spencerja. Odpustil ga je zaradi zapletov glede usode pripadnika posebnih enot Seal, Edwarda Gallagherja, ker je Spencer mimo njega stopil v stik z Belo hišo.</b>
      </p>
      <p>Gallagher je bil obtožen umora pripadnika džihadistične skupine Islamska država (IS), ki ga je zaklal z nožem, a je bil obtožbe oproščen. Porota ga je potem obsodila za neprimerno obnašanje, ker se je leta 2017 v Iraku fotografiral s truplom. Obsodba je pomenila degradacijo za eno stopnjo v podčastniškem činu ameriške mornarice.</p>
      <p>Trump je potem to obsodbo odpravil in mu vrnil čin. V sredo je Gallagher dobil obvestilo, da mora pred revizijski odbor, ki bo odločal o tem, ali se bo lahko upokojil s podčastniškim činom, ki ga je imel pred obsodbo, in statusom pripadnika elitnih mornariških posebnih enot Seal. To pomeni nekoliko višjo pokojnino, predvsem pa status elitnega vojščaka, usposobljenega za bojevanje v morju, zraku in na zemlji. Spencer naj bi mimo obrambnega ministra Esperja stopil do Bele hiše in predlagal, da se Gallagherju to omogoči. Esper ga je odpustil, čeprav je potem v nedeljo predlagal enako, skupaj s tem, da se revizijski odbor prekliče.</p>
      <p>Esper je bil očitno užaljen, da je Spencer šel do Trumpa mimo njega in ga je potem odpustil za stvar, ki jo je potem sam predlagal. Trump je potem tvital, kako slabo je mornarica obravnavala Gallagherja in še nekaj previsokih stroških za delovne pogodbe prejšnjih vlad, za kar nihče ni vedel kaj pomeni. Kljub temu je Trump to potem povezal z odpustitvijo Spencerja. Esper je zdaj Trumpu predlagal, naj na položaj civilnega šefa mornarice imenuje upokojenega admirala in sedanjega veleposlanika ZDA na Norveškem Kennetha Braithwaita. Trump je tvitnil, da je to v redu in je Braithwaita označil za moža velikih dosežkov in uspehov.</p>
      <h3>Trump ukazal Esperju, da sporni pripadnik posebnih enot Seal ostane na položaju</h3>
      <p>Obrambni minister ZDA Mark Esper je danes sporočil, da bo pripadnik posebnih enot Seal Edward Gallagher v skladu z ukazom predsednika Donalda Trumpa obdržal svoj čin in do upokojitve konec meseca ostal na svojem položaju. Čin so mu začasno odvzeli in ga degradirali po obsodbi glede obnašanja v Iraku.</p>
      <p>Esper je danes pojasnil, da mu je Trump podal ukaz glede Gallagherja, ki ga sedaj upošteva. "Primer Eddieja Gallagherja se vleče že mesece in je zamotil preveč ljudi. Mora se končati," je dejal Esper.</p>
      <p>Pojasnil je, da bo Gallagher obdržal svoj čin in naziv ter se upokojil konec meseca, poroča ameriški CNN.Esper je ravno v nedeljo odpustil najvišjega civilnega voditelja mornarice, sekretarja Richarda Spencerja. Številni mediji so poročali, da zaradi spora okoli Gallagherja, a je obrambni minister danes pojasnil, da to ni res.</p>
      <p>Odločitev "je o sekretarju Spencerju in verigi poveljstva", je danes pojasnil Esper.Obrambni minister je kot glavni razlog za odpust navedel, da Spencer ni upošteval vrstnega reda komunikacije glede na položaj. Spencer je namreč mimo Esperja stopil v stik z Belo hišo in s Trumpom govoril glede Gallagherja, poroča francoska tiskovna agencija AFP."</p>
      <p>Sekretar Spencer je kršil ta pravila in tako izgubil moje zaupanje," je dodal Esper.Glede Gallagherja so se v preteklih dnevih vrstili pomisleki, ali bi mu ponovno znižali čin. Gallagher je bil obtožen vojnega zločina, ker naj bi ujetega pripadnika džihadistične skupine Islamska država (IS) zaklal z nožem, a je bil obtožbe oproščen. Porota ga je potem obsodila za neprimerno obnašanje, ker se je leta 2017 v Iraku fotografiral s truplom. Obsodba je pomenila degradacijo za eno stopnjo v podčastniškem činu ameriške mornarice.</p>
      <p>Trump pa se je vmešal in ukazal, da mu vrnejo čin. V sredo je Gallagher dobil obvestilo, da mora pred revizijski odbor, ki bo odločal o tem, ali se bo lahko upokojil s podčastniškim činom in statusom pripadnika elitnih mornariških posebnih enot Seal. To pomeni nekoliko višjo pokojnino, predvsem pa status elitnega vojščaka, usposobljenega za bojevanje v morju, zraku in na zemlji.</p>
      <related>
        <h4>Preberite zadnje Älanke</h4>
        <a href="https://www.dnevnik.si/1042915145/kronika/v-argentini-dolgoletni-zapor-za-duhovnika-ki-sta-zlorabljala-gluhe-otroke"/>
        <a href="https://www.dnevnik.si/1042915141/sport/alpsko-/janica-kostelic-odstopila-s-polozaja-hrvaske-sekretarke-za-sport"/>
        <a href="https://www.dnevnik.si/1042915140/magazin/aktualno/foto-melania-trump-sprejela-v-dar-bozicno-drevo-bele-hise"/>
        <a href="https://www.dnevnik.si/1042915130/slovenija/vreme-oblacno-z-rahlim-dezjemsgsdgs"/>
        <a href="https://www.dnevnik.si/1042915138/svet/netanjahu-lahko-kljub-obtoznici-ostane-premier"/>
      </related>
    </article>
  </body>
</html>