<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/11/25/london-azt-keri-pekingtol-hogy-azonnal-engedjek-be-az-ensz-megfigyeloit-az-atnevelo-taborokba"/>
    <meta property="og:site_name" content="444"/>
    <meta property="article:published_time" content="2019-11-25T20:09:52+00:00"/>
    <meta property="og:title" content="London azt kéri Pekingtől, hogy azonnal engedjék be az ENSZ megfigyelőit az átnevelő táborokba"/>
    <meta property="og:description" content="Melyek Kína szerint ugyan önkéntes alapon működő központok, de a kiszivárgott dokumentumok szerint inkább koncentrációs táborok."/>
  </head>
  <body>
    <article>
      <h1>London azt kéri Pekingtől, hogy azonnal engedjék be az ENSZ megfigyelőit az átnevelő táborokba</h1>
      <address><time datetime="2019-11-25T20:09:52+00:00">25 Nov 2019, 20:09</time> by <a rel="author">Horváth Bence</a></address>
      <p>Nagy-Britannia arra szólította fel Kínát, hogy haladéktalanul biztosítsanak korlátlan hozzáférést az ENSZ megfigyelőinek a Hszincsiang tartományban működő táborokhoz. Ahol a kínaiak szerint csak önkéntes alapú oktatási központok működnek, minden más forrás szerint viszont több százezer vagy akár egymillió ujgurt zárhattak be oda, és ahol a legfrissebb kiszivárgott dokumentumok szerint totális agymosást végző börtöntáborok vannak.</p>
      <p>A brit külügyminisztérium a <a href="https://www.theguardian.com/world/2019/nov/25/uk-calls-for-un-access-chinese-detention-camps-xinjiang">Guardian beszámolója szerint </a>a frissen kiszivárgott <a href="https://444.hu/2019/11/24/ujabb-kiszivargott-dokumentumok-mutatjak-meg-hogyan-zajlik-a-totalis-agymosas-a-kinai-atnevelotaborokban">belső kínai dokumentumokra hivatkozva</a> kérte az ENSZ megfigyelőinek a beengedését a táborokba. Ezekből a dokumentumokból kiderült, hogy szó sincs önkéntességről: családjuktól elszakított embereket börtönöznek be akár évekre is, bármiféle tárgyalás nélkül, és a cél a teljes ideológiai átnevelés. </p>
      <p>Ugyanígy elítélte az Európai Bizottság is hétfőn a politikai átnevelő táborok működtetését. </p>
      <p>Kínai tisztviselők továbbra is tagadják, hogy ilyen táborokat működtetnének, szerintük ezek tényleg önkéntes képzőközpontok, melyeket a terrorizmus elleni harc miatt hoztak létre. </p>
    </article>
  </body>
</html>