<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/25/sakota-zadovoljan-igrom-pavicevic-ima-pravo-da-se-ljuti/"/>
    <meta property="og:site_name" content="Sportska centrala"/>
    <meta property="article:published_time" content="2019-11-25T20:59:57+00:00"/>
    <meta property="og:title" content="Šakota zadovoljan igrom: Pavićević ima pravo da se ljuti"/>
    <meta property="og:description" content="Trener košarkaša Crvene zvezde Dragan Šakota izjavio je da je zadovoljan kako je njegov tim odigrao u pobedi nad Mornarom (105:82) i istakao da se trener Barana Mihailo Pavićević ljuti sa razlogom. Raspucani su bili košarkaši Crvene zvezde na novom debiju Dragana Šakote u ovom klubu. Svi igrači su se upisali u strelce, što je […]"/>
  </head>
  <body>
    <article>
      <h1>Šakota zadovoljan igrom: Pavićević ima pravo da se ljuti</h1>
      <address><time datetime="2019-11-25T20:59:57+00:00">25 Nov 2019, 20:59</time> by <a rel="author">Nemanja</a></address>
      <p>Trener košarkaša Crvene zvezde Dragan Šakota izjavio je da je zadovoljan kako je njegov tim odigrao u pobedi nad Mornarom (105:82) i istakao da se trener Barana <a href="https://www.sportskacentrala.com/2019/11/25/pavicevic-ljut-zbog-poslednjeg-kosa-vraticemo-zvezdi/">Mihailo Pavićević ljuti </a>sa razlogom.</p>
      <p>Raspucani su bili košarkaši Crvene zvezde na novom debiju Dragana Šakote u ovom klubu. Svi igrači su se upisali u strelce, što je zadovoljilo stratega srpskog šampiona.</p>
      <p><b>– Treba da budemo zadovoljni sa utakmicom. Mislim da smo bili ozbiljni veći deo. Bilo je perioda pred kraj poluvremena koje smo kritikovali, ali smo većim delom utakmice zadovoljni. Pre svega procentima i angažovanjem. Bilo je dosta asistencija i saradnji koje mi se sviđaju. Svestan sam da ovakvih procenata neće biti uvek, ali ćemo tražiti drugi način da napadamo sa istim ciljem da se pobeđuje </b>– kazao je Šakota.</p>
      <p>Šakota je kazao da nije video mnogo novih stvari u odnosu na igru Zvezde pre njegovog dolaska, te da je za tako nešto potrebno vreme.</p>
      <p><b>– Ne mislim da je bilo puno novih stvari, već mislim da smo imali dovoljnu koncentraciji. Protivnik je u jednom trenutku popustio i to nam je pomoglo. Ušli smo sa puno respekta jer kada gledaš jednu napadačku ekipu, to je tim koji može da vrati rezultat i 20 poena minusa. Imali smo mali broj radnih sati da bi se sve ispravljalo, ali treba insistirati na kontinuitetu. Moramo da imamo ozbiljnost da i kada nam ne ide prebrodimo krizne periode. Imaćemo razna iskušenja, moramo se spremiti za sve izazove </b>– istakao je iskusni Šakota.</p>
      <p>Šakota je upitan da prokomentariše reakciju trenera Mihaila Pavićevića što je poslednji napad Crvena zvezda igrala za koš.</p>
      <p><b>– Onog momenta kada vidiš ceo napad na satu i viška vremena za protivnika, u tom trenutku mi nije bila na pameti nijedna lična stvar. Ovo mi je bila prva utakmica, možda je i trebalo da vodim računa o tome detalju, ali se ovim putem izvinjavam. Trener Pavićević ima pravo da se ljut –</b> rekao je Šakota.</p>
      <p>Usledilo je pitanje da Šakota uporedi svoj pređašnji mandat na klupi Crvene zvezde i sadašnju situaciju.</p>
      <p>–<b> Zvezda nije bila tako stabilna, pokušavala je da pravi tim. Sve smo pravili ispočetka, a u nastavku je bilo mnogo problema koji nam nisu pomogli, a Partizan je bio jak i igrao Evroligu. Apsolutno nije bila ista priča</b> – konstatovao je Šakota.</p>
      <p>Naredni meč, Crvena zvezda igra u četvrtak u okviru Evrolige kada u Beogradu budu dočekali ekipu Valensije.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/25/pavicevic-ljut-zbog-poslednjeg-kosa-vraticemo-zvezdi/"/>
        <a href="https://www.sportskacentrala.com/2019/11/25/stotka-zvezde-na-debiju-dragana-sakote/"/>
        <a href="https://www.sportskacentrala.com/2019/11/25/live-crvena-zvezda-mornar-4/"/>
        <a href="https://www.sportskacentrala.com/2019/11/24/sakota-potrebna-mi-je-pomoc-strucnog-staba-a-igracima-podrska-navijaca/"/>
        <a href="https://www.sportskacentrala.com/2019/11/23/perperoglu-operisan/"/>
        <a href="https://www.sportskacentrala.com/2019/11/23/covic-ostro-o-napadima-na-sina-i-situaciji-oko-gista/"/>
        <a href="https://www.sportskacentrala.com/2019/11/23/sakota-cekao-sam-ovakav-izazov-nema-potrebe-za-promenama/"/>
        <a href="https://www.sportskacentrala.com/2019/11/23/iznenadjenje-bivsi-selektor-scg-preuzeo-zvezdu/"/>
        <a href="https://www.sportskacentrala.com/2019/11/23/zvezda-zakazala-vanrednu-konferenciju-za-medije/"/>
      </related>
    </article>
  </body>
</html>