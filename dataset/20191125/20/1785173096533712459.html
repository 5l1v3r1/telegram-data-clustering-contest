<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/zidane-il-iubesc-pe-mbappe-tuchel-si-noi-il-iubim-si-din-pacate-pentru-zidane-mbappe-este-jucatorul-nostru-1922403025532019112019181412"/>
    <meta property="og:site_name" content="News.ro"/>
    <meta property="article:published_time" content="2019-11-25T20:30:53+00:00"/>
    <meta property="og:title" content="Zidane: Îl iubesc pe Mbappe / Tuchel: Şi noi îl iubim şi, din păcate pentru Zidane, Mbappe este jucătorul nostru"/>
    <meta property="og:description" content="Înaintea meciului dintre Real Madrid şi Paris Saint-Germain, din grupa A a Ligii Campionilor, cei doi antrenori: Zinedine Zidane, respectiv Thomas Tuchel şi-au manifestat iubirea faţă de atacantul Kylian Mbappe, însă tehnicianul german a ieşit învingător, în special pentru că jucătorul este legitimat la parizieni."/>
  </head>
  <body>
    <article>
      <h1>Zidane: Îl iubesc pe Mbappe / Tuchel: Şi noi îl iubim şi, din păcate pentru Zidane, Mbappe este jucătorul nostru</h1>
      <address><time datetime="2019-11-25T20:30:53+00:00">25 Nov 2019, 20:30</time> by <a rel="author">Luminiţa Turcu</a></address>
      <p>
        <b>Înaintea meciului dintre Real Madrid şi Paris Saint-Germain, din grupa A a Ligii Campionilor, cei doi antrenori: Zinedine Zidane, respectiv Thomas Tuchel şi-au manifestat iubirea faţă de atacantul Kylian Mbappe, însă tehnicianul german a ieşit învingător, în special pentru că jucătorul este legitimat la parizieni.</b>
      </p>
      <p>"Îl cunosc demult timp pe Mbappe, deja sunt îndrăgostit de el, îl iubesc", a declarat Zidane.</p>
      <p>La scurt timp, Tuchel a ţinut să-i reamintească lui Zidane că Mbappe este jucătorul celor de la PSG.</p>
      <p>"Nu ştiu cât de mult îl iubeşte Zidane pe Mbappe, dar şi noi îl iubim. Uneori se întâmplă să iubeşti mai mult persoanele care nu sunt disponibile. Din păcate pentru Zidane, Mbappe este jucătorul nostru. Sunt sigur că îşi iubeşte mult şi jucătorii săi", a spus Tuchel.</p>
      <p>Real Madrid şi Paris Saint-Germain se întâlnesc, marţi, de la ora 22.00, în etapa a cincea a grupei A a Ligii Campionilor.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>