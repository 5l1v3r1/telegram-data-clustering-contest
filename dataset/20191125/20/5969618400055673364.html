<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/car/to-nissan-gt-r-nismo-kai-se-lego.5646277.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T20:28:00+00:00"/>
    <meta property="og:title" content="To Nissan GT-R NISMO και σε LEGO"/>
    <meta property="og:description" content="Η πρώτη συνεργασία μεταξύ της LEGO και της Nissan είναι γεγονός με το GT-R NISMO να είναι διαθέσιμο το πρώτο εξάμηνο του 2020."/>
  </head>
  <body>
    <article>
      <h1>To Nissan GT-R NISMO και σε LEGO</h1>
      <h2>Η πρώτη συνεργασία μεταξύ της LEGO και της Nissan είναι γεγονός με το GT-R NISMO να είναι διαθέσιμο το πρώτο εξάμηνο του 2020.</h2>
      <address><time datetime="2019-11-25T20:28:00+00:00">25 Nov 2019, 20:28</time> by <a rel="author">Δημήτρης Μπαλής</a></address>
      <p>Ακόμα και τα πιο γρήγορα αυτοκίνητα του κόσμου, μπορούν να κατασκευαστούν από… τουβλάκια LEGO, που από το 1962 έχουν «κλέψει» τις καρδιές  εκατομμυρίων παιδιών (και όχι μόνο), σε όλο τον κόσμο.</p>
      <p>Σήμερα, το LEGO Group και η Nissan αποκάλυψαν ένα μοντέλο που αποτίει φόρο τιμής σε ένα από τα πιο διάσημα ιαπωνικά supercars: το Nissan GT-R NISMO.</p>
      <p>Αυτή είναι η πρώτη συνεργασία μεταξύ της LEGO και της ιαπωνικής αυτοκινητοβιομηχανίας.</p>
      <p>Το μοντέλο LEGO αποκαλύφθηκε από τον διευθύνοντα σύμβουλο του LEGO Group Niels B. Christiansen και την Asako Hoshino, εκτελεστικό αντιπρόεδρο της Nissan, στην παγκόσμια έδρα της αυτοκινητοβιομηχανίας, στην Yokohama.</p>
      <p>Το LEGO Speed Champions Nissan GT-R NISMO θα είναι διαθέσιμο τον Ιανουάριο του 2020. Είναι ένα από τα πρώτα στο σύνολο της σειράς 2020 Speed Champions, με μέγεθος 25% μεγαλύτερο από ό,τι τα προηγούμενα χρόνια.</p>
      <p>Το μοντέλο GT-R NISMO, κατασκευασμένο από 298 στοιχεία LEGO (πάνω από 90.000 μέρη το πραγματικό μοντέλο) αντικατοπτρίζει  τις αυθεντικές και περίπλοκες λεπτομέρειες του πραγματικού αγωνιστικού αυτοκινήτου, σε ένα σχετικά μικρό LEGO μοντέλο. Αυτό ήταν μια ενδιαφέρουσα πρόκληση για τον σχεδιαστή της LEGO, Chris Stamp.</p>
      <figure>
        <img src="https://www.sport24.gr/incoming/article5646279.ece/BINARY/w620/191125-02_02.jpg"/>
      </figure>
      <p> </p>
      <p>Αξίζει να σημειωθεί ότι ενώ για το πραγματικό αυτοκίνητο χρειάζονται 8 και πλέον ώρες για την κατασκευή του, το LEGO χρειάζεται μόλις 20 λεπτά. Επίσης, για την εξέλιξη του πραγματικού αυτοκινήτου πέρασαν 10 χρόνια, ενώ για τη μινιατούρα μόλις 12 μήνες. Το πραγματικό μοντέλο ζυγίζει 1720 κιλά, ενώ το μικρό μόλις 193 γραμμάρια. Κι όσο για το κιβώτιο ταχυτήτων, από το 6άρι διπλού συμπλέκτη, έχουμε στο LEGO μια ταχύτητα μπροστά και μία πίσω, όπως η κίνηση του χεριού μας…</p>
      <p>
        <a href="http://driveandtravel.gr/">www.driveandtravel.gr</a>
      </p>
    </article>
  </body>
</html>