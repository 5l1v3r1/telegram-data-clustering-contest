<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/atiduokite-savo-balsa-uz-klaipedos-sporta-1752691/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-25T20:01:00+00:00"/>
    <meta property="og:title" content="Atiduokite savo balsą už Klaipėdos sportą"/>
    <meta property="og:description" content="Reklama"/>
  </head>
  <body>
    <article>
      <h1>Atiduokite savo balsą už Klaipėdos sportą</h1>
      <address><time datetime="2019-11-25T20:01:00+00:00">25 Nov 2019, 20:01</time> by <a rel="author" href="https://www.ve.lt/autoriai/paulius-matulevicius/" target="_blank">Paulius MATULEVIČIUS</a></address>
      <p>Reklama</p>
      <p>
        <b>Lietuvos sporto federacijų sąjunga (LSFS) paskelbė devynias nominacijas, kurių nugalėtojams atiteks 2019 metų sporto vadybos apdovanojimų prizai. Keturiose nominacijose yra minimas Klaipėdos sportas.</b>
      </p>
      <p>Taigi, visi klaipėdiečiai ir Klaipėdos sportui prijaučiantys žmonės gali atiduoti savo balsą už mūsų miestą portale Delfi.lt sporto skiltyje prie straipsnio "Balsavimas: išrinkite geriausią metų sporto vadybininką, miestą, klubą ir projektus".</p>
      <p>
        <b>
          <a href="https://www.delfi.lt/sportas/kitos-sporto-sakos/balsavimas-isrinkite-geriausia-metu-sporto-vadybininka-miesta-kluba-ir-projektus.d?id=82858999">Balsuokite paspaudę ČIA.</a>
        </b>
      </p>
      <p>Metų profesionalaus sporto klubo titulą pretenduoja gauti 10 kartų Lietuvos čempionai Klaipėdos "Dragūno" rankininkai, tarp Metų sporto klubo nominantų yra nuolat ne tik Lietuvoje, bet ir užsienyje lyderio pozicijas iškovojantys Klaipėdos "Shodan" karatistai, Metų sporto iniciatyvos prizas gali atitekti šių metų birželį pačioje miesto širdyje, Teatro aikštėje, vykusiam tarptautiniam moterų tinklinio turnyrui "Amber Cup - Kredito garantas" ir bene pačioje svarbiausioje nominacijoje "Metų sporto miestas" yra Klaipėdos sportas.</p>
      <p>Taigi, Klaipėdos dienraščio "Vakarų ekspresas" sporto skyrius ragina visus balsuoti už Klaipėdos miesto sportą.</p>
      <p>
        <i>Jūsų balsas gali lemti, kad Klaipėda taps sportiškiausiu Lietuvos miestu. Mes ir taip žinome, kad esame sportiškiausi, tačiau tai dar kartą įrodykime kauniečiams, šiauliečiams, panevėžiečiams ir visiems kitiems.</i>
      </p>
      <p>Reklama</p>
      <p>Balsuoti už kandidatus minėtame portale galima iki lapkričio 27 d. Visuomenės balsai nulems 36 proc. galutinių rezultatų.</p>
      <p>Nugalėtojai bus paskelbti iškilmingoje ceremonijoje, kuri vyks gruodžio 3 d. Vilniuje.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/kvieciame-balsuoti-uz-klaipedos-sporta-1678631/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/isdalytos-lesos-reprezentacinems-miesto-komandoms-1535915/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/reprezentacinems-miesto-komandoms---sutaupytos-lesos-1484968/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/klaipeda-apsisprende-paremti-sporto-meistrus-855859/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/klaipedos-sporto-bedu-virtine-688701/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/klaipedos-sporto-reanimacijai---kongresas-621661/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>