<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/kerdiste-prosklisis-gia-tin-parastasi-tou-arka-zoi-meta-chamilon-ptiseon/"/>
    <meta property="og:site_name" content="irafina"/>
    <meta property="article:published_time" content="2019-11-25T20:15:12+00:00"/>
    <meta property="og:title" content="Κερδίστε προσκλήσεις για την παράσταση του Αρκά  «Ζωή Μετά Χαμηλών Πτήσεων»"/>
    <meta property="og:description" content="Το irafina.gr σας πάει θέατρο. Μπείτε στην κλήρωση και κερδίστε 10 διπλές προσκλήσεις για την παράσταση του Αρκά «Ζωή Μετά Χαμηλών Πτήσεων», για το Σάββατο 30 Νοεμβρίου (βραδινή 21.15) Για να πάρετε μέρος στον διαγωνισμό συμπληρώστε στην παρακάτω φόρμα με το όνομα σας, το email σας και στο μήνυμα γράφετε «Θέατρο»  και τα στοιχεία επικοινωνίας […]"/>
  </head>
  <body>
    <article>
      <h1>Κερδίστε προσκλήσεις για την παράσταση του Αρκά  «Ζωή Μετά Χαμηλών Πτήσεων»</h1>
      <address>
        <time datetime="2019-11-25T20:15:12+00:00">25 Nov 2019, 20:15</time>
      </address>
      <p>Το irafina.gr σας πάει θέατρο. Μπείτε στην κλήρωση και κερδίστε 10 διπλές προσκλήσεις για την παράσταση του Αρκά «Ζωή Μετά Χαμηλών Πτήσεων», για το Σάββατο 30 Νοεμβρίου (βραδινή 21.15)</p>
      <p>Για να πάρετε μέρος στον διαγωνισμό συμπληρώστε στην παρακάτω φόρμα με το όνομα σας, το email σας και στο μήνυμα γράφετε «Θέατρο»  και τα στοιχεία επικοινωνίας σας. Τέλος πατήστε «Αποστολή».</p>
      <h3>Checking...</h3>
      <p>Ouch! There was a server error.<br/><a href="https://www.irafina.gr/kerdiste-prosklisis-gia-tin-parastasi-tou-arka-zoi-meta-chamilon-ptiseon/javascript:void(0);">Retry »</a></p>
      <h3>Sending message...</h3>
      <h4>Φόρμα Επικοινωνίας</h4>
      <p>Μήνυμα</p>
      <p>Οι νικητές του διαγωνισμού θα ανακοινωθούν μέσα από το irafina.gr, το πρωί της Παρασκευής 29/11</p>
      <p>
        <b>ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ:</b>
      </p>
      <p>Η εταιρεία θεατρικών παραγωγών «Μέθεξις», παρουσιάζει φέτος στο Θέατρο Ριάλτο – «Πρώην Αλέκος Αλεξανδράκης» το έργο “Ζωή Μετά Χαμηλών Πτήσεων” του ΑΡΚΑ.</p>
      <p>Οι ήρωες του ΑΡΚΑ, για δεύτερη σεζόν, ξεπηδούν μέσα από τις σελίδες των κόμικς και ζωντανεύουν μ’ ένα μεγάλο θίασο σύγχρονων πρωταγωνιστών. Τον Γιώργο Νινιό, τον Θανάση Βισκαδουράκη, τη Σοφία Βογιατζάκη, τον Πέτρο Μπουσουλόπουλο, τον Χρήστο Τριπόδη, τη Μάρα Δαρμουσλή, την Κατερίνα Θεοχάρη και τον Τάσο Παλαντζίδη σε σκηνοθεσία Δημήτρη Αγορά.</p>
      <p>Η “Ζωή Μετά”, ο “Ισοβίτης”, οι “Χαμηλές Πτήσεις”, ο “Καστράτο”, το “Μαλλί με Μαλλί” πρωταγωνιστές στην ξεκαρδιστική παράσταση “Ζωή Μετά Χαμηλών Πτήσεων”, που θα φέρει λυτρωτικό γέλιο στα χείλη κάθε πικραμένου.</p>
      <p>Ο Μπαμπάς Σπουργίτης προσπαθεί να ξεπεράσει την προδοσία της σπουργιτίνας, να βρει καινούργια σύντροφο και να χαλιναγωγήσει το “τέρας” που έχει για γιο. Ο Ισοβίτης βρίσκει παρηγοριά στο μοναδικό πλάσμα που του προσφέρει τη φιλία του με το αζημίωτο, τον βρωμερό ποντικό Μοντεχρήστο, ενώ ο Θανατοποινίτης γράφει την αυτοβιογραφία του περιμένοντας χάρη. Η Λουκρητία θέλει απελπισμένα σεξ, μα η σκληρή μοίρα είναι το μόνο σκληρό πράγμα που συναντά, καθώς συγκάτοικος της είναι ο ευνούχος Καστράτο. Σ’ ένα κομμωτήριο, οι γλώσσες κόκαλα δεν έχουν και κόκαλα σπάνε, με τις πελάτισσες να είναι έτοιμες να πιαστούν μαλλί με μαλλί. Τέλος, στην κόλαση και στον παράδεισο τα πράγματα δεν είναι έτσι όπως μας τα είπαν. Ζωή μετά υπάρχει, αλλά κάτι μας θυμίζει από τα πριν.</p>
      <p>Στη “Ζωή Μετά Χαμηλών Πτήσεων”, τα κείμενα και οι χαρακτήρες του αγαπημένου σκιτσογράφου ζωντανεύουν, σχολιάζοντας με λιτό αλλά καυστικό τρόπο την καθημερινότητα του σύγχρονου Έλληνα, τις ανθρώπινες σχέσεις, τους φόβους, τους πόθους και τις μεταφυσικές του ανησυχίες. Μια παράσταση που απευθύνεται με τόλμη σε όλους όσοι αγαπούν τον ΑΡΚΑ και δε φοβούνται να κοιτάξουν με σαρκασμό το πρόσωπό τους στον καθρέφτη.</p>
      <p>Πρωταγωνιστούν:<br/>Γιώργος Νινιός, Θανάσης Βισκαδουράκης, Σοφία Βογιατζάκη, Πέτρος Μπουσουλόπουλος, Χρήστος Τριπόδης, Μάρα Δαρμουσλή, Κατερίνα Θεοχάρη, Δημήτρης Αγοράς και ο Τάσος Παλαντζίδης.</p>
      <p>Συγγραφέας: ΑΡΚΑΣ<br/>Θεατρική Διασκευή / Σκηνοθεσία: Δημήτρης Αγοράς<br/>Χορογραφίες: Αντιγόνη Γύρα<br/>Κουστούμια Κωνσταντινιά Βαφειάδου, Σοφία Δριστέλα<br/>Σκηνικά: Λία Ασβεστά<br/>Καλλιτεχνική επιμέλεια: Χρήστος Τριπόδης<br/>Παραγωγή: ΜΕΘΕΞΙΣ, Χρήστος Τριπόδης<br/>Διάρκεια παράστασης: 100’ (χωρίς διάλειμμα)</p>
      <p>Ημέρες και ώρες Παραστάσεων<br/>Παρασκευή 21:15<br/>Σάββατο 18:15 &amp; 21:15<br/>Κυριακή 20:00</p>
      <p>Τιμές εισιτηρίων<br/>προπώληση: 12 ευρώ (viva.gr)<br/>Ανεργίας, φοιτητικό, άνω των 65, πολύτεκνοι: 12 ευρώ<br/>Παιδικό: 10 ευρώ<br/>Γενική είσοδος: 15 ευρώ</p>
      <p>Αγοράστε εισιτήρια viva.gr:<br/><a href="https://www.viva.gr/tickets/theater/pollaploi-xwroi/arkas-i-zwi-meta-xamilwn-ptisewn/">https://www.viva.gr/tickets/theater/pollaploi-xwroi/arkas-i-zwi-meta-xamilwn-ptisewn/</a></p>
      <p>Επικοινωνία: 210 7622034, 6943290294</p>
    </article>
  </body>
</html>