<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/xiaomi_prezentuvala_kompaktnu_bezdrotovu_dril_akku_n1239067"/>
    <meta property="og:site_name" content="24 Канал"/>
    <meta property="article:published_time" content="2019-11-25T20:00:00+00:00"/>
    <meta property="og:title" content="Xiaomi презентувала компактну бездротову дриль AKKU"/>
    <meta property="og:description" content="На краудфандинговому майданчику Xiaomi презентувала компактну бездротову дриль AKKU, виконана у формі, що більше нагадує клеєвий пістолет. Однією з особливостей продукту є безщіточний електродвигун."/>
  </head>
  <body>
    <article>
      <h1>Xiaomi презентувала компактну бездротову дриль AKKU</h1>
      <address><time datetime="2019-11-25T20:00:00+00:00">25 Nov 2019, 20:00</time> by <a rel="author" href="https://24tv.ua/mihaylo_goda_tag5966/" target="_blank">Михайло Года</a></address>
      <p>
        <b>На краудфандинговому майданчику Xiaomi презентувала компактну бездротову дриль AKKU, виконана у формі, що більше нагадує клеєвий пістолет. Однією з особливостей продукту є безщіточний електродвигун.</b>
      </p>
      <p>На перший погляд цей малюк від Xiaomi скидається на іграшку, однак насправді його можна використовувати з найрізноманітнішою метою. Такий помічник вам точно знадобиться в майстерні або з побутовою метою.</p>
      <blockquote>Цікаво: <a href="https://24tv.ua/techno/xiaomi_vipustila_novu_elektrobritvu_za_28_dolariv_n1237816">Xiaomi випустила нову електробритву за 28 доларів</a></blockquote>
      <p>Працюватиме інструмент у двох швидкісних режимах: при 260 або 850 оборотах в хвилину. Перший режим можна використовувати для складання меблів, розбирання побутової техніки або навіть на кухні, скажімо для збивання омлету.</p>
      <p>Друга ж швидкість використовується для більш серйозних робіт, наприклад для загвинчування саморізів в гіпсокартон та дерево, а також для свердління плитки й металу.</p>
      <figure>
        <img src="https://24tv.ua/resources/photos/news/620_DIR/201911/1239067_10240629.jpg?201911134332"/>
        <figcaption>Другий режим дозволяє використовувати дриль для роботи з деревом та металом / Xiaomi</figcaption>
      </figure>
      <p>Автономну роботу забезпечують змінні акумулятори 21700, які встановлюються в ручці подібно обоймі. Перезаряджаються вони через порт USB Type-C. Використовувати для цього можна навіть павербанк.</p>
      <figure>
        <img src="https://24tv.ua/resources/photos/news/620_DIR/201911/1239067_10240702.jpg?201911135003"/>
        <figcaption>Заряджати дриль можна навіть від павербанка / Xiaomi</figcaption>
      </figure>
      <p>До стандартного комплекту входить 8 найпоширеніших насадок та подовжувальна головка з хромо-ванадієвої сталі. Важить дриль AKKU 520 грамів при розмірах 150×45×160 міліметрів.</p>
      <figure>
        <img src="https://24tv.ua/resources/photos/news/620_DIR/201911/1239067_10240783.jpg?201911135334"/>
        <figcaption>Стандартний комплект насадок дрилі AKKU / Xiaomi</figcaption>
      </figure>
      <p>Дриль обладнана електронним перемикачем реверсу розрахованим на 200 000 натискань, а під патроном розташований LED-ліхтарик яким можна освітити темні місця у разі потреби.</p>
      <figure>
        <img src="https://24tv.ua/resources/photos/news/620_DIR/201911/1239067_10240823.jpg?201911135623"/>
        <figcaption>AKKU обладнана LED-ліхтариком для додаткового освітлення / Xiaomi</figcaption>
      </figure>
      <p>
        <b>Дивіться відео про безщіткову двошвидкісну Xiaomi AKKU:</b>
      </p>
      <figure>
        <iframe src="https://www.youtube.com/embed/GDP2nEMZWHM" width="560" height="315" data-service="Youtube" scrolling="no"/>
      </figure>
      <h3>Ціна</h3>
      <p>Наразі дриль Xiaomi AKKU доступна для замовлення у Китаї за ціною всього 199 юанів (приблизно 690 гривень). У продажі на AliExpress вона може з’явитися вже в лютому.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <a href="https://24tv.ua/techno/tehno_tag5908/">Техно</a></blockquote>
    </article>
  </body>
</html>