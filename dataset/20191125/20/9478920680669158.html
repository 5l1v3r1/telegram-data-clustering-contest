<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/xekina-o-kyklos-dialexeon-tis-akadimias-domi-dia-vioy-mathisis-tis-pamth-stin-pe-rodopis/"/>
    <meta property="og:site_name" content="ert.gr"/>
    <meta property="article:published_time" content="2019-11-25T20:12:35+00:00"/>
    <meta property="og:title" content="Ξεκινά ο κύκλος διαλέξεων της Ακαδημίας- Δομή Δια Βίου Μάθησης της ΠΑΜΘ, στην ΠΕ Ροδόπης"/>
    <meta property="og:description" content="Την Τετάρτη 27 Νοεμβρίου, ξεκινά ο φετινός κύκλος διαλέξεων στην ΑΚΑΔΗΜΙΑ – Δομή Δια Βίου Μάθησης της Περιφέρειας Ανατολικής Μακεδονίας και Θράκης, στην Περιφερειακή Ενότητα Ροδόπης."/>
  </head>
  <body>
    <article>
      <h1>Ξεκινά ο κύκλος διαλέξεων της Ακαδημίας- Δομή Δια Βίου Μάθησης της ΠΑΜΘ, στην ΠΕ Ροδόπης</h1>
      <address><time datetime="2019-11-25T20:12:35+00:00">25 Nov 2019, 20:12</time> by <a rel="author">Μαρία Νικολάου</a></address>
      <p>Την Τετάρτη 27 Νοεμβρίου, ξεκινά ο φετινός κύκλος διαλέξεων στην ΑΚΑΔΗΜΙΑ – Δομή Δια Βίου Μάθησης της Περιφέρειας Ανατολικής Μακεδονίας και Θράκης, στην Περιφερειακή Ενότητα Ροδόπης.</p>
      <figure>
        <img src="https://www.ert.gr/wp-content/uploads/2019/11/2019-%CE%91%CE%9A%CE%91%CE%94%CE%97%CE%9C%CE%99%CE%91-%CE%9A%CE%9F%CE%9C%CE%9F%CE%A4%CE%97%CE%9D%CE%97-.jpg"/>
      </figure>
      <p>Η Ακαδημία – Δομή Διά Βίου Μάθησης της Περιφέρειας ΑΜΘ αποτελεί καινοτόμο και πρωτοποριακή δράση της Περιφέρειας κατά την οποία καθηγητές και ειδικοί επιστήμονες του Δημοκρίτειου Πανεπιστημίου Θράκης και του Διεθνούς Πανεπιστημίου Ελλάδας παραδίδουν με τρόπο απλό και κατανοητό, σε εθελοντική βάση, διαλέξεις σε πολίτες σε επιμέρους γνωστικά αντικείμενα και θεματικά πεδία, όπως η Υγεία, η Παιδεία, ο Πολιτισμός, η Επιχειρηματικότητα, η Τεχνολογία, η Ενέργεια, το Περιβάλλον κ.ά.</p>
      <p>Ειδικότερα στην Π.Ε Ροδόπης, έχουν προγραμματιστεί να πραγματοποιηθούν 14 συνολικά διαλέξεις στη θεματική ενότητα «ΠΟΛΙΤΙΣΜΟΣ ΚΑΙ ΟΙΚΟΝΟΜΙΑ ΣΗΜΕΡΑ». Οι διαλέξεις διεξάγονται στην αίθουσα συνεδριάσεων «ΓΕΩΡΓΙΟΣ ΠΑΥΛΙΔΗΣ» – Π.Ε Ροδόπης, κάθε Τετάρτη κατά τις ώρες 19.00 με 21.00.</p>
      <p>Η συμμετοχή στις διαλέξεις είναι δωρεάν, ενώ στο τέλος του προγράμματος θα δοθούν βεβαιώσεις παρακολούθησης.</p>
      <p>Οι ενδιαφερόμενοι πολίτες μπορούν να συμμετέχουν στην ΑΚΑΔΗΜΙΑ, συμπληρώνοντας ηλεκτρονική αίτηση που βρίσκεται διαθέσιμη, στον ακόλουθο σύνδεσμο:http://acadimia.eu/index.php/el/eggrafes/eggrafes-politon</p>
      <p>Το αναλυτικό πρόγραμμα των διαλέξεων, οι ομιλητές και πληροφορίες, είναι αναρτημένα στην ιστοσελίδα της ΑΚΑΔΗΜΙΑΣ www.acadimia.eu .</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/komotini/d-charitoy-epicheiroyn-idiotikopoiisi-tis-dei/"/>
        <a href="https://www.ert.gr/perifereiakoi-stathmoi/komotini/komotini-neoi-melissokomoi-me-orexi-gia-doyleia-kai-agapi-gia-ti-melissa/"/>
        <a href="https://www.ert.gr/perifereiakoi-stathmoi/komotini/komotini-25-11-2019-ert-eidiseis/"/>
        <a href="https://www.ert.gr/perifereiakoi-stathmoi/komotini/komotini-d-charitoy-tha-mas-kalesei-poly-grigora-o-ellinikos-laos/"/>
        <a href="https://www.ert.gr/perifereiakoi-stathmoi/komotini/komotinip-rigas-o-kosmos-olos-prepei-na-einai-stin-proti-grammi-tis-machis/"/>
        <a href="https://www.ert.gr/perifereiakoi-stathmoi/komotini/komotini-24-11-2019-ert-eidiseis/"/>
      </related>
    </article>
  </body>
</html>