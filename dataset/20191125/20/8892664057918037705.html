<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/matrai-eromu-tuzolto-tomlovel-vezetik-a-vizet-egy-aknaba/gyscm3s"/>
    <meta property="og:site_name" content="Blikk.hu"/>
    <meta property="article:published_time" content="2019-11-25T20:51:00+00:00"/>
    <meta property="og:title" content="Mi történik a Mátrai Erőműnél? Újabb furcsa eset, senki nem tudja, mi lehet ez"/>
    <meta property="og:description" content="Egy csövön keresztül vezetik a vizet egy közeli szőllős aknájába – már a katasztrófavédelem is a helyszínen járt."/>
  </head>
  <body>
    <article>
      <h1>Mi történik a Mátrai Erőműnél? Újabb furcsa eset, senki nem tudja, mi lehet ez</h1>
      <address><time datetime="2019-11-25T20:51:00+00:00">25 Nov 2019, 20:51</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Egy csövön keresztül vezetik a vizet egy közeli szőllős aknájába – már a katasztrófavédelem is a helyszínen járt.</b>
        </i>
      </p>
      <p>Egy nagy tűzoltó tömlővel vezetik el a vizet a Mátrai Erőműből, vagy a közelében lévő Viresolból Markazon – számolt be a <a href="https://hvg.hu/itthon/20191125_Ujabb_furcsasagra_bukkantunk_a_Matrai_Eromu_kozeleben">HVG</a>. <b>A cső egy szőlősön keresztül vezet, a víz pedig egy aknába ömlik</b>, ennél többet azonban nem lehet tudni róla: sem azt, hogy pontosan milyen aknába, sem az eredetét és a valós tartalmát.</p>
      <p>A lap beszámolója szerint egy lakos már pénteken is látta a tömlőt, amely a polgármester, Holló László szerint tiszta vizet szállít. Erről maga a katasztrófavédelem is meg szeretett volna győződni, ezért kiérkeztek a helyszínre, majd mintát vettek a vízből, a vizsgálat eredményére azonban még várni kell. <a href="https://www.blikk.hu/aktualis/belfold/kellemetlen-szagu-gaz-szivargott-a-matrai-eromuben/se2p95v">Nem ez volt az első eset a környéken</a>:<b> a napokban erős kén- és foszfortartalmú gáz terjengett a levegőben</b>, az erőmű dolgozói közül többen orvoshoz is fordultak emiatt, de a katasztrófavédelem szerint a lakosságot nem fenyegette veszély.</p>
      <p>A Greenpeace már bevizsgálta a Nyiget- és a Bene-patak vizét, amelybe a találgatások szerint a Őzse-völgyi tározó eresztése zajlik. Bár még csak előzetes adataik vannak ezzel kapcsolatban, azt mondják: van probléma.</p>
    </article>
  </body>
</html>