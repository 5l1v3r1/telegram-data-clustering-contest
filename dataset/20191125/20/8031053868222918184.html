<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%cf%85%cf%83%cf%84%cf%81%ce%b1%ce%bb%ce%af%ce%b1-%ce%bc%ce%b7%cf%84%ce%ad%cf%81%ce%b1-%ce%ba%ce%b1%cf%84%ce%b7%ce%b3%ce%bf%cf%81%ce%b5%ce%af%cf%84%ce%b1%ce%b9-%ce%b3%ce%b9%ce%b1-%ce%b4%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T20:05:58+00:00"/>
    <meta property="og:title" content="Αυστραλία: Μητέρα κατηγορείται για δολοφονία γιατί ξέχασε τα παιδιά της στο αυτοκίνητο και πέθαναν (βίντεο)"/>
    <meta property="og:description" content="Ενώ στην Ιταλία έγινε υποχρεωτική η τοποθέτηση σύστηματος για να μην ξεχνιούνται παιδιά μέσα στα αυτοκίνητα, μια μητέρα στην Αυστραλία κατηγορείται για δολοφονία, αφού τα δύο παιδιά της βρέθηκαν νεκρά σε ένα αυτοκίνητο στο οποίο είχαν αναπτυχθεί υψηλές θερμοκρασίες."/>
  </head>
  <body>
    <article>
      <h1>Αυστραλία: Μητέρα κατηγορείται για δολοφονία γιατί ξέχασε τα παιδιά της στο αυτοκίνητο και πέθαναν (βίντεο)</h1>
      <address>
        <time datetime="2019-11-25T20:05:58+00:00">25 Nov 2019, 20:05</time>
      </address>
      <p>
        <b>Ενώ στην Ιταλία έγινε υποχρεωτική η τοποθέτηση σύστηματος για να μην ξεχνιούνται παιδιά μέσα στα αυτοκίνητα, μια μητέρα στην Αυστραλία κατηγορείται για δολοφονία, αφού τα δύο παιδιά της βρέθηκαν νεκρά σε ένα αυτοκίνητο στο οποίο είχαν αναπτυχθεί υψηλές θερμοκρασίες.</b>
      </p>
      <p>Τα δύο παιδιά, ηλικίας ενός και δύο ετών, βρέθηκαν νεκρά από αξιωματικούς στο Κουίνσλαντ το περασμένο Σάββατο, ωστόσο δεν έχει γίνει σαφές πόση ώρα ήταν μέσα στο αυτοκίνητο.</p>
      <p>Να σημειωθεί πως το όχημα ήταν παρκαρισμένο έξω από το σπίτι της οικογένειας. Τα δύο κορίτσια εκτέθηκαν σε υπερβολική ζέστη, δήλωσε αστυνομικός. Οι θερμοκρασίες κατά τη στιγμή που ανακαλύφθηκαν τα παιδιά στο όχημα, σε μια πόλη κοντά στο Μπρίσμπεϊν, ήταν περίπου 31 βαθμοί Κελσίου.</p>
      <figure>
        <img src="https://www.pentapostagma.gr/wp-content/uploads/2019/11/1-728.jpg"/>
      </figure>
      <p>Η 27χρονη μητέρα τους, Kerri-Ann Conley, 27 ετών, είναι το πρώτο πρόσωπο που κατηγορείται για δολοφονία σε μια τέτοια υπόθεση αφότου το Κουίνσλαντ επέκτεινε νομικά τον ορισμό της δολοφονίας συμπεριλαμβάνοντας διάταξη για «απερίσκεπτη συμπεριφορά που επιφέρει τον θάνατο».</p>
      <p>
        <b>Η μητέρα κατηγορείται επίσης για κατοχή ναρκωτικών.</b>
      </p>
      <p>Η πρωθυπουργός του Κουίνσλαντ, Αναστασία Παλασέι, αναφερόμενη στους θανάτους των παιδιών τους περιέγραψε ως την «απόλυτη τραγωδία».</p>
      <p>Αρκετοί κάτοικοι της πόλης αφήνουν λουλούδια και σημειώματα στη μνήμη των παιδιών, έξω από το σπίτι τους.</p>
      <figure>
        <iframe src="https://www.youtube.com/embed/lsbCpPn8BvQ" width="900" height="506" data-service="Youtube" scrolling="no"/>
      </figure>
    </article>
  </body>
</html>