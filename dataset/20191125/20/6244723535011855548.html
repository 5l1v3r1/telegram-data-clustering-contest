<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/kraj/sondaz-lewica-a-nie-ko-ma-szanse-zostac-glowna-sila-opozycji/p3h5ys0"/>
    <meta property="og:site_name" content="Onet Wiadomości"/>
    <meta property="article:published_time" content="2019-11-25T20:07:08+00:00"/>
    <meta property="og:title" content="Sondaż: Lewica, a nie KO ma największe szanse stać się główną siłą opozycyjną"/>
    <meta property="og:description" content="Zdaniem 32,1 proc. respondentów to Lewica ma w tej kadencji parlamentu największe szanse na zostanie główną siłą opozycyjną. Taki pogląd wyraża aż 74 proc. wyborców Koalicji Obywatelskiej - wynika z sondażu IBRiS dla &quot;Rzeczpospolitej&quot;."/>
  </head>
  <body>
    <article>
      <h1>Sondaż: Lewica, a nie KO ma największe szanse stać się główną siłą opozycyjną</h1>
      <h2>Zdaniem 32,1 proc. respondentów to Lewica ma w tej kadencji parlamentu największe szanse na zostanie główną siłą opozycyjną. Taki pogląd wyraża aż 74 proc. wyborców Koalicji Obywatelskiej - wynika z sondażu IBRiS dla "Rzeczpospolitej".</h2>
      <address><time datetime="2019-11-25T20:07:08+00:00">25 Nov 2019, 20:07</time> by <a rel="author">Rzeczpospolita</a></address>
      <p>Wiarę w pozostanie KO na czele opozycji deklaruje 29,9 proc. badanych przez IBRiS. Grupa 11,3 proc. jest zdania, że będzie to Polskie Stronnictwo Ludowe.</p>
      <p>Respondenci nadal wskazują jednak na Grzegorza Schetynę jako przywódcę opozycji. Takiego zdania jest 23 proc. z nich. Na Władysława Kosiniaka-Kamysza stawia 11,4 proc. Adrian Zandberg to lider opozycji według 8,8 proc. pytanych. Paweł Kukiz typowany jest przez 7,5 proc., jednak ponad 40 proc. nie jest w stanie wskazać żadnego polityka.</p>
      <p><a href="https://www.rp.pl/Polityka/311259904-Sondaz-Lewica-podgryza-Koalicje-Obywatelska.html?cid">"Rzeczpospolita" publikuje też wyniki poparcia dla partii politycznych</a>, ale sondaż nie odbiega znacząco od rezultatów październikowych wyborów parlamentarnych. Prawo i Sprawiedliwość wygrywa ciesząc się poparciem 39,6 proc. badanych. KO w badaniu IBRiS ma 24,8 proc, Lewica - 12,8 proc., Konfederacja - 6,2 proc., a PSL - 6 proc. poparcia.</p>
      <p>
        <a href="http://grupa-onet.pulsevideo.eu/2152095.1442331155">Dlaczego Szwajcaria to dobry kierunek na zimową podróż?</a>
      </p>
      <p>Źródło: "Rzeczpospolita"</p>
      <p>(mba)</p>
    </article>
  </body>
</html>