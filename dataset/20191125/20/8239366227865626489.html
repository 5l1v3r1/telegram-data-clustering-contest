<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/oos_rosiyski_naymantsi_5_raziv_porushyly_rezhym_tyshi_331650.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T20:26:00+00:00"/>
    <meta property="og:title" content="ООС: російські найманці 5 разів порушили режим &quot;тиші&quot;"/>
    <meta property="og:description" content="Як інформують у прес-центрі ООС, впродовж поточної доби збройні формування Російської Федерації 5 разів порушили режим припинення вогню."/>
  </head>
  <body>
    <article>
      <h1>ООС: російські найманці 5 разів порушили режим "тиші"</h1>
      <h2>Як інформують у прес-центрі ООС, впродовж поточної доби збройні формування Російської Федерації 5 разів порушили режим припинення вогню.</h2>
      <address>
        <time datetime="2019-11-25T20:26:00+00:00">25 Nov 2019, 20:26</time>
      </address>
      <p>Противник обстріляв позиції наших підрозділів із заборонених Мінськими домовленостями мінометів калібру 82 мм, гранатометів різних систем, великокаліберних кулеметів та іншої стрілецької зброї.</p>
      <p>4 обстріли позицій українських захисників російські окупаційні війська здійснили у районі відповідальності оперативно-тактичного угруповання "ПІВНІЧ":</p>
      <ul>
        <li>двічі неподалік Луганського – з мінометів калібру 82 мм, станкових протитанкових гранатометів та великокаліберних кулеметів;</li>
        <li>поблизу Кримського - з мінометів калібру 82 мм, ручних протитанкових гранатометів і великокаліберних кулеметів;</li>
        <li>біля Новолуганського – з гранатометів різних систем, великокаліберних кулеметів та іншої стрілецької зброї.</li>
      </ul>
      <p>В районі відповідальності оперативно-тактичного угруповання "СХІД" противник здійснив 1 обстріл по укріпленнях Об'єднаних сил:</p>
      <ul>
        <li>біля Мар'їнки – зі стрілецької зброї.</li>
      </ul>
      <p>Близько 12:00, у місті Мар'їнка, в результаті вогню збройних формувань Російської Федерації по цьому населеному пункту, було поранено цивільну особу.</p>
      <related>
        <a href="https://galinfo.com.ua/news/oos_rosiyski_okupanty_poranyly_tsyvilnu_osobu_331609.html"/>
      </related>
      <p>Громадянка Юлія Т. йшла містом зі своєю маленькою півторарічною донькою. Російські окупанти здійснили кілька пострілів. Куля пробила постраждалій грудну клітину та влучила у ліве плече. Необхідну первинну медичну допомогу жінці було надано військовослужбовцями Об'єднаних сил. Зараз вона знаходиться в лікарні міста Курахове. За оцінками лікарів, стан пораненої стабільний.</p>
      <p>Ця ситуація ще раз доводить, якими безпринципними і цинічними є дії російських окупаційних військ щодо цивільного населення Донбасу.</p>
      <p>Поточної доби втрат внаслідок обстрілів серед особового складу Об’єднаних сил не було.</p>
      <p>На ділянці розведення №1 (Станиця Луганська), на КПВВ та біля мосту, працюють співробітники Червоного Хреста щодо надання допомоги населенню. ДСНС України продовжує обстеження ділянок місцевості з обох боків від дороги в районі лісосмуги та мосту.</p>
      <p>Cьогодні, о 12.00, на ділянці розведення №2, у районі населеного пункту Золоте Луганської області, закінчилась практична фаза демонтажу фортифікаційних споруд та інших об’єктів військового призначення. Тривають заходи з інформування СММ ОБСЄ про її виконання.</p>
      <p>На ділянці розведення №3, в районі населеного пункту Богданівка Донецької області, силами та засобами ДСНС України проведено розбирання 2 допоміжних споруд. Вилучено 2 вибухонебезпечних предмета.</p>
      <p>Підрозділи Об’єднаних сил дотримуються умов припинення вогню та перебувають напоготові до будь-яких підступних та провокаційних дій противника.</p>
      <p>Слава Україні!</p>
    </article>
  </body>
</html>