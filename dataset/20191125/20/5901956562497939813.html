<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/izpolnila-si-je-zeljo-iz-otrostva-248589"/>
    <meta property="og:site_name" content="Slovenske novice"/>
    <meta property="article:published_time" content="2019-11-25T20:58:00+00:00"/>
    <meta property="og:title" content="Izpolnila si je željo iz otroštva"/>
    <meta property="og:description" content="Vrhunski slovenski plesalki Martini Plohl, ki smo jo lahko občudovali tudi šovu v Zvezde plešejo, se je izpolnila dolgoletna želja. Pred nekaj dnevi je namreč v svojem plesnem studiu v Slovenski ..."/>
  </head>
  <body>
    <article>
      <h1>Izpolnila si je željo iz otroštva</h1>
      <h2>Profesionalna plesalka Martina Plohl se je preizkusila tudi kot pisateljica. Želi si, da bi bil njen priročnik v pomoč mladim plesalcem in trenerjem.</h2>
      <address><time datetime="2019-11-25T20:58:00+00:00">25 Nov 2019, 20:58</time> by <a rel="author">A. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/12/233051.jpg"/>
          <figcaption>Plesalka se je leta 1986 rodila v Mariboru, s plesom se je začela ukvarjati pri devetih letih. FOTO: MEDIASPEED.net</figcaption>
        </figure>
        <figure>
          <img src="https://www.slovenskenovice.si/images/slike/2019/11/12/1634611.jpg"/>
          <figcaption>Ob predstavitvi priročnika so jo podprli številni znani slovenski obrazi, ki smo jih gledali plesati v šovu Zvezde plešejo. FOTO: OSEBNI ARHIV</figcaption>
        </figure>
      </slideshow>
      <p>Vrhunski slovenski plesalki <b>Martini Plohl</b>, ki smo jo lahko občudovali tudi šovu v Zvezde plešejo, se je izpolnila dolgoletna želja. Pred nekaj dnevi je namreč v svojem plesnem studiu v Slovenski Bistrici predstavila svojo prvo knjigo oziroma plesni priročnik. To je za Martino prvi avtorski podvig, zagotovila pa nam je, da nikakor ne zadnji. Simpatična plesalka nam je zaupala, da jo je k pripravi priročnika gnala želja, da dolgoletne plesne izkušnje zlije na papir in pomaga mladim plesalcem h kakovostnejšemu samostojnemu treningu in mladim trenerjem pri kreativnejšem posredovanju znanja. Prav tako je bil vzrok pomanjkanje tovrstne literature. »Stremim k temu, da se mora človek nenehno izobraževati, saj s posredovanjem znanja drugim prevzemamo veliko odgovornost. Verjamem, da je v znanju največja moč, hkrati pa ne gre brez poguma,« je ob predstavitvi knjige povedala Martina, ki je bila najbolj vesela tega, da so jo prišli podpret številni znani obrazi, njeni prijatelji, med katerimi so bili <b>Denis Porčič</b>,<b> Rok Kunaver</b>, zmagovalki druge in tretje sezone šova Zvezde plešejo <b>Natalija Gros </b>in<b> Tanja Žagar,</b> <b>Urška Vučak</b>, <b>Tinkara Fortuna</b>,<b> Jana Koteska</b> in mnogi drugi. Program je povezovala <b>Natalija Bratkovič</b>, ki je z Martino v oddaji Zvezde plešejo spletla močne prijateljske vezi. »Že kot deklica sem si želela imeti svojo plesno šolo. Ker sem plesne uspehe doma in v tujini začela nizati že zelo zgodaj, hkrati pa sem bila uspešna učenka in pozneje študentka, sem vedno bolj verjela v uresničitev svojih sanj,« je zbranim zaupala Martina, ki je tudi kot podjetnica izjemno natančna, skrbna, dosledna in kreativna. »Vedno iščem nove ideje, zamisli in različne metode, da bi bila v koraku s časom. Menim, da mora biti podjetnik najprej strokovno podkovan in usposobljen za svoje delo, hkrati pa neustrašen na trgu, kjer ne manjka dobrih ponudb in konkurence. Treba je nenehno verjeti vase in se ne predati,« je še odločno povedala vedno nasmejana plesalka, ki se že veseli novih izzivov, ki jih prinašajo prihodnji meseci. </p>
      <figure>
        <img src="https://www.slovenskenovice.si/images/slike/2019/11/12/1634611.jpg"/>
        <figcaption>Ob predstavitvi priročnika so jo podprli številni znani slovenski obrazi, ki smo jih gledali plesati v šovu Zvezde plešejo. FOTO: OSEBNI ARHIV</figcaption>
      </figure>
      <p>Verjamem, da je v znanju največja moč.</p>
    </article>
  </body>
</html>