<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/25/vbyvstvo-gandzyuk-u-spravi-stavsya-nespodivanyj-povorot-z-mangerom/"/>
    <meta property="og:site_name" content="Народна Правда"/>
    <meta property="article:published_time" content="2019-11-25T20:23:18+00:00"/>
    <meta property="og:title" content="Вбивство Гандзюк: у справі стався несподіваний поворот з Мангером"/>
    <meta property="og:description" content="Шевченківський районний суд Києва зменшив заставу за Владислава Мангера, підозрюваного в замовленні нападу на громадську активістку Катерину Гандзюк."/>
  </head>
  <body>
    <article>
      <h1>Вбивство Гандзюк: у справі стався несподіваний поворот з Мангером</h1>
      <h2>Голові Херсонської обласної ради замість довічного тепер загрожує до 10 років ув'язнення</h2>
      <address>
        <time datetime="2019-11-25T20:23:18+00:00">25 Nov 2019, 20:23</time>
      </address>
      <p>Шевченківський районний суд Києва зменшив заставу за голову Херсонського облради <a href="https://narodna-pravda.ua/2019/04/25/vbivstvo-gandzyuk-u-gpu-poyasnili-chomu-zminili-pidozru-mangeru/">Владислава Мангера</a>, підозрюваного в замовленні нападу на громадську активістку Катерину Гандзюк.</p>
      <p>Як повідомляє НАРОДНА ПРАВДА із посиланням на <a href="https://www.rbc.ua/ukr/news/delo-gandzyuk-sud-snizil-zalog-mangeru-1574687824.html">РБК-Україна</a>, про це розповів його адвокат Дмитро Ільченко.</p>
      <p>Loading...</p>
      <p>За словами захисника, 1 350 000 гривень застави, які залишились, будуть повернуті адвокатам в автоматичному режимі.</p>
      <p>“Тільки що суд задовольнив наше клопотання і зменшив заставу до 1 152 600 грн”, – пояснив він.</p>
      <p>Адвокати звернулися до суду із пропозицією зменшити заставу через перекваліфікацією підозри Мангеру і максимально можливою ​​санкцією покарання.</p>
      <p>“Раніше Мангеру загрожувало довічне, а по новій підозрі – 10 років позбавлення волі, відповідно повинен був бути змінений рівень суми застави”, – додав Ільченко.</p>
      <p>Також адвокат розповів, що справа проти голови Херсонської облради призупинена на час розшуку ще одного фігуранта – крмінального авторитету Олексія Левіна (Москаленко).</p>
      <p>Нагадаємо, генеральна прокуратура <a href="https://narodna-pravda.ua/2019/04/24/vbyvstvo-gandzyuk-sud-pryjnyav-guchne-rishennya-shhodo-mangera/">оголосила нову підозру</a> голові Херсонської обласної ради Владиславу Мангеру у справі про вбивство херсонської активістки Катерини Гандзюк.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>