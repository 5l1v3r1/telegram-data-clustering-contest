<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/tomas-iyi-oynadik-235937-myspor"/>
    <meta property="og:site_name" content="Mynet Spor"/>
    <meta property="article:published_time" content="2019-11-25T20:09:49+00:00"/>
    <meta property="og:title" content="'Antalya'yı yukarı taşıyacağız'"/>
    <meta property="og:description" content="Antalyaspor Teknik Direktörü Stjepan Tomas, iyi oynadıklarını ama pozisyonları gole çeviremediklerini söyledi."/>
  </head>
  <body>
    <article>
      <h1>'Antalya'yı yukarı taşıyacağız'</h1>
      <h2>Antalyaspor Teknik Direktörü Stjepan Tomas, iyi oynadıklarını ama pozisyonları gole çeviremediklerini söyledi.</h2>
      <address><time datetime="2019-11-25T20:09:49+00:00">25 Nov 2019, 20:09</time> by <a rel="author">Mynet</a></address>
      <p>Süper Lig’in 12’inci hafta kapanış maçında Antalyaspor, sahasında Gaziantep FK ile 1-1 berabere kaldı. Maçın ardından düzenlenen basın toplantısında konuşan Antalyaspor Teknik Direktörü Stjepan Tomas, iyi oynadıklarını ama girdikleri gol pozisyonlarını değerlendiremediklerini belirtti.</p>
      <p>Takımın 90 dakika boyunca mücadele ettiğini dile getiren Tomas, “Önde baskı yaptık. Pozisyona girdik, atamadık. Mücadeleyi bırakmadık. Son dakika bile pozisyona girdik ama gol atamadık. Bunun üzerine çalışacağız. Antalyaspor’u yukarıya taşıyacağız” dedi.</p>
      <p>Tomas, Tarik Çamdal’ın performansından ise memnun olduğunu söyledi.</p>
    </article>
  </body>
</html>