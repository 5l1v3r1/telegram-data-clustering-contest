<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359656"/>
    <meta property="og:site_name" content="ДРУШТВО - РТРС"/>
    <meta property="article:published_time" content="2019-11-25T20:48:00+00:00"/>
    <meta property="og:title" content="Дјевојчица са аутизмом има IQ већи него Ајнштајн и Хокинг (ВИДЕО)"/>
    <meta property="og:description" content="Осмогодишња Мексиканка Адхара Перез има коефицијент интелигенције 162, што је више од оног који су имали Ајнштајн и Хокинг (160). Иако пати од Аспергеровог синдрома и аутизма, похађа студије на два универзитета и сања да постане астронаут."/>
  </head>
  <body>
    <article>
      <h1>Дјевојчица са аутизмом има IQ већи него Ајнштајн и Хокинг (ВИДЕО)</h1>
      <address>
        <time datetime="2019-11-25T20:48:00+00:00">25 Nov 2019, 20:48</time>
      </address>
      <p>
        <i>Осмогодишња Мексиканка Адхара Перез има коефицијент интелигенције 162, што је више од оног који су имали Ајнштајн и Хокинг (160). Иако пати од Аспергеровог синдрома и аутизма, похађа студије на два универзитета и сања да постане астронаут.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1520/152066.jpg"/>
        <figcaption>Адхара Перез<br/>Фото: Screenshot</figcaption>
      </figure>
      <p>Са три године већ је познавалa алгебру и примљена је у Центар за његу талената у Мексику, гдје је са са осам завршила средњу школу, преноси „Јукатан тајмс“. Иако је натпросјечно интелигентна, дјеца из разреда нису била превише дружељубива због здравствених тешкоћа које има. Двије године  је трпила „малтретирање“. </p>
      <p>Дјевојчицa, која је према часопису „Форбс“ једна од најутицајнијих женских особа у астечкој земљи, сања да буде астронаут, али због година није успјела да се упише на Национални универзитет у Мексику.</p>
      <p>Тренутно Адхара студира онлајн на два универзитета: индустријско инжењерство, са специјализацијом из математике, и системско инжењерство. Развија паметну наруквицу која прати емоције дјеце са тешкоћама у развоју и која може да предвиди и спријечи разне нападе који се дешавају усљед болести.</p>
      <p>Такође вријеме проводи пишући књигу „Не одустај“, посебно посвећену дјеци са проблемима попут њених.</p>
      <p>Њен сан је да похађа Универзитет у Аризони и стога учи енглески језик у припреми за овај циљ, како би могла да студира астрофизику и једног дана постане астронаут.</p>
      <figure>
        <iframe src="https://www.youtube.com/embed/Zh--Nb9bUtg" width="658" height="400" data-service="Youtube" scrolling="no"/>
      </figure>
    </article>
  </body>
</html>