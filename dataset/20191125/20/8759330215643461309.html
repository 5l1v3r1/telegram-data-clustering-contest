<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905212/vader-van-mirallas-springt-in-de-bres-normaal-reageert-hij-zo-niet-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T20:30:00+00:00"/>
    <meta property="og:title" content="Vader van Mirallas springt in de bres: &quot;Hij moet zich nu excuseren&quot;"/>
    <meta property="og:description" content="Kevin Mirallas kende geen geweldige middag tegen KAA Gent. Hij zorgde voor controverse door openlijk in de clinch te gaan met Laszlo Bölöni over zijn statuut als bankzitter. Zijn vader José Mirallas had die uitbarsting niet zien aankomen."/>
  </head>
  <body>
    <article>
      <h1>Vader van Mirallas springt in de bres: "Hij moet zich nu excuseren"</h1>
      <address>
        <time datetime="2019-11-25T20:30:00+00:00">25 Nov 2019, 20:30</time>
      </address>
      <p>
        <b>Kevin Mirallas kende geen geweldige middag tegen KAA Gent. Hij zorgde voor controverse door openlijk in de clinch te gaan met Laszlo Bölöni over zijn statuut als bankzitter. Zijn vader José Mirallas had die uitbarsting niet zien aankomen.</b>
      </p>
      <p>"Ik was de match op tv aan het volgen en zag hoe Kevin klaar stond voor zijn invalbeurt. Een paar beelden later zag ik hem richting kleedkamer stappen. Ik begreep er ook niks van", aldus José bij <i>Het Nieuwsblad.</i> "Ik heb Kevin nog niet gehoord, dus ik weet er het fijne niet van, maar ik vermoed dat de coach iets gezegd heeft wat hem niet aanstond. Normaal reageert hij zo niet. Zoals hij zich nu gedroeg, ken ik hem niet. Dit ligt niet in de lijn van zijn karakter."</p>
      <p>José kent zijn zoon als een veel positiever karakter. "Ik had Kevin onlangs aan de lijn, en toen zei hij: 'Jammer dat ik ernaast ben gevallen, want ik was me aan het integreren in de ploeg en was fysiek sterker aan het worden.' Maar ondanks zijn ambities accepteerde hij dat hij even op de bank zat. Daarom vind ik dat voorval bizar."</p>
      <p>Nochtans is het niet de eerste keer dat Mirallas ingaat tegen zijn coach. Bij Everton deed hij dat al met Ronald Koeman. "Met Koeman ging het om een sportief probleem. Hij wou dat Kevin meer verdediger was dan aanvaller – dat is natuurlijk niet zijn spel. Ach, de samenwerking kan niet altijd perfect lopen. Het zou een goeie zaak zijn mocht Kevin zich excuseren, het bijleggen met de coach, en zich nu op training smijten. Ik verwacht wel dat dit snel opgelost raakt."</p>
      <aside>Lees meer<br/><a href="https://www.voetbalprimeur.be/nieuws/905044/b-l-ni-scherp-wie-daar-niet-mee-omkan-verandert-beter-van-beroep-.html?itm_source=www.voetbalprimeur.be&amp;itm_medium=highlighted-content">Bölöni moet de brokken lijmen met Mirallas: "Zonder twijfel gefrustreerd"</a></aside>
    </article>
  </body>
</html>