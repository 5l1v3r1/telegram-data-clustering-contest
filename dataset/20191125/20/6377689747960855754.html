<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/news/1574713285-kateryna-monzul-posila-6-mistse-v-opytuvanni-shcho-vyznachalo-krashchykh-referi-svitu-2019-roku-sered-zhinok.html"/>
    <meta property="og:site_name" content="Footboom.com"/>
    <meta property="article:published_time" content="2019-11-25T20:21:25+00:00"/>
    <meta property="og:title" content="Катерина Монзуль посіла 6 місце в опитуванні, що визначало кращих рефері світу 2019 року серед жінок"/>
    <meta property="og:description" content="90 експертів та журналістів з усіх континентів узяли участь у референдумі з визначення кращого арбітра 2019 року серед жінок, що проводила IFFHS (Міжнародна федерація футбольної історії і статистики), інформує пресслужба УАФ."/>
  </head>
  <body>
    <article>
      <h1>Катерина Монзуль посіла 6 місце в опитуванні, що визначало кращих рефері світу 2019 року серед жінок</h1>
      <address><time datetime="2019-11-25T20:21:25+00:00">25 Nov 2019, 20:21</time> by <a rel="author" href="https://www.footboom.com/news/author/%D0%90%D1%80%D1%82%D1%83%D1%80+%D0%9C%D0%B0%D0%BB%D0%BA%D0%B8%D0%BD" target="_blank">Артур Малкин</a></address>
      <p>90 експертів та журналістів з усіх континентів узяли участь у референдумі з визначення кращого арбітра 2019 року серед жінок, що проводила IFFHS (Міжнародна федерація футбольної історії і статистики), інформує пресслужба УАФ.</p>
      <p>Упевнену перемогу в опитуванні здобула француженка Стефані Фороппарт. Українка <b>Катерина Монзуль</b> посіла шосте місце.</p>
      <p>Цього року наша співвітчизниця на міжнародному рівні працювала на матчах жіночого чемпіонату світу. У ролі головного арбітра українка виступала у трьох іграх: Німеччина — Іспанія (1:0), Камерун — Нова Зеландія (2:1) у груповому раунді та Франція — США (1:2) у чвертьфіналі.</p>
      <p>Є в її річному доробку й статусні зустрічі жіночої Ліги чемпіонів, у тому числі — чвертьфінальний поєдинок минулого розіграшу трофею між французьким "Ліоном" та німецьким "Вольфсбургом" (2:1).</p>
      <p>У сезоні-2019/2020 у вересні Монзуль уже відпрацювала на грі 1/16 фіналу між італійським "Ювентусом" та іспанською "Барселоною" (0:2).</p>
    </article>
  </body>
</html>