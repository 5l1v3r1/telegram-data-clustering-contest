<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/news/shiv-senancpcongress-alliance-to-parade-162-mlas-in-hotel-263453"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-25T20:02:15+00:00"/>
    <meta property="og:title" content="शिवसेना-राकांपा-कांग्रेस गठबंधन होटल में 162 विधायकों का ‘परेड’ कराएगा "/>
    <meta property="og:description" content="मुंबई : शिवसेना, राकांपा और कांग्रेस की ‘महा विकास आघाडी’ ने मुंबई के एक पांच सितारा होटल में सोमवार की शाम को अपने 162 विधायकों की ‘‘परेड’’ कराने का निर्णय किया है।तीनों दलों के नेताओं ने महाराष्ट्र के राज्यपाल भगत सिंह कोशय़ारी से मुलाकात कर सरकार बनाने के लिए आवशय़क संख्या बल होने का दावा करने के बाद इसकी घोषणा की।इसी से जुड़े घटनाक्रम में उच्चतम न्यायालय ने सोमवार को कहा कि वह मंगलवार सुबह साढ़े दस बजे शिवसेना- राकांपा कांग्रेस गठबंधन की याचिका पर आदेश पारित करेगा। गठबंधन ने 23 नवम्बर को देवेन्द्र फडणवीस को शपथ दिलाने के राज्यपाल के निर्णय के खिलाफ याचिका दायर की है।"/>
  </head>
  <body>
    <article>
      <h1>शिवसेना-राकांपा-कांग्रेस गठबंधन होटल में 162 विधायकों का ‘परेड’ कराएगा </h1>
      <address><time datetime="2019-11-25T20:02:15+00:00">25 Nov 2019, 20:02</time> by <a rel="author">navdeep</a></address>
      <p>मुंबई : शिवसेना, राकांपा और कांग्रेस की ‘महा विकास आघाडी’ ने मुंबई के एक पांच सितारा होटल में सोमवार की शाम को अपने 162 विधायकों की ‘‘परेड’’ कराने का निर्णय किया है।तीनों दलों के नेताओं ने महाराष्ट्र के राज्यपाल भगत सिंह कोशय़ारी से मुलाकात कर सरकार बनाने के लिए आवशय़क संख्या बल होने का दावा करने के बाद इसकी घोषणा की।इसी से जुड़े घटनाक्रम में उच्चतम न्यायालय ने सोमवार को कहा कि वह मंगलवार सुबह साढ़े दस बजे शिवसेना- राकांपा कांग्रेस गठबंधन की याचिका पर आदेश पारित करेगा। गठबंधन ने 23 नवम्बर को देवेन्द्र फडणवीस को शपथ दिलाने के राज्यपाल के निर्णय के खिलाफ याचिका दायर की है।</p>
      <p>न्यायमूर्ति एन वी रमन, न्यायमूर्ति अशोक भूषण और न्यायमूíत संजीव खन्ना की पीठ शक्ति परीक्षण पर आदेश पारित कर सकती है।शिवसेना के नेता संजय राउत ने ट्वीट कर राज्य के राज्यपाल भगत सिंह कोशय़ारी से अपील की कि तीनों दलों के विधायकों की ‘‘परेड’’ को वह शाम सात बजे देखें।राउत ने राज्यपाल के आधिकारिक ट्विटर हैंडल को टैग करते हुए लिखा, ‘‘हम सब एक हैं और साथ हैं, हमारे 162 विधायकों को पहली बार शाम सात बजे ग्रांड हयात में देखिए, महाराष्ट्र के राज्यपाल खुद आएं और देखें। राकांपा के एक नेता ने कहा, ‘‘जनभावना को अपनी तरफ करने के लिए ऐसा किया जा रहा है। जब हम 162 विधायकों की एक हॉल में परेड कराएंगे, तो पूरा देश देखेगा कि भाजपा राज्यपाल के पद का दुरुपयोग कर महाराष्ट्र में गंदा खेल कर रही है। शिवसेना, राकांपा और कांग्रेस के विधायक फिलहाल मुंबई के अलग-अलग होटलों में ठहरे हुए हैं।</p>
      <p>राकांपा के वरिष्ठ नेता अजित पवार ने 23 नवम्बर को भाजपा से हाथ मिला लिया था।इसके बाद अजित पवार ने राज्यपाल को पत्र सौंपकर दावा किया कि उनके पास राकांपा विधायकों का समर्थन है जिससे राज्य में 12 नवम्बर से लागू राष्ट्रपति शासन शनिवार की सुबह हटा लिया गया था।इसके बाद राज्यपाल ने भाजपा के देवेन्द्र फडणवीस को मुख्यमंत्री और अजित पवार को उपमुख्यमंत्री पद की शपथ दिलाई।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Shiv Sena-NCP-Congress alliance to 'parade' 162 MLAs in hotel</p>
    </article>
  </body>
</html>