<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/2020-uju-kinu-horoskopas-kas-musu-laukia-ziurkes-metais-1752745/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-25T20:00:00+00:00"/>
    <meta property="og:title" content="2020-ųjų kinų horoskopas: kas mūsų laukia Žiurkės metais?"/>
    <meta property="og:description" content="Kinų kalendorinio ciklo pradžia laikomi Žiurkės metai. Kaip tik 2020-aisiais ir prasidės naujas 12 metų ciklas."/>
  </head>
  <body>
    <article>
      <h1>2020-ųjų kinų horoskopas: kas mūsų laukia Žiurkės metais?</h1>
      <address><time datetime="2019-11-25T20:00:00+00:00">25 Nov 2019, 20:00</time> by <a rel="author">Horoskopai.patarimupasaulis.lt</a></address>
      <p>
        <b>Kinų kalendorinio ciklo pradžia laikomi Žiurkės metai. Kaip tik 2020-aisiais ir prasidės naujas 12 metų ciklas.</b>
      </p>
      <p>
        <b>Žiurkė</b>
      </p>
      <p>
        <b>Gimimo metai: 1936, 1948, 1960, 1972, 1984, 1996, 2008, 2020</b>
      </p>
      <p>2020-aisiais po Žiurkės ženklu gimę žmonės gali tikėtis nemažai naujovių. Praėję metai buvo gana stabilūs ir teko tiesiog plaukti pasroviui, tačiau netrukus viskas pasikeis. Sėkmė šypsosis tiems ženklo atstovams, kurie netinginiaus ir bet kokia kaina sieks užsibrėžto tikslo. Metai bus darbingi, tačiau taip pat netrūks laiko kokybiškam poilsiui: numatomos kelionės, kurių metu patirsite tikrai daug įspūdžių.</p>
      <p>Palankus metas planuoti vestuves ar šeimos pagausėjimą: jei iki šiol tai atidėliojote, tikrai neverta laukti dar vienerius metus. Jei dar nesate įsipareigoję, 2020-ieji gali atnešti malonių permainų. Turėsite nemažai progų užmegzti naujų pažinčių, todėl apsidairykite aplink ir nepraleiskite savo šanso: jei metai taip ir neatneš jūsų pageidaujamų pokyčių, beliks kaltinti tik save pačius.</p>
      <p>
        <b>Jautis</b>
      </p>
      <p>
        <b>Gimimo metai: 1937, 1949, 1961, 1973, 1985, 1997, 2009, 2021</b>
      </p>
      <p>2020-ieji Jaučiui bus labai aktyvūs: gali tekti keisti darbovietę, ieškoti naujos gyvenamosios vietos, sukti galvą, kaip įgyvendinti naujus sumanymus, ir t. t. Gerai yra tai, kad viskas, ko imsitės ateinančiais metais, eisis sklandžiai, todėl su didesniais sunkumais susidurti neteks. Nors metų viduryje galite pajusti nemenką jėgų trūkumą, viskas susidėlios į savo vietas, jei šiek tiek atsikvėpsite. Žvaigždės pataria nepersitempti ir pasistengti skirti pakankamai laiko kokybiškam poilsiui: suplanuokite šeimos išvyką, prisiminkite savo senus pomėgius ir t. t.</p>
      <p>Įsipareigojusiems Jaučiams gali tekti pagalvoti, kaip atgaivinti priblėsusią aistrą, tačiau viskas tikrai yra įmanoma, jei tam skirsite šiek tiek laiko ir pastangų. Vienišiems Jaučiams 2020-ieji jokių permainų nenumato, tačiau jei jūsų akiratyje pasirodys dominantis asmuo, nebijokite imtis iniciatyvos.</p>
      <p>
        <b>Tigras</b>
      </p>
      <p>
        <b>Gimimo metai: 1938, 1950, 1962, 1974, 1986, 1998, 2010, 2022</b>
      </p>
      <p>Plauksite pasroviui. 2020-ieji Tigro ženklo atstovams bus ganėtinai ramūs: didelių pokyčių nenumatoma nei karjeros, nei asmeninio gyvenimo srityse. Pirmoje metų pusėje gali atrodyti, kad ne viskas einasi taip sklandžiai, kaip jūs norėtumėte, tačiau įdėję šiek tiek pastangų galėsite pasiekti iš tiesų puikius rezultatus. Jei svarstote apie galimybę keisti darbovietę, tam bus palankesnė antroji metų pusė, kai jūsų įdėtos pastangos atsipirks su kaupu. Planuojantiems vestuves ar šeimos pagausėjimą taip pat rekomenduojama šiek tiek palaukti – tai geriausia atidėti liepos ir vėlesniems mėnesiams. Jei dar nesate įsipareigoję, tikėtina, kad turėsite progų užmegzti naujų pažinčių, tačiau nusiteikite, kad santykiai rutuliosis labai palengva. Žvaigždės pataria nesitikėti didelių pokyčių, nes kol kas jų gali tekti šiek tiek palaukti.</p>
      <p>
        <b>Triušis (Katinas)</b>
      </p>
      <p>
        <b>Gimimo metai: 1939, 1951, 1963, 1975, 1987, 1999, 2011, 2023</b>
      </p>
      <p>2020-ieji Triušiui bus tikrai geri: džiugins ir darbas, ir santykiai su artimaisiais. Turėsite progų pakilti bent vienu karjeros laipteliu ir tai padarysite neįdėdami daug pastangų. Jums puikiai seksis ir tai neliks nepastebėta, todėl galite susidurti su aplinkinių pavydu. Per daug dėl to nesisielokite ir pasistenkite nesivelti į intrigas, kurios gali pabloginti esamą situaciją.</p>
      <p>Asmeniniame gyvenime galimi šiokie tokie netikėtumai – metų pradžioje iš savo antrosios pusės galite tikėtis tikrai malonios staigmenos. Nors karjeros srityje būsite labai įsijautę ir sieksite pačių geriausių rezultatų, pasistenkite, kad patiems artimiausiems žmonėms netrūktų jūsų dėmesio. Pirmoje metų pusėje palanku planuoti keliones bei giminių susitikimus, todėl skirkite šiek tiek laiko ir kokybiškam poilsiui. Neįsipareigojusiems Triušiams metai bus kupini staigmenų, todėl laukia tikrai įdomus laikotarpis.</p>
      <p>
        <b>Drakonas</b>
      </p>
      <p>
        <b>Gimimo metai: 1928, 1940, 1952, 1964, 1976, 1988, 2000, 2012</b>
      </p>
      <p>2020-aisiais Drakonui gali tekti susidurti su tam tikrais sunkumais, tačiau jie bus nesunkiai įveikiami. Karjeros srityje tikėtini nauji iššūkiai, kurie suteiks dar daugiau pasitikėjimo savimi. 2020-iesiems žvaigždės yra paruošusios Drakonui nemažai staigmenų, kurios kasdienybę nuspalvins kur kas ryškesnėmis spalvomis: būsite labai populiarūs, sulauksite daugybės kvietimų dalyvauti įvairiuose renginiuose ir t. t. Antroje metų pusėje turėsite progų įgyvendinti savo svajonę aplankyti vieną ar kitą šalį, todėl nepraleiskite savo šanso. Įsipareigojusiems Drakonams metai bus įspūdingi: tikėtina, kad rasite būdų, kaip pakurstyti santykių ugnelę, ir savo partnerį pamilsite iš naujo. Jei savo antrosios pusės dar nesutikote, didelė tikimybė, kad pirmoje metų pusėje sulauksite malonių staigmenų.</p>
      <p>
        <b>Gyvatė</b>
      </p>
      <p>
        <b>Gimimo metai: 1929, 1941, 1953, 1965, 1977, 1989, 2001, 2013</b>
      </p>
      <p>2020-aisiais Gyvačių kasdienybė bus džiuginanti: numatoma tikrai nemažai staigmenų, kurios net ir pačią neįdomiausią veiklą pavers kur kas malonesne. Įvairių darbų tikrai nestigs, todėl žvaigždės pataria atsirinkti, ką atlikti yra tikrai svarbu, o kurie darbai gali palaukti. Nors esate pratę visus darbus atlikti savarankiškai, 2020-aisiais būkite pasirengę pokyčiams. Nebijokite prašyti draugų, artimųjų ar kolegų pagalbos: galite būti maloniai nustebinti, kad užduočių atlikimas kartais reikalauja gerokai mažiau laiko ir pastangų. Nepamirškite pakankamai laiko skirti ne vien tik darbui, bet ir kokybiškam poilsiui: jei jau seniai vykote į kelionę, dabar turėsite puikių progų tai ištaisyti.</p>
      <p>Įsipareigojusioms Gyvatėms metai gali padovanoti malonių staigmenų, o vienišiams didelių pokyčių nenumatoma. Vis dėlto viskas yra jūsų rankose: žvaigždės šypsosis tiems Gyvatės ženklo atstovams, kurie nebijos imtis iniciatyvos.</p>
      <p>
        <b>Arklys</b>
      </p>
      <p>
        <b>Gimimo metai: 1930, 1942, 1954, 1966, 1978, 1990, 2002, 2014</b>
      </p>
      <p>2020-ieji Arkliui bus labai produktyvūs: turėsite galimybę užbaigti seniai pradėtus darbus bei įgyvendinti naujus sumanymus, todėl veiklos tikrai netrūks. Nors atrodys, kad apie poilsį galima tik pasvajoti, net ir patiems darbščiausiems Arklio ženklo atstovams atsiras laiko planuoti keliones ar susitikimus su draugais. Antroje metų pusėje tikėtinas finansinės situacijos pagerėjimas, todėl turėsite galimybę įgyvendinti savo senas svajones. Nors metai bus palankūs ir kupini malonių staigmenų, taip pat galimi ir tam tikri netikėtumai, kurie jūsų kasdienybę šiek tiek apkartins: susidursite su kolegų pavydu bei apkalbomis. Pasistenkite nesivelti į nieko nežadančias diskusijas ir nesiekite bet kokia kaina apginti savo garbės: apkalbos greitai liausis, jei į jas niekaip nereaguosite. Asmeniniame gyvenime didelių pokyčių nenumatoma nei įsipareigojusiems, nei vienišiems Arklio ženklo atstovams.</p>
      <p>
        <b>Ožka (Avis)</b>
      </p>
      <p>
        <b>Gimimo metai: 1931, 1943, 1955, 1967, 1979, 1991, 2003, 2015</b>
      </p>
      <p>2020-ieji Ožkos ženklo atstovams bus gana nelengvi, tačiau įdėję pakankamai pastangų galėsite pasiekti gerus rezultatus. Nors gali atrodyti, kad užsibrėžtų tikslų nepadeda įgyvendinti net ir labai sunkus darbas, žvaigždės pataria būti kantriems ir nenuleisti rankų. Iššūkių tikrai netrūks, tačiau juos įveikę tapsite kur kas stipresni. Jei planuojate keisti darbovietę, tai geriausia daryti antrajame 2020 m. ketvirtyje, kai karjeros sritis Ožkos ženklo atstovams bus viena sėkmingiausių. Jei planuojate vestuves ar šeimos pagausėjimą, tai geriausia atidėti iki metų vidurio.</p>
      <p>Įsipareigojusiems Ožkos ženklo atstovams metų pradžioje gali tekti šiek tiek pakovoti už savo partnerį, todėl žvaigždės pataria būti drąsesniems ir ryžtingesniems. Jei savo antrosios pusės dar nesutikote, metų pabaigoje turėsite nemažai progų užmegzti naujų pažinčių. Kas žino, galbūt iš jų išsirutulios ir kas nors daugiau?</p>
      <p>
        <b>Beždžionė</b>
      </p>
      <p>
        <b>Gimimo metai: 1932, 1944, 1956, 1968, 1980, 1992, 2004, 2016</b>
      </p>
      <p>2020-ųjų pradžioje Beždžionės ženklo atstovams gali tekti ginti savo garbę, tačiau tai padaryti nebus labai sudėtinga, jei pasitikėsite savo jėgomis ir nebijosite rizikuoti. Gali tekti susidurti su kolegų ar draugų pavydu bei apkalbomis, todėl tai tikrai kels stresą ir lėtins judėjimą į priekį. Vis dėlto jau antrajame metų ketvirtyje galėsite tai pamiršti ir už visas jūsų pastangas bus dosniai atlyginta. Šiuo laikotarpiu palanku pasvarstyti apie darbovietės keitimą ar naujų projektų įgyvendinimą – žvaigždės žada, kad viskas eisis tikrai sklandžiai ir jums atsivers dar neregėtos galimybės.</p>
      <p>Asmeniniame gyvenime didelių permainų nenumatoma, todėl įsipareigojusiems Beždžionės ženklo atstovams gali tekti pasvarstyti, kaip į santykius įpūsti šiek tiek ugnies. Vienišiams sau skirto asmens gali tekti dar šiek tiek palaukti.</p>
      <p>
        <b>Gaidys</b>
      </p>
      <p>
        <b>Gimimo metai: 1933, 1945, 1957, 1969, 1981, 1993, 2005, 2017</b>
      </p>
      <p>2020-ieji Gaidžio ženklo atstovams žada šiokių tokių naujovių, todėl nenustebkite, jei ne viskas klostysis pagal jūsų planą. Nors gali atrodyti, kad permainoms dar nesate pakankamai pasiruošę, šiuo laikotarpiu ne viskas priklausys nuo jūsų. Vis dėlto nerimauti tikrai neverta – labai greitai pastebėsite, kad pokyčiai jums tik į naudą, ir tai tikrai džiugins. Jei planuojate keisti darbovietę ar net darbo sritį, tam bus palankiausia metų pradžia – jei atidėliosite savo sumanymus, jų įgyvendinimas taps gerokai keblesnis. Žvaigždės pataria visuomet turėti atsarginį planą – jei nepavyktų įgyvendinti savo sumanymo, būsite ne tokie įsitempę.</p>
      <p>Asmeniniame gyvenime tikėtini pokyčiai ir įsipareigojusiems, ir vienišiems Gaidžio ženklo atstovams.</p>
      <p>
        <b>Šuo</b>
      </p>
      <p>
        <b>Gimimo metai: 1934, 1946, 1958, 1970, 1982, 1994, 2006, 2018</b>
      </p>
      <p>2020-aisiais Šuns ženklo atstovai pagaliau galės pamiršti patirtą įtampą, nes šis laikotarpis bus tikrai sėkmingas. Atrodys, kad net ir neįdedant daug pastangų galima tikėtis tikrai puikių rezultatų, tačiau žvaigždės pataria neužmigti ant laurų ir toliau siekti užsibrėžtų tikslų. Antroje metų pusėje galimas praturtėjimas: galbūt pavyks sėkmingai investuoti arba laimėti loterijoje. Nors tai tikrai džiugins, žvaigždės pataria gerai pagalvoti, kaip išleisti gautus pinigus: jei elgsitės spontaniškai, nė nepajusite, kaip juos iššvaistysite.</p>
      <p>Asmeniniame gyvenime didelių pokyčių nenumatoma – tiesiog plauksite pasroviui. Jei į santykius norėsite įnešti šiek tiek daugiau ugnelės, suplanuokite romantišką išvyką ar kitaip nustebinkite savo antrąją pusę. Vienišiai gali taip ir nerasti progų užmegzti naujų pažinčių, tačiau viskas yra jūsų rankose.</p>
      <p>
        <b>Kiaulė</b>
      </p>
      <p>
        <b>Gimimo metai: 1935, 1947, 1959, 1971, 1983, 1995, 2007, 2019</b>
      </p>
      <p>2020-aisiais Kiaulės ženklo atstovai turės progų įgyvendinti savo sumanymus ir sublizgėti tose srityse, kurioms anksčiau neskyrė pakankamai dėmesio. Šis laikotarpis bus palankus asmenybės atsiskleidimui ir vidinių talentų paieškai: būsite maloniai nustebinti, kad galite kur kas daugiau, nei manėte anksčiau. Jei planuojate pradėti studijuoti ar lankyti kursus, 2020 m. tam bus iš tiesų labai palankūs. Turėsite progų išbandyti save įvairiose srityse, ir tai tikrai džiugins. Būsite nusiteikę optimistiškai ir nestokosite entuziazmo, tuo užkrėsite ir aplinkinius.</p>
      <p>Įsipareigojusių Kiaulės ženklo atstovų partneriai gali imti skųstis dėmesio trūkumu, todėl reikėtų pagalvoti, kaip tai ištaisyti. Jei dar nesate sutikę savo antrosios pusės, tikėtina, kad teks palaukti bent vienerius metus, kol tai pasikeis.</p>
      <p>
        <i>Horoskopai.patarimupasaulis.lt</i>
      </p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/ivairybes/suzinokite-kas-laukia-savaites-astrologine-prognoze-1748573/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/suzinokite-kas-laukia-savaites-astrologine-prognoze-1742899/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/sekmadienio-horoskopas-12-ai-zodiako-zenklu-1742944/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/suzinokite-kas-laukia-savaites-astrologine-prognoze-1732909/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/suzinokite-kas-laukia-savaites-astrologine-prognoze-1724158/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/patarimai/liepos-11-oji-horoskopai-12-zodiako-zenklu-1723620/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/antradienio-horoskopas-12-ai-zodiako-zenklu-1721842/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/sestadienio-horoskopas-12-ai-zodiako-zenklu-1721337/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>