<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bursa-buyuksehir-belediyespor-ritmini-buldu-1211948.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T20:29:00+00:00"/>
    <meta property="og:title" content="Bursa Büyükşehir Belediyespor ritmini buldu"/>
    <meta property="og:description" content="Efeler Ligi'nde mücadele eden Bursa Büyükşehir Belediyespor Kulübü, 8.hafta mücadelesinde evinde ağırladığı Ziraat Bankası'nı 17-25, 25-21, 25-15 ve 25-19'luk setlerle 3-1 mağlup etti."/>
  </head>
  <body>
    <article>
      <h1>Bursa Büyükşehir Belediyespor ritmini buldu</h1>
      <h2>Efeler Ligi'nde mücadele eden Bursa Büyükşehir Belediyespor Kulübü, 8.hafta mücadelesinde evinde ağırladığı Ziraat Bankası'nı 17-25, 25-21, 25-15 ve 25-19'luk setlerle 3-1 mağlup etti.</h2>
      <address>
        <time datetime="2019-11-25T20:29:00+00:00">25 Nov 2019, 20:29</time>
      </address>
      <p><b>Bursa Büyükşehir Belediyespor AXA Sigorta Efeler Ligi </b>8.haftasında<b> Ziraat Bankası</b>'nı ağırladı.</p>
      <figure>
        <img src="https://images.bursadabugun.com/editor/haber/25112019/28307-mtvkzgmynd-1-5ddc2ae21c5fe.jpg"/>
      </figure>
      <p><b>Cengiz Göllü Voleybol Salonu</b>'nda oynanan maçın ilk bölümleri karşılıklı sayılarla geçti. Konuk ekip <b>Ziraat Bankası Escobar</b>'la üst üste bulduğu servis sayılarıyla seti 10-15'e getirdi. Bursa ekibi Sharifi - Esat değişikliği ile yeniden sete ortak olmak istese de ilk set 17-25 Ziraat Bankası üstünlüğü ile geçildi. Karşılaşmanın ikinci setinde seyircisinin de desteğini arkasında alan Bursa Büyükşehir Belediyespor file üstünde Furkan  ve Cansın'ın bloklarıyla rakibinin hücumlarını kesmeyi başardı. Köşelerden Ediz ve Sharifi ile ataklarını sayı ile sonlandıran Bursa Büyükşehir Belediyespor seti 25-21 geçerek oyuna ortak oldu.  Maçın üçüncü setinin ardından oyunu tamamen kontrolü altına alan yeşil-beyazlılar üçüncü seti 25-15 ve dördüncü seti 25-19 önde bitirerek maçı 3-1 kazanan taraf oldu.</p>
      <figure>
        <img src="https://images.bursadabugun.com/editor/haber/25112019/28307-mtvkzgmynd-2-5ddc2ad143405.jpg"/>
      </figure>
      <p>Maçın ardından büyük sevinç yaşayan <b>Bursa Büyükşehir Belediyesporlu</b> sporcular haklı zaferi seyircisiyle paylaştı. Uzun süre kendilerini destekleyen tribünleri alkışlayan sporcular, seyircisiyle birlikte zafer pozu verdi. </p>
      <p>
        <b>Leonel Marshall tribünde</b>
      </p>
      <p><b>Bursa Büyükşehir Belediyespor</b>'un daha önce prensip anlaşmasına vardığı  Kübalı smaçör <b>Leonel</b> <b>Marshall </b>karşılaşmayı tribünden takip etti. Maçı büyük bir ilgiyle izleyen Marshall, maçın ardından yeşil-beyazlı sporcuları tebrik etti.</p>
    </article>
  </body>
</html>