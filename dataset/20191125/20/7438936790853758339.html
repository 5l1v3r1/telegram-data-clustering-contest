<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Kupka-ODS-Novela-zakona-o-liniovych-stavbach-aneb-Hlemyzd-je-rychlejsi-nez-nase-vlada-604674"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-25T20:39:00+00:00"/>
    <meta property="og:title" content="Kupka (ODS): Novela zákona o liniových stavbách aneb Hlemýžď je rychlejší než naše vláda"/>
    <meta property="og:description" content="Komentář místopředsedy ODS k novele zákona o liniových stavbách, kterou dnes schválila vláda."/>
  </head>
  <body>
    <article>
      <h1>Kupka (ODS): Novela zákona o liniových stavbách aneb Hlemýžď je rychlejší než naše vláda</h1>
      <address>
        <time datetime="2019-11-25T20:39:00+00:00">25 Nov 2019, 20:39</time>
      </address>
      <p>
        <b>Komentář místopředsedy ODS k novele zákona o liniových stavbách, kterou dnes schválila vláda.</b>
      </p>
      <p>Oceňuji, že vláda návrh zákona o liniových stavbách konečně projednala. Poprvé jsme o této novele jako o ‚naprosté prioritě‘ vlády slyšeli na začátku letošního roku. A vedle toho jsme všichni asi stokrát slyšeli, jak je těžké investovat zejména do silnic a že se s tím musí ‚okamžitě‘ něco stát. Slovo okamžitě znamená tedy v pojetí naší koaliční vlády skoro rok. A to se zákon teprve dostává do Sněmovny. V porovnání s tím se hlemýžď pohybuje úprkem.</p>
      <p>Jsme připraveni v rámci projednávání ve Sněmovně do zákona doplnit další důležité změny. Rádi bychom lépe upravili fikci souhlasu a vyřešili také problematický §96 b ve stavebním zákoně, který zavedl povinnost závazného stanoviska orgánu územního plánování. Právě tato nová povinnost pro mnoho stavebníků zdržuje vydání stavebního povolení řádově o měsíce. Pokud vláda myslí svůj záměr urychlit stavební řízení vážně, naše další návrhy přivítá a podpoří.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Kupka-ODS-Osobni-dozvuky-17-listopadu-604140"/>
        <a href="https://www.parlamentnilisty.cz/politika/politici-volicum/Kupka-ODS-Zkracujeme-dlouha-stavebni-rizeni-v-Ceske-republice-603465"/>
        <a href="https://www.parlamentnilisty.cz/politika/politici-volicum/Kupka-ODS-Digitalizace-nikoho-nenuti-elektronicky-komunikovat-602636"/>
        <a href="https://www.parlamentnilisty.cz/politika/politici-volicum/Kupka-ODS-Konecne-muzeme-dohanet-ostatni-staty-jako-Estonsko-ci-Velkou-Britanii-602621"/>
      </related>
    </article>
  </body>
</html>