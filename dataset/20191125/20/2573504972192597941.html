<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/231520/un-posto-al-sole-spoiler-26-novembre-2019-bianca-sempre-piu-in-crisi/"/>
    <meta property="og:site_name" content="KontroKultura"/>
    <meta property="article:published_time" content="2019-11-25T20:00:56+00:00"/>
    <meta property="og:title" content="Un posto al sole, spoiler 26 novembre 2019: Bianca sempre più in crisi"/>
    <meta property="og:description" content="Nel nuovo appuntamento di Un posto al sole di martedì 26 novembre, i nostri amici di Palazzo Palladini dovranno affrontare delle nuove vicende. Dopo essere riuscito a farsi assumete al caffè Vulcano, Diego incomincerà ad andare avanti con la sua vita. Da quel drammatico incidente, le cose sono cambiate in casa Giordano e nella testa […]"/>
  </head>
  <body>
    <article>
      <h1>Un posto al sole, spoiler 26 novembre 2019: Bianca sempre più in crisi</h1>
      <address><time datetime="2019-11-25T20:00:56+00:00">25 Nov 2019, 20:00</time> by <a rel="author" href="https://www.kontrokultura.it/author/anna-giornale/" target="_blank">Anna Giornale</a></address>
      <p>Nel nuovo appuntamento di <b>Un posto al sole</b> di martedì 26 novembre, i nostri amici di Palazzo Palladini dovranno affrontare delle nuove vicende. Dopo essere riuscito a farsi assumete al caffè Vulcano, Diego incomincerà ad andare avanti con la sua vita. Da quel drammatico incidente, le cose sono cambiate in casa Giordano e nella testa del fratello di Patrizio. I ricordi riaffiorati spingeranno il ragazzo a voler trovare la verità a tutti i costi.</p>
      <p>Durante la puntata numero 5382 della longeva <b>soap opera</b> napoletana, si parlerà dei problemi scolastici di Bianca. Quest’ultima si rifiuterà di parlare delle sue difficoltà e all’interno della famiglia Boschi l’atmosfera si farà molto pesante e si finirà per discutere animatamente. La situazione si farà a dir poco sconvolgente anche per Guido e Catello.</p>
      <h3>Anticipazioni Un posto al sole: Diego indaga</h3>
      <p>Dopo essersi deciso a rimboccarsi le maniche, Diego comincerà a lavorare al Vulcano. Ad un certo punto la situazione si complicherà a causa di alcuni ricordi del Giordano. Nel dettaglio, il figlio del portiere di Palazzo Palladini incomincerà a rimembrare alcuni istanti del drammatico incidente avvenuto qualche sera fa quando, in quell’occasione, la sua macchina prese in pieno il povero <b>Aldo Leone</b>.</p>
      <p>Fortunatamente quest’ultimo non è morto ma ha comunque rischiato di passare a miglior vita. Ebbene, Diego si dirà estremamente convinto di aver ricordato il volto del vero colpevole dell’investimento ed inizierà ad indagare!</p>
      <h4>UPAS Spoiler: Guido e la rivelazione compromettente</h4>
      <p>Le difficoltà scolastiche della piccola <b>Bianca Boschi</b> non accenneranno a passare, anzi. La nuova maestra, nonché vicepreside, continuerà a tormentarla rendendole il percorso scolastico un vero e proprio tormento.</p>
      <p>Vedere la sua primogenita così sconvolta e turbata, susciterà le preoccupazioni di mamma Angela. Quest’ultima, dopo averne a lungo parlato con Giulia, deciderà di fare qualcosa per proteggere sua figlia ridonandole la serenità di un tempo. Peccato che la bambina deciderà di chiudersi in se stessa e di non dire a nessuno che cosa la tormenta.</p>
      <p>Intanto, il comandante dei vigili urbani, Guido Del Bue, sarà infastidito da alcune accuse mosse da Catello. Indispettito da tali recriminazioni, il papà di Vittorio farà una rivelazione inaspettata che rischierà di avere delle imprevedibili conseguenze. Nelle prossime puntate di UPAS <a href="https://www.kontrokultura.it/230867/un-posto-al-sole-anticipazioni-25-29-novembre-alberto-e-marina-fanno-pace/">si parlerà anche di Marina e Fabrizio</a>.</p>
    </article>
  </body>
</html>