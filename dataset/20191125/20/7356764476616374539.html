<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gva.be/cnt/dmf20191125_04737250/laatste-woord-gemeenteraad-was-voor-kherbache"/>
    <meta property="og:site_name" content="Gazet van Antwerpen"/>
    <meta property="article:published_time" content="2019-11-25T20:47:00+00:00"/>
    <meta property="og:title" content="Laatste woord gemeenteraad was voor Kherbache"/>
    <meta property="og:description" content="Antwerps sp.a-fractieleidster Yasmine Kherbache sloot maandagavond de gemeenteraad af. Zij neemt afscheid van de politiek om rechter te worden bij het Gron..."/>
  </head>
  <body>
    <article>
      <h1>Laatste woord gemeenteraad was voor Kherbache</h1>
      <address>
        <time datetime="2019-11-25T20:47:00+00:00">25 Nov 2019, 20:47</time>
      </address>
      <p>
        <b>Antwerpen - Antwerps sp.a-fractieleidster Yasmine Kherbache sloot maandagavond de gemeenteraad af. Zij neemt afscheid van de politiek om rechter te worden bij het Grondwettelijk Hof. Zij zetelt sinds 2013 in de Antwerpse gemeenteraad. Kherbache kreeg een bos bloemen van haar fractie en de sp.a-schepenen. Burgemeester De Wever (N-VA) had een doos Antwerpse Handjes bij.</b>
      </p>
      <p>“Beste collega’s en bijna ex-collega’s, ik wil jullie bedanken voor deze boeiende en soms intense jaren”, zegt Kherbache in haar laatste tussenkomst in de gemeenteraad. “Ik moedig jullie aan om u op het lokale niveau te blijven engageren. Het niveau dat het dichtst bij de mensen staat. Ik wil het stadspersoneel bedanken voor hun toewijding en vooral voor hun geduld. Ik wens jullie veel goeds toe en zorg goed voor deze stad en haar inwoners.”</p>
    </article>
  </body>
</html>