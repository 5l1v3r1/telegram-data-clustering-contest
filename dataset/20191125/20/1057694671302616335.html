<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/politikh/article/2052421/sinantisis-tsipra-me-olant-ke-moskovisi-sto-parisi.html"/>
    <meta property="og:site_name" content="News.gr"/>
    <meta property="article:published_time" content="2019-11-25T20:39:47+00:00"/>
    <meta property="og:title" content="Συναντήσεις Τσίπρα με Ολάντ και Μοσκοβισί στο Παρίσι"/>
    <meta property="og:description" content="Ο πρόεδρος του ΣΥΡΙΖΑ παραγματοποιεί τριήμερη επίσκεψη στη γαλλική πρωτεύουσα"/>
  </head>
  <body>
    <article>
      <h1>Συναντήσεις Τσίπρα με Ολάντ και Μοσκοβισί στο Παρίσι</h1>
      <address>
        <time datetime="2019-11-25T20:39:47+00:00">25 Nov 2019, 20:39</time>
      </address>
      <h3>Ο πρόεδρος του ΣΥΡΙΖΑ παραγματοποιεί τριήμερη επίσκεψη στη γαλλική πρωτεύουσα</h3>
      <p>Tριήμερη επίσκεψη στο Παρίσι θα πραγματοποιήσει από αύριο Τρίτη ο πρόεδρος του ΣΥΡΙΖΑ, <a href="https://www.news.gr/tag/alexhs-tsipras">Αλέξης Τσίπρας</a>, με αφορμή τη συμμετοχή του στα εγκαίνια της νέας έδρας Δημοσίου Χρέους του Πανεπιστημίου Sciences Po.</p>
      <p>Ειδικότερα, σύμφωνα με ανακοίνωση του ΣΥΡΙΖΑ, αύριο το απόγευμα ο αρχηγός της αξιωματικής αντιπολίτευσης θα συναντηθεί με τον τέως Πρόεδρο της Γαλλίας, <a href="https://www.news.gr/tag/fransoya-olant">Φρανσουά Ολάντ</a>. Στη συνέχεια θα συμμετάσχει σε δείπνο των διοργανωτών της εκδήλωσης εγκαινίων της έδρας Δημοσίου Χρέους του Πανεπιστημίου Sciences Po, προς τιμήν του προέδρου του ΣΥΡΙΖΑ, με την παρουσία διανοουμένων και ακαδημαϊκών, επιχειρηματιών και opinion makers.</p>
      <p>Την Τετάρτη το μεσημέρι θα γευματίσει με τον απερχόμενο Επίτροπο Οικονομικών της ΕΕ, <a href="https://www.news.gr/tag/pier-moskovisi">Πιερ Μοσκοβισί</a> και το απόγευμα θα συναντηθεί με τον πρύτανη του Πανεπιστημίου Sciences Po, Ενρίκο Λέτα και τον πρόεδρο έδρας Δημοσίου Χρέους, Φρεντερίκ Μιόν. Στις 17:15 τοπική ώρα θα απευθύνει ομιλία στην εκδήλωση εγκαινίων έδρας δημοσίου χρέους της σχολής, με τίτλο «Μαθήματα από την Ελλάδα: συζήτηση με τον Αλέξη Τσίπρα». Τη συζήτηση θα διευθύνει ο πρύτανης της σχολής και πρώην πρωθυπουργός της Ιταλίας, Ενρίκο Λέτα.</p>
      <p>Στη συνέχεια, ο Αλέξης Τσίπρας θα πραγματοποιήσει συνάντηση με νέους Γάλλους ακτιβιστές, καλλιτέχνες, ερευνητές, start uppers, και εκπρόσωπους της κοινωνίας των πολιτών. Τέλος, την Πέμπτη το πρωί θα συναντηθεί με τον Γάλλο Οικονομολόγο, Τομά Πικετί.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/politikh/article/2051685/mitsotakis-se-tsipra-tis-protasis-sas-tis-aperripse-o-laos-stis-ekloges-tis-7is-iouliou.html"/>
        <a href="https://www.news.gr/politikh/article/2051639/tsipras-gia-sintagmatiki-anatheorisi-choris-pixida-kinite-i-nd.html"/>
        <a href="https://www.news.gr/politikh/article/2049283/siriza-to-spot-gia-tin-proselkisi-neon-melon.html"/>
      </related>
    </article>
  </body>
</html>