<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-pravosudie/deloto-staykov-trgva-po-sshchestvo-407627.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T20:33:39+00:00"/>
    <meta property="og:title" content="Делото „Стайков” тръгва по същество"/>
    <meta property="og:description" content="Съдът отказа да промени мярката за неотклонение на бизнесмена"/>
  </head>
  <body>
    <article>
      <h1>Делото „Стайков” тръгва по същество</h1>
      <address><time datetime="2019-11-25T20:33:39+00:00">25 Nov 2019, 20:33</time> by <a rel="author">Стандарт</a></address>
      <p>Делото срещу Миню Стайков започва по същество, реши Специализираният съд днес след 8-часовото разпоредително заседание. Стайков и още 13 души са обвинени в злоупотреби с еврофондове.<b> </b>Според прокуратурата източването на фондове е ставало между 2015-та и 2018-та година. Отпуснати били милиони евро по програми, които били усвоявани от подставени фирми. А собствениците им, твърди прокуратурата, са били деца на подчинени на Миню Стайков.</p>
      <p>В съдебната зала бизнесменът бе придружен от съпругата си Рени и синът им Стайко. Миню Стайков отново бе в инвалиден стол. Адвокатката му Анна Попова поиска мярката му за неотклонение да бъде променена, защото има онкологично заболяване втора степен. То е било констатирано от 16 лекари, специалисти в различни области. Магистратите обаче не се съгласиха с промяна на мярката</p>
    </article>
  </body>
</html>