<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905208/referee-department-ziet-visser-in-de-fout-gaan-rood-voor-club-brugge-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T20:00:00+00:00"/>
    <meta property="og:title" content="Referee Department ziet Boterberg fout maken: 'Rood voor Club Brugge'"/>
    <meta property="og:description" content="Club Brugge won vrijdag van KV Oostende met 2-0. Ronald Vargas kreeg in de eerste helft al rood op aangeven van de VAR, maar ook Club Brugge had met tien moeten eindigen na een fout van Emmanuel Dennis."/>
  </head>
  <body>
    <article>
      <h1>Referee Department ziet Boterberg fout maken: 'Rood voor Club Brugge'</h1>
      <address>
        <time datetime="2019-11-25T20:00:00+00:00">25 Nov 2019, 20:00</time>
      </address>
      <p>
        <b>Club Brugge won vrijdag van KV Oostende met 2-0. Ronald Vargas kreeg in de eerste helft al rood op aangeven van de VAR, maar ook Club Brugge had met tien moeten eindigen na een fout van Emmanuel Dennis.</b>
      </p>
      <p>Dat meldt het Referee Department. "Dennis speelde de bal niet een maakte een stevige fout, waarbij hij de veiligheid van zijn tegenstander in gevaar bracht. We verwachtten hier een rode kaart", maakt dat orgaan duidelijk. Dennis is met andere woorden heel goed weggekomen.</p>
      <p>Het is nu niet meer mogelijk om Dennis te straffen, want door de intrede van de VAR is de Reviewcommissie grotendeels afgeschaft. Ze is enkel nog actief in Eerste Klasse B, maar ook daar werden op zestien speeldagen amper twee spelers op het matje geroepen.</p>
      <p>Coach Kare Ingebrigtsen van KV Oostende krijgt op deze manier gelijk, want hij vertelde na de match al dat Dennis de rode kaart verdiende.</p>
      <figure>
        <iframe data-src="https://twitter.com/RoyalBelgianFA/status/1199009791051481088?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/904814/kv-oostende-coach-wilde-rood-voor-dennis-hij-brak-bijna-een-been-.html?itm_source=www.voetbalprimeur.be&amp;itm_medium=highlighted-content">KV Oostende-coach wilde rood voor Dennis: “Laatste fout was de ergste”</a></aside>
    </article>
  </body>
</html>