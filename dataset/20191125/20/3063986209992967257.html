<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/11/25/843457"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T20:21:00+00:00"/>
    <meta property="og:title" content="বাবার ছবি নিয়ে যখন মজা করছে মেয়ে..."/>
    <meta property="og:description" content="কলকাতার ইডেন গার্ডেনে ঐতিহাসিক পিংক বল টেস্টের সফল আয়োজনের জন্য সর্বত্র প্রশংসিত হচ্ছেন বিসিসিআই সভাপতি সৌরভ গাঙ্গুলী। গতকাল রবিবার ইডেন গার্ডেন্সে ভারত-বাংলাদেশ টেস্টের পর পুরস্কার বিতরণ অনুষ্ঠানে বিরাট কোহলির হাতে সিরিজের কাপ তুলে দেন সৌরভ। সেই ছবি পোস্ট করেন সোশ্যাল সাইটে। আর এই ছবি নিয়েই একইদিনে ট্রোলড্ হতে হল তাকে। সেটাও আবার নিজের মেয়ের কাছে! পুরস্কার বিতরণী অনুষ্ঠানে নিজের একটি ছবি পোস্ট করেন সৌরভ গাঙ্গুলী। যার নীচে কমেন্ট করেন তার কন্যা সানা গাঙ্গুলী। বাবাকে কেন বিরক্ত দেখাচ্ছে জানতে চেয়ে সানার কমেন্ট ছিল, 'ব্যাপারটা কি? তোমার কি কিছু পছন্দ হচ্ছে না?' বন্ধুর মতোই মেয়ের প্রশ্নের জবাবে সৌরভ জানান, 'হ্যাঁ, এটা তোমার দিনে দিনে অবাধ্য হয়ে ওঠার কারণে।' তবে এই কমেন্টে চুপ ছিলেন না সানাও। দ্রুত উত্তরে আবারও ট্রোল করে সানার জবাব, 'তোমাকে দেখেই তো শিখছি।' এই উত্তরের পর সৌরভ অবশ্য আর মন্তব্য করেননি। তবে সোশ্যাল সাইটে বাবা-মেয়ের এই ভালোবাসামাখা আলোচনা বেশ উপভোগ করেছেন ফলোয়াররা। সৌরভের মন্তব্যে ১ লাখের বেশি লাইক পড়ে। চলতে থাকে কমেন্টও। সৌরভ এবং ডোনা গাঙ্গুলীর একমাত্র কন্যা সানা। বাবা ক্রিকেটের কিংবদন্তি হলেও মেয়ের…"/>
  </head>
  <body>
    <article>
      <h1>বাবার ছবি নিয়ে যখন মজা করছে মেয়ে...</h1>
      <address><time datetime="2019-11-25T20:21:00+00:00">25 Nov 2019, 20:21</time> by <a rel="author">কালের কণ্ঠ অনলাইন</a></address>
      <p>কলকাতার ইডেন গার্ডেনে ঐতিহাসিক পিংক বল টেস্টের সফল আয়োজনের জন্য সর্বত্র প্রশংসিত হচ্ছেন বিসিসিআই সভাপতি সৌরভ গাঙ্গুলী। গতকাল রবিবার ইডেন গার্ডেন্সে ভারত-বাংলাদেশ টেস্টের পর পুরস্কার বিতরণ অনুষ্ঠানে বিরাট কোহলির হাতে সিরিজের কাপ তুলে দেন সৌরভ। সেই ছবি পোস্ট করেন সোশ্যাল সাইটে। আর এই ছবি নিয়েই একইদিনে ট্রোলড্ হতে হল তাকে। সেটাও আবার নিজের মেয়ের কাছে!</p>
      <p>পুরস্কার বিতরণী অনুষ্ঠানে নিজের একটি ছবি পোস্ট করেন সৌরভ গাঙ্গুলী। যার নীচে কমেন্ট করেন তার কন্যা সানা গাঙ্গুলী। বাবাকে কেন বিরক্ত দেখাচ্ছে জানতে চেয়ে সানার কমেন্ট ছিল, 'ব্যাপারটা কি? তোমার কি কিছু পছন্দ হচ্ছে না?' বন্ধুর মতোই মেয়ের প্রশ্নের জবাবে সৌরভ জানান, 'হ্যাঁ, এটা তোমার দিনে দিনে অবাধ্য হয়ে ওঠার কারণে।' তবে এই কমেন্টে চুপ ছিলেন না সানাও। দ্রুত উত্তরে আবারও ট্রোল করে সানার জবাব, 'তোমাকে দেখেই তো শিখছি।'</p>
      <p>এই উত্তরের পর সৌরভ অবশ্য আর মন্তব্য করেননি। তবে সোশ্যাল সাইটে বাবা-মেয়ের এই ভালোবাসামাখা আলোচনা বেশ উপভোগ করেছেন ফলোয়াররা। সৌরভের মন্তব্যে ১ লাখের বেশি লাইক পড়ে। চলতে থাকে কমেন্টও। সৌরভ এবং ডোনা গাঙ্গুলীর একমাত্র কন্যা সানা। বাবা ক্রিকেটের কিংবদন্তি হলেও মেয়ের পছন্দ ফুটবল। আর দশটি পরিবারের মতো বাবা-মেয়ের সম্পর্কটাও দারুণ। প্রায়ই সোশ্যাল সাইটে সৌরভকে দেখা যায় মেয়েকে নিয়ে পোস্ট করতে।</p>
    </article>
  </body>
</html>