<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/599088/vretania-sto-7-perioristike-to-provadisma-ton-toris"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T20:25:00+00:00"/>
    <meta property="og:title" content="Βρετανία: Στο 7% περιορίστηκε το προβάδισμα των Τόρις"/>
    <meta property="og:description" content="Το προβάδισμα των Τόρις επί του αντιπολιτευόμενου Εργατικού κόμματος περιορίστηκε την τελευταία εβδομάδα, σύμφωνα με νέα δημοσκόπηση της εταιρείας ICM που..."/>
  </head>
  <body>
    <article>
      <h1>Βρετανία: Στο 7% περιορίστηκε το προβάδισμα των Τόρις</h1>
      <address><time datetime="2019-11-25T20:25:00+00:00">25 Nov 2019, 20:25</time> by <a rel="author">SigmaLive</a></address>
      <p><b>Το προβάδισμα των Τόρις επί του αντιπολιτευόμενου Εργατικού κόμματος περιορίστηκε την τελευταία εβδομάδα, σύμφωνα με νέα δημοσκόπηση της εταιρείας ICM που διενεργήθηκε για λογαριασμό του Reuters, ενόψει των εκλογών της 12ης Δεκεμβρίου.<br/></b> <br/>Οι Συντηρητικοί του πρωθυπουργού Μπόρις Τζόνσον συγκεντρώνουν 41%, χάνοντας μία ποσοστιαία μονάδα, ενώ οι Εργατικοί κερδίζουν δύο μονάδες, φτάνοντας το 34%. Οι Φιλελεύθεροι Δημοκράτες παραμένουν σταθεροί στο 13%, ενώ το κόμμα Brexit έχασε μία μονάδα (4%).<br/> <br/>Η δημοσκόπηση της ICM διενεργήθηκε διαδικτυακά με δείγμα 2.004 ανθρώπους, στο διάστημα μεταξύ 22 και 25 Νοεμβρίου.<br/> <br/>Πηγή: ΑΠΕ-ΜΠΕ </p>
    </article>
  </body>
</html>