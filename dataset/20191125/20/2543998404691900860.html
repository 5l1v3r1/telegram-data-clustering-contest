<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/kosarka/171225/pavicevic-besan-posle-poraza-ovo-sportska-ljutnja-nece-proci-vraticemo"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T20:49:00+00:00"/>
    <meta property="og:title" content="Pavićević besan posle poraza: Ovo je sportska ljutnja, neće proći, vratićemo im!"/>
    <meta property="og:description" content="Trener Mornara iz Bara Mihailo Pavićević rekao je posle poraza od Crvene zvezde u osmom kolu ABA lige da je Zvezda bila bolji tim, ali i da neće zaboraviti neke stvari koje su se dogodile u dvorani &quot;Aleksandar Nikolić&quot;."/>
  </head>
  <body>
    <article>
      <h1>Pavićević besan posle poraza: Ovo je sportska ljutnja, neće proći, vratićemo im!</h1>
      <h2>Trener Mornara iz Bara Mihailo Pavićević rekao je posle poraza od Crvene zvezde u osmom kolu ABA lige da je Zvezda bila bolji tim, ali i da neće zaboraviti neke stvari koje su se dogodile u dvorani "Aleksandar Nikolić".</h2>
      <address><time datetime="2019-11-25T20:49:00+00:00">25 Nov 2019, 20:49</time> by <a rel="author">Republika</a></address>
      <p>Crveno-beli su slavili 105:82, a beogradski tim je iskoristio i poslednjih nekoliko sekundi napada i tako postigao 105. poena na meču.</p>
      <p>Trener Barana smatra da crveno-beli nisu morali da "idu na koš".</p>
      <p>- Čestitam Crvenoj zvezdi na zasluženoj pobedi. Kada dođe do promene trenera, opšte je poznato da igrači kreću od nule i da daju sve od sebe. Takav je pristup imala Zvezda i to nije iznenađenje. Iznenađenje je naš pristup, previše mekano, oni su se razigrali i bilo je pitanje samo kako će se utakmica završiti", rekao je Pavićević i dodao:</p>
      <p>"Nije mi jasan poslednji koš, ali nemojte se posle čuditi kada utakmica u Baru zbog poslednjeg koša bude mnogo drugačija. Poštujem, a mi ćemo uraditi sve da vratimo istom merom. Ovo je sportska ljutnja, neće proći. Jesmo li uvek dočekali Zvezdu da bude kao kod kuće u Baru. U Podgoricu ne može da uđe nijedan navijač, a kod nas u Baru su imali domaću atmosferu. Sada ćemo i mi tako, niko neće ući".</p>
      <related>
        <h4>Pročitajte još:</h4>
        <a href="http://republika.rs/sport/kosarka/171211/Zvezda-pozelela-dobrodoslicu-Sakoti-stotkom-Crveno-beli-izresetali-Mornar-Pioniru"/>
      </related>
    </article>
  </body>
</html>