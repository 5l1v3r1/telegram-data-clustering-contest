<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/zashcho-borisov-katsna-na-voennovzdushna-baza-andryus-407623.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T20:00:00+00:00"/>
    <meta property="og:title" content="Защо Борисов кацна на Военновъздушна база &quot;Андрюс&quot;"/>
    <meta property="og:description" content="И папа Франциск кацна там, бурята от измишльотини за делегацията в САЩ е обидна, обяви Борислав Цеков"/>
  </head>
  <body>
    <article>
      <h1>Защо Борисов кацна на Военновъздушна база "Андрюс"</h1>
      <address><time datetime="2019-11-25T20:00:00+00:00">25 Nov 2019, 20:00</time> by <a rel="author">Стандарт</a></address>
      <ul>
        <li>
          <b>И папа Франциск кацна там, бурята от измишльотини за делегацията в САЩ е обидна, обяви Борислав Цеков</b>
        </li>
      </ul>
      <p>Всичко може, ама цялата тази буря от измишльотини по адрес на пристигането на българската делегация във Вашингтон, е доста глупава и обижда държавата ни. Това написа във фейсбук Борислав Цеков, основател на Института за модерна политика. И допълни: „Не е особен белег на опозиционност и критика към правителството да се дърдорят нелепости, че били кацнали на "селскостопанско летище", че никой не ги посрещнал и пр." Затова Цеков заяви, че като човек, който познава Америка и знае как се организират държавни посещения ще даде пояснения по темата.</p>
      <p>
        <a href="https://www.standartnews.com/balgariya-politika/21-topovni-salyuta-za-borisov-na-memoriala-v-arlingtn-407612.html">
          <b>ВИЖ ОЩЕ: 21 топовни салюта за Борисов в Арлингтън (СНИМКИ)</b>
        </a>
      </p>
      <p>
        <b>Ето какво гласи постът му:</b>
      </p>
      <p>Всичко може, ама цялата тази буря от измишльотини по адрес на пристигането на българската делегация във Вашингтон, е доста глупава и обижда държавата ни. Не е особен белег на опозиционност и критика към правителството да се дърдорят нелепости, че били кацнали на "селскостопанско летище", че никой не ги посрещнал и пр. Затова си позволявам да дам някои пояснения, като човек, който познава Америка и знае как се организират държавни посещения там:</p>
      <p>
        <a href="https://www.standartnews.com/balgariya-politika/borisov-se-sreshcha-s-trmp-v-21-ch-blgarsko-vreme-407615.html">
          <b>ВИЖ ОЩЕ: Борисов се среща с Тръмп в 21 ч. българско време</b>
        </a>
      </p>
      <p><b>1. </b>Нашата делегация /оставям настрана небрежния, казано вежливо, начин, по който изглеждат министрите Дончев и Каракачанов!/ кацна на летището на Военновъздушна база "Андрюс". Дори и без да се знае тази инфомация, всеки, който познава района, би разпознал това военно летище дори само от видеозаписа, който шества из ФБ, особено при положение, че в един кадър има и синята емблема на летището.</p>
      <p><b>2. </b>Обичайна практика е там да кацат чужди делегации в случаите, когато не пътуват с гражданските авиолинии, а със собствен правителствен самолет, с какъвто пристига българската делегация. И папа Франциск при последното си посещение кацна на база "Андрюс", и много други държавни и правителствени ръководители. Пак казвам, това зависи главно от обстоятелството дали пристигат с граждански авиолинии /тогава обичайно кацат на летище "Дълес"/, или са с правителствен самолет.</p>
      <p><b>3. </b>Що се отнася до посрещането, то е също по обичайния протокол на Белия дом - чужди премиери се посрещат на самото летище от някой зам.министър и командващия на въздушната база /когато се каца там/, а официалното посрещане се прави в Белия дом.</p>
      <p>Въобще, нека се отнасяме по-сериозно към такива теми. Важното е дали и какви резултати за България ще има тази визита и дали българската делегация ще демонстрира капацитет и компетентност да постигне нещо повече от едно рутинно посещение с рутинни теми от двустранните отношения. Предстои да видим.</p>
    </article>
  </body>
</html>