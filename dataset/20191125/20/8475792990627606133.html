<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/battre-belysning-och-mer"/>
    <meta property="og:site_name" content="SVT Nyheter"/>
    <meta property="article:published_time" content="2019-11-25T20:31:11+00:00"/>
    <meta property="og:title" content="Bättre belysning och fler poliser efterfrågas"/>
    <meta property="og:description" content="Bättre belysning och fler väktare och poliser är vad boende i Rikshems fastigheter i Kalmar vill se."/>
  </head>
  <body>
    <article>
      <h1>Bättre belysning och fler poliser efterfrågas</h1>
      <address><time datetime="2019-11-25T20:31:11+00:00">25 Nov 2019, 20:31</time> by <a rel="author">Hanna Nilsson</a></address>
      <p>
        <b>Bättre belysning och fler väktare och poliser är vad boende i Rikshems fastigheter i Kalmar vill se.</b>
      </p>
      <p>Projektet Trygghetskollen pågick i bland annat Kalmar under tre veckor under hösten. Med hjälp av GPS-knappar har boende i Rikshems hus fått markera platser som känns otrygga.</p>
      <p>– Det har varit ett väldigt stort engagemang, vilket vi är väldigt glada för. Men mycket av det som kommit fram är sådant vi inte själva styr över. Därför sammanställer vi lokala rapporter som vi hoppas få tillfälle att diskutera med bland annat andra fastighetsägare och kommunen, säger ​Kenneth Hinsegård, fastighetschef för Rikshem i Kalmar.</p>
      <h3>Busshållplatser upplevs otrygga</h3>
      <p>De platser som upplevs som mest otrygga är parker, centrumområden och busshållplatser. Bland de som tillfrågats i projektet upplever 24 procent otrygghet i området där de bor. De områden i Kalmar där flest knapptryck gjorts är bland annat Norrliden och de centrala delarna av staden.</p>
      <p>Förutom Kalmar genomfördes projektet även i Helsingborg, Luleå, Norrköping, Umeå, Västerås och Östersund.</p>
      <related>
        <h4>Relaterat</h4>
        <a href="https://www.svt.se/nyheter/lokalt/smaland/hyresgaster-markerar-otrygga-platser-i-mobiltelefonen"/>
      </related>
    </article>
  </body>
</html>