<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/kis-lastigi-kullanmayana-625-lira-ceza-1394886"/>
    <meta property="og:site_name" content="Karar.com"/>
    <meta property="article:published_time" content="2019-11-25T20:18:00+00:00"/>
    <meta property="og:title" content="Kış lastiği kullanmayana 625 lira ceza"/>
    <meta property="og:description" content="Bursa’da kış lastiği uygulaması 1 Aralıkta başlıyor. Kış lastiği bulundurmayan araçlara 2918 Sayılı KTK’nın 65/a Maddesi gereğince 625 lira para cezası uygulanacağı açıklandı."/>
  </head>
  <body>
    <article>
      <h1>Kış lastiği kullanmayana 625 lira ceza</h1>
      <address>
        <time datetime="2019-11-25T20:18:00+00:00">25 Nov 2019, 20:18</time>
      </address>
      <p>
        <b>Bursa’da kış lastiği uygulaması 1 Aralıkta başlıyor. Kış lastiği bulundurmayan araçlara 2918 Sayılı KTK’nın 65/a Maddesi gereğince 625 lira para cezası uygulanacağı açıklandı.</b>
      </p>
      <p>Bursa Valiliği, Bursa ili ve bağlı ilçelerde belediye hudutlarında şehir içi yolcu ve yük taşımacılığında kış lastiği uygulamasının 01 Aralık-01 Mart tarihleri arasında uygulanmaya başlanacağını bildirdi. Yapılan yazılı açıklamada, "Belirtilen tarihlerde Trafik Denetleme Şube Müdürlüğünce yapılacak denetimlerde kamyon, kamyonet, minibüs çekici, tanker, otobüsler ve ticari otomobillerde kış lastiği olması gerekmektedir.</p>
      <p>Kamyon, çekici, tanker, otobüs türü araçların tahrikli dingilleri üzerindeki tüm lastiklerinin kış lastiği olması, kamyon, çekici, tanker ve otobüslerde kış lastiği diş derinliğinin 4 minimetre’den, kamyonet, minibüs ve otomobil türü araçlarda ise 1,6 minimetre’den az olmaması şartları aranacaktır. Mevzuata uygun şekilde kış lastiği bulundurmayan araçlara 2918 Sayılı KTK’nın 65/a Maddesi gereğince 625 lira para cezası uygulanacaktır" cümlelerine yer verildi.</p>
    </article>
  </body>
</html>