<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/25/u-sluzi-narodu-zayavyly-shho-rishennya-pro-vyklyuchennya-ivanisova-i-z-fraktsiyi-i-z-partiyi-vzhe-uhvaleno/"/>
    <meta property="og:site_name" content="Рубрика"/>
    <meta property="article:published_time" content="2019-11-25T20:07:33+00:00"/>
    <meta property="og:title" content="У &quot;Слузі народу&quot; заявили, що рішення про виключення Іванісова і з фракції, і з партії вже ухвалено"/>
    <meta property="og:description" content="Народного депутата від фракції “Слуга народу” Романа Іванісова, який був судимий за зґвалтування неповнолітньої, виключили з політсили. Про це у понеділок, 25 листопада, заявила заступниця глави фракції і глава пресцентру “СН” Євгенія Кравчук, пише “Інтерфакс-Україна”. “Рішення про виключення Романа Іванісова і з фракції, і з партії вже ухвалено. На найближчому пленарному засіданні про це офіційно […]"/>
  </head>
  <body>
    <article>
      <h1>У "Слузі народу" заявили, що рішення про виключення Іванісова і з фракції, і з партії вже ухвалено</h1>
      <address><time datetime="2019-11-25T20:07:33+00:00">25 Nov 2019, 20:07</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/4-16-860x450.jpg"/>
      </figure>
      <p>
        <b>
          <b>Народного депутата від фракції “Слуга народу” Романа Іванісова, який був судимий за зґвалтування неповнолітньої, виключили з політсили.</b>
        </b>
      </p>
      <p>Про це у понеділок, 25 листопада, заявила заступниця глави фракції і глава пресцентру “СН” Євгенія Кравчук, пише <a href="https://interfax.com.ua/news/general/626718.html">“Інтерфакс-Україна”.</a></p>
      <p>“Рішення про виключення Романа Іванісова і з фракції, і з партії вже ухвалено. На найближчому пленарному засіданні про це офіційно оголосить голова Верховної Ради”, – розповіла вона.</p>
      <p>Виключення підтвердив у своєму новому відеозверненні і президент Володимир Зеленський. Він підкреслив, що<a href="https://rubryka.com/2019/11/25/zelenskyj-pyshayetsya-vyklyuchennyamy-z-fraktsiy-sluga-narodu/"> пишається виключеннями з фракції “Слуга народу”.</a></p>
      <p>Раніше повідомлялося, що з фракції “<a href="https://rubryka.com/2019/11/15/sluga-narodu-vyklyuchyla-z-fraktsiyi-dvoh-deputaiv/">Слуга народу” виключили народних депутатів Анну Скороход та Антона Полякова.</a></p>
      <p>Скороход <a href="https://rubryka.com/2019/11/23/polyakov-i-skorohod-anonsuvaly-stvorennya-deputatskoyi-grupy-sluga-narodu-2/">заявила, що вони з ще одним виключеним «слугою» Антоном Поляковим створять власну депутатську групу.</a></p>
    </article>
  </body>
</html>