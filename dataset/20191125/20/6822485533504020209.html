<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904159.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T20:12:00+00:00"/>
    <meta property="og:title" content="واکنش فدراسیون فوتبال به اظهارات ویلموتس"/>
    <meta property="og:description" content="به گزارش فارس، امیر مهدی علوی سخنگوی فدراسیون فوتبال در گفت‌و‌گو با بخش خبری شبکه سوم سیما در خصوص آخرین وضعیت مارک  ویلموتس اظهار داشت: ویلموتس در مکاتبه قطعی است و مذاکرات پی در پی با فدراسیون فوتبال انجام می‌دهد.خبری که در رسانه‌های بلژیکی منتشر شده  که وی به تماس فدراسیون پاسخ نداده صحت ندارد."/>
  </head>
  <body>
    <article>
      <h1>واکنش فدراسیون فوتبال به اظهارات ویلموتس</h1>
      <address>
        <time datetime="2019-11-25T20:12:00+00:00">25 Nov 2019, 20:12</time>
      </address>
      <p>سخنگوی فدراسیون فوتبال نسبت به اظهارات مارک ویلموتس و همچنین برنامه‌های فدراسیون برای ادامه همکاری با مربی بلژیکی واکنش نشان داد.</p>
      <p>به گزارش فارس، امیر مهدی علوی سخنگوی فدراسیون فوتبال در گفت‌و‌گو با بخش خبری شبکه سوم سیما در خصوص آخرین وضعیت مارک  ویلموتس اظهار داشت: ویلموتس در مکاتبه قطعی است و مذاکرات پی در پی با فدراسیون فوتبال انجام می‌دهد.خبری که در رسانه‌های بلژیکی منتشر شده  که وی به تماس فدراسیون پاسخ نداده صحت ندارد.</p>
      <p>سخنگوی فدراسیون فوتبال در خصوص اینکه چه تصمیمی درباره همکاری با ویلموتس اتخاذ می‌شود گفت: در این باره تصمیم گیری خواهد شد و با نظر هیات رئیسه فدراسیون، برنامه ریزی خواهد شد.</p>
      <p>وی در خصوص اینکه آیا ویلموتس به تهران سفر می‌کند یا تاج راهی بلژیک می‌شود، عنوان کرد: به هر حال جلسه تاج با ویلموتس طی روزهای آتی انجام خواهد شد.</p>
      <p>وی در خصوص مذاکره با برانکو خاطر نشان کرد: فدراسیون پیش از این نه فقط در قالب مطرح شدن نام برانکو بلکه در مباحث دیگر اعلام کرد که تائید و یا تکذیب نمی‌کند.</p>
    </article>
  </body>
</html>