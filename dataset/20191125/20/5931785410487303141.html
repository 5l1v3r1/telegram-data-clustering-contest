<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/25/pavicevic-ljut-zbog-poslednjeg-kosa-vraticemo-zvezdi/"/>
    <meta property="og:site_name" content="Sportska centrala"/>
    <meta property="article:published_time" content="2019-11-25T20:31:14+00:00"/>
    <meta property="og:title" content="Pavićević ljut zbog poslednjeg koša: Vratićemo Zvezdi"/>
    <meta property="og:description" content="Trener košarkaša Mornara Mihailo Pavićević rekao je da je Crvena zvezda zasluženo pobedila u večerašnjoj utakmici, ali da je ljut zbog načina na koji su domaći igrači okončali meč. Crvena zvezda je ubedljivo savladala Barane u hali ,,Aleksandar Nikolić“ sa 105:82 i kada su odavno rešili pitanje pobednika, domaći su krenuli ka košu rivala, što […]"/>
  </head>
  <body>
    <article>
      <h1>Pavićević ljut zbog poslednjeg koša: Vratićemo Zvezdi</h1>
      <address><time datetime="2019-11-25T20:31:14+00:00">25 Nov 2019, 20:31</time> by <a rel="author">Nemanja</a></address>
      <p>Trener košarkaša Mornara Mihailo Pavićević rekao je da je Crvena zvezda zasluženo pobedila u večerašnjoj utakmici, ali da je ljut zbog načina na koji su domaći igrači okončali meč.</p>
      <p>Crvena zvezda je ubedljivo savladala Barane u hali ,,Aleksandar Nikolić“ sa 105:82 i kada su odavno rešili pitanje pobednika, domaći su krenuli ka košu rivala, što je posebno iziritiralo trenera Mornara Mihaila Pavićevića.</p>
      <p>–<b> Čestitam Crvenoj zvezdi na zasluženoj pobedi. Kada dođe do promene trenera, opšte je poznato da igrači kreću od nule i da daju sve od sebe. Takav je pristup imala Zvezda i to nije iznenađenje. Iznenađenje je naš pristup, previše mekano, oni su se razigrali i bilo je pitanje samo kako će se utakmica završiti. Nije mi jasan poslednji koš, ali nemojte se posle čuditi kada utakmica u Baru zbog poslednjeg koša bude mnogo drugačija. Poštujem, a mi ćemo uraditi sve da vratimo istom merom. Ovo je sportska ljutnja, neće proći –</b> kazao je Pavićević, a potom dodao:</p>
      <p>– <b>Jesmo li uvek dočekali Zvezdu da bude kao kod kuće u Baru. U Podgoricu ne može da uđe nijedan navijač, a kod nas u Baru su imali domaću atmosferu. Sada ćemo i mi tako, niko neće ući</b>.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/25/sakota-zadovoljan-igrom-pavicevic-ima-pravo-da-se-ljuti/"/>
        <a href="https://www.sportskacentrala.com/2019/11/25/stotka-zvezde-na-debiju-dragana-sakote/"/>
        <a href="https://www.sportskacentrala.com/2019/11/25/live-crvena-zvezda-mornar-4/"/>
        <a href="https://www.sportskacentrala.com/2019/11/24/sakota-potrebna-mi-je-pomoc-strucnog-staba-a-igracima-podrska-navijaca/"/>
        <a href="https://www.sportskacentrala.com/2019/11/23/perperoglu-operisan/"/>
        <a href="https://www.sportskacentrala.com/2019/11/23/covic-ostro-o-napadima-na-sina-i-situaciji-oko-gista/"/>
        <a href="https://www.sportskacentrala.com/2019/11/23/sakota-cekao-sam-ovakav-izazov-nema-potrebe-za-promenama/"/>
        <a href="https://www.sportskacentrala.com/2019/11/23/zvezda-zakazala-vanrednu-konferenciju-za-medije/"/>
        <a href="https://www.sportskacentrala.com/2019/11/22/zvezda-valensija-definitivno-u-pioniru/"/>
      </related>
    </article>
  </body>
</html>