<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/europa-liga-nem-utazhatnak-feyenoord-szurkolok-portoi-merkozesre"/>
    <meta property="og:site_name" content="Paraméter"/>
    <meta property="article:published_time" content="2019-11-25T20:58:00+00:00"/>
    <meta property="og:title" content="Európa-liga - Nem utazhatnak Feyenoord-szurkolók a portói mérkőzésre"/>
    <meta property="og:description" content="Nem vásárolhatnak belépőt együttesük soron következő idegenbeli mérkőzésére a Feyenoord labdarúgócsapatának drukkerei az Európa-ligában."/>
  </head>
  <body>
    <article>
      <h1>Európa-liga - Nem utazhatnak Feyenoord-szurkolók a portói mérkőzésre</h1>
      <h2>Nem vásárolhatnak belépőt együttesük soron következő idegenbeli mérkőzésére a Feyenoord labdarúgócsapatának drukkerei az Európa-ligában.</h2>
      <address>
        <time datetime="2019-11-25T20:58:00+00:00">25 Nov 2019, 20:58</time>
      </address>
      <p>Az európai szövetség (UEFA) hétfőn közölte, azt követően döntött így, hogy a múlt hónapban a holland szurkolók több ezer eurós kárt okoztak a Young Boys otthonában elszenvedett 2-0-s vereség alkalmával, ami miatt a klubot 50 ezer euróra megbüntették.</p>
      <p>Mindez azt jelenti, hogy december 12-én a Porto elleni utolsó csoportmérkőzésre drukkerei nélkül kell majd fellépnie a Feyenoordnak, amely jelenleg harmadik helyen áll a G csoportban.</p>
      <p>MTI</p>
    </article>
  </body>
</html>