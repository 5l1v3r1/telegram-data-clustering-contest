<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/orebro/efter-strulet-city-orebro-byter-leverantor-av-presentkort"/>
    <meta property="og:site_name" content="SVT Nyheter"/>
    <meta property="article:published_time" content="2019-11-25T20:10:40+00:00"/>
    <meta property="og:title" content="Efter strulet: City Örebro byter leverantör av presentkort"/>
    <meta property="og:description" content="Under hösten har flera butiker i centrala Örebro slutat ta emot presentkort som gällt för City Örebro. Detta eftersom presentkortsleverantören som City Örebro samarbetade varit nära konkurs. Men inför julhandeln har man hittat en ny leverantör."/>
  </head>
  <body>
    <article>
      <h1>Efter strulet: City Örebro byter leverantör av presentkort</h1>
      <address><time datetime="2019-11-25T20:10:40+00:00">25 Nov 2019, 20:10</time> by <a rel="author">Samuel Boström</a></address>
      <p>
        <b>Under hösten har flera butiker i centrala Örebro slutat ta emot presentkort som gällt för City Örebro. Detta eftersom presentkortsleverantören som City Örebro samarbetade varit nära konkurs. Men inför julhandeln har man hittat en ny leverantör.</b>
      </p>
      <p>City Örebro har hittills samarbetat med presentkortsleverantören Cashcom. Men under hösten har <a href="https://www.svt.se/nyheter/lokalt/orebro/over-10-000-presentkort-hos-city-orebro-kan-bli-vardelosa">Cashcom inte kunnat betala fakturor</a> till ett stort antal företag och gallerior i landet, vilket gjort att presentkortsaktören varit nära konkurs.</p>
      <p>Därför har flera butiker i centrala Örebro slutat acceptera presentkorten som betalningsmedel. Vilka butiker som tar emot Cashcoms presentkort varierar från dag till dag, skriver City Örebro på sin hemsida.</p>
      <p>Stina Storm, vd på City Örebro, har tidigare uppskattat att 10 000 till 15 000 presentkort kan ha påverkats i Örebro.</p>
      <p>Nu har City Örebro bytt presentkortsleverantör, <a href="https://www.na.se/artikel/har-havt-avtalet-med-kritiserade-bolaget-har-ar-city-orebros-nya-presentkort-precis-i-julhandeln">något som Nerikes allehanda var först med att rapportera om</a>. City Örebro har även brutit avtalet med Cashcom, enligt tidningen.</p>
      <p>Vecka 50 kommer de nya presentkorten att lanseras.</p>
      <related>
        <h4>Relaterat</h4>
        <a href="https://www.svt.se/nyheter/lokalt/orebro/over-10-000-presentkort-hos-city-orebro-kan-bli-vardelosa"/>
        <a href="https://www.svt.se/nyheter/lokalt/orebro/presentkortsaktor-inte-i-konkurs-verksamheter-fortsatt-osakra"/>
      </related>
    </article>
  </body>
</html>