<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/ABA-League/a315660-Pavicevic-Ljut-sam-zbog-poslednjeg-kosa-vraticemo.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T20:19:00+00:00"/>
    <meta property="og:title" content="Pavićević: Ljut sam zbog poslednjeg koša, vratićemo!"/>
    <meta property="og:description" content="Trener Mornara iz Bara Mihailo Pavićević rekao je posle poraza od Crvene zvezde u osmom kolu ABA lige da je Zvezda bila bolji tim, ali i da neće zaboraviti neke stvari koje su se dogodile u dvorani &quot;Aleksandar Nikolić&quot;."/>
  </head>
  <body>
    <article>
      <h1>Pavićević: Ljut sam zbog poslednjeg koša, vratićemo!</h1>
      <h2>Trener Mornara iz Bara Mihailo Pavićević rekao je posle poraza od Crvene zvezde u osmom kolu ABA lige da je Zvezda bila bolji tim, ali i da neće zaboraviti neke stvari koje su se dogodile u dvorani "Aleksandar Nikolić".</h2>
      <address><time datetime="2019-11-25T20:19:00+00:00">25 Nov 2019, 20:19</time> by <a rel="author">Aleksandra Radivojević</a></address>
      <figure>
        <img src="https://sportklub.rs/Picture/167324/jpeg/pajo.jpg"/>
        <figcaption>Mihailo Pavićević<cite>KK Mornar</cite></figcaption>
      </figure>
      <p>Crveno-beli su slavili 105:82, a beogradski tim je iskoristio i poslednjih nekoliko sekundi napada i tako postigao 105. poena na meču.</p>
      <p>Trener Barana smatra da crveno-beli nisu morali da "idu na koš".</p>
      <p>"<i>Čestitam Crvenoj zvezdi na zasluženoj pobedi. Kada dođe do promene trenera, opšte je poznato da igrači kreću od nule i da daju sve od sebe. Takav je pristup imala Zvezda i to nije iznenađenje. Iznenađenje je naš pristup, previše mekano, oni su se razigrali i bilo je pitanje samo kako će se utakmica završiti"</i>, rekao je Pavićević i dodao:</p>
      <p>
        <i>"Nije mi jasan poslednji koš, ali nemojte se posle čuditi kada utakmica u Baru zbog poslednjeg koša bude mnogo drugačija. Poštujem, a mi ćemo uraditi sve da vratimo istom merom. Ovo je sportska ljutnja, neće proći. Jesmo li uvek dočekali Zvezdu da bude kao kod kuće u Baru. U Podgoricu ne može da uđe nijedan navijač, a kod nas u Baru su imali domaću atmosferu. Sada ćemo i mi tako, niko neće ući".</i>
      </p>
    </article>
  </body>
</html>