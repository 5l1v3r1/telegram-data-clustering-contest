<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/national/2019/11/25/843456"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T20:16:00+00:00"/>
    <meta property="og:title" content="'ছাত্ররা বিপথে গেলে জাতি নেতৃত্ব শূন্য হয়ে পড়বে'"/>
    <meta property="og:description" content="জাতীয় পার্টির চেয়ারম্যান জিএম কাদের এমপি বলেছেন, ছাত্ররা বিপথে গেলে জাতি নেতৃত্ব শূন্য হয়ে পড়বে। তাই দলীয় লেজুড়ভিত্তির রাজনীতি পরিহার করে অতীতের গৌরবোজ্জ্বল দিনে ফিরিয়ে নিতে ছাত্র সমাজকে নেতৃত্ব দিতে হবে। আজ সোমবার দুপুরে পার্টির বনানী কার্যালয়ে জাতীয় ছাত্র সমাজের নবনির্বাচিত কমিটির সংবর্ধনা অনুষ্ঠানে প্রধান অতিথির বক্তব্যে তিনি এসব কথা বলেন। সভায় সভাপতিত্ব করেন ছাত্র সমাজের সাবেক আহ্বায়ক জামাল উদ্দিন। সভায় বক্তব্য রাখেন জাতীয় পার্টির প্রেসিডিয়াম সদস্য জিয়া উদ্দিন আহমেদ বাবলু, অ্যাডভোকেট রেজাউল ইসলাম ভূঁইয়া ও ভাইস চেয়ারম্যান মোস্তাকুর রহমান মোস্তাক। জিএম কাদের ছাত্রদেরকে মেধা ও নেতৃত্বের গুণাবলী অর্জন করার আহবান জানিয়ে আরো বলেন, তোমাদের নেতৃত্ব বিকশিত করতে হবে। সাধারণ ছাত্রদের সুখ-দুঃখ ভাগ করে নিতে হবে। ছত্রদের ন্যায় সঙ্গত দাবি নিয়ে কাজ করতে হবে। জাতীয় পার্টি সন্ত্রাসমুক্ত শিক্ষাঙ্গন চায়। দেশের মানুষ যখন পরিবর্তন চাচ্ছে সে পরিবর্তন করার জন্য জাতীয় ছাত্র সমাজকে এগিয়ে আসতে হবে। ছাত্রসমাজের কাউন্সিলের পর ইব্রাহীম খান জুয়েলকে সভাপতি ও মো. আল মামুনকে সাধারণ সম্পাদক করে নতুন কমিটি গঠন করা হয়।"/>
  </head>
  <body>
    <article>
      <h1>'ছাত্ররা বিপথে গেলে জাতি নেতৃত্ব শূন্য হয়ে পড়বে'</h1>
      <address><time datetime="2019-11-25T20:16:00+00:00">25 Nov 2019, 20:16</time> by <a rel="author">কালের কণ্ঠ অনলাইন</a></address>
      <p>জাতীয় পার্টির চেয়ারম্যান জিএম কাদের এমপি বলেছেন, ছাত্ররা বিপথে গেলে জাতি নেতৃত্ব শূন্য হয়ে পড়বে। তাই দলীয় লেজুড়ভিত্তির রাজনীতি পরিহার করে অতীতের গৌরবোজ্জ্বল দিনে ফিরিয়ে নিতে ছাত্র সমাজকে নেতৃত্ব দিতে হবে।</p>
      <p>আজ সোমবার দুপুরে পার্টির বনানী কার্যালয়ে জাতীয় ছাত্র সমাজের নবনির্বাচিত কমিটির সংবর্ধনা অনুষ্ঠানে প্রধান অতিথির বক্তব্যে তিনি এসব কথা বলেন।</p>
      <p>সভায় সভাপতিত্ব করেন ছাত্র সমাজের সাবেক আহ্বায়ক জামাল উদ্দিন।</p>
      <p>সভায় বক্তব্য রাখেন জাতীয় পার্টির প্রেসিডিয়াম সদস্য জিয়া উদ্দিন আহমেদ বাবলু, অ্যাডভোকেট রেজাউল ইসলাম ভূঁইয়া ও ভাইস চেয়ারম্যান মোস্তাকুর রহমান মোস্তাক।</p>
      <p>জিএম কাদের ছাত্রদেরকে মেধা ও নেতৃত্বের গুণাবলী অর্জন করার আহবান জানিয়ে আরো বলেন, তোমাদের নেতৃত্ব বিকশিত করতে হবে। সাধারণ ছাত্রদের সুখ-দুঃখ ভাগ করে নিতে হবে। ছত্রদের ন্যায় সঙ্গত দাবি নিয়ে কাজ করতে হবে। জাতীয় পার্টি সন্ত্রাসমুক্ত শিক্ষাঙ্গন চায়। দেশের মানুষ যখন পরিবর্তন চাচ্ছে সে পরিবর্তন করার জন্য জাতীয় ছাত্র সমাজকে এগিয়ে আসতে হবে।</p>
      <p>ছাত্রসমাজের কাউন্সিলের পর ইব্রাহীম খান জুয়েলকে সভাপতি ও মো. আল মামুনকে সাধারণ সম্পাদক করে নতুন কমিটি গঠন করা হয়।</p>
    </article>
  </body>
</html>