<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/perierga/article/apistefto-82xroni-bodybuilder-ksilokopise-28xrono-diarikti-pou-isevale-spiti-tis"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-25T20:07:40+00:00"/>
    <meta property="og:title" content="Bodybuilder ετών... 82 ξυλοκόπησε διαρρήκτη που εισέβαλε σπίτι της"/>
    <meta property="og:description" content="O 28χρονος διαρρήκτης πίστεψε ότι η εισβολή σε σπίτι ηλικιωμένης θα ήταν εύκολη υπόθεση. Όμως, αποδείχθηκε το ακριβώς αντίθετο, καθώς η 82χρονη που έβαλε στο στόχαστρο, παρά τα χρόνια της ήταν... bodybuilder, που μάλιστα εξακολουθεί να γυμνάζεται καθημερινά. «Βρισκόμουν στο σπίτι μου στη Νέα Υόρκη όταν κάποιος άνδρας μου χτύπησε την πόρτα», περιγράφει η 82χρονη. «Ήταν έξω και έλεγε “Σε παρακαλώ κάλεσε ασθενοφόρο. Είμαι άρρωστος”». Η ηλικιωμένη κάλεσε αμέσως την αστυνομία, ενώ δεν επέτρεψε στον άνδρα να μπει. Τότε ο 28χρονος διαρρήκτης εξοργίστηκε και έκανε το μοιραίο λάθος... έσπασε την πόρτα του σπιτιού και μπήκε."/>
  </head>
  <body>
    <article>
      <h1>Bodybuilder ετών... 82 ξυλοκόπησε διαρρήκτη που εισέβαλε σπίτι της</h1>
      <address>
        <time datetime="2019-11-25T20:07:40+00:00">25 Nov 2019, 20:07</time>
      </address>
      <p>O 28χρονος διαρρήκτης πίστεψε ότι η εισβολή σε σπίτι ηλικιωμένης θα ήταν εύκολη υπόθεση. Όμως, αποδείχθηκε το ακριβώς αντίθετο, καθώς η 82χρονη που έβαλε στο στόχαστρο, παρά τα χρόνια της ήταν... bodybuilder, που μάλιστα εξακολουθεί να γυμνάζεται καθημερινά.<br/><br/>«Βρισκόμουν στο σπίτι μου στη Νέα Υόρκη όταν κάποιος άνδρας μου χτύπησε την πόρτα», περιγράφει η 82χρονη. <br/><br/>«Ήταν έξω και έλεγε “Σε παρακαλώ κάλεσε ασθενοφόρο. Είμαι άρρωστος”». Η ηλικιωμένη κάλεσε αμέσως την αστυνομία, ενώ δεν επέτρεψε στον άνδρα να μπει. Τότε ο 28χρονος διαρρήκτης εξοργίστηκε και έκανε το μοιραίο λάθος... έσπασε την πόρτα του σπιτιού και μπήκε.</p>
      <figure>
        <video src="https://fdlvideosec.akamaized.net/media-assets/zougla/video/f2a1f93c0f2a414fab035313bc8a352c.mp4"/>
      </figure>
      <p>«Άρπαξα το τραπεζάκι και τον χτύπησα. Μετά, πήδηξα πάνω του. Έτρεξα στην κουζίνα, βρήκα ένα μπουκάλι σαμπουάν και το έριξα στο πρόσωπό του. Μετά, πήρα τη σκούπα. Την τραβούσε, αλλά άρχισα να τον χτυπάω», δήλωσε η 82χρονη περιγράφοντας πώς εξόντωσε τον διαρρήκτη.<br/><br/>Κάποια στιγμή, προσπάθησε να τον σύρει έξω από το σπίτι της, αλλά δεν τα κατάφερε επειδή ήταν βαρύς.<br/><br/>Η ηλικιωμένη δέχθηκε τα συγχαρητήρια των αστυνομικών, με τους οποίους πόζαρε για φωτογραφίες.<br/><br/>«Είμαι μόνη μου, είμαι ηλικιωμένη, αλλά είμαι σκληρή», δήλωσε η 82χρονη μετά το κατόρθωμά της.</p>
    </article>
  </body>
</html>