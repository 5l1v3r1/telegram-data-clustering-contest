<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/athlitika/martins-ayrio-tha-deite-tin-antidrasi-poy-perimenete-photos-video/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-25T20:18:10+00:00"/>
    <meta property="og:title" content="Μαρτίνς: Αύριο θα δείτε την αντίδραση που περιμένετε (photos-video)"/>
    <meta property="og:description" content="Την πεποίθησή του ότι ο Ολυμπιακός είναι έτοιμος να αντιδράσει μετά την ισοπαλία με τον Πανιώνιο εξέφρασε ο Πέδρο Μαρτίνς στη συνέντευξη Τύπου ενόψει του αυ"/>
  </head>
  <body>
    <article>
      <h1>Μαρτίνς: Αύριο θα δείτε την αντίδραση που περιμένετε (photos-video)</h1>
      <address>
        <time datetime="2019-11-25T20:18:10+00:00">25 Nov 2019, 20:18</time>
      </address>
      <p>Την πεποίθησή του ότι ο<a href="https://neaselida.gr/tag/olybiakos/"> <b>Ολυμπιακός</b></a> είναι έτοιμος να αντιδράσει μετά την ισοπαλία με τον <b>Πανιώνιο</b> εξέφρασε ο<a href="https://neaselida.gr/tag/pedro-martins/"> <b>Πέδρο Μαρτίνς</b> </a>στη συνέντευξη Τύπου ενόψει του αυριανού εκτός έδρας αγώνα (<b>22:00</b>) με την <b>Τότεναμ</b> για την <b>5η αγωνιστική</b> του <a href="https://neaselida.gr/tag/champions-league/"><b>Champions League</b></a>.</p>
      <p>Ο <b>Πορτογάλος τεχνικός</b> τόνισε πως η ομάδα του δεν θα χαριστεί σε κανέναν αντίπαλο και υπογράμμισε πως δεν τον φοβίζει το όνομα της<b> Τότεναμ</b>, αλλά ούτε και ο<b> Ζοζέ Μουρίνιο</b> που ανέλαβε πρόσφατα τα «Σπιρούνια».</p>
      <p>
        <b>Για τον Μουρίνιο:</b>
      </p>
      <p>«Είναι αλήθεια ότι είχαμε λίγο χρόνο για να προετοιμαστούμε γι αυτό το ματς. Είχαμε ένα παιχνίδι το περασμένο Σάββατο, όπως και η Τότεναμ και ο χρόνος που έχουμε στη διάθεσή μας είναι πολύ λίγος για να προετοιμάσουμε τον επόμενο αγώνα. Γνωρίζουμε τον Ζοσέ Μουρίνιο, αλλά αυτή θα είναι η πρώτη φορά που τον αντιμετωπίζουμε ως προπονητή της Τότεναμ. Ξέρουμε πολύ λίγα στοιχεία, όσον αφορά στο στυλ παιχνιδιού που θέλει να έχει η Τότεναμ. Και οι δύο ομάδες θα ήθελαν να έχουν περισσότερο χρόνο στη διάθεσή τους. Εμείς από την πλευρά μας προετοιμαστήκαμε όσο καλύτερα μπορούσαμε».</p>
      <p>
        <b>Για το αν επηρεάζει το πλάνο του για το αυριανό παιχνίδι το γεγονός ότι ακολουθεί το ντέρμπι με τον ΠΑΟΚ:</b>
      </p>
      <p>«Το παιχνίδι με τον ΠΑΟΚ είναι εντελώς διαφορετικά. Δεν θα επηρεάσει το πλάνο μας για το αυριανό ματς. Περιμένουμε να βγάλουμε αντίδραση, μετά το αποτέλεσμα στο τελευταίο αγώνα με τον Πανιώνιο. Έχουμε δουλέψει πολύ για να βρεθούμε εδώ και να παίζουμε απέναντι σε τόσο σπουδαίες ομάδες. Θα παλέψουμε για να διεκδικήσουμε ότι καλύτερο μπορούμε. Απέναντί μας θα έχουμε έναν πολύ δύσκολο αντίπαλο και περιμένω να βγάλουμε αντίδραση, όπως ξέρει να κάνει ο Ολυμπιακός στις δύσκολες στιγμές. Να παλέψουμε για να πετύχουμε τους στόχους μας. Αν πριν από λίγους μήνες έλεγε κάποιος ότι θα βρισκόμαστε εδώ, απέναντι σε τόσο σπουδαίες ομάδες και θα είμαστε στην πρώτη θέση στο πρωτάθλημα, πιστεύω ότι θα ήταν ευχαριστημένος. Έχουμε δουλέψει πάρα πολύ και είμαστε εδώ για να βγάλουμε αντίδραση και να κάνουμε μια νέα αρχή».</p>
      <figure>
        <img src="https://neaselida.gr/nsmedia/uploads/2019/11/martins-camara-londino.jpg"/>
      </figure>
      <p>«Πάντα το επόμενο ματς είναι η καλύτερη ευκαιρία για να αντιδράσεις μετά από ένα κακό αποτέλεσμα. Είμαστε ευτυχισμένοι που είμαστε εδώ και έχουμε δουλέψει σκληρά για να καταφέρουμε να βρισκόμαστε ανάμεσα σε τόσο σπουδαίες ομάδες. Αύριο θα δείτε την αντίδραση που περιμένετε. Η ομάδα είναι προετοιμασμένη κατάλληλα και είμαστε μέσα σε όλους μας τους στόχους. Αντιπροσωπεύουμε την Ελλάδα και στην Ευρώπη και είμαστε στην πρώτη θέση της βαθμολογίας. Είμαστε σε πάρα πολύ καλή κατάσταση και πιστεύω στις δυνατότητές μας. Η ομάδα θα αντιδράσει, όπως έχει κάνει και στο παρελθόν. Μπορούμε να βελτιώσουμε την εικόνα μας».</p>
      <p>
        <b>Για το αν το γεγονός ότι ο Μουρίνιο έχει κερδίσει το Champions League με δύο διαφορετικές ομάδες γεμίζει με άγχος τον Ολυμπιακό ή οι ερυθρόλευκοι το αντιμετωπίζουν ως μία μεγάλη πρόκληση:</b>
      </p>
      <p>«Ούτε το ένα ούτε το άλλο. Είμαστε εδώ και αντιπροσωπεύουμε τον Ολυμπιακό. Αντιμετωπίζουμε μια πολύ μεγάλη ομάδα όπως είναι η Τότεναμ. Με σεβασμό, όπως και η Τότεναμ αντιμετωπίζει τον Ολυμπιακό. Ο Μουρίνιο είναι ένας πολύ μεγάλος προπονητής, αλλά είμαστε εδώ για να παλέψουμε και να κάνουμε ότι καλύτερο μπορούμε».</p>
      <p>
        <b>Για τα δύο πρόσωπα που δείχνει ο Ολυμπιακός, εντός και εκτός έδρας:</b>
      </p>
      <p>«Εντός έδρας έχουμε πολύ μεγάλες δυνατότητες, αλλά εκτός δείχνουμε έλλειψη ευθύνης. Το έχουμε αναλύσει και δεν χρειάζεται να το ξαναναλύσουμε. Στο <b>Champions League</b> εκτός έδρας έχουμε δύο ήττες, σε ματς τα οποία αποδείξαμε ότι έχουμε δυνατότητες. Ολοι είδατε πως ήρθαν οι δύο ήττες σε Μόναχο και Βελιγράδι».</p>
      <figure>
        <img src="https://neaselida.gr/nsmedia/uploads/2019/11/camara-londino.jpg"/>
      </figure>
      <h3>Καμαρά: Έχουμε έρθει για να διεκδικήσουμε βαθμούς</h3>
      <p>Ο<b> Μαντί Καμαρά</b> εκπροσώπησε τους <b>ποδοσφαιριστές του Ολυμπιακού</b> στη συνέντευξη Τύπου του αγώνα με την <b>Τότεναμ</b>.</p>
      <p>
        <b>Ποια είναι η διάθεση των παικτών ενόψει του αγώνα μετά το αποτέλεσμα με τον Πανιώνιο στο πρωτάθλημα;</b>
      </p>
      <p>Έχουμε αφήσει πίσω μας το αρνητικό αποτέλεσμα αυτό. Για αυτό είμαστε εδώ να ξεκινήσουμε με έναν θετικό τρόπο και να πάρουμε βαθμούς. Είμαστε συγκεντρωμένοι στον αγώνα αυτόν.</p>
      <p>
        <b>Σας επηρεάζει τη σκέψη ότι η Τότεναμ έχει αλλάξει προπονητή, σε σχέση με τον αγώνα του πρώτου γύρου;</b>
      </p>
      <p>Δεν σκεφτόμαστε την αλλαγή προπονητή. Σκεφτόμαστε μόνο τη δική μας ομάδα. Είμαστε συγκεντρωμενοι για τον αγώνα και δεν πρέπει να έχουμε κάτι άλλο από το ματς. Έχουμε έρθει εδώ για να κάνουμε το παιχνίδι μας και να διεκδικήσουμε βαθμούς.</p>
      <p>
        <b>Έχεις πει δύο φορές ότι ο Ολυμπιακός έχει έρθει εδώ για να νικήσει. Ποια είναι τα στοιχεία που πρέπει να έχει η ομάδα για να το καταφέρει;</b>
      </p>
      <p>Είναι εδώ και ο προπονητής για να τα πει καλύτερα. Αλλά έχουμε έρθει εδώ με την ψυχολογία να παίξουμε δυνατά όπως το έχουμε κάνει και στο παρελθόν. Έχουμε δώσει ξανά δυνατά παιχνίδια και τα έχουμε καταφέρει, το ίδιο θέλουμε να κάνουμε και τώρα.</p>
      <p>
        <b>Είπες πως είναι δουλειά του προπονητή, αλλά είναι και δουλειά των παικτών όμως. Η παρουσία εκτός έδρας της ομάδας προβληματίζει, το έχετε συζητήσει; Και τι είναι αυτό που πρέπει να αλλάξετε;</b>
      </p>
      <p>Αυτό που πρέπει να έχουμε έιναι η νοοτροπία του νικητή. Είτε είμαστε στο γήπεδό μας είτε μακριά απ’ αυτό.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FOlympiacosFC%2Fvideos%2F577045129720113%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <related>
        <a href="https://neaselida.gr/athlitika/olympiakos-i-apostoli-gia-ton-agona-me-tin-totenam/"/>
      </related>
    </article>
  </body>
</html>