<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/no-clean-chit-to-ajit-pawar-clarifies-anti-corruption-bureau-on-monday546.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T20:30:00+00:00"/>
    <meta property="og:title" content="അജിത് പവാറിന് ക്ലീന്‍ ചിറ്റില്ല; വിശദീകരണവുമായി അഴിമതി വിരുദ്ധ ബ്യൂറോ"/>
    <meta property="og:description" content="Ajit Pawar National News India മുംബൈ: ജലസേചന അഴിമതിക്കേസില്‍ മഹാരാഷ്ട്ര ഉപമുഖ്യമന്ത്രി അജിത് പവാറിന് ക്ലീന്‍ ചിറ്റ് നല്‍കിയെന്ന വാര്‍ത്ത വന്നതിനു പിന്നാലെ വിശദീകരണവുമായി"/>
  </head>
  <body>
    <article>
      <h1>അജിത് പവാറിന് ക്ലീന്‍ ചിറ്റില്ല; വിശദീകരണവുമായി അഴിമതി വിരുദ്ധ ബ്യൂറോ</h1>
      <address><time datetime="2019-11-25T20:30:00+00:00">25 Nov 2019, 20:30</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: ജലസേചന അഴിമതിക്കേസില്‍ മഹാരാഷ്ട്ര ഉപമുഖ്യമന്ത്രി അജിത് പവാറിന് ക്ലീന്‍ ചിറ്റ് നല്‍കിയെന്ന വാര്‍ത്ത വന്നതിനു പിന്നാലെ വിശദീകരണവുമായി അഴിമതി വിരുദ്ധ ബ്യൂറോ. അജിത് പവാറിന് ക്ലീന്‍ ചിറ്റ് നല്‍കി എന്ന വാര്‍ത്ത തെറ്റാണെന്നും അത് വസ്തുതാ വിരുദ്ധമാണെന്നും അന്വേഷണ ഉദ്യോഗസ്ഥര്‍ അറിയിച്ചു.</p>
      <p>ജലസേചന അഴിമതിയുമായി ബന്ധപ്പെട്ട കേസില്‍ ഒന്‍പതു കേസുകള്‍ അവസാനിപ്പിച്ചുട്ടെണ്ടെന്നും എന്നാല്‍ അജിത് പവാറുമായി ബന്ധമില്ലാത്ത ഒന്‍പതു കേസുകളാണ് അവസാനിപ്പിച്ചതെന്നും അഴിമതി വിരുദ്ധ ബ്യൂറോ വ്യക്തമാക്കി.</p>
      <related>
        <a href="https://www.doolnews.com/long-live-maha-vikas-aghadi-slogans-raised-at-the-hall-in-hotel-grand-hyatt.html?utm_source=doolnews&amp;utm_medium=related"/>
      </related>
      <p>ഉപമുഖ്യമന്ത്രിയായി സത്യപ്രതിജ്ഞ ചെയ്തു 48 മണിക്കുറിനുള്ളില്‍ അഴിമതി വിരുദ്ധ ബ്യൂറോ അജിത് പവാറിനെതിരെയുള്ള അഴിമതിക്കേസുകളില്‍ തെളിവില്ലെന്ന് പറഞ്ഞതായാണ് വാര്‍ത്തകള്‍ വന്നിരുന്നത്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>അജിത് പവാര്‍ ജലസേചന മന്ത്രിയായിരിക്കുന്ന കാലത്താണ് അഴിമതി ആരോപണം പുറത്തു വരുന്നത്. അക്കാലത്തെ മൂവായിരത്തോളം വരുന്ന ജലസേചന പദ്ധതികള്‍ അന്വേഷണ വിധേയമാണെന്നും അന്വേഷണ ഉദ്യോഗസ്ഥര്‍ വെളിപ്പെടുത്തുന്നു.</p>
      <p>അജിത് പവാര്‍ ഈ പറഞ്ഞ ഒന്‍പതു കേസുകളില്‍ ഉള്‍പ്പെട്ടിട്ടില്ല എന്നു മാത്രമേ കോടതിയില്‍ കൊടുത്ത റിപ്പോര്‍ട്ടില്‍ വ്യക്തമാക്കുന്നുള്ളു. അതിന്റെ അര്‍ത്ഥം അദ്ദേഹത്തിന് ക്ലീന്‍ ചിറ്റ് നല്‍കിയെന്നല്ല എന്നും അന്വേഷണ ഉദ്യോഗസ്ഥര്‍ വ്യക്തമാക്കി.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/maharashtra-ajit-pawar-got-clean-chit-on-irrigation-corruption-case-after-taking-charge-as-deputy-minister546.html?utm_source=doolnews&amp;utm_medium=related"/>
      </related>
      <p>കേസുകളെ സംബന്ധിച്ച ഇപ്പോഴത്തെ സാഹചര്യം കോടതിയില്‍ ബോധിപ്പിക്കുന്നതിനായാണ് റിപ്പോര്‍ട്ട് നല്‍കിയതെന്നും<br/>അജിത് പവാറുമായി ബന്ധപ്പെട്ട മറ്റു ജലസേചന പദ്ധതികള്‍ പരിശോധിച്ചു വരികയാണെന്നും അഴിമതി വിരുദ്ധ ബ്യൂറോ വ്യക്തമാക്കി.</p>
      <figure>
        <iframe src="https://www.youtube.com/embed/hNz565mBqJw" width="560" height="315" data-service="Youtube" scrolling="no"/>
      </figure>
    </article>
  </body>
</html>