<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159439_1078.html"/>
    <meta property="og:site_name" content="Novsport"/>
    <meta property="article:published_time" content="2019-11-25T20:51:00+00:00"/>
    <meta property="og:title" content="Игуаин: Не изяждам мястото на Кристиано"/>
    <meta property="og:description" content="Аржентинецът се намира в страхотна форма от началото на сезона"/>
  </head>
  <body>
    <article>
      <h1>Игуаин: Не изяждам мястото на Кристиано</h1>
      <address><time datetime="2019-11-25T20:51:00+00:00">25 Nov 2019, 20:51</time> by <a rel="author">Виктор Петков</a></address>
      <p>Нападателят на Ювентус Гонсало Игуаин има интересна роля в Ювентус. 31-годишният аржентинец се конкурира за двете места в атака с Пауло Дибала и Кристиано Роналдо. От началото на сезона тримата имат почти еднакво игрово време и така Игуаин опроверга прогнозите, че ще застои на пейката.   <br/><br/>"Щастлив съм. Не толкова от това, че реших да остана в Ювентус, колкото от отношението към мен на съотборници,треньори и ръководство. Имал съм прекрасни години тук, и сега всичко е добре, но сезонът е дълъг и съм длъжен да се доказвам постоянно. Когато играеш до такива фантастични играчи, си длъжен да се възползваш от всяка предоставена възможност", заяви Игуаин.<br/><br/>Аржентинецът не се притеснява от присъствието на звездите Роналдо и Дибала. <br/><br/>"Кристиано и Пауло са различен тип играчи. На всеки му харесва да играе с топ футболисти като тях. Старая се да се адаптирам и към стила на двамата. Аз не крада мястото на Роналдо, боря се за моето. Всички знаем кой е той. Победител. Старая се да помагам на отбора да побеждава. Всеки от нас е важен - и тези на терена, и тези на пейката", категоричен е Гонсало. <br/><br/>Той признава, че под ръководството на Сари са минали най-добрите му години във футбола. <br/><br/>"Щастлив съм от работата си с него и се старая да правя това, което той иска. Някои казват, че не играем красиво, с минимум усилия, но резултатите показват, че сме на правилния път", добави Игуаин.</p>
    </article>
  </body>
</html>