<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=508377"/>
    <meta property="og:site_name" content="0404"/>
    <meta property="article:published_time" content="2019-11-25T20:35:50+00:00"/>
    <meta property="og:title" content="&quot;הימין החדש&quot; הודיעו על ריצה עצמאית בבחירות הבאות. בנט בכנס המפלגה: &quot;פתוחים לחיבורים&quot;"/>
    <meta property="og:description" content="בהשתתפות מאות פעילים מרחבי הארץ, הערב (שני) התקיים כנס ראשי המטות והאזורים של מפלגת &quot;הימין החדש&quot;, בו השתתפו גם ראשי המפלגה, שר הביטחון נפתלי בנט וח&quot;כ איילת"/>
  </head>
  <body>
    <article>
      <h1>"הימין החדש" הודיעו על ריצה עצמאית בבחירות הבאות. בנט בכנס המפלגה: "פתוחים לחיבורים"</h1>
      <address><time datetime="2019-11-25T20:35:50+00:00">25 Nov 2019, 20:35</time> by <a rel="author">חדשות 0404</a></address>
      <p>בהשתתפות מאות פעילים מרחבי הארץ, הערב (שני) התקיים כנס ראשי המטות והאזורים של מפלגת "הימין החדש", בו השתתפו גם ראשי המפלגה, שר הביטחון נפתלי בנט וח"כ איילת שקד.</p>
      <p>במפגש דנו המשתתפים בכיוונים שונים להמשך דרכה של התנועה, וכן החלו לגבש דרכי פעולה לתרחיש בו הכנסת תפזר את עצמה ויתקיימו בחירות נוספות.</p>
      <p>בתוך כך, התקבלה ההחלטה הבאה: במידה ויתקיימו בחירות נוספות – מפלגת "הימין החדש" תרוץ באופן עצמאי.</p>
      <p>השר בנט אמר באירוע: "אם מנהיגי המפלגות השונות לא יתעשתו על עצמם, אנחנו עוד 15 יום עלולים למצוא את עצמנו במערכת בחירות שלישית תוך שנה. ואם אנחנו נקלעים למערכת בחירות בניגוד לרצוננו – מפלגת "הימין החדש" תתמודד כמפלגה עצמאית לכנסת. אני כבר עדכנתי את ראש הממשלה, הוא מודע, אנחנו רצים כמפלגה ונהיה פתוחים לחיבורים. נעשה מה שנכון למדינת ישראל. "הימין החדש" חוזרת למרכז המפה בגדול".</p>
    </article>
  </body>
</html>