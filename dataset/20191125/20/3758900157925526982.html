<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-ratownicy-medyczni-brali-udzial-w-fikcyjnych-szkoleniach-maj,nId,3354215"/>
    <meta property="og:site_name" content="RMF24"/>
    <meta property="article:published_time" content="2019-11-25T20:07:28+00:00"/>
    <meta property="og:title" content="Ratownicy medyczni brali udział w fikcyjnych szkoleniach. Mają zarzuty wyłudzenia certyfikatów"/>
    <meta property="og:description" content="Prokuratura w Suwałkach zarzuca 90 ratownikom medycznym z całej Polski wyłudzenie certyfikatów zawodowych. Mieli oni brać udział w fikcyjnych szkoleniach."/>
  </head>
  <body>
    <article>
      <h1>Ratownicy medyczni brali udział w fikcyjnych szkoleniach. Mają zarzuty wyłudzenia certyfikatów</h1>
      <address><time datetime="2019-11-25T20:07:28+00:00">25 Nov 2019, 20:07</time> by <a rel="author" href="https://www.rmf24.pl/tylko-w-rmf24/joanna-potocka" target="_blank">Joanna Potocka</a></address>
      <p>
        <b>Prokuratura w Suwałkach zarzuca 90 ratownikom medycznym z całej Polski wyłudzenie certyfikatów zawodowych. Mieli oni brać udział w fikcyjnych szkoleniach.</b>
      </p>
      <figure>
        <img src="https://i.iplsc.com/zdjecie-ilustracyjne/0009EW1PMVJ2M05Q-C123-F4.png"/>
        <figcaption>(zdjęcie ilustracyjne)<cite>/Piotr Bułakowski /Archiwum RMF FM</cite></figcaption>
      </figure>
      <p>Prokuratura Okręgowa w Suwałkach w woj. podlaskim postawiła zarzuty 90 ratownikom medycznych pracujących w pogotowiu ratunkowym w całej Polsce. Są oni podejrzani o wyłudzenie certyfikatów zawodowych i pomocnictwo w wyłudzeniu dotacji unijnych.</p>
      <p>Jak poinformował rzecznik prokuratury Ryszard Tomkiewicz, chodzi o wyłudzenie w sumie około miliona zł unijnej dotacji przez krakowską firmę organizującą szkolenia dla ratowników medycznych z całej Polski. Prokuratura ustaliła, że szkolenia były fikcyjne. Firma szkoleniowa fikcyjnie wynajmowała na nie pomieszczenia i catering.</p>
      <p>Śledztwo w tej sprawie trwa już ponad rok. Na jego początku prokuratura zatrzymała Marcina K., właściciela krakowskiej firmy szkoleniowej oraz dwóch właścicieli innych firm, którzy wystawiali z faktury służące wyłudzeniu unijnych pieniędzy. Wszyscy po wpłaceniu kaucji wyszli wówczas na wolność.</p>
      <p>Suwalska prokuratura ustaliła, że fikcyjnymi szkoleniami objętych było ok. 400 ratowników medycznych z całej Polski. Dotąd prokuratura przesłuchała i postawiła zarzuty 90 z nich.</p>
      <p>Niektóre osoby mają także zarzuty fałszowania dokumentów związanych ze szkoleniami. <i>To są dla ratowników ważne certyfikaty, których brak uniemożliwia pracę w pogotowiu ratunkowym</i> - powiedział prokurator Tomkiewicz.</p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=1vaV9GNUyavUs1ALlIkgOOVEXhyRwHt_dAWYRBWCA2..Z7/url=http%3A%2F%2Fwww.rmf24.pl%2Ftylko-w-rmf24%2Fpopoludniowa-rozmowa%2Fnews-adam-szlapka-nie-bylbym-kandydatem-ktory-bylby-w-stanie-wygr%2CnId%2C3354144%3Fparametr%3Dembed_tyt">Adam Szłapka: Nie byłbym kandydatem, który byłby w stanie wygrać wybory prezydenckie</a>
      </p>
      <p> </p>
    </article>
  </body>
</html>