<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/gunay-guvenc-mac-sonunda-itiraf-etti-evet-yere-12655283-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-25T20:36:48+00:00"/>
    <meta property="og:title" content="Günay Güvenç maç sonunda itiraf etti: Evet yere yatıyorum"/>
    <meta property="og:description" content="Gaziantep kalecisi Günay Güvenç, Antalyaspor maçı sonrasında, 'Genelde Türkiye'de skoru bulunca yatmalar, oyunu soğutmalar oluyor. Bunu herkes yapıyor, ben de yapıyorum.' dedi."/>
  </head>
  <body>
    <article>
      <h1>Günay Güvenç maç sonunda itiraf etti: Evet yere yatıyorum</h1>
      <address>
        <time datetime="2019-11-25T20:36:48+00:00">25 Nov 2019, 20:36</time>
      </address>
      <p>Süper Lig'in 12. hafta kapanış maçında Antalyaspor, sahasında <a href="https://www.haberler.com/gaziantep/"><b>Gaziantep</b></a> FK ile 1-1 berabere kaldı. Gaziantep'in deneyimli kalecisi <a href="https://www.haberler.com/gunay-guvenc/"><b>Günay Güvenç</b></a> maç sonunda karşılaşmayı yayıncı kuruluşa değerlendirdi. Günay, "İkinci yarı heyecanı Antalyaspor tarafı artırdı. İkinci yarı pek iyi değildik. Antalyaspor'un 1 ya da 2 pozisyonu var. İkinci yarı arkadan gördüğüm kadarıyla, ilk yarıya tezat bir durum vardı. Birinci yarıdaki futbolun üstüne çıkmalıyız. Bardağın dolu tarafına bakmak lazım." dedi.</p>
      <figure>
        <img src="https://foto.haberler.com/haber/2019/11/25/gunay-guvenc-mac-sonunda-itiraf-etti-evet-yere-12655283_3257_m.jpg"/>
      </figure>
      <h3>"BUNU HERKES YAPIYOR"</h3>
      <p>Günay, "Türkiye'de skoru bulunca takımlar yatıyor, oyunu soğutuyor. Bunu herkes yapıyor, ben de yapıyorum. Biz burada bugün 1 puan kazandık. Yeni bir takımız. Denizlispor'u evimizde yenmek istiyoruz." diyerek sözlerini noktaladı.</p>
      <figure>
        <img src="https://foto.haberler.com/haber/2019/11/25/gunay-guvenc-mac-sonunda-itiraf-etti-evet-yere-12655283_1206_o.jpg"/>
      </figure>
      <p>Haber Videosu: <a href="https://www.haberler.com/video/gunay-guvenc-mac-sonunda-itiraf-etti-evet-yere-12655283-videosu/">Günay Güvenç maç sonunda itiraf etti: Evet yere yatıyorum</a></p>
    </article>
  </body>
</html>