<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/home/23439/"/>
    <meta property="og:site_name" content="Sanook"/>
    <meta property="article:published_time" content="2019-11-25T20:07:00+00:00"/>
    <meta property="og:title" content="4 วิธียืดอายุ “ไม้กวาดดอกหญ้า” ไม่ร่วง ทนทานใช้ได้นาน"/>
    <meta property="og:description" content="ไม้กวาดดอกหญ้าเป็นอุปกรณ์ทำความสะอาดที่ได้รับความนิยม และทุกคนคงคุ้นเคยกันมานานแล้ว แม้ปัจจุบันจะมีการดัดแปลงนำวัสดุอื่นมาทำไม้กวาดแทนดอกหญ้าตองกง ซึ่งเป็นหญ้าประเภทหนึ่งที่นิยมนำมาใช้ แต่ไม้กวาดดอกหญ้าก็ยังคงเป็นอุปกรณ์ทำความสะอาดที่ได้รับความนิยม เป็นของคู่บ้านอยู่ดี แม้ไม้กวาดดอกหญ้าอันหนึ่งจะราคาไม่สูง แต่หากเรามีวิธีดูแล รักษา ยืดอายุการใช้งาน หรือใช้งานไม้กวาดดอกหญ้าอย่างถูกวิธี รับรองเราไม่ต้องสิ้นเปลืองเงินซื้อไม้กวาดดอกหญ้าเปลี่ยนอยู่เรื่อยๆ และนี่คือคำแนะนำการใช้ไม้กวาดดอกหญ้า และวิธียืดอายการใช้งานไม้กวาดดอกหญ้า"/>
  </head>
  <body>
    <article>
      <h1>4 วิธียืดอายุ “ไม้กวาดดอกหญ้า” ไม่ร่วง ทนทานใช้ได้นาน</h1>
      <address><time datetime="2019-11-25T20:07:00+00:00">25 Nov 2019, 20:07</time> by <a rel="author">Suwimol L.</a></address>
      <p>ไม้กวาดดอกหญ้าเป็นอุปกรณ์ทำความสะอาดที่ได้รับความนิยม และทุกคนคงคุ้นเคยกันมานานแล้ว แม้ปัจจุบันจะมีการดัดแปลงนำวัสดุอื่นมาทำไม้กวาดแทนดอกหญ้าตองกง ซึ่งเป็นหญ้าประเภทหนึ่งที่นิยมนำมาใช้ แต่ไม้กวาดดอกหญ้าก็ยังคงเป็นอุปกรณ์ทำความสะอาดที่ได้รับความนิยม เป็นของคู่<a href="https://www.sanook.com/home/">บ้าน</a>อยู่ดี แม้ไม้กวาดดอกหญ้าอันหนึ่งจะราคาไม่สูง แต่หากเรามีวิธีดูแล รักษา ยืดอายุการใช้งาน หรือใช้งานไม้กวาดดอกหญ้าอย่างถูกวิธี รับรองเราไม่ต้องสิ้นเปลืองเงินซื้อไม้กวาดดอกหญ้าเปลี่ยนอยู่เรื่อยๆ และนี่คือคำแนะนำการใช้ไม้กวาดดอกหญ้า และวิธียืดอายการใช้งานไม้กวาดดอกหญ้า</p>
      <p>
        <b>1.กวาดโดยใช้น้ำหนักกลางๆ</b>
      </p>
      <p>การออกแรงกวาดโดยวิธีกดปลายไม้กวาดดอกหญ้าลงบนพื้น จะทำให้ปลายไม้กวาดโค้งงอได้</p>
      <p>
        <b>2.เหมาะกับพื้นแห้ง</b>
      </p>
      <p>ให้จำไว้เสมอว่าไม้กวาดดอกหญ้านั้นผลิตขึ้นมาเพื่อใช้กวาดบนพื้นแห้งเท่านั้น เพราะหากเรานำไม้กวาดดอกหญ้าไปกวาดพื้นเปียกๆ จะทำให้ดอกหญ้าแตกหักและหลุดได้ง่าย</p>
      <p>
        <b>3.ห้ามปักปลายไม้กวาดกับพื้น</b>
      </p>
      <p>หลายคนมีวิธีเก็บไม้กวาดแบบไม่ถูกต้อง คือนำปลายไม้กวาดหรือด้านที่มีดอกหญ้าทิ่มลงกับพื้น นั่นจะทำให้ไม้กวาดดอกหญ้าหมดอายุการใช้งานอย่างรวดเร็ว สำหรับวิธีเก็บไม้กวาดดอกหญ้าอย่างถูกต้องคือให้ชี้ปลายไม้กวาดไว้ด้านบน หรือแขวนไม้กวาดดอกหญ้าไว้กับผนังห้องก็ได้</p>
      <p>
        <b>4.จุ่มไม้กวาดดอกหญ้าลงในน้ำเกลือร้อนๆ</b>
      </p>
      <p>นำไม้กวาดดอกหญ้าที่เพิ่งซื้อมาจุ่มลงในน้ำเกลือร้อนๆ โดยให้น้ำเกลือนั้นเปียกทั่วปลายไม้กวาด จากนั้นแช่ทิ้งไว้ประมาณ 5   นาที ก่อนจะนำไปตากแห้งในที่ๆ อากาศถ่ายเท (ห้ามตากแดด) น้ำเกลือจะทำให้ขนของไม้กวาดเกาะตัวกันแน่นมากขึ้น</p>
      <p>
        <b> </b>
      </p>
      <p> </p>
      <p>
        <b>แก้ปัญหาไม้กวาดหลุดง่ายด้วยน้ำเกลือ</b>
      </p>
      <p> </p>
      <p>อีกหนึ่งปัญหาที่คนใช้ไม้กวาดดอกหญ้ามักจะเจอก็คือ ปัญหาดอกหญ้าหลุดร่วงเร็ว ทำให้ต้องเปลี่ยนไม้กวาดใหม่อยู่บ่อยๆ ทางแก้ปัญหานี้ง่ายมากๆ เพราะเราสามารถทำให้ไม้กวาดทนทานมากขึ้นได้ด้วยน้ำเกลือ โดยให้ทำดังนี้ค่ะ</p>
      <ul>
        <li>ต้มน้ําผสมเกลือหนึ่งหม้อ จากนั้นทิ้งให้เย็น แล้วเทใส่กาละมัง</li>
        <li>นำไม้กวาดด้านที่เป็นดอกหญ้าลงแช่ในน้ำเกลือสักพักหนึ่ง แล้วยกขึ้นมาบีบน้ำออก</li>
        <li>นำไม้กวาดไปตากไว้ในที่ที่อากาศถ่ายเท (ไม่ควรตากไว้ในที่แดดจัด) จากนั้นก็นำมาใช้ได้ตามปกติค่ะ</li>
      </ul>
      <p> </p>
    </article>
  </body>
</html>