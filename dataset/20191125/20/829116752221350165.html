<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191125-medve-tamadt-vadaszra-a-szlovakiai-sztrazsohegysegben.html"/>
    <meta property="og:site_name" content="Origo"/>
    <meta property="article:published_time" content="2019-11-25T20:44:00+00:00"/>
    <meta property="og:title" content="Medve támadt egy vadászra Szlovákiában"/>
    <meta property="og:description" content="Társa hallotta meg a kiáltozását, és sikerült visszavonszolnia őt az útra."/>
  </head>
  <body>
    <article>
      <h1>Medve támadt egy vadászra Szlovákiában</h1>
      <address><time datetime="2019-11-25T20:44:00+00:00">25 Nov 2019, 20:44</time> by <a rel="author">MTI</a></address>
      <p>
        <b>Vadászra támadt egy medve a szlovákiai Sztrázsó-hegységben, az 54 éves férfit súlyos sérülésekkel vitték kórházba, a vadállat a lábát marcangolta össze.</b>
      </p>
      <p>Két vadász a kutyájukkal a Nyugati-Kárpátokban elterülő Sztrázsó-hegységben vasárnap egy vaddisznót keresett, amelyet korábban meglőttek. Úgy döntöttek, hogy kettéválnak. Ekkor támadt rá egyikükre a bozótosból hirtelen felbukkant medve.</p>
      <blockquote>Összemarcangolta a vadász lábát. Társa meghallotta a férfi kiáltozását, és sikerült visszavonszolnia őt az útra, majd segítséget hívtak</blockquote>
      <p>– mondta Demény polgármestere. A vadásznak volt fegyvere, azonban képtelen volt megvédeni magát a medve váratlan támadásától.</p>
      <figure>
        <img src="https://cdn.nwmgroups.hu/s/img/i/1908/20190826szekelyfoldi-medvek-medvetamadasok7.jpg?w=644&amp;h=429"/>
        <figcaption>Illusztráció<cite>Forrás: Origo</cite></figcaption>
      </figure>
      <p>A polgármester szerint a medve agresszív viselkedése a térség szokatlanul meleg időjárásával magyarázható: a hegyeket ilyenkor már általában hó borítja, és</p>
      <p>
        <mark>a medvék idegesek, mivel ilyen meleg időben nem képesek megkezdeni téli álmukat.</mark>
      </p>
      <p>A polgármester azt is mondta, hogy a vadásztársaságuk szombatra közös vaddisznóvadászatot tervezetett, de biztonsági okokból lemondták.</p>
    </article>
  </body>
</html>