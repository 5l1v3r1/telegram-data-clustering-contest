<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/hronika/za-ubistvo-ivanovica-bice-optuzeno-sest-osoba-ne-i-radoicic_1070301.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-25T20:54:00+00:00"/>
    <meta property="og:title" content="За убиство Ивановића биће оптужено шест особа, не и Радоичић"/>
    <meta property="og:description" content="Не очекује се да ће потпредседник Српске листе Милан Радоичић бити део оптужнице за убиство Оливера Ивановића, јавља вечерас КТВ, а преноси Коха."/>
  </head>
  <body>
    <article>
      <h1>За убиство Ивановића биће оптужено шест особа, не и Радоичић</h1>
      <h2>ПРИШТИНА - Не очекује се да ће потпредседник Српске листе Милан Радоичић бити део оптужнице за убиство Оливера Ивановића, јавља вечерас КТВ, а преноси Коха.</h2>
      <address>
        <time datetime="2019-11-25T20:54:00+00:00">25 Nov 2019, 20:54</time>
      </address>
      <p>Иако је за Радоичићем расписан међународни налог за хапшење, тужилаштво је потврдило за КТВ да тренутно неће бити оптужен за овај случај.</p>
      <figure>
        <img src="http://www.rtv.rs/sr_ci/hronika/slike/2018/01/16/oliver-ivanovic-jpg_660x330.jpg"/>
        <figcaption>mc.rs</figcaption>
      </figure>
      <p>Према речима тужиоца који води истрагу, Суљ Хоџе, оптужницом ће бити обухваћено шест особа за које се сумња да су помагале у убиству Ивановића, преноси Косово онлајн.</p>
      <p>Хоџа каже да се верује да су идентификовали једну од две особе, чије је слике полиција дан раније објавила и затражила информације од грађана.</p>
      <p>Међутим, њихова имена касније је јавно споменуо председник Србије Александар Вучић, који је рекао да се ради о студентима у Митровици, који немају никакве везе са убиством Ивановића.</p>
      <p>Према Хоџи, ове особе су, наводно, пратиле Ивановића неколико минута пре него што је убијен.</p>
      <p>Оливер Ивановић убијен је испред страначких просторија Грађанске иницијативе СДП у Северној Митровици са шест метака 16. јануара 2018. године.</p>
      <p>Три особе су још у притвору због овог убиства, док је косовско тужилаштво у овом периоду проширило истраге и на многе друге, укључујући и колеге бившег лидера СДП.</p>
    </article>
  </body>
</html>