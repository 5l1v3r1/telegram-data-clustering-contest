<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191125_orultech_podcast_teches_podcast"/>
    <meta property="og:site_name" content="HVG.hu"/>
    <meta property="article:published_time" content="2019-11-25T20:33:00+00:00"/>
    <meta property="og:title" content="Még sokat kell várni a robot kézilabdázókra – podcast"/>
    <meta property="og:description" content="Futurisztikus konferencián járt az Őrültech című podcast két műsorvezetője, akik ezúttal a robotikáról és a jövő eszközeiről készítettek adást."/>
  </head>
  <body>
    <article>
      <h1>Még sokat kell várni a robot kézilabdázókra – podcast</h1>
      <address><time datetime="2019-11-25T20:33:00+00:00">25 Nov 2019, 20:33</time> by <a rel="author">hvg.hu</a></address>
      <p>
        <b>Futurisztikus konferencián járt az Őrültech című podcast két műsorvezetője, akik ezúttal a robotikáról és a jövő eszközeiről készítettek adást.</b>
      </p>
      <p>Harmadik adásához érkezett az Őrültech című podcast második évada. A két műsorvezető, Tálas Péter Csongor és Máté Geri ezúttal a szegedi SzeBIT konferencián tartottak előadást, ahol többek között Bodó Richárdot, a MOL-Pick Szeged kézilabdázóját sikerült mikrofonvégre kapni.</p>
      <p>Kiderült, a kézilabdázás “robotizációjától” nem tart a Bombázó becenevű sportoló, hiszen egyelőre nem tűnnek a leggyorsabb ellenfeleknek. Az átlövő azt is elmondta, legnagyobb kütyümániás csapattársa a magyar válogatott kapus, Mikler Roland.</p>
      <p>A kiállítók standjainál emberi agyhullámok segítségével működő eszközzel is találkoztak, és szót váltottak egy humanoid robottal, Pepperrel is. A humanoid robot szociális körülmények között alkalmazható, így például szállodákban tud elvállalni segítő szerepeket. “A keze emelésre nem alkalmas, de mégis jól ki tudja fejezni a gesztusait” – árulta el Tanos Áron, a Netlife Robotics műszaki igazgatója.</p>
      <figure>
        <iframe src="https://w.soundcloud.com/player/?url=https%3A//api.soundcloud.com/tracks/716918095&amp;color=%23ff5500&amp;auto_play=false&amp;hide_related=false&amp;show_comments=true&amp;show_user=true&amp;show_reposts=false&amp;show_teaser=true&amp;visual=true" width="100%" height="166" data-service="SoundCloud" scrolling="no" nowide=""/>
      </figure>
      <p>Az Őrültech korábbi adásait <a href="https://hvg.hu/cimke/%C5%90r%C3%BCltech">ide kattintva érheti el</a>.</p>
    </article>
  </body>
</html>