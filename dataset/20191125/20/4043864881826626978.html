<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/25/7233010/"/>
    <meta property="og:site_name" content="Українська правда"/>
    <meta property="article:published_time" content="2019-11-25T20:02:15+00:00"/>
    <meta property="og:title" content="Зеленський поговорив з Путіним про газ і зникле озброєння з кораблів – ОП"/>
    <meta property="og:description" content="Президент України Володимир Зеленський провів телефонну розмову з президентом Росії Володимиром Путіним."/>
  </head>
  <body>
    <article>
      <h1>Зеленський поговорив з Путіним про газ і зникле озброєння з кораблів – ОП</h1>
      <address>
        <time datetime="2019-11-25T20:02:15+00:00">25 Nov 2019, 20:02</time>
      </address>
      <p>Президент України Володимир Зеленський провів телефонну розмову з президентом Росії Володимиром Путіним.</p>
      <p><b>Джерело: </b><a href="https://www.facebook.com/president.gov.ua/posts/1805844306227095?__xts__%5B0%5D=68.ARC9_EqaDzhxfXFhFBi9XTNCZlWO_yeANaFsgefWfXziPLe6dLdoXsDTW0VvRH9PgVskMVA_7CPJmpt1CIA26DxSOOZm33I8Xae3eN-tAeVG_8F0s2RMbTc41WqqunGLKqA9Mt-9xpDvk4D-FdwpEOetLNdVSGwVA4mT8d7P5sOjId5kBGId3NjCHHsxZQfjfMkL3FRmMjTHkgKcJMiDWEE6KEi-EOHt9EaFMDyAMG0wQFyCJvIf985E0hYycppFfgBHpDr0YUt_nyqmKX8dkHozLS3c1QxELTKBzFT-sd7tOPPmXmhOgcaK5HdzZnwbK3aG4fm5xwNG4LhieR88Ew&amp;__tn__=-R">повідомлення</a> Офісу президента України у Facebook</p>
      <p><b>Дослівно: "</b>Глава Української держави відзначив важливість нещодавнього повернення Росією українських кораблів. Водночас Володимир Зеленський наголосив на необхідності повернення всього озброєння, обладнання та документації, що перебували на цих суднах".</p>
      <p><b>Деталі: </b>Крім того, за даними ОП, під час розмови президенти "торкнулися питання газових переговорів у тристоронньому форматі Україна – Росія – ЄС".</p>
      <p>Інших подробиць розмови в Офісі президента не повідомляють.</p>
      <p>Водночас у прес-службі президента РФ розповіли, що розмова відбулася за ініціативою Зеленського з урахуванням запланованого на 9 грудня саміту в "нормандському форматі".</p>
      <p>За даними російської сторони, під час спілкування президенти "торкнулися ситуації з передачею трьох військових кораблів" і "детально обговорили газову проблематика, включаючи питання <b>продовження транзиту</b> і <b>відновлення прямих поставок російського газу в Україну</b>".</p>
      <p><b>Дослівно:</b> "Досягнуто домовленість про продовження контактів на різних рівнях".</p>
      <p><b>Передісторія</b>:</p>
      <ul>
        <li>18 листопада пресцентр Командування Військово-Морських Сил України <a href="https://www.pravda.com.ua/news/2019/11/18/7232285/">повідомив</a>, що затримані в Керченській протоці в листопаді 2018 року катери "Нікополь", "Бердянськ" та буксир "Яни Капу" прямують додому.</li>
        <li>20 листопада командувач Військово-морськими силами Ігор Воронченко розповів, що українські судна повертаються в Україну на буксирі, бо <a href="https://www.pravda.com.ua/news/2019/11/20/7232511/">росіяни їх фактично "угробили"</a>.</li>
        <li>Президент Володимир Зеленський після огляду повернених РФ суден повідомив, що на них не вистачає частини <a href="https://www.pravda.com.ua/news/2019/11/21/7232590/">озброєння і обладнання</a>, і заявив, що Україна вимагатиме від Росії повернути "все що там є".</li>
        <li>Федеральна служба безпеки Росії <a href="https://www.pravda.com.ua/news/2019/11/21/7232614/">заявила</a>, що військові кораблі, затримані в листопаді минулого року в Керченській протоці, були передані Україні в нормальному стані і зі справною сантехнікою.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/25/7232951/"/>
        <a href="https://www.pravda.com.ua/news/2019/11/25/7232935/"/>
        <a href="https://www.eurointegration.com.ua/news/2019/11/22/7103350/"/>
      </related>
    </article>
  </body>
</html>