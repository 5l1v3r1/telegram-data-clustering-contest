<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1418559/kastritis-oyte-faoyl-den-prolavainame-na-kanoyme"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T20:05:38+00:00"/>
    <meta property="og:title" content="Καστρίτης: «Ούτε φάουλ δεν προλαβαίναμε να κάνουμε...»"/>
    <meta property="og:description" content="Ο Γιάννης Καστρίτης περιέγραψε με γλαφυρό τρόπο την ήττα του Ηρακλή στο ΟΑΚΑ λέγοντας ότι οι παίκτες του δεν προλάβαιναν ούτε... φάουλ να κάνουν. "/>
  </head>
  <body>
    <article>
      <h1>Καστρίτης: «Ούτε φάουλ δεν προλαβαίναμε να κάνουμε...»</h1>
      <h2>Ο Γιάννης Καστρίτης περιέγραψε με γλαφυρό τρόπο την ήττα του Ηρακλή στο ΟΑΚΑ λέγοντας ότι οι παίκτες του δεν προλάβαιναν ούτε... φάουλ να κάνουν. </h2>
      <address><time datetime="2019-11-25T20:05:38+00:00">25 Nov 2019, 20:05</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο τεχνικός του Ηρακλή δήλωσε χαρακτηριστικά: «Πολλά συγχαρητήρια στον Παναθηναϊκό, από την αρχή υπήρχε μόνο μια ομάδα στο παρκέ. Ξέραμε ότι βρίσκεται σε εξαιρετική κατάσταση κι ότι αν το επιτρέψεις θα σε σκοτώσει κι αυτό έκανε από το πρώτο μέχρι το τελευταίο λεπτό. Ούτε φάουλ δεν προλαβαίναμε να κάνουμε, τελειώσαμε περιόδους χωρίς να έχουμε συμπληρώσει φάουλ ή το όταν το κάναμε ήταν αργά. Η πραγματικότητα είναι ότι τις τελευταίες 15 ημέρες έχουμε δουλέψει πολύ καλύτερα από αυτό που έδειξε η εικόνα μας. Ήταν μια κακή παρένθεση, δεν έχει να κάνει με το αποτέλεσμα αλλά με την προσπάθεια. Τα παιδιά πραγματικά προσπαθούν πολύ περισσότερο και δουλεύουν, ήταν μια κακή ημέρα για εμάς κι είμαι βέβαιος ότι στο επόμενο ματς τα παιδιά θα δείξουν το πρόσωπο που επιθυμούν και θα φτάσουν στη νίκη που είναι πολύτιμη για ψυχολογικούς και βαθμολογικούς λόγος. Επίσης, θα ήθελα να πω πολλά συγχαρητήρια στον κόουτς Βόβορα για τις εμφανίσεις της ομάδας και για τον τρόπο που διαχειρίστηκε κι έφερε εις πέρας την κατάσταση».</p>
      <p>Σε ερώτηση για το αν αποκόμισε κάτι θετικό από το ματς, είπε: «Είσαι απέναντι σε έναν πολύ ανταγωνιστικό αντίπαλο κι ό,τι κι αν πιστεύεις πριν το ματς, έχουμε παιδιά που παίζουν πρώτη φορά σε αυτό το επίπεδο και κάθε ματς είναι μια νέα εμπειρία γι' αυτούς. Σίγουρα προσγειώνεσαι, πατάς καλύτερα και βλέπεις την πραγματικότητα γυμνή μπροστά σου. Τεράστιο κέρδος να... ξεγυμνώνεσαι και μετά έγκειται στην ποιότητα και στην ικανότητα του καθενός να διαχειριστεί με σωστό τρόπο τέτοιες ήττες. Πιστεύω ότι τα παιδιά έχουν την ικανότητα να το κάνουν στο επόμενο ματς».</p>
    </article>
  </body>
</html>