<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904158.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T20:06:00+00:00"/>
    <meta property="og:title" content="عمان، عربستان برای گفت‌وگو با انصارالله «جدی» است"/>
    <meta property="og:description" content="به گزارش فارس، عمان که به گفته منابع آگاه در حال برگزاری انجام مقدماتی برای دیدار هیات صعودی و هیات صنعاء در مسقط است، تمایل عربستان برای دیدار با مقامات انصارالله را «جدی» خواند."/>
  </head>
  <body>
    <article>
      <h1>عمان، عربستان برای گفت‌وگو با انصارالله «جدی» است</h1>
      <address>
        <time datetime="2019-11-25T20:06:00+00:00">25 Nov 2019, 20:06</time>
      </address>
      <p>وزیر خارجه عمان می‌گوید عربستان سعودی هم مانند انصارالله در گفت‌وگوها برای پایان دادن به درگیری در یمن، جدی است.</p>
      <p>به گزارش فارس، عمان که به گفته منابع آگاه در حال برگزاری انجام مقدماتی برای دیدار هیات صعودی و هیات صنعاء در مسقط است، تمایل عربستان برای دیدار با مقامات انصارالله را «جدی» خواند.</p>
      <p>به نوشته پایگاه خبری شبکه «الجزیره»، «یوسف بن علوی» وزیر خارجه عمان روز دوشنبه (امروز) گفته است که «همانطوری که "حوثی‌ها" در گفت‌وگو با ریاض جدی هستند، ریاض هم واقعا خواستار گفت‌وگو با آنهاست.»</p>
      <p>خبرگزاری «آناتولی» اخیرا به نقل یک منبع آگاه سیاسی گزارش داده که عمان در حال انجام مقدمات دیدار «محمد بن سلمان» ولی‌عهد ابوظبی و هیأت انصارلله به ریاست «محمد عبدالسلام» است.</p>
      <p>به گفته این منبع، عمان در تلاش است تا توافقنامه‌ای بین عربستان و انصارالله امضا شود و این تلاش‌ عمان در ادامه تلاش‌های این کشور برای نزدیکی دیدگاه‌های ایران، امارات و عربستان درباره یمن است.</p>
      <p>از سوی دیگر، یک مسئول عالی‌رتبه انصارلله در مصاحبه با خبرگزاری آناتولی گفت که گفت‌وگوهای این جنبش با ریاض به دنبال حمله به تأسیسات نفتی آرامکو، آغاز شده است.</p>
      <p>وزارت خارجه عمان نیز پیش از این درباره دستیابی به حل‌وفصل فراگیر برای پایان دادن به بحران یمن ابراز امیدواری کرده بود. </p>
    </article>
  </body>
</html>