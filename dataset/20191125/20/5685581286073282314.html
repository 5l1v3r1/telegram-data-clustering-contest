<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/kiracisinin-oturdugu-evini-atese-verip-kayaliklara-cikti-1287049-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-25T20:26:00+00:00"/>
    <meta property="og:title" content="Kiracısının oturduğu evini ateşe verip kayalıklara çıktı"/>
    <meta property="og:description" content="Kayseri'de, kiracısının boşaltmadığı evini ateşe vererek kayalıklara çıkan kişiyi polis ikna etti."/>
  </head>
  <body>
    <article>
      <h1>Kiracısının oturduğu evini ateşe verip kayalıklara çıktı</h1>
      <h2>Kayseri'de, kiracısının boşaltmadığı evini ateşe vererek kayalıklara çıkan kişiyi polis ikna etti.</h2>
      <address>
        <time datetime="2019-11-25T20:26:00+00:00">25 Nov 2019, 20:26</time>
      </address>
      <p>Alınan bilgiye göre, Talas ilçesi Bahçelievler Mahallesi'nde oturan  Ahmet A. (25), Harman Mahallesi Dere Sokak'taki evinde kalan kiracısından evi  boşaltmasını istedi.</p>
      <p>Kiracının evden çıkmayacağını söylemesine sinirlenen Ahmet A, evi  ateşe vererek, yakındaki bir kayalığa çıktı.</p>
      <p>Çevredekilerin <a href="http://www.gazetevatan.com/arama/?Keyword=haber">haber</a> vermesiyle olay yerine polis, itfaiye ve 112 Acil  Servis ekipleri sevk edildi.</p>
      <p>İtfaiye ekiplerince yangın söndürüldü, evdeki eşyalar zarar gördü.</p>
      <p>Polis ekipleri, kayalıklara çıkan Ahmet A'yı yaklaşık 4 saat sonra  ikna edip gözaltına aldı.</p>
    </article>
  </body>
</html>