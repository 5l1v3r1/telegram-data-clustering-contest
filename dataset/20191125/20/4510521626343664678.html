<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/galati/braila-fata-10-ani-violata-doi-barbati-ademenit-o-intr-o-locuinta-cei-doi-fost-prinsi-politisti-1_5ddc33bf5163ec427169d2d6/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T20:07:27+00:00"/>
    <meta property="og:title" content="Brăila: Fată de 10 ani, violată de doi bărbaţi care au ademenit-o într-o locuinţă; cei doi au fost prinşi de poliţişti"/>
    <meta property="og:description" content="O fetiţă de 10 ani din municipiul Brăila a fost violată de doi bărbaţi, de 20 si 30 de ani, care au ademenit-o într-o locuinţă. Cei doi au fost prinşi de poliţişti după ce mama a dus-o pe copilă la spital, iar medicii au anunţat autorităţile."/>
  </head>
  <body>
    <article>
      <h1>Brăila: Fată de 10 ani, violată de doi bărbaţi care au ademenit-o într-o locuinţă; cei doi au fost prinşi de poliţişti</h1>
      <address><time datetime="2019-11-25T20:07:27+00:00">25 Nov 2019, 20:07</time> by <a rel="author">News.ro</a></address>
      <h4>O fetiţă de 10 ani din municipiul Brăila a fost violată de doi bărbaţi, de 20 si 30 de ani, care au ademenit-o într-o locuinţă. Cei doi au fost prinşi de poliţişti după ce mama a dus-o pe copilă la spital, iar medicii au anunţat autorităţile.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/eveniment/lia-savonea-sefa-csm-lupta-onoarea-judecatorilor-indulgenti-pedofilii-1_5ddab4c85163ec42715e5f07/index.html"/>
      </related>
      <p>Conform Poliţiei Judeţene Brăila, poliţiştii au fost sesizaţi de medicii de la Unitatea de Primiri Urgenţe din cadrul Spitalului Judeţean de Urgenţă Brăila despre faptul că o femeie, din municipiul Brăila, s-a prezentat împreună cu fiica sa, în vârsta de 10 ani, pentru a fi consultată, susţinând că fata a fost victima unui viol.</p>
      <p>Din primele verificări, poliţiştii au stabilit că, duminică, în jurul orei 18.30, în timp ce fetiţa se afla într-un cartier din oraş, ar fi fost acostată de doi bărbaţi necunoscuţi şi ademenită să meargă într-o locuinţă din Brăila. Aici, prin violenţă, ar fi fost obligată să întreţină raporturi sexuale cu aceştia.</p>
      <p>La scurt timp de la primirea sesizării, poliţiştii au reuşit sa-i identifice şi să-i prindă pe cei doi suspecţi, în vârstă de 20, respectiv 30 de ani, ei fiind duşi la sediul Poliţiei.</p>
      <p>În cauză, a fost întocmit dosar penal pentru viol, fiind continuate cercetările, sub coordonarea unui procuror din cadrul Parchetului de pe lângă Judecătoria Brăila.</p>
      <hr/>
    </article>
  </body>
</html>