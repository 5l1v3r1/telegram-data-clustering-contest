<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isaechia.it/2019/11/25/striscia-notizia-tapiro-oro-belen-rodriguez-presunta-lite-giulia-de-lellis/"/>
    <meta property="og:site_name" content="Isa e Chia"/>
    <meta property="article:published_time" content="2019-11-25T20:39:45+00:00"/>
    <meta property="og:title" content="‘Striscia la Notizia’, Tapiro d’Oro a Belen Rodriguez per la presunta lite con Giulia De Lellis! (Video)"/>
    <meta property="og:description" content="Ennesimo Tapiro d’Oro per Belen Rodriguez, il ventottesimo, per l’esatezza. La moglie di Stefano De Martino è stata raggiunta da Valerio Steffelli che è stato gentilmente accolto in casa della showgirl argentina."/>
  </head>
  <body>
    <article>
      <h1>‘Striscia la Notizia’, Tapiro d’Oro a Belen Rodriguez per la presunta lite con Giulia De Lellis! (Video)</h1>
      <address><time datetime="2019-11-25T20:39:45+00:00">25 Nov 2019, 20:39</time> by <a rel="author">Ludovica</a></address>
      <figure>
        <img src="https://static.nexilia.it/isaechia/2019/11/Valerio-Staffelli-e-Belen-Rodriguez.jpg"/>
        <figcaption>Valerio Staffelli e Belen Rodriguez</figcaption>
      </figure>
      <p>Ennesimo <i>Tapiro d’Oro</i> per <b>Belen Rodriguez</b>, il ventottesimo, per l’esatezza. La moglie di <b>Stefano De Martino</b> è stata raggiunta da <b>Valerio Steffelli</b> che è stato gentilmente accolto in casa della <i>showgirl</i> argentina.</p>
      <p>Il motivo della sua visita, questa volta, risiede nella presunta lite che vedrebbe coinvolte <b>Belen</b> e <b>Giulia De Lellis</b>. Il <i>gossip</i> delle ultime settimane vorrebbe le due in conflitto e tante ipotesi sono state formulate circa le ragioni di questo astio (<a href="https://www.isaechia.it/2019/11/12/giulia-de-lellis-sfogo-social-pensano-fosse-riferito-belen-rodriguez/"><b>QUI</b> </a>e <a href="https://www.isaechia.it/2019/11/16/giulia-de-lellis-vs-belen-rodriguez-ricostruzione-spy-dissapori/"><b>QUI</b></a>). C’è chi ricollega il tutto ad un <i>flirt</i> tra <b>Andrea Damante</b> e <b>Belen</b> quando lui era ancora fidanzato con la <b>De Lellis</b>. Altri parlano di questioni d’affari, altri ancora di una rivalità basata sui <i>tutorial</i> di <i>make up</i> postati dalle due sui rispetti profili <i>Instagram.</i></p>
      <p>Ai microfoni di <i>Striscia la Notizia</i>, però, la <b>Rodriguez</b> ha assicurato: “<b>Andrea Damante</b>? <i>E’ amico di mio sorella <b>Cecilia Rodriguez</b>, un amico di famiglia</i>“. Sulla frase di <b>Giulia</b> “<i>Se parlo rovino famiglie</i>” pronunciata in occasione di un suo recente sfogo <i>social</i> (<a href="https://www.isaechia.it/2019/11/09/uomini-donne-giulia-de-lellis-sbotta-meglio-zitta-parlo-rovino-famiglie-lasciata-pace-fare-cose-dispiace/"><b>QUI</b> </a>il post)<i>–</i> che in molti avevano collegato proprio alla famiglia di <b>Belen </b>– la 35enne ha detto: “<i>Non so perché tutti abbiano pensato si riferisse a me</i>“.</p>
      <p>Infine <b>Belen</b> ha chiarito di non avere alcun problema con<b> Diletta Leotta</b>, come invece si era vociferato in passato. Anzi, la modella ha ammesso di provare nei confronti della giornalista sportiva grande simpatia.</p>
      <p><a href="https://www.striscialanotizia.mediaset.it/news/28-tapiro-d-oro-a-belen-rodr%C3%ADguez-la-piu-attapirata-della-storia_9816.shtml"><b>QUI</b> </a>per rivedere il servizio andato in onda poco fa.</p>
      <p>Che ne pensate?</p>
    </article>
  </body>
</html>