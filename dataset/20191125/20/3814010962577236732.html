<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/politsiyata-v-turtsiya-razprsna-miting-sreshchu-nasilieto-nad-zheni"/>
    <meta property="og:site_name" content="Новини БНТ"/>
    <meta property="article:published_time" content="2019-11-25T20:14:00+00:00"/>
    <meta property="og:title" content="Полицията в Турция разпръсна митинг срещу насилието над жени"/>
    <meta property="og:description" content="Полицията в Турция използва сълзотворен газ срещу участничките в митинг срещу насилието над жени. Около 2000 жени се включиха в шествие в Истанбул, ко..."/>
  </head>
  <body>
    <article>
      <h1>Полицията в Турция разпръсна митинг срещу насилието над жени</h1>
      <address><time datetime="2019-11-25T20:14:00+00:00">25 Nov 2019, 20:14</time> by <a rel="author">БГНЕС</a></address>
      <p>
        <b>Полицията в Турция използва сълзотворен газ срещу участничките в митинг срещу насилието над жени. Около 2000 жени се включиха в шествие в Истанбул, което искаше "край на безнаказаността" на мъжете за насилие срещу жени. Участничките в митинга носеха снимки и плакати с имената на жени, убити от сегашни или бивши партньори.</b>
      </p>
      <p>На известният булевард "Истиклял", който започва от площад "Таксим", митингът беше пресрещнат и спрян от тежко екипирани полицаи от отряда за борба с безредиците. Те използваха сила, за да разпръснат демонстрантите, включително сълзотворен газ и гумени куршуми.</p>
      <p>Случаите на жени, убити от партньорите си, зачестяват в Турция. От началото на годината има 378 фатални случая. През 2018 г. са убити 440 жени. За сравнение, през 2011 г. фаталните случаи са били само 121.</p>
      <p>Организации на жените в Турция обвиняват съдебната система, че налага недостатъчни наказания. дори когато мъж бъде осъден за насилие над съпругата или партньорката му.</p>
      <p>Въпреки че Турция ратифицира приетата през 2011 г. Истанбулска конвенция за предотвратяване на домашното насилие, организации на жените изтъкват, че осъдените за подобни престъпления мъже получават намаляване на присъдите заради "добро поведение" или заради твърдения, че са били провокирани от партньорките им.</p>
    </article>
  </body>
</html>