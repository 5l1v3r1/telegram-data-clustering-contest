<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/basket-league/779601/telioni-thetika-tou-braoun-ston-ari/"/>
    <meta property="og:site_name" content="to10.gr"/>
    <meta property="article:published_time" content="2019-11-25T20:23:36+00:00"/>
    <meta property="og:title" content="«Τελειώνει» θετικά του Μπράουν στον Άρη"/>
    <meta property="og:description" content="Μετά τη νίκη επί του Περιστερίου και την προσθήκη Φιτζπάτρικ, έρχεται κι ο Κεν Μπράουν για να βελτιωθεί κι άλλο η εικόνα του Άρη"/>
  </head>
  <body>
    <article>
      <h1>«Τελειώνει» θετικά του Μπράουν στον Άρη</h1>
      <h2>Μετά τη νίκη επί του Περιστερίου και την προσθήκη Φιτζπάτρικ, έρχεται κι ο Κεν Μπράουν για να βελτιωθεί κι άλλο η εικόνα του Άρη</h2>
      <address><time datetime="2019-11-25T20:23:36+00:00">25 Nov 2019, 20:23</time> by <a rel="author">to10.gr</a></address>
      <p>Σχεδόν από την πρώτη στιγμή ο Γκάρι Τάλτον αμφισβητήθηκε. Η αλήθεια είναι πως η παρουσία του δεν είναι αυτοί που θα περίμεναν οι άνθρωποι του Άρη, έχει πολλά σκαμπανεβάσματα και δεν έχει πείσει ότι είναι ο πόιντ γκαρντ, πάνω στον οποίο θα στηριχθούν οι «κίτρινοι». Ο Κεν Μπράουν είναι προ των πυλών, προκειμένου να τον αντικαταστήσει και να ενισχύσει άμεσα την προσπάθεια για παραμονή στην κατηγορία.</p>
      <p>Ο Αμερικανός αναμένεται μέσα στην εβδομάδα στη Θεσσαλονίκη, καθώς πρέπει πρώτα να λυθεί το συμβόλαιο του Τάλτον. Από τη στιγμή που θα ξεπεραστεί αυτό το εμπόδιο, θα προχωρήσουν άμεσα οι διαδικασίες για έκδοση δελτίου, ώστε ο πρώην παίκτης του Κοροίβου να αγωνιστεί κόντρα στο Ρέθυμνο, σ’ ένα κομβικό ματς για τον Άρη.</p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>Βεβαίως, ένα από τα ζητήματα είναι πως πρέπει να ικανοποιηθεί οικονομικά ο Τάλτον, κάτι που δεν είναι και τόσο απλό, καθώς υπάρχουν (δεν είναι μόνο Άρης, αλλά αυτό δεν σημαίνει κάτι για τον Αμερικανό παίκτη) καθυστερήσεις στις πληρωμές και δεν θα δεχθεί να λύσει τη συνεργασία, δίχως να πάρει τα οφειλόμενα κι ενδεχομένως κάτι παραπάνω (ως αποζημίωση).</p>
      <p>Βέβαιον είναι ότι στον Άρη υπάρχει κινητικότητα, γίνονται διορθωτικές κινήσεις, ώστε η ομάδα να δείξει καλύτερο πρόσωπο. Η νίκη επί του Περιστερίου ήταν καθοριστικής σημασίας, αλλά από μόνη της δεν φτάνει, καθώς έχουμε διανύσει το 1/3 του πρωταθλήματος κι η παραγωγικότητα των «κίτρινων» είναι πολύ χαμηλή (μόλις δύο νίκες).</p>
      <p>
        <b>
          <a href="https://www.to10.gr/basket/basket-league/779601/telioni-thetika-tou-braoun-ston-ari/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>