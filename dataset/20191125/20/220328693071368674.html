<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/82-godishna-prebi-kradets-407628.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T20:46:56+00:00"/>
    <meta property="og:title" content="82-годишна преби крадец"/>
    <meta property="og:description" content="След нанедения побой на 28-годишния мъж му била нужна спешна помощ"/>
  </head>
  <body>
    <article>
      <h1>82-годишна преби крадец</h1>
      <address><time datetime="2019-11-25T20:46:56+00:00">25 Nov 2019, 20:46</time> by <a rel="author">Стандарт, сн. "Марица"</a></address>
      <p>82-годишна бодибилдърка преби 28-годишен крадец, влязъл в дома й в щата Ню Йорк. Уили Мърфи нокаутирала престъпника и дори се наложило да извикат линейка за него. Бабата е висока само 1,52 метра и тежи само 48 килограма, но вдига близо 100 килограма тежести и успяла лесно да повали крадеца.</p>
      <p>"Чух силен шум. Какво, по дяволите, беше това? Младият мъж беше влязъл в дома ми. Той разби вратата. Тогава отидох и се справих с него. Той избра грешната къща, в която да влезе", разказва бабата. Тя налагала крадеца с метла, опитала се да го замери с бутилка шампоан и накрая ударила главата му в маса. Когато масата се счупила под силните удари на възрастната дама, тя продължила да го млати с металните ѝ крака.</p>
      <p>След като нокаутирала младия мъж, възрастната бодибилдърка се обадила в полицията. Униформените задържали крадеца, който имал нужда от спешна медицинска помощ след побоя.</p>
      <p>Бабата вече е позната в района заради своите спортни постижения като бодибилдър. Преди време тя започнала да тренира и да вдига малки гирички. Днес обаче жената може да вдигне два пъти собственото си тегло. През 2014 г. тя печели първо място на Световното първенство на Федерацията по силови спортове.</p>
    </article>
  </body>
</html>