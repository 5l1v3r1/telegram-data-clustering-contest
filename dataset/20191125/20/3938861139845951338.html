<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_rinok-zemli-zelenskij-rozpoviv-pro-popravki/939901"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T20:52:00+00:00"/>
    <meta property="og:title" content="Ринок землі: Зеленський розповів про поправки"/>
    <meta property="og:description" content="Президент Володимир Зеленський повідомив, що у закон про ринок землі перед другим читанням додадуть заборону на продаж її іноземцям. Після цього українці на референдумі вирішать, чи продавати землю іноземцям. Про це президент заявив у відеозверненні. &quot;Перед другим читанням ми внесемо ..."/>
  </head>
  <body>
    <article>
      <h1>Ринок землі: Зеленський розповів про поправки</h1>
      <address><time datetime="2019-11-25T20:52:00+00:00">25 Nov 2019, 20:52</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939901_w_300.jpg?v=0"/>
        <figcaption>Зеленський сказав, що українці на референдумі визначать, чи продавати землю іноземцям. Фото: Prm</figcaption>
      </figure>
      <p>Президент <b>Володимир Зеленський</b> повідомив, що у закон про ринок землі перед другим читанням додадуть заборону на продаж її іноземцям.</p>
      <p>Після цього українці на референдумі вирішать, чи продавати землю іноземцям. Про це президент заявив у відеозверненні.</p>
      <p>"Перед другим читанням ми внесемо зміни про продаж землі іноземцям, фізичним особам та іноземним компаніям. Можливість купити українську землю у них буде тільки після рішення референдуму. А референдум - наша передвиборча обіцянка", - сказав Зеленський.</p>
      <p>Президент також додав, що в законі про ринок землі перед другим читанням знизять ліміти, а також планується виділення 4 млрд гривень на підтримку фермерів.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_sluga-narodu-ne-hoche-referendumu-schodo-prodazhu-zemli/938990"/>
      </related>
      <p>"З приводу землі, ще перед другим читанням, зменшимо ліміт і обов'язково наступного року, плануємо і це вже затверджено в новому бюджеті, плануємо виділити 4 млрд. на підтримку маленьких фермерів, щоб наші маленькі фермери ставали великими", - зазначив Зеленський.</p>
      <figure>
        <iframe src="https://www.youtube.com/embed/d0CIAj9tlZ0" width="590" height="332" data-service="Youtube" scrolling="no"/>
      </figure>
      <blockquote>Верховна Рада у першому читанні підтримала скасування заборони на <a href="https://gazeta.ua/articles/politics/_rada-poperedno-pidtrimala-vidkrittya-rinku-zemli/937969">продаж землі</a> сільськогосподарського призначення. "За" проголосували 240 депутатів, "проти" — 52.<br/>227 голосів дала "Слуга народу", ще 13 — позафракційні.</blockquote>
    </article>
  </body>
</html>