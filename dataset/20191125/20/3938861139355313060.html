<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_zelenskij-pidpisav-zakon-pro-kriminalnu-vidpovidalnist-za-nezakonne-zbagachennya/939896"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T20:02:00+00:00"/>
    <meta property="og:title" content="Зеленський підписав закон про кримінальну відповідальність за незаконне збагачення"/>
    <meta property="og:description" content="Президент України Володимир Зеленський підписав закон про кримінальну відповідальність за незаконне збагачення. Завданням закону є відновлення кримінальної відповідальності за незаконне збагачення, а також запровадження інституту стягнення в дохід держави необґрунтованих активів осіб, ..."/>
  </head>
  <body>
    <article>
      <h1>Зеленський підписав закон про кримінальну відповідальність за незаконне збагачення</h1>
      <address><time datetime="2019-11-25T20:02:00+00:00">25 Nov 2019, 20:02</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939896_w_300.jpg?v=0"/>
        <figcaption>Зеленський підписав закон про покарання за незаконне збагачення. Фото: pravda.com</figcaption>
      </figure>
      <p>Президент України <b>Володимир Зеленський</b> підписав закон про кримінальну відповідальність за незаконне збагачення.</p>
      <p>Завданням закону є відновлення кримінальної відповідальності за незаконне збагачення, а також запровадження інституту стягнення в дохід держави необґрунтованих активів осіб, уповноважених на виконання функцій держави або місцевого самоврядування, зазначили у прес-службі президента.</p>
      <p>"Документ доповнює Кримінальний кодекс України новою статтею 368-5 "Незаконне збагачення", згідно з якою набуття вищевказаними особами активів, вартість яких більш ніж на 6,5 тис. неоподатковуваних мінімумів доходів громадян перевищує їхні законні доходи, карається позбавленням волі на строк від 5 до 10 років з позбавленням права обіймати певні посади чи займатися певною діяльністю на строк до трьох років", - сказано у повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_groshej-nemaye-u-radi-vidklali-tehnologichnu-borotbu-z-knopkodavami/939733"/>
      </related>
      <p>Як зазначається, під активами розуміються грошові кошти, інше майно, майнові права, нематеріальні активи, зокрема криптовалюти, обсяг зменшення фінансових зобов'язань, а також роботи чи послуги, надані особі, уповноваженій на виконання функцій держави або місцевого самоврядування.</p>
      <p>Згідно із законом, справи про визнання активів необґрунтованими та їхнє стягнення в дохід держави розглядатиме Вищий антикорупційний суд.</p>
      <blockquote>У Харківській області після призначення нового прокурора Олександра Фільчакова проводиться активна <a href="https://gazeta.ua/articles/politics/_novij-prokuror-harkivschini-filchakov-vlashtuvav-korupcijnu-zachistku/939739">робота з виявлення корумпованих чиновників</a>, завдяки чому, за останній тиждень вдалося виявити кілька корупційних схем.</blockquote>
    </article>
  </body>
</html>