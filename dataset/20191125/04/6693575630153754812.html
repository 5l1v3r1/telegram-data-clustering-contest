<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/media/1283287/uiterst-rechts-wil-eigen-omroep.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-25T04:17:24+00:00"/>
    <meta property="og:title" content="Uiterst rechts wil eigen omroep"/>
    <meta property="og:description" content="Je zou het niet denken, maar op uiterst rechts heerst nog altijd de overtuiging dat de media en vooral de publieke omroep hen niet..."/>
  </head>
  <body>
    <article>
      <h1>Uiterst rechts wil eigen omroep</h1>
      <address><time datetime="2019-11-25T04:17:24+00:00">25 Nov 2019, 04:17</time> by <a rel="author" href="https://www.welingelichtekringen.nl/author/gerard-driehuis" target="_blank">Gerard Driehuis</a></address>
      <p>Je zou het niet denken, maar op uiterst rechts heerst nog altijd de overtuiging dat de media en vooral de publieke omroep hen niet wil horen. Journalisten Arnold Karskens en Joost Niemöller, VVD-er Ybeltje Berckmoes, en acteur en schrijver Haye van der Heyden zijn daarom bezig met de oprichting van ‘Ongehoord’ omroep voor hen die niet worden gehoord. Volgens hen laten ook WNL en Powned de echte stem van de zwijgende meerderheid niet aan het woord. De omroep wil televisie- en radioprogramma’s gaan maken over onder meer de bezorgdheid om migratie, ‘de zin en onzin’ van klimaatverandering, de Zwarte Pietendiscussie en met een kritisch geluid naar de Europese Unie. ,,Nederland verandert langzaam in een heel nauwe maatschappij waarin problemen als massamigratie niet meer worden benoemd”, zegt Karskens tegen het AD. ,,Wij willen een stem zijn voor mensen die de Nederlandse cultuur hoog hebben zitten en terugverlangen naar de tijd dat je nog alles kon zeggen. Zonder politiek correct te hoeven zijn. De authentieke vrijheidsdrang die in Nederland hoog stond aangeschreven, is heel beperkt geworden. Ik voel me verplicht daar iets tegen te doen.”</p>
    </article>
  </body>
</html>