<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/noszaly-sandor-2019/"/>
    <meta property="og:site_name" content="FEMINA"/>
    <meta property="article:published_time" content="2019-11-25T04:50:04+00:00"/>
    <meta property="og:title" content="Noszály Sándor a 90-es évek szívtiprója volt - 47 évesen alig ismerni fel a teniszsztárt"/>
    <meta property="og:description" content="Noszály Sándor, az egykori Nagy Ő tíz éve él kint Amerikában."/>
  </head>
  <body>
    <article>
      <h1>Noszály Sándor a 90-es évek szívtiprója volt - 47 évesen alig ismerni fel a teniszsztárt</h1>
      <h2>Noszály Sándor, az egykori Nagy Ő tíz éve él kint Amerikában.</h2>
      <address><time datetime="2019-11-25T04:50:04+00:00">25 Nov 2019, 04:50</time> by <a rel="author">Szántó Nóra</a></address>
      <p><b>Noszály Sándor</b> a ’80-as, ’90-es évek teniszcsillaga volt, szép karriert épített fel, számos versenyt nyert meg hazánkban és külföldön egyaránt. A tévéképernyőket is meghódította, 2003-ban a TV2-n futó Nagy Ő műsorában osztogatta a rózsákat kiszemeltjeinek. A műsor óta 16 év telt el, és a sármőr élete azóta jócskán megváltozott. </p>
      <p>Tíz évvel ezelőtt kiköltözött Amerikába, ahol teniszedző lett. Külsőre is teljesen más lett. A 47 éves teniszcsillag szakállt növesztett, ami még inkább növeli sármját. </p>
      <figure>
        <img src="https://kep.cdn.indexvas.hu/1/0/3036/30363/303632/30363277_54437487b8e6588c2b4368a3f1151ef3_wm.jpg"/>
        <figcaption>
          <cite>Fotó: TV2 Mokka</cite>
        </figcaption>
      </figure>
      <p>Olyan sztárok privát teniszedzője, mint Adrien Brody, Lionel Richie vagy Gerard Butler, utóbbival elmondása szerint karmikus kapcsolat van kettejük közt.  A teniszezés mellett az üzleti élet felé is kacsintgat az egykori Nagy Ő, kozmetikai céget alapított, melyet a világhálóra is kiterjesztene. Hisz a sorsszerűségben, és úgy gondolja, sikerét is ebben kell keresni. </p>
      <figure>
        <embed-post data-src="https://www.instagram.com/p/B4tnJXiBSSV" data-service="Instagram"/>
      </figure>
      <p>Amerikában nagyon jól érzi magát, nincs honvágya, de minden évben kétszer hazalátogat barátaihoz és gyönyörű szép kislányához, Szonjához, aki már 16 éves. </p>
      <p>- A lányommal nagyon jó a kapcsolatunk, büszke vagyok rá, mint minden apa. Szonja amerikai iskolába jár, nagyon szeretném, hogy majd egyszer kiköltözzön hozzám, ha ő is akarja - osztotta meg a <a href="https://tv2.hu/mokka/311245_gerard-butler-teniszedzoje-lett-.html"><b>Mokka</b></a> című műsorában a 47 évesen is jóképű Noszály Sándor.</p>
      <h3>Így néz ki ma Szeles Mónika</h3>
      <p>Szeles Mónikát a New Yorkban megrendezett US Open kapták lencsevégre. Így néz ki az egykori teniszcsillag 45 évesen.</p>
      <figure>
        <img src="https://kep.index.hu/1/0/2951/29511/295115/29511515_2265183_ace560285f0c6b6c7b39c0838e687b50_wm.jpg"/>
        <figcaption>
          <a href="https://femina.hu/hazai_sztar/szeles-monika-friss-foto/">
            <b>Friss fotón Szeles Mónika - Így néz ki 45 évesen az egykori teniszcsillag</b>
          </a>
        </figcaption>
      </figure>
    </article>
  </body>
</html>