<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-rekordaron-kelt-el-a-marvel-kepregeny/"/>
    <meta property="og:site_name" content="lokál"/>
    <meta property="article:published_time" content="2019-11-25T04:50:17+00:00"/>
    <meta property="og:title" content="Rekordáron kelt el a Marvel-képregény"/>
    <meta property="og:description" content="A Marvel-képregények 1939-es első számának egy szinte új állapotú, ritka példánya 1,26 millió dollárért (381 millió forint) kelt el egy dallasi árverésen, ennél többet még sosem adtak Marvel-füzetért."/>
  </head>
  <body>
    <article>
      <h1>Rekordáron kelt el a Marvel-képregény</h1>
      <address><time datetime="2019-11-25T04:50:17+00:00">25 Nov 2019, 04:50</time> by <a rel="author">MTI</a></address>
      <p>
        <b>A Marvel-képregények 1939-es első számának egy újszerű állapotú, ritka példánya 1,26 millió dollárért (381 millió forint) kelt el egy dallasi árverésen, ennél többet még sosem adtak Marvel-füzetért.</b>
      </p>
      <p>A Marvel első képregényfüzetében olyan szuperhősök jelentek meg, mint a Fáklya, Ka-Zar, Angyal és Namor, a Torpedó. A mai, kasszasikert hozó szuperhősfilmek sztárjai, a Pókember vagy A hihetetlen Hulk csak évtizedekkel később bukkantak fel.</p>
      <p>A példányt a pennsylvaniai Uniontown egy újságosánál vásárolta meg egy helyi postás, aki képregények és magazinok első számait gyűjtötte. Azóta a füzet csak néhány alkalommal cserélt gazdát.</p>
      <figure>
        <img src="https://www.lokal.hu/wp-content/uploads/2019/11/Uniontown-1280x959.jpg"/>
        <figcaption>Fotó: YouTube</figcaption>
      </figure>
    </article>
  </body>
</html>