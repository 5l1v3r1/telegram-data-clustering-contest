<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013179/%DA%86%D8%B1%D8%A7-%D8%A7%DB%8C%D8%B1%D8%A7%D9%86-%D9%87%D9%85-%D9%85%DB%8C-%D8%AA%D9%88%D8%A7%D9%86%D8%AF-%D8%B3%D9%88%D8%B1%DB%8C%D9%87-%D8%B4%D9%88%D8%AF-%D9%81%DB%8C%D9%84%D9%85-%D9%88-%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T04:15:00+00:00"/>
    <meta property="og:title" content="چرا ایران هم می‌تواند سوریه شود؟ + فیلم و تصاویر"/>
    <meta property="og:description" content="کارشناسان شبکه‌های معاند مدعی هستند که ایران، قابلیت سوریه شدن ندارد، اما تصاویر و فیلم‌های به جامانده از غارت و تخریب هفته گذشته، حکایت دیگری را روایت می‌کنند..."/>
  </head>
  <body>
    <article>
      <h1>چرا ایران هم می‌تواند سوریه شود؟ + فیلم و تصاویر</h1>
      <h2>داعش در کمین شماست...</h2>
      <address>
        <time datetime="2019-11-25T04:15:00+00:00">25 Nov 2019, 04:15</time>
      </address>
      <p>
        <i>کارشناسان شبکه‌های معاند مدعی هستند که ایران، قابلیت سوریه شدن ندارد، اما تصاویر و فیلم‌های به جامانده از غارت و تخریب هفته گذشته، حکایت دیگری را روایت می‌کنند...</i>
      </p>
      <p><b>سرویس سیاست مشرق - </b>هفته گذشته، صفحه تلخی از تاریخ معاصر جمهوری اسلامی ایران رقم خورد، به‌واسطه بی‌تدبیری و بی‌توجهی مسؤولین دولتی در عرصه اجرای پروژه افزایش قیمت بنزین، مردم ناراضی و معترض از توهین انجام شده توسط دولتی‌ها و وضعیت نابسامان اقتصادی، اعتراض‌هایی را در کف خیابان نشان دادند که از همان ابتدا، این اعتراضات با ورود اشرار و اراذل و نیروهای سازماندهی شده، همراه شد و سطح خشونت و غارت به حدی بالا بود که مردم صف خود را با آدم‌کشان اجیره‌ای و اوباش جدا و تفکیک کردند، اما این خشونت‌ها، صحنه‌هایی را به جا گذاشت که نیازمند تأمل و تدبر بیشتر مردم و مسؤولین است.</p>
      <blockquote>
        <b>بیشتر بخوانید:<br/></b>
        <a href="https://newsroom.mashreghnews.ir/news.xhtml?ic=1013179#">آیا آتش زدن اموال مردم اعتراض به گرانی بنزین است؟<br/></a>
        <a href="https://newsroom.mashreghnews.ir/news.xhtml?ic=1013179#">اشراری که به تنها درمانگاه دیالیز شهر قدس رحم نکردند +عکس</a>
      </blockquote>
      <p>همزمان با آشوب‌های آبان ۹۸، شبکه‌های معاند از جمله بی‌بی‌سی، منوتو و اینترنشنال در قامت آمدنیوز، به دنبال ادراک‌سازی و تصویرسازی جعلی در اذهان مردم ایران بودند و کلید واژه دشمنان انقلاب این عبارت بود که "<b>ایران، سوریه نخواهد شد</b>".</p>
      <p>کارشناسان این شبکه‌های معلوم الحال، با ارائه دلایل پوچ و سست به دنبال ترغیب مردم برای حضور در کف خیابان‌ها و ادامه اعتراض در کنار آشوب و اغتشاش بودند و در پاسخ به این سؤال که دُر گرانبهای امنیت ممکن است در ازای این اغتشاش و آشوب آسیب بخورد، اعلام می‌کنند که ایران سوریه نخواهد شد زیرا ایران تاریخ تمدن چند هزار ساله دارد و سوریه هیچ تاریخی ندارد، انگار نه انگار که در تاریخ چند هزار ساله ایران حمله مغولی وجود داشته است و یا در هلوکاست استعمار انگلیس در سال‌های ۱۲۹۶–۱۲۹۸ در حدود ۹ میلیون ایرانی از قحطی با مرگ همراه شدند.</p>
      <p>آنچه در بخشی از فیلم زیر قابل مشاهده است، تصویرسازی جعلی نسبت به این مسئله است که امنیت ایران به مانند امنیت سوریه قابل خدشه و آسیب نیست، آن هم بواسطه اینکه سوریه قدمت ندارد و ایران قدمت تاریخی دارد، جدای از اینکه ممکن است سوریه از جهت تقسیمات کشوری قابل مقایسه با ایران نباشد، اما این کشور در منطقه‌ای از غرب آسیا قرار گرفته است که تاریخ ۵ هزار ساله‌اش قابل کتمان نیست و با این استدلال که چون سوریه ۷۵ سال قدمت دارد، نمی‌توان به این نتیجه رسید که هر اغتشاش و غارت و تخریبی که در ایران صورت می‌پذیرد، منجر به ناامنی و سوریه شدن ایران نشود...</p>
      <figure>
        <video src="https://cdn.mashreghnews.ir/d/2019/11/24/0/2653345.mp4"/>
      </figure>
      <p>آنچه در تصاویر به جا مانده از غارت‌ها، تخریب‌ها و آتش سوزی‌های هفته گذشته در کشور به جای مانده است، در یک نگاه قابل قیاس با تخریب‌ها در سوریه و دمشق است و باید کارشناسان شبکه‌های ضد انقلاب و همه مردم و مسؤولین به این تصاویر نگاه کنند و بگویند بر اساس کدام دلیل، اگر مسؤولین از مردم غافل شوند و مردم خدایایی ناکرده با اشرار همدلی و همرنگی کنند، ایران سوریه نمی‌شود؟</p>
      <figure>
        <img src="https://cdn.mashreghnews.ir/d/2019/11/24/4/2653332.jpg"/>
      </figure>
      <figure>
        <img src="https://cdn.mashreghnews.ir/d/2019/11/24/4/2653331.jpg"/>
      </figure>
      <figure>
        <img src="https://cdn.mashreghnews.ir/d/2019/11/24/4/2653330.jpg"/>
      </figure>
      <figure>
        <img src="https://cdn.mashreghnews.ir/d/2019/11/24/4/2653329.jpg"/>
      </figure>
      <figure>
        <img src="https://cdn.mashreghnews.ir/d/2019/11/24/4/2653328.jpg"/>
      </figure>
      <figure>
        <img src="https://cdn.mashreghnews.ir/d/2019/11/24/4/2653327.jpg"/>
      </figure>
    </article>
  </body>
</html>