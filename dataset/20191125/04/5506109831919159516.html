<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/04/2146149/%D9%87%D9%88%D8%A7%D8%B4%D9%86%D8%A7%D8%B3%DB%8C-%D8%A2%D8%BA%D8%A7%D8%B2-%D8%A8%D8%A7%D8%B1%D8%B4-%D8%A8%D8%B1%D9%81-%D9%88-%D8%A8%D8%A7%D8%B1%D8%A7%D9%86-%D8%A7%D8%B2-%DA%86%D9%87%D8%A7%D8%B1%D8%B4%D9%86%D8%A8%D9%87-%D8%A7%D9%81%D8%B2%D8%A7%DB%8C%D8%B4-%D8%A2%D9%84%D8%A7%DB%8C%D9%86%D8%AF%D9%87-%D9%87%D8%A7%DB%8C-%D8%AC%D9%88%DB%8C-%D8%AF%D8%B1-%D8%B4%D9%87%D8%B1%D9%87%D8%A7%DB%8C-%D8%B5%D9%86%D8%B9%D8%AA%DB%8C"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-25T04:17:37+00:00"/>
    <meta property="og:title" content="هواشناسی|آغاز بارش برف و باران از چهارشنبه/ افزایش آلاینده‌های جوی در شهرهای صنعتی"/>
    <meta property="og:description" content="به گزارش خبرنگار اقتصادی خبرگزاری تسنیم بر اساس نقشه‌های همدیدی و آینده‌نگری سازمان هواشناسی کشور از امروز تا روز چهارشنبه جوی پایدار همراه با افزایش نسبی دما در قالب مناطق کشور حاکم خواهد بود."/>
  </head>
  <body>
    <article>
      <h1>هواشناسی|آغاز بارش برف و باران از چهارشنبه/ افزایش آلاینده‌های جوی در شهرهای صنعتی</h1>
      <h2>سازمان هواشناسی از تشدید غلظت آلاینده‌های جوی در شهرهای صنعتی طی ۴ روز آینده خبر داد و اعلام کرد: بارش برف و باران از روز چهارشنبه در نیمه غربی آغاز می‌شود.</h2>
      <address>
        <time datetime="2019-11-25T04:17:37+00:00">25 Nov 2019, 04:17</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/02/1398090212192079818945304.jpg"/>
      </figure>
      <p>
        <a href="https://www.tasnimnews.com/fa/service/7/%D8%A7%D9%82%D8%AA%D8%B5%D8%A7%D8%AF%DB%8C">- اخبار اقتصادی -</a>
      </p>
      <p>به گزارش خبرنگار اقتصادی <a href="https://www.tasnimnews.com/">خبرگزاری تسنیم</a> بر اساس نقشه‌های همدیدی و آینده‌نگری سازمان هواشناسی کشور از امروز تا روز چهارشنبه جوی پایدار همراه با افزایش نسبی دما در قالب مناطق کشور حاکم خواهد بود.</p>
      <p>از این رو با توجه به پایداری و سکون نسبی هوا، انتظار می‌رود از امروز تا اواسط روز پنجشنبه به‌تدریج بر غلظت آلاینده‌های جوی در شهرهای صنعتی و پُرجمعیت به‌ویژه تهران، اصفهان، کرج و اراک افزوده شود.</p>
      <p>سازمان هواشناسی کشور اعلام کرده از امروز در برخی مناطق غرب، جنوب غرب و دامنه‌های زاگرس مرکزی رگبار باران، گاهی با رعدوبرق و وزش باد و در ارتفاعات این استان‌ها بارش برف و در شمال خلیج فارس رگبار پراکنده، گاهی رعد و برق و وزش باد پیش‌بینی می‌شود.</p>
      <p>از روز چهارشنبه با توجه به ورود سامانه بارشی جدید به کشور، در مناطقی از غرب و شمال‌غرب بارش برف و باران پیش‌بینی شده و روزهای پنجشنبه و جمعه بارش‌ها در نیمه غربی کشور ادامه خواهد داشت.</p>
      <p>
        <a href="https://tasnimnews.com/2145438">هواشناسی| بارش برف و باران 2روزه در 7 استان</a>
        <a href="https://tasnimnews.com/2144784">هواشناسی|بارش برف و باران ادامه دارد/ ورود سامانه بارشی جدید به کشور از چهارشنبه</a>
        <a href="https://tasnimnews.com/2144406">هواشناسی|پیش‌بینی برف و باران 2روزه در برخی استان‌ها/ هشدار کولاک برف و تندبادهای لحظه‌ای</a>
      </p>
      <p>انتهای پیام/+</p>
    </article>
  </body>
</html>