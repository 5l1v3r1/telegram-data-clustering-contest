<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-protest-iran/30290266.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-25T04:29:53+00:00"/>
    <meta property="og:title" content="Іран заявив про арешт 180 лідерів антиурядових демонстрацій"/>
    <meta property="og:description" content="Близько 180 учасників масових антиурядових демонстрацій заарештовано поліцією в Ірані. Про це повідомляє державне агентство ІРНА. У тексті повідомлення заарештованих називають «лідерами демонстрацій"/>
  </head>
  <body>
    <article>
      <h1>Іран заявив про арешт 180 лідерів антиурядових демонстрацій</h1>
      <address>
        <time datetime="2019-11-25T04:29:53+00:00">25 Nov 2019, 04:29</time>
      </address>
      <p>Близько 180 учасників масових антиурядових демонстрацій заарештовано поліцією в Ірані. Про це <a href="https://en.irna.ir/news/83566126/180-ringleaders-of-Iran-s-recent-unrests-arrested">повідомляє</a> державне агентство ІРНА.</p>
      <p>У тексті повідомлення заарештованих називають «лідерами демонстрацій». Їх звинувачують в нападі на співробітників правопорядку, підпалах і незаконних закликах в інтернеті.</p>
      <p>Масові демонстрації пройшли в Ірані в середині листопада. Вони були спровоковані зростанням цін на бензин, але швидко переросли в антиурядові виступи. Деякі учасники виступали також проти ісламу як державної релігії Ірану. Демонстрації розігнав поліцейські сили спеціального призначення, які застосували силу і сльозогінний газ проти протестувальників.</p>
      <p>Влада Ірану заявляє, що багато протестуючих були підготовлені країнами Заходу і отримували гроші за участь в демонстраціях.</p>
      <p>За даними правозахисної організації Amnesty International при розгоні демонстрацій було вбито не менше 106 осіб по всій країні, <a href="https://apnews.com/748a8fcfdd9a48c79823142fbf97b5a6">повідомляло</a> агентство AP. Представники ООН заявляють про «десятки» убитих. Влада Ірану ставить під сумнів ці цифри, однак не надає свою статистику.</p>
    </article>
  </body>
</html>