<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/antalyada-eglence-mekaninda-cinayet"/>
    <meta property="og:site_name" content="CNN Türk"/>
    <meta property="article:published_time" content="2019-11-25T04:54:54+00:00"/>
    <meta property="og:title" content="Antalya’da eğlence mekanında cinayet"/>
    <meta property="og:description" content="Antalya’da bir eğlence mekanında cep telefonuyla..."/>
  </head>
  <body>
    <article>
      <h1>Antalya’da eğlence mekanında cinayet</h1>
      <h2>Antalya’da bir eğlence mekanında cep telefonuyla konuştuğu sırada aralarında husumet bulunduğu kişi tarafından silahlı saldırıya uğrayan Ali Laçin, hayatını kaybetti.</h2>
      <address><time datetime="2019-11-25T04:54:54+00:00">25 Nov 2019, 04:54</time> by <a rel="author">AA-İHA</a></address>
      <p>Olay, Döşemealtı ilçesi Şehit Ahmet Küçükadalı Caddesi üzerindeki bir eğlence mekanında saat 23.30 sıralarında meydana geldi.</p>
      <p>Edinilen bilgiye göre, daha önce eğlence mekanında personel taşıma işi yaptığı öğrenilen Ali Laçin, eğlendiği eski işyerine, daha önceden aralarında husumet bulunduğu B.S ve M. E. geldi.</p>
      <p>İddiaya göre, mekanın ikinci katındaki girişte cep telefonuyla konuştuğu sırada Laçin’in yanına gelen B. S., yanında getirdiği tabancayla Laçin’in kafasına ateş ederek olay yerinden otomobille kaçtı. Mekanda bulunanların <a href="https://www.cnnturk.com/haberleri/haber">haber</a> vermesi üzerine olay yerine gelen polis ve <a href="https://www.cnnturk.com/haberleri/saglik">sağlık</a> ekipleri Laçin’in hayatını kaybettiğini belirledi.</p>
      <p>Olay yerinden kaçan <a href="https://www.cnnturk.com/haberleri/cinayet">cinayet</a> şüphelileri B.S. ile M.E., polis ekiplerince yaklaşık 10 kilometre uzaklıktaki bir ara sokakta kaçtıkları otomobilde kıskıvrak yakalandı.<br/>Ali Laçin’in cenazesi savcılık incelemesinin ardından otopsi yapılmak üzere Adli Tıp Kurumu Morguna kaldırıldı.</p>
      <p>Olayla ilgili soruşturma devam ediyor.</p>
      <related>
        <h4>ilgili haberler</h4>
        <a href="https://www.cnnturk.com/turkiye/minik-belinay-ile-eroganin-gulumseten-diyalogu"/>
        <a href="https://www.cnnturk.com/video/turkiye/mustafa-demir-ve-mehmet-bulent-karatasla-gundem-degerlendirmesi"/>
        <a href="https://www.cnnturk.com/turkiye/son-dakika-msb-baris-pinari-harekatinda-etkisiz-hale-getirilen-muhimmati-acikladi"/>
      </related>
    </article>
  </body>
</html>