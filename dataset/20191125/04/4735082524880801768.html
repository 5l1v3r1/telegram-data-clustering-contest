<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Polityka/191129678-Straznicy-Rewolucji-Protesty-w-Iranie-czescia-spisku.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T04:22:13+00:00"/>
    <meta property="og:title" content="Strażnicy Rewolucji: Protesty w Iranie częścią spisku"/>
    <meta property="og:description" content="Zamieszki do jakich doszło w Iranie były częścią spisku, który został zneutralizowany w ciągu 48 godzin - poinformował generał Korpusu Strażników Rewolucji Islamskiej, Ali Fadavi."/>
  </head>
  <body>
    <article>
      <h1>Strażnicy Rewolucji: Protesty w Iranie częścią spisku</h1>
      <address><time datetime="2019-11-25T04:22:13+00:00">25 Nov 2019, 04:22</time> by <a rel="author">arb</a></address>
      <p>
        <b>Zamieszki do jakich doszło w Iranie były częścią spisku, który został zneutralizowany w ciągu 48 godzin - poinformował generał Korpusu Strażników Rewolucji Islamskiej, Ali Fadavi.</b>
      </p>
      <p>Gen. Fadavi cytowany przez agencję Fars stwierdził, że "wielki spisek upadł w ciągu 48 godzin".</p>
      <p>Przedstawiciel Korpusu Strażników Rewolucji Islamskiej nie wyjaśnił jednak kto stał za spiskiem.</p>
      <p>
        <a href="https://www.rp.pl/article/20191117/SWIAT/311179966">W ostatnich dniach w Iranie doszło do serii demonstracji w miastach na terenie całego kraju, po tym jak władze ogłosiły 15 listopada, że cena benzyny idzie w górę dwukrotnie - z 15 tys. riali za litr do 30 tys. riali (ok. 20 centów).</a>
      </p>
      <p>Podniesiono też cenę benzyny, jaką obywatele mogą kupować na preferencyjnych warunkach - do 15 tys. riali. Obecnie po takiej cenie właściciele samochodów mogą kupić 60 litrów benzyny miesięcznie, a taksówkarze - 400 litrów.</p>
      <p>Podwyżka cen paliwa doprowadziła do gwałtownych demonstracji połączonych z podpalaniem oddziałów banków i stacji benzynowych. Doszło też do starć protestujących z policją. W wyniku gwałtownych demonstracji w całym kraju miało zginąć od 12 do 30 osób.</p>
      <p>Aby uporać się z protestami władze kraju wyłączyły w Iranie internet.</p>
      <p>Iran boryka się z problemami gospodarczymi w związku z sankcjami nałożonymi na ten kraj przez USA po wypowiedzeniu w maju 2018 roku przez Donalda Trumpa porozumienia nuklearnego zawartego z Iranem przez mocarstwa Zachodu. Od maja 2019 roku USA wprowadziły całkowite embargo na import ropy z Iranu.</p>
    </article>
  </body>
</html>