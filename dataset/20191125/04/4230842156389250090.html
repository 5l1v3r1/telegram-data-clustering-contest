<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191125-kolyshnij-mer-okupovanoyi-gorlivky-matyuha-vyyavyvsya-ukrayinskym-rozvidnykom/"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T04:42:13+00:00"/>
    <meta property="og:title" content="Колишній “мер” окупованої Горлівки Матюха виявився українським розвідником"/>
    <meta property="og:description" content="Колишній “народний мер” Горлівки Едуард Матюха п’ять років збирав інформацію про дії Росії на Донбасі для Головного управління розвідки Міноборони."/>
  </head>
  <body>
    <article>
      <h1>Колишній “мер” окупованої Горлівки Матюха виявився українським розвідником</h1>
      <address>
        <time datetime="2019-11-25T04:42:13+00:00">25 Nov 2019, 04:42</time>
      </address>
      <p>Колишній “народний мер” Горлівки Едуард Матюха п’ять років збирав інформацію про дії Росії на Донбасі для Головного управління розвідки Міноборони.</p>
      <p>Колишній “народний мер” Горлівки, який пізніше отримав “посаду” першого секретаря міського комітету Компартії в “ДНР”, Едуард Матюха виявився українським розвідником.</p>
      <p>Інформацію про те, що Матюха працював п’ять років у тилу ворога, де збирав інформацію про дії Росії, підтвердив представник Головного управління розвідки Міноборони України Вадим Скибицький.</p>
      <p>Він розповів, що створені Росією невизнані республіки — Абхазія, Північна Осетія, Придністров’я, “ДНР” і “ЛНР” – координуються Кремлем через комуністичну партію.</p>
      <p>У КПРФ за це відповідає депутат Тайсан Казбек Кучуковіч. Саме ці люди відправляють “гуманітарну допомогу” на Донбас.</p>
      <p><b>Читайте:</b> <a href="https://fakty.com.ua/ua/svit/20191120-fsb-vkotre-zatrymala-ukrayinskogo-rozvidnyka-gur-sprostovuye/">ФСБ вкотре затримала “українського розвідника” – ГУР спростовує</a></p>
      <p>Матюха розповів, що Москва не виключає проведення референдуму про внесення “ДНР” і “ЛНР” до складу Росії або створення так званої Новоросії із військовим захопленням Харкова та Одеси.</p>
      <p>Нині Матюха перебуває на підконтрольній Україні території. Про те, що її чоловік є розвідником, не знала навіть дружина.</p>
      <p>Нагадаємо, президент Володимир Зеленський подав у парламент проект закону, який <a href="https://fakty.com.ua/ua/ukraine/20191111-zelenskyj-vyznachyv-zavdannya-i-prava-rozvidky-zakonoproekt-u-radi/">визначає завдання і права розвідки</a>.</p>
    </article>
  </body>
</html>