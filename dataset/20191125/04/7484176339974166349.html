<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/startnative/securex/securex-bouwt-een-innoverende-werkplek-in-gent"/>
    <meta property="og:site_name" content="Zita"/>
    <meta property="article:published_time" content="2019-11-25T04:10:21+00:00"/>
    <meta property="og:title" content="Securex bouwt een innoverende werkplek in Gent"/>
    <meta property="og:description" content="HR-dienstverlener Securex werkt volop aan een gloednieuw kantoorgebouw op een boogscheut van het Gentse Sint-Pietersstation. Procurement Director Tim Blanckaert volgt het project al sinds de start elke dag op. Klaar voor de mobiliteit van morgen «Gent is de historische thuisbasis van Securex en de toekomstige locatie aan de Watersportbaan is ons zeer vertrouwd. Op vraag"/>
  </head>
  <body>
    <article>
      <h1>Securex bouwt een innoverende werkplek in Gent</h1>
      <address>
        <time datetime="2019-11-25T04:10:21+00:00">25 Nov 2019, 04:10</time>
      </address>
      <p>
        <b>HR-dienstverlener Securex werkt volop aan een gloednieuw kantoorgebouw op een boogscheut van het Gentse Sint-Pietersstation. Procurement Director Tim Blanckaert volgt het project al sinds de start elke dag op.</b>
      </p>
      <h3>Klaar voor de mobiliteit van morgen</h3>
      <p>«Gent is de historische thuisbasis van Securex en de toekomstige locatie aan de Watersportbaan is ons zeer vertrouwd. Op vraag van het Gentse stadsbestuur voorzien we in ons nieuwe gebouw 150 parkeerplaatsen terwijl er ruim 400 medewerkers zullen werken. Daarom stimuleren we volop nieuwe pendelmogelijkheden. Zo betaalt Securex alle mobiliteitskosten terug. Het Sint-Pietersstation ligt vlakbij en is vlot met tram en bus bereikbaar, te voet is het een wandeling van 20 minuten. We moedigen onze collega’s ook aan om te kiezen voor de fiets en bieden een maximale fietsvergoeding. Ze kunnen bijvoorbeeld fietsen leasen aan aantrekkelijke voorwaarden of een beroep doen op het fietsdeelsysteem Blue-bike. Naast een ondergrondse fietsparking van 150 plaatsen voorzien we ook douches.»</p>
      <h3>Werken waar het past</h3>
      <p>Securex kiest in het nieuwe gebouw bewust niet voor klassieke landschapsbureaus. Er komen verschillende zones, zoals voor wie zich in stilte wil concentreren of wie vaak moet telefoneren. De medewerkers van Securex zullen zich in het gebouw vrij kunnen bewegen, in functie van hun taken. «Je mag niet vergeten dat medewerkers behoorlijk wat tijd op kantoor doorbrengen. De manier waarop is heel belangrijk voor hun motivatie. Een warme, huiselijke kantooromgeving maakt een positief verschil tegenover een kille zaal. Zo voorzien we voor ons nieuw gebouw bijvoorbeeld ook een tuin en een ontspanningsruimte.» Securex-werknemers zullen op het gelijkvloers gebruik kunnen maken van onder meer het restaurant en vergaderzalen; op de eerste verdieping zijn er ruimtes met uitzicht op de Watersportbaan. En wie kiest om op de vijfde verdieping te werken, kan genieten van een schitterende skyline met de drie Gentse torens.</p>
      <figure>
        <a href="https://www.securex.be/nl">
          <img src="https://www.zita.be/wp-content/uploads/2019/06/Logo-Securex.jpg"/>
        </a>
      </figure>
      <footer>Het bericht <a href="https://nl.metrotime.be/2019/11/25/startnative/securex/securex-bouwt-een-innoverende-werkplek-in-gent/">Securex bouwt een innoverende werkplek in Gent</a> verscheen eerst op <a href="https://nl.metrotime.be/">Metro</a>.</footer>
    </article>
  </body>
</html>