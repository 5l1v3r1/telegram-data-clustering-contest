<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963955"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T04:19:12+00:00"/>
    <meta property="og:title" content="అవినీతిపరులకు దూరంగా ఉండు !"/>
    <meta property="og:description" content="ADVT"/>
  </head>
  <body>
    <article>
      <h1>అవినీతిపరులకు దూరంగా ఉండు !</h1>
      <address>
        <time datetime="2019-11-25T04:19:12+00:00">25 Nov 2019, 04:19</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>అజర్‌కు రాయుడు హితవు</b>
        </li>
      </ul>
      <p><b>హైదరాబాద్‌ :</b> హైదరాబాద్‌ క్రికెట్‌ సంఘం (హెచ్‌సీఏ) అవినీతిమయమైందని తాను చేసిన ఆరోపణలను వ్యక్తిగతంగా తీసుకోవద్దని అధ్యక్షుడు అజరుద్దీన్‌కు అంబటి రాయుడు సూచించాడు. అవినీతిలో ఆరితేరిన వారికి దూరంగా ఉండాలని అతడికి హితవు పలికాడు. హెచ్‌సీఏ అవినీతి ఊబిలో కూరుకుపోయిందని, దానిని ప్రక్షాళన చేయాలని మంత్రి కేటీఆర్‌ను రాయుడు ట్విటర్‌లో కోరిన సంగతి తెలిసిందే. ఇందుకు హెచ్‌సీఏ అధ్యక్షుడు అజర్‌ ఘాటుగా స్పందిస్తూ...రాయుడిని నిరాశావాదిగా అభివర్ణించాడు. అయితే అజరుద్దీన్‌ విమర్శకు రాయుడు ట్విటర్‌ ద్వారా బదులిచ్చాడు. ‘నా ఆరోపణలను వ్యక్తిగత కోణంలో చూడొద్దు. విషయం మనిద్దరం పరస్పర విమర్శలు చేసుకోవడం కంటే పెద్దది. హెచ్‌సీఏలో ఏం జరుగుతుందో మనిద్దరికీ తెలుసు. హైదరాబాద్‌ క్రికెట్‌ సంఘాన్ని ప్రక్షాళన చేసే మహత్తర అవకాశం మీకు లభించింది. అవినీతి పరులకు దూరంగా ఉండాలని కోరుతున్నా. భావి క్రికెటర్లను కాపాడాల్సిన బాధ్యత మీపై ఉంది’ అని ఆ ట్వీట్‌లో రాయుడు పేర్కొన్నాడు.</p>
    </article>
  </body>
</html>