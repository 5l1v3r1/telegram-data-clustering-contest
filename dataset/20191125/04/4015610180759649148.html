<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816018"/>
    <meta property="og:site_name" content="Sportal.bg"/>
    <meta property="article:published_time" content="2019-11-25T04:28:00+00:00"/>
    <meta property="og:title" content="Бьорндален впечатлен от стрелбата на китайците"/>
    <meta property="og:description" content="Легендата на биатлона Оле Ейнар Бьорндален сподели плановете си и целите, които ..."/>
  </head>
  <body>
    <article>
      <h1>Бьорндален впечатлен от стрелбата на китайците</h1>
      <address><time datetime="2019-11-25T04:28:00+00:00">25 Nov 2019, 04:28</time> by <a rel="author">SPORTAL.BG</a></address>
      <p>Легендата на биатлона Оле Ейнар Бьорндален сподели плановете си и целите, които си поставя като треньор на китайския национален отбор. Норвежецът и съпругата му Дария Домрачова поеха подготовката на биатлонистите на Китай, като целта е да са на ниво за зимната олимпиада в Пекин през 2022 година.</p>
      <figure>
        <embed-post data-src="https://www.instagram.com/p/B49Yv1CgHuf" data-service="Instagram"/>
      </figure>
      <p>"Далеч сме от високите цели. Очаква ни много тежък сезон, но развитие ще има.През миналия сезон най-доброто класиране на жените е било 27-о място. Сега като минимум трябва да го повторим. Би било страхотно да запишем място в топ 10. При мъжете целта е попадане в преследването. Изненадан съм от цялостното ниво на китайците. Те са добри в стрелбата, но изостават много в ски бягането. Има няколко перспективни биатлонисти, но с всеки от тях трябва да се работи индивидуално със ските", казва още Бьорндален пред сайта на IBU.</p>
    </article>
  </body>
</html>