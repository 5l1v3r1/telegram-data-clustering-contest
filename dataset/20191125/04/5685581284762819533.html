<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/irak-ta-13-televizyon-ve-radyo-kanalina-ait-ofisler-kapatildi-1286855-dunya/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-25T04:23:00+00:00"/>
    <meta property="og:title" content="Irak'ta 13 televizyon ve radyo kanalına ait ofisler kapatıldı"/>
    <meta property="og:description" content="Irak Ulusal İletişim ve Medya Komisyonu, mesleki çalışma kurallarını ihlal ettikleri gerekçesiyle 8 uydu kanalı ile 5 radyonun ofislerinin kapatılmasına karar verdi, 5 uydu kanalına da uyarı gönderdi."/>
  </head>
  <body>
    <article>
      <h1>Irak'ta 13 televizyon ve radyo kanalına ait ofisler kapatıldı</h1>
      <h2>Irak Ulusal İletişim ve Medya Komisyonu, "mesleki çalışma kurallarını ihlal ettikleri" gerekçesiyle 8 uydu kanalı ile 5 radyonun ofislerinin kapatılmasına karar verdi, 5 uydu kanalına da uyarı gönderdi.</h2>
      <address>
        <time datetime="2019-11-25T04:23:00+00:00">25 Nov 2019, 04:23</time>
      </address>
      <p>Komisyon Yönetim Kurulunun perşembe günkü toplantısında, aralarında  Suudi <a href="http://www.gazetevatan.com/arama/?Keyword=arabistan">Arabistan</a> merkezli El- Hades, Lübnan merkezli Anb ile <a href="http://www.gazetevatan.com/arama/?Keyword=Irak">Irak</a> Kürt Bölgesel  Yönetimi'nden yayın yapan NRT Televizyonu, Dicle, Eş-Şarkiyye, El-Felluce,  Er-Raşid ve "Burası <a href="http://www.gazetevatan.com/arama/?Keyword=Ba%C4%9Fdat">Bağdat</a>" televizyon kanallarının ofislerinin 3 ay süreliğine  kapatılmasına karar verdi.</p>
      <p>Komisyon ayrıca, <a href="http://www.gazetevatan.com/arama/?Keyword=ABD">ABD</a> merkezli "El-Hurra Irak" ve "Sava" radyoları ile  yerel "Radyo en-Nas", "Bugün" ve "Nava" radyolarının ofislerinin kapatılmasını da  kararlaştırdı.</p>
      <p>Irak'ta Basın Özgürlüğünü Savunma Cemiyeti, komisyonun bu kararını  "dikta davranışı" şeklinde niteleyerek yapılanlardan büyük endişe duyulduğunu  açıkladı.</p>
      <p>Cemiyet yayınladığı açıklamasında söz konusu kararların basın ve  iletişimi garanti altına alan <a href="http://www.gazetevatan.com/arama/?Keyword=Anayasa">anayasa</a> ve kanunlara aykırı olduğu vurgulandı.</p>
      <p>Cemiyet Irak Parlamentosundan, Ulusal İletişim ve Medya Komisyonu  üyelerinin bu basın kuruluşlarına yönelik keyfi davranışla ilgili sorgulanması  çağrısında bulunuldu.</p>
      <p>Ayrıca cemiyet, bakanlar kurulundan bu kararların iptalini ve  "ağızları susturan kararlar" çıkarılmasının sona erdirilmesini istedi.</p>
    </article>
  </body>
</html>