<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/politika/a-szovjetunioba-hurcolt-magyar-politikai-rabokra-emlekeznek-a-hetfoi-orszaggyulesen/kec7ptn"/>
    <meta property="og:site_name" content="Blikk.hu"/>
    <meta property="article:published_time" content="2019-11-25T04:59:33+00:00"/>
    <meta property="og:title" content="A Szovjetunióba hurcolt magyar politikai rabokra emlékeznek hétfőn az országgyűlésben"/>
    <meta property="og:description" content="Az ülésnap délelőtt 11 órakor a Szovjetunióba hurcolt magyar politikai rabok és kényszermunkásokra emlékezéssel kezdődik."/>
  </head>
  <body>
    <article>
      <h1>A Szovjetunióba hurcolt magyar politikai rabokra emlékeznek hétfőn az országgyűlésben</h1>
      <address><time datetime="2019-11-25T04:59:33+00:00">25 Nov 2019, 04:59</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Az ülésnap délelőtt 11 órakor a Szovjetunióba hurcolt magyar politikai rabok és kényszermunkásokra emlékezéssel kezdődik.</b>
        </i>
      </p>
      <p>A Ház 2012-ben döntött arról, hogy november 25-én legyen az emléknapja annak a mintegy 800 ezer magyarnak, akiket 1944 őszétől kezdve hadifogolyként vagy internáltként a Szovjetunióba hurcoltak többéves kényszermunkára, illetve a második világháborút követően a folyamatosan kiépülő kommunista diktatúrában a magyar hatóságok hathatós közreműködésével koholt vádak alapján 5-25 évre száműztek a Gulág rabtelepeire.</p>
      <p>
        <b>Ezt követően a képviselői interpellációkra kerül sor másfél órában, majd további hatvan percben a honatyák azonnali kérdésekkel fordulhatnak a kormány tagjaihoz.</b>
      </p>
      <p>A parlament előző héten hétfőtől péntekig ülésezett: egyebek mellett elfogadta a tavalyi költségvetés zárszámadását, valamint az új szakképzési törvényt.</p>
      <p>(MTI)</p>
    </article>
  </body>
</html>