<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/tehnologii/nauka-i-tehnika/nasa-shte-sledi-pokachvaneto-na-svetovnite-okeani-6102486"/>
    <meta property="og:site_name" content="Vesti"/>
    <meta property="article:published_time" content="2019-11-25T04:33:00+00:00"/>
    <meta property="og:title" content="НАСА ще следи покачването на световните океани"/>
    <meta property="og:description" content="Нови сателити ще прекарат 10 години в непрекъснато наблюдение на Земята"/>
  </head>
  <body>
    <article>
      <h1>НАСА ще следи покачването на световните океани</h1>
      <h2>Нови сателити ще прекарат 10 години в непрекъснато наблюдение на Земята</h2>
      <address><time datetime="2019-11-25T04:33:00+00:00">25 Nov 2019, 04:33</time> by <a rel="author">Мартин Дешев</a></address>
      <p>Покачването на нивото на световния океан е сред опасните последици от климатичните промени на Земята. То е и важен индикатор за случващото се с климата. Затова НАСА подготвя нова мисия заедно с Европейската космическа агенция (ЕКА). Двете организации ще изпратят нови сателити в орбита около Земята, които да следят нивото на световния океан.</p>
      <p>
        <a href="https://www.vesti.bg/tehnologii/nauka-i-tehnika/astronomi-otkriha-izcheznala-neutronna-zvezda-6102356">Астрономи откриха "изчезнала" неутронна звезда</a>
      </p>
      <p>Мисията Sentinel-6/Hason-CS ще бъде най-дългата по рода си. Сателитите ще наблюдават нивото на световния океан 10 години и ще дадат ясна представа за случващото се с климата. Учените очакват сателитите да предоставят най-прецизните данни до момента за това как човечеството променя климата.</p>
      <p>
        <a href="https://www.vesti.bg/tehnologii/nauka-i-tehnika/uchen-obiavi-che-e-otkril-zhivi-nasekomi-na-mars-6102299">Учен обяви, че е открил живи насекоми на Марс</a>
      </p>
      <p>Мисията ще използва два идентични сателита. Те ще бъдат изведени в орбита през пет години един от друг. Първият е насрочен за ноември 2020 г.</p>
      <p>Сателитите ще могат да проследяват не само промяната на нивото на световния океан, но и промените в теченията и ефектите върху климата от това. Ще могат да се анализират промени в метеорологичното време, урагани и бури.</p>
      <p>Учените отбелязват, че тенденцията е за ускоряване на покачването на световния океан, като той има важна роля и за стабилизиране на климата, защото поглъща 90% от топлината, която се задържа от парниковите газове. Затоплянето на океана води и до топене на ледовете и глетчерите, което допълнително увеличава нивото му и намалява източниците на прохлада. Целта на мисията ще бъде да проследи още по-детайлно тези процеси и да помогне на учените да разберат дали предприетите мерки помагат или са нужни още по-драстични промени.</p>
      <p>
        <a href="https://www.vesti.bg/tehnologii/nauka-i-tehnika/venera-vse-pak-ne-e-bila-podhodiashta-za-obitavane-6100809">Венера все пак не е била подходяща за обитаване</a>
      </p>
      <p>
        <a href="https://www.vesti.bg/tehnologii/nauka-i-tehnika/kometata-borisov-iznenada-s-tova-che-niama-iznenada-6100847">Кометата "Борисов" изненада с това, че няма изненада</a>
      </p>
      <h3>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</h3>
      <p>
        <i>За още актуални новини и любопитно съдържание от Vesti.bg последвайте страницата ни в <u><a href="https://www.instagram.com/vesti.bg_/">Instagram.</a></u></i>
      </p>
      <related>
        <h4>По темата</h4>
        <a href="https://www.vesti.bg/lyubopitno/nasa-pokaza-novite-skafandri-s-koito-astronavtite-shte-hodiat-po-lunata-6100933"/>
        <a href="https://www.vesti.bg/tehnologii/nauka-i-tehnika/zashto-misiite-do-lunata-triumfiraha-predi-50g.-a-dnes-se-provaliat-6100354"/>
        <a href="https://www.vesti.bg/tehnologii/nauka-i-tehnika/chujte-zvuka-ot-zemetresenie-zasecheno-na-mars-6100577"/>
      </related>
    </article>
  </body>
</html>