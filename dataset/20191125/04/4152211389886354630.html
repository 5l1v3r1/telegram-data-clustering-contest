<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/foreign/news/594577/%E0%A6%95%E0%A6%BE%E0%A6%AC%E0%A7%81%E0%A6%B2%E0%A7%87-%E0%A6%9C%E0%A6%BE%E0%A6%A4%E0%A6%BF%E0%A6%B8%E0%A6%82%E0%A6%98%E0%A7%87%E0%A6%B0-%E0%A6%97%E0%A6%BE%E0%A7%9C%E0%A6%BF%E0%A6%A4%E0%A7%87-%E0%A6%97%E0%A7%8D%E0%A6%B0%E0%A7%87%E0%A6%A8%E0%A7%87%E0%A6%A1-%E0%A6%B9%E0%A6%BE%E0%A6%AE%E0%A6%B2%E0%A6%BE-%E0%A6%B9%E0%A6%A4%E0%A6%BE%E0%A6%B9%E0%A6%A4-%E0%A7%AC"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T04:58:00+00:00"/>
    <meta property="og:title" content="কাবুলে জাতিসংঘের গাড়িতে গ্রেনেড হামলা, হতাহত ৬"/>
    <meta property="og:description" content="আফগানিস্তানের রাজধানী কাবুলে রবিবার জাতিসংঘের একটি গাড়িতে গ্রেনেড হামলার ঘটনা ঘটেছে। এতে অন্তত ছয় জন হতাহত হওয়ার খবর পাওয়া গেছে। এরমধ্যে একজন বিদেশি নাগরিক নিহত হয়েছেন। আহত হয়েছেন কমপক্ষে পাঁচ জন। সোমবার এক প্রতিবেদনে এ খবর জানিয়েছে পাকিস্তানভিত্তিক সংবাদমাধ্যম ডন।কাবুলের উপকণ্ঠে একটি..."/>
  </head>
  <body>
    <article>
      <h1>কাবুলে জাতিসংঘের গাড়িতে গ্রেনেড হামলা, হতাহত ৬</h1>
      <address><time datetime="2019-11-25T04:58:00+00:00">25 Nov 2019, 04:58</time> by <a rel="author">বিদেশ ডেস্ক</a></address>
      <p>
        <b>আফগানিস্তানের রাজধানী কাবুলে রবিবার জাতিসংঘের একটি গাড়িতে গ্রেনেড হামলার ঘটনা ঘটেছে। এতে অন্তত ছয় জন হতাহত হওয়ার খবর পাওয়া গেছে। এরমধ্যে একজন বিদেশি নাগরিক নিহত হয়েছেন। আহত হয়েছেন কমপক্ষে পাঁচ জন। সোমবার এক প্রতিবেদনে এ খবর জানিয়েছে পাকিস্তানভিত্তিক সংবাদমাধ্যম ডন।</b>
      </p>
      <figure>
        <img src="http://cdn.banglatribune.com/contents/cache/images/1150x0x1/uploads/media/2019/11/25/a1eac747cb6c8a7dd8c5ebfbe3b54d4f-5ddb5f8f30bbb.jpg"/>
      </figure>
      <p>কাবুলের উপকণ্ঠে একটি সড়কে এ হামলার ঘটনা ঘটে। জাতিসংঘের গাড়ি সচরাচর ওই সড়কে চলাচল করে থাকে। তবে এখনও পর্যন্ত কোনও গোষ্ঠী এ হামলার দায় স্বীকার করেনি।</p>
      <p>আফগান স্বরাষ্ট্র মন্ত্রণালয়ের মুখপাত্র নাসরাত রাহিমি বলেন, স্থানীয় সময় সন্ধ্যা ৬টা ২০ মিনিটে গ্রেনেডটি নিক্ষেপ করা হয়। এ সময় একজন নিহত হন। আহত হন আরও পাঁচ জন।</p>
      <p>তাৎক্ষণিকভাবে হতাহতদের জাতীয়তা বা পরিচয় প্রকাশ করেনি আফগান কর্তৃপক্ষ।</p>
      <p>এক বিবৃতিতে এ হামলার নিন্দা জানিয়েছে জাতিসংঘ। বিবৃতিতে বলা হয়, একজনের মৃত্যু ছাড়াও তাদের আরও দুই কর্মী আহত হয়েছেন। তাদের একজন আফগান নাগরিক এবং অন্যজন বিদেশি।</p>
      <footer>/এমপি/</footer>
    </article>
  </body>
</html>