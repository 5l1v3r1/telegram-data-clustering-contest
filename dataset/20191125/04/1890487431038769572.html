<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521141-nejoblibenejsi-jmena-deti-v-karlovarskem-kraji-vlednu-2019/"/>
    <meta property="og:site_name" content="KurzyCZ"/>
    <meta property="article:published_time" content="2019-11-25T04:40:12+00:00"/>
    <meta property="og:title" content="Nejoblíbenější jména dětí v Karlovarském kraji v lednu 2019"/>
    <meta property="og:description" content="25. listopadu 2019 V lednu roku 2019 se v Karlovarském kraji narodilo nejvíce Davidů a Elišek. Mezi rodiči byli nejčastěji zastoupeni Tomášové a Jany. Mezi chlapci narozenými v Karlovarském kraji v lednu roku 2019 bylo..."/>
  </head>
  <body>
    <article>
      <h1>Nejoblíbenější jména dětí v Karlovarském kraji v lednu 2019</h1>
      <address><time datetime="2019-11-25T04:40:12+00:00">25 Nov 2019, 04:40</time> by <a rel="author">ČSÚ</a></address>
      <p> </p>
      <p>25. listopadu 2019</p>
      <p>
        <b>V lednu roku 2019 se v <a href="https://regiony.kurzy.cz/kraj/karlovarsky/">Karlovarském kraji</a> narodilo nejvíce Davidů a Elišek. Mezi rodiči byli nejčastěji zastoupeni Tomášové a Jany.</b>
      </p>
      <p>Mezi chlapci narozenými v <a href="https://regiony.kurzy.cz/kraj/karlovarsky/">Karlovarském kraji</a> v lednu roku 2019 bylo nejvíce Davidů. Následovali Jakubové a Danielové. Jméno David sesadilo z pomyslného trůnu Jakuba, který byl v posledních letech mezi chlapeckými jmény pravidelně nejoblíbenější. V České republice vypadal žebříček nejoblíbenějších chlapeckých jmen jinak než v našem kraji, na prvních místech se umístili Jakub, Jan a Tomáš. David se v celé České republice umístil až na 13. místě a Daniel na 12. místě pomyslného řebříčku.</p>
      <p>Mezi otci narozených dětí bylo v <a href="https://regiony.kurzy.cz/kraj/karlovarsky/">Karlovarském kraji</a> nejvíce Tomášů, Petrů a Janů. V polovině krajů České republiky mělo nejvíce otců jméno Jan. Tomášové dominovali mezi otci narozených dětí kromě <a href="https://regiony.kurzy.cz/kraj/karlovarsky/">Karlovarského kraje</a> ještě v <a href="https://regiony.kurzy.cz/kraj/vysocina/">Kraji Vysočina</a>. V celé České republice se na prvních třech místech pomyslného žebříčku umístili Jan, Petr a Tomáš.</p>
      <figure>
        <img src="https://img2.kurzy.cz/zpravy/obrazky/41/521141-nejoblibenejsi-jmena-deti-v-karlovarskem-kraji-vlednu-2019/1.gif"/>
      </figure>
      <p>Holčičky narozené v lednu 2019 dostaly v našem kraji nejčastěji jméno Eliška, následovaly Terezy a Anny. Eliška vystřídala na 1. místě oblíbených jmen Karolínu, která vedla v předchozích dvou letech. Druhá Tereza se v žebříčku nejoblíbenějších dívčích jmen objevila na stupních vítězů poprvé od roku 2015, kdy byla úplně nejoblíbenější. Eliška byla nejčastějším jménem pro holčičky kromě <a href="https://regiony.kurzy.cz/kraj/karlovarsky/">Karlovarského kraje</a> ještě v dalších sedmi regionech České republiky. V celé České republice je toto jméno favoritem nepřetržitě od roku 2015 a na dalších dvou místech se umístily Anna a Adéla.</p>
      <figure>
        <img src="https://img3.kurzy.cz/zpravy/obrazky/41/521141-nejoblibenejsi-jmena-deti-v-karlovarskem-kraji-vlednu-2019/2.png"/>
      </figure>
      <p>Matky narozených dětí se v <a href="https://regiony.kurzy.cz/kraj/karlovarsky/">Karlovarském kraji</a> nejčastěji jmenovaly Jana, následovaly Lucie a Michaely. V rámci celé České republiky bylo mezi matkami nejvíce Lucií, toto jméno se objevilo nejčastěji mezi matkami v osmi regionech. Následovaly Kateřiny a Jany.</p>
      <figure>
        <img src="https://img.kurzy.cz/zpravy/obrazky/41/521141-nejoblibenejsi-jmena-deti-v-karlovarskem-kraji-vlednu-2019/3.gif"/>
      </figure>
      <p>Mezi dětskými jmény v celé České republice se objevují i značně netradiční jména. Chlapce pojmenovali rodiče také např. Heliodor, Jayden <a href="https://yauto.cz/seat/seat-leon/">Leon</a> či Atrey, mezi dívčími jmény se objevila Briana, Lily Hope či Lorelaj.</p>
      <p>
        <b>Kontakt:</b>
      </p>
      <p>Ing. Martina Soukupová<br/>Krajská správa ČSÚ v Karlových Varech<br/>E-mail:martina.soukupova@czso.cz<br/><a href="https://www.kurzy.cz/akcie-usa/te-connectivity-ltd-7755/">Tel</a>: 737 280 430</p>
      <p> </p>
      <p> </p>
      <related>
        <h4>Příbuzné stránky</h4>
        <a href="https://www.kurzy.cz/tema/4257818.html"/>
        <a href="https://www.kurzy.cz/test/svatky-oblibene.html"/>
        <a href="https://www.kurzy.cz/zpravy/470186-video-nejoblibenejsi-ceska-jmena/"/>
        <a href="https://www.kurzy.cz/tema/4963434.html"/>
        <a href="https://www.kurzy.cz/kalendar/svatky/nejoblibenejsi-jmena/2014/"/>
        <a href="https://www.kurzy.cz/kalendar/svatky/nejoblibenejsi-jmena/2013/"/>
        <a href="https://www.kurzy.cz/kalendar/svatky/nejoblibenejsi-jmena/"/>
        <a href="https://www.kurzy.cz/kalendar/svatky/nejoblibenejsi-jmena/2016/"/>
        <a href="https://www.kurzy.cz/kalendar/svatky/leden/2020/"/>
        <a href="https://www.kurzy.cz/kalendar/svatky/nejoblibenejsi-jmena/2015/"/>
        <a href="https://www.kurzy.cz/tema/4258263.html"/>
        <a href="https://zakony.kurzy.cz/89-2012-obcansky-zakonik/cast-2-hlava-2-dil-2-oddil-3-pododdil-2/"/>
      </related>
    </article>
  </body>
</html>