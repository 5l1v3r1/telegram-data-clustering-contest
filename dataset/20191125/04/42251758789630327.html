<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a315598-Milsap-Marej-i-Barton-vodili-Nagetse-Jokic-skroman.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T04:09:00+00:00"/>
    <meta property="og:title" content="Milsap, Marej i Barton vodili Nagetse, Jokić skroman"/>
    <meta property="og:description" content="Denver Nagetsi su ostvarili 12. pobedu ove sezone u NBA ligi savladavši Finiks Sanse 116:104 u noći između nedelje i ponedeljka. Los Anđeles Klipersi su bili bolji od Nju Orleansa 134:109."/>
  </head>
  <body>
    <article>
      <h1>Milsap, Marej i Barton vodili Nagetse, Jokić skroman</h1>
      <h2>Denver Nagetsi su ostvarili 12. pobedu ove sezone u NBA ligi savladavši Finiks Sanse 116:104 u noći između nedelje i ponedeljka. Los Anđeles Klipersi su bili bolji od Nju Orleansa 134:109.</h2>
      <address><time datetime="2019-11-25T04:09:00+00:00">25 Nov 2019, 04:09</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/170420/jpeg/Cheick-Diallo-Mason-Plumlee-Jerami-Grant-Michael-Porter"/>
        <figcaption>
          <cite>Matthew Stockman/Getty Images</cite>
        </figcaption>
      </figure>
      <p>Finiks je imao pet poena prednosti u prvom polvremenu da bi na tri minuta do kraja trećeg perioda Denver konačno uspeo da povede i to pogotkom Džeramija Granta. Pokušali su Sansi da pariraju i u poslednjoj četvrtini ali ih je ipak skupo koštala serija Nagetsa od 10:2 kojom su trasirali sebi put ka pobedi. </p>
      <p>U ovoj utakmici je Nikola Jokić imao svega osam poena (šut iz igre 4/9), imao je 13 skokova i pet asistencija dok su ekipu predvodili Pol Milsap sa 23 poena, ondosno Džamal Marej i Vil Barton koji su imali po 22 poena. Finiks nije imao odgovor na šut Denvera za tri 14/31. Kod Finiksa je Čejk Dialo imao 22 poena, dok je Dario Šarić uz 18 poena imao i 17 skokova.  </p>
      <figure>
        <iframe data-src="https://twitter.com/nuggets/status/1198793429423022080?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Los Anđeles Klipersi su kod kuće veoma dobro počeli meč protiv Nju Orleansa i posle prve četvrtine su već vodili 40:27. Do poluvremena je razlika uvećana, a Pelikansi maltene nijednom nisu ugrozili vođstvo protivnika. </p>
      <p>Montrezl Herel je kod Klipersa imao 34 poena, Kavaj Lenard 26, a Ivica Zubac je ubacio svega pet ali je imao deset skokova. Brendon Ingram je kod Pelikansa bio najefikasniji sa 24 poena. </p>
    </article>
  </body>
</html>