<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/music/artikel/4932926/taylor-swift-verbreekt-record-michael-jackson-bij-amas"/>
    <meta property="og:site_name" content="RTL Boulevard"/>
    <meta property="article:published_time" content="2019-11-25T04:06:43+00:00"/>
    <meta property="og:title" content="Taylor Swift heeft meeste AMA's ooit gewonnen"/>
    <meta property="og:description" content="Michael Jackson is niet langer de artiest die de meeste American Music Awards heeft gewonnen. Die eer gaat vanaf nu naar Taylor Swift, die met 25 awards in haar bezit er eentje meer heeft dan Jackson. Dit meldt Entertainment Tonight."/>
  </head>
  <body>
    <article>
      <h1>Taylor Swift heeft meeste AMA's ooit gewonnen</h1>
      <address>
        <time datetime="2019-11-25T04:06:43+00:00">25 Nov 2019, 04:06</time>
      </address>
      <p>Michael Jackson is niet langer de artiest die de meeste American Music Awards heeft gewonnen. Die eer gaat vanaf nu naar Taylor Swift, die met 25 awards in haar bezit er eentje meer heeft dan Jackson. Dit meldt Entertainment Tonight.</p>
      <p>Swift werd vorig jaar al gekroond tot vrouwelijke artiest met de meeste prijzen. Dit jaar werd ze geëerd met de Artist of the Decade award, waardoor ze gelijk in aantal kwam te staan met de in 2009 overleden King of Pop. Dat betekende dat de zangeres nog maar één prijs binnen hoefde te slepen om het record te verbreken, wat haar lukte door de award voor Favorite Album - Pop/Rock te bemachtigen.</p>
      <p>"Dit is echt geweldig, ik had pittige concurrentie en rekende eerlijk gezegd niet op de winst," aldus Swift, die in deze categorie Billie Eilish en Ariana Grande achter zich liet.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/music/artikel/4931866/geruchten-over-taylor-swift-op-glastonbury-opgelaaid"/>
        <a href="https://www.rtlboulevard.nl/entertainment/music/artikel/4931321/doodsbedreigingen-scooter-braun-om-ruzie-met-taylor-swift"/>
        <a href="https://www.rtlboulevard.nl/entertainment/showbizz/artikel/4930331/scooter-braun-reageert-op-aanval-taylor-swift"/>
        <a href="https://www.rtlboulevard.nl/entertainment/artikel/4933451/slob-meeste-seinen-songfestivalgeld-op-groen"/>
        <a href="https://www.rtlboulevard.nl/entertainment/music/artikel/4933366/uitgeslapen-edwin-evers-lanceert-kerstsingle"/>
        <a href="https://www.rtlboulevard.nl/entertainment/music/artikel/4933101/taylor-swift-bedankspeech-open-over-moeilijk-jaar"/>
      </related>
      <related>
        <a href="https://www.rtlboulevard.nl/entertainment/music/artikel/4931866/geruchten-over-taylor-swift-op-glastonbury-opgelaaid"/>
      </related>
    </article>
  </body>
</html>