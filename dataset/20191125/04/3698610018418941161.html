<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/u-bryusseli-proyshla-desyatitisyachna-akciya-proti-nasilstva-nad-zhinkami-330758_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T04:41:00+00:00"/>
    <meta property="og:title" content="У Брюсселі пройшла десятитисячна акція проти насильства над жінками"/>
    <meta property="og:description" content="Маніфестанти виставили на бруківці пари жіночого взуття, пофарбовані в червоний колір, які символізували жінок - жертв домашнього насильства"/>
  </head>
  <body>
    <article>
      <h1>У Брюсселі пройшла десятитисячна акція проти насильства над жінками</h1>
      <h2>Маніфестанти виставили на бруківці пари жіночого взуття, пофарбовані в червоний колір, які символізували жінок - жертв домашнього насильства</h2>
      <address>
        <time datetime="2019-11-25T04:41:00+00:00">25 Nov 2019, 04:41</time>
      </address>
      <p>У Брюсселі в неділю, 24 листопада, <a href="https://dt.ua/WORLD/blizko-85-zhinok-deputativ-stikayutsya-z-nasilstvom-v-evroparlamentah-zvit-parye-291236_.html"><b>протестували проти насильства над жінками</b>.</a> Протест приурочений до оголошеного ООН Міжнародного дня боротьби за ліквідацію насильства щодо жінок, який відзначається сьогодні, 25 листопада.</p>
      <p>За даними поліції, в акції взяли участь близько 10 тисяч осіб. Протестувальники пройшли маршем до Палацу правосуддя, де влаштували мітинг. Маніфестанти виставили на бруківці пари жіночого взуття, пофарбовані в червоний колір, які символізували жінок - жертв домашнього насильства, повідомляє <a href="https://www.dw.com/ru/%D0%B2-%D0%B1%D1%80%D1%8E%D1%81%D1%81%D0%B5%D0%BB%D0%B5-10-%D1%82%D1%8B%D1%81%D1%8F%D1%87-%D1%87%D0%B5%D0%BB%D0%BE%D0%B2%D0%B5%D0%BA-%D0%B2%D1%8B%D1%81%D1%82%D1%83%D0%BF%D0%B8%D0%BB%D0%B8-%D0%BF%D1%80%D0%BE%D1%82%D0%B8%D0%B2-%D0%BD%D0%B0%D1%81%D0%B8%D0%BB%D0%B8%D1%8F-%D0%BD%D0%B0%D0%B4-%D0%B6%D0%B5%D0%BD%D1%89%D0%B8%D0%BD%D0%B0%D0%BC%D0%B8/a-51393113">DW</a>.</p>
      <p>Акцію організував правозахисний рух Mirabal, що об'єднує ряд організацій, які виступають проти насильства щодо жінок. За його даними, в Бельгії з 2017 року були вбиті чоловіками або партнерами 98 жінок. В цьому році число таких жертв вже склало 22.</p>
      <p>Напередодні акції на захист прав жінок пройшли також у Франції та Італії, у них в цілому взяли участь кілька десятків тисяч чоловік.</p>
      <p>У Києві 33-річного чоловіка засуджено до трьох місяців арешту за <b><a href="https://dt.ua/POLITICS/atlantic-council-u-vidkritomu-listi-zaklikaye-olenu-zelensku-zahischati-prava-aktivistiv-zhurnalistiv-ta-zhinok-320604_.html">фізичне та психологічне знущання</a></b> над дружиною.</p>
      <p>За даними правоохоронців, чоловік систематично словесно ображав нецензурними висловлюваннями свою дружину, залякував її, принижував та погрожував фізичною розправою. Все це зловмисник робив в однокімнатній квартирі в присутності малолітніх дітей.</p>
      <p>При цьому із січня по жовтень 2019 року чоловіка дев'ять разів притягували до адміністративної відповідальності за вчинення домашнього насильства (ст.173-2 КУпАП), однак складені адмінпротоколи не вплинули на підозрюваного і не змінили його поведінку стосовно дружини.</p>
      <p>Зловмисника засуджено до 3 місяців арешту та взято під варту у залі суду. Це перший вирок у Києві за домашнє насилля.</p>
      <footer>За матеріалами: <a href="https://dt.ua/go/aHR0cDovL3d3dy5kdy5jb20v">dw.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>