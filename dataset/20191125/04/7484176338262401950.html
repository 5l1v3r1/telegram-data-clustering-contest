<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/bizar/nederlander-verhuurt-bungalow-als-sekshut-om-buren-te-pesten"/>
    <meta property="og:site_name" content="Zita"/>
    <meta property="article:published_time" content="2019-11-25T04:55:16+00:00"/>
    <meta property="og:title" content="Nederlander verhuurt bungalow als ‘sekshut’ om buren te pesten"/>
    <meta property="og:description" content="Jos Wolthuis uit het Nederlandse Reutum mocht van zijn buren zijn bungalow niet langer verhuren aan Poolse arbeidsmigranten. Wat doe je dan met je leegstaande bungalow? Precies, je maakt er een sekshut van. Te huur voor al jouw partnerruils, orgies of SM-spelletjes. Het maakt de 62-jarige Jos geen hol uit wat er allemaal in zijn"/>
  </head>
  <body>
    <article>
      <h1>Nederlander verhuurt bungalow als ‘sekshut’ om buren te pesten</h1>
      <address>
        <time datetime="2019-11-25T04:55:16+00:00">25 Nov 2019, 04:55</time>
      </address>
      <p>
        <b>Jos Wolthuis uit het Nederlandse Reutum mocht van zijn buren zijn bungalow niet langer verhuren aan Poolse arbeidsmigranten. Wat doe je dan met je leegstaande bungalow? Precies, je maakt er een sekshut van.</b>
      </p>
      <p>Te huur voor al jouw partnerruils, orgies of SM-spelletjes. Het maakt de 62-jarige Jos geen hol uit wat er allemaal in zijn bungalow in een vakantiepark in Reutum wordt uitgespookt, als er maar wordt betaald.</p>
      <p>Wolthuis kan niet alles controleren wat er in de hut gebeurt. “Ik ga daar niet op de loer liggen, liever kom ik er helemaal niet meer.” Zijn vrouw moet de boel echter wel schoonmaken: “Ja, ik mag de condooms opruimen”, zucht ze. <i>What happens in de sekshut in Reutum, stays in de sekshut in Reutum.</i></p>
      <h3>Unieke bungalow</h3>
      <p>Een sekshut kom je natuurlijk niet iedere dag tegen in het rustige Reutum. Wolthuis noemt de hut zelfs “uniek” in de regio. Maar hoe kwam de man dan op het lucratieve idee? Omdat de Poolse arbeiders, die eerst in de bungalow verbleven, weg moesten. “Je moet toch iets om de kosten te dekken”, beweert Wolthuis. Als de Polen hadden mogen blijven, was Wolthuis geen sekshuisje begonnen. Maar hij draait er niet om heen: het is wel dé manier om de andere verhuurders op het park te plagen.</p>
      <p>Met de nieuwe oplossing is het bestuur overigens niet blij. De ‘hoerenkast aan de weg’ past namelijk niet in het plaatje van een net bungalowpark.</p>
      <related>
        <h4>Lees ook :</h4>
        <a href="https://nl.metrotime.be/2019/04/18/must-read/moeder-heeft-seks-met-vriendjes-van-haar-dochters/"/>
      </related>
      <footer>Het bericht <a href="https://nl.metrotime.be/2019/11/25/must-read/nederlander-verhuurt-bungalow-als-sekshut-om-buren-te-pesten/">Nederlander verhuurt bungalow als ‘sekshut’ om buren te pesten</a> verscheen eerst op <a href="https://nl.metrotime.be/">Metro</a>.</footer>
    </article>
  </body>
</html>