<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/olena_zelenska_hoche_provesti_reformu_harchuvannya_v_shkolah_shho_pro_tse_kazhe_sama_persha_ledi_n1238831"/>
    <meta property="og:site_name" content="24 Канал"/>
    <meta property="article:published_time" content="2019-11-25T04:23:00+00:00"/>
    <meta property="og:title" content="Олена Зеленська хоче провести реформу харчування в школах: що про це каже сама перша леді"/>
    <meta property="og:description" content="Олена Зеленська, у статусі першої леді має намір зосередити свою діяльність, передусім, на реформуванні шкільного харчування. І для цього вона планує використати іноземний досвід. На такий крок вплинули розповіді дітей про таргана, який може пробігти біля тарілки, чи про просрочену страву, яку їм подають у їдальнях."/>
  </head>
  <body>
    <article>
      <h1>Олена Зеленська хоче провести реформу харчування в школах: що про це каже сама перша леді</h1>
      <address>
        <time datetime="2019-11-25T04:23:00+00:00">25 Nov 2019, 04:23</time>
      </address>
      <p>
        <b>Олена Зеленська, у статусі першої леді має намір зосередити свою діяльність, передусім, на реформуванні шкільного харчування. І для цього вона планує використати іноземний досвід. На такий крок вплинули розповіді дітей про таргана, який може пробігти біля тарілки, чи про просрочену страву, яку їм подають у їдальнях.</b>
      </p>
      <p>Як зауважила дружина українського президента у коментарі <a href="https://tsn.ua/ukrayina/olena-zelenska-rozpovila-yak-planuye-vtilyuvati-reformu-harchuvannya-u-shkolah-1448475.html">ТСН</a>, передусім вона мріє про <b>державне фінансування.</b></p>
      <blockquote>До теми! <a href="https://24tv.ua/uchniv_shkoli_v_odesi_tizhden_goduvali_supom_z_hrobakami_foto_n1216710">Учнів школи в Одесі тиждень годували супом з хробаками: фото</a></blockquote>
      <p>"Ми хочемо зробити класифікацію шкіл, яким держава буде допомагати по-різному. Є школи, в яких зовсім нічого немає. Тобто там буде більше фінансування", – пояснила перша леді.</p>
      <p>За її словами,<b> українські школярі також підтримують раціон харчування зі зменшеною кількістю вуглеводів</b>.</p>
      <p>"У деяких країнах дітям дають склянку молока та вони примусово його випивають. <b>А якщо у нас буде програма "Яблуко для дитини". </b>У нас яблука просто гниють на Західній Україні. Їх нема куди продавати. Їх дуже багато", – додає вона.</p>
      <p>Дружина президента України підкреслює, <b>діти все розуміють і хочуть змін. А дорослі, на жаль, не розуміють,</b> чому котлети з кашею – для вжитку щодня погано. Оскільки, наступного дня, до раціону ще бажано додати салатик.</p>
      <p>Крім цієї реформи, яку разом із командою готували півроку, Олена Зеленська має чимало й інших планів: це і здоров'я дітей, і культурна дипломатія.</p>
      <aside>Я хочу щось робити заради гендерної рівності. Проти ейджизму, мене дуже цікавить безбар'єрність та доступ всіх людей до усіх послуг. Це дійсно чималий обсяг роботи, але зовсім різні напрямки, в кожному з яких є і швидкі проєкти, і довгострокові,<cite>– підсумувала українська перша леді.</cite></aside>
      <blockquote>Зверніть увагу! <a href="https://24tv.ua/education/bulingu__ni_olena_zelenska_zustrilas_z_predstavnikom_yunisef_v_ukrayini_n1238070">Булінгу – ні: Олена Зеленська зустрілась з представником ЮНІСЕФ в Україні</a></blockquote>
      <p>Раніше Олена <a href="https://24tv.ua/family/olena_zelenska_poyasnila_chomu_ne_gotuye_lanchi_dlya_ditey_ta_cholovika_n1236521">Зеленська розповідала, що не дає їжу з собою</a> ані своєму чоловікові, ані 15-річній доньці. За її словами, ті мають повноцінний обід, і саме таке вона схвалює.</p>
    </article>
  </body>
</html>