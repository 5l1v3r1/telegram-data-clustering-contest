<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/entertain/579113"/>
    <meta property="og:site_name" content="Spring News"/>
    <meta property="article:published_time" content="2019-11-25T04:52:02+00:00"/>
    <meta property="og:title" content="นิกกี้ เปิดใจเหมือนตามจีบ แฟน ใหม่อีกครั้ง"/>
    <meta property="og:description" content="นิกกี้ ณฉัตร จันทพันธ์” เผยสัมพันธ์กับแฟนสาวแอร์โฮสเตส “เดียร์” เสาวรภย์ ว่าเหมือนตามจีบใหม่ พร้อมบอก “ใบเฟิร์น” พัสกร สถานะคือเพื่อนสนิทเท่านั้น"/>
  </head>
  <body>
    <article>
      <h1>นิกกี้ เปิดใจเหมือนตามจีบ แฟน ใหม่อีกครั้ง</h1>
      <h2>นิกกี้ ณฉัตร จันทพันธ์” เผยสัมพันธ์กับแฟนสาวแอร์โฮสเตส “เดียร์” เสาวรภย์ ว่าเหมือนตามจีบใหม่ พร้อมบอก “ใบเฟิร์น” พัสกร สถานะคือเพื่อนสนิทเท่านั้น</h2>
      <address>
        <time datetime="2019-11-25T04:52:02+00:00">25 Nov 2019, 04:52</time>
      </address>
      <p>หลังจากมีข่าวนักแสดงหนุ่มอารามณ์ดีประกาศแยกทางกับแฟนสาวเมื่อหลายเดือนก่อน  ล่าสุด นิกกี้ ณฉัตร กับอดีตแฟนสาว เดียร์ เสาวรภย์ ดูเหมือนสถานการณ์หัวใจของทั้งคู่จะดีขึ้น เมื่อสาว เดียร์ยอมตกลงไปอัดรายการในยูทูบที่ทำร่วมกันแล้ว หลังไม่ทำมานานกว่า 2 เดือนตั้งแต่เกิดเรื่อง โดยล่าสุด นิกกี้ ออกมาเปิดใจถึงสถานการณืตอนนี้ว่า…</p>
      <p>“ตั้งแต่เลิกก็ยังใข้คำว่าแฟนตลอด ไม่กล้าใช้คำอื่น ไม่ได้ๆ ไม่รู้จะใช้คำว่าอะไร ก็ต้องใช้คำว่าแฟนตลอด  ที่ชวนเขามาถ่ายนูทูบเพราะว่าคนดูยูทูบผม ครึ่งหนึ่งคือของแฟนเลย แล้วพอเขาไม่มาคนก็พิมพ์มาว่าผม ว่าทำไมไม่พาแฟนมาออก เราก็ต้องขอร้องไปเชิญเขามา เรียกว่าเป็นการเจอกันครั้งแรกในรอบ 2 เดือนจริงๆ เพราะไม่ได้เจอกันเลย”</p>
      <p>เจอกันมีกล้าแตะตัว โดนตัวเขาไหม<br/>“หลังกล้องมีจับมือได้นิดหนึ่ง แต่หน้ากล้องเขาไม่ยอมเลย ไม่ยอมเลย”<br/>เป็นไงบ้างได้มาพูดคุยกัน<br/>“จริงๆ ก็ดีได้มาเจอกัน แต่ว่าหลังจากนั้นก็มีเจอกันบ้าง ผมไม่สบาย เขาก็มาเยี่ยมที่โรงพยาบาล”</p>
      <figure>
        <img src="https://spcdn.springnews.co.th/wp-content/uploads/2019/11/2-128.jpg"/>
      </figure>
      <p>บรรยากาศตอนเจอกันเป็นยังไง อึมครึมไหม<br/>“ก็อึมครึมนิดหนึ่ง เพราะว่าคนไม่ได้เจอกันนาน เราก็เริ่มประโยคชวนคุยว่า “สวัสดีครับ สบายดีไหม” เขิลไม่เจอนานไง ตอนนี้เหมือนจีบใหม่ๆ เลย เพราะว่าเมื่อก่อนเราเจอเขาทุกวันเลย (เขาตอบมาว่าไง) เขาก็นิ่งๆ ไม่ค่อยร่าเริงเหมือนสมัยก่อน แฟนผมชอบดึง”</p>
      <p>ต้องหว่านรอบแค่ไหนให้เขากลับมาถ่าย<br/>“ตื้อมาประมาณ 2 เดือน เขาไม่ยอมมาออก เพราะเขาคิดว่าคนหาว่าสร้างกระแสแกล้งเลิก ทุกวันนี้ หลังจากที่ไปออกวันนั้นมาชวนออกอีก ก็ไม่ค่อยจะยอมมาออก พอมาออกก็กลัวว่าคนจะหาว่าสร้างกระแส แกล้งเลิกเพื่อเอายอมวิว แต่ก็ได้ยอดวิวจริงๆ นะ (หัวเราะ) คุ้มแหละคุ้ม”</p>
      <p>ที่บอกว่าหลังกล้องแตะเนื้อต้องตัวได้ แปลว่าสถานการณ์ดีขึ้น<br/>“แตะได้นิดหน่อย จับๆ นิดเดียว แต่ไม่ถึงกับกอด นางไม่ยอมๆ แต่สถานการณ์ดีขึ้น สบายใจมากขึ้น ตอนนี้ก็คุยเป็นเพื่อนกันไปก่อน เขาเองก็สบายใจผมว่า เขาสบายใจผมก็สบายใจ คือเราคิดว่าเขาเป็นแฟนมาตลอด แต่ไม่ได้เจอกันเหมือนเมื่อก่อนที่เจอกันทุกวัน กินข้าวด้วยกัน ดูหนังด้วยกัน ใช้ชีวิตอยู่ด้วยกันนานๆ”</p>
      <figure>
        <img src="https://spcdn.springnews.co.th/wp-content/uploads/2019/11/5-58.jpg"/>
      </figure>
      <p>ตอนนี้เรียกว่าเริ่มจีบใหม่หมดเลย<br/>“เรียกว่าเหมือนตอนจีบกันใหม่ๆ มากกว่า”</p>
      <p>คิดว่าต้องใช้ความพยายามอีกแค่ไหน ถีงจะกลับมาใช้สถานะเดิม<br/>“ต้องนัดเจอกันบ่อยๆ แต่ว่าพอเวลาผมว่าง เขาก็ไม่ว่าง เขาบิน เขาเป็นแอร์ฯ เวลาเขาว่าง ผมก็ไม่ว่าง เลยไม่ค่อยได้เจอ แต่ไม่ท้อ ตอนนี้ชิลเลย สบายใจ แล้วตอนนี้เขาเพิ่งซื้อหมามาด้วย ก็ดี เพราะเมื่อก่อนเขามีหมา แล้วหมาเขาตาย แล้วเขาเศร้า พอเขาเศร้าเขายิ่งเครียด ตอนนี้เขาเพิ่งซื้อหมามา เขาเศร้าน้อยลง และเพลินมากยิ่งขึ้น  มีหมาแล้วเขาอารมณ์ดีไง เพราะถ้าเกิดเขาไม่มีหมาแล้วเขาเครียด เขามีหมาดีกว่า มีเรา (หัวเราะ) ไม่แน่เขาอาจจะคิดแบบนั้นก็ได้”</p>
      <figure>
        <img src="https://spcdn.springnews.co.th/wp-content/uploads/2019/11/6-36.jpg"/>
      </figure>
      <p>ก่อนหน้านี้มีข่าวกับ “เฟิร์น” ลูก “จตุรงค์”<br/>“เฟิร์น ลูกลุงรงค์ เพื่อนกันเลย คนเข้าใจผิดเยอะ เจอผมก็ทักว่าแฟนๆ ลูกลุงรงค์ เรียกผม คนก็เชื่อว่าจริง แต่ไม่ได้ เฟิร์นกับผมคือเพื่อนกันเลย”<br/>เฟิร์นลงรูปเขียนว่าแฟนใหม่<br/>“เฟิร์นแกล้ง ไปนั่งกินไวน์ด้วยกัน แล้วมันก็เหมือนแกล้ง เฟิร์นมันก็เวิ่นเว้ออยู่ไง เพราะมันเพิ่งโสดไง มันก็เลยถ่ายรูปผมลงเล่นๆ”</p>
      <figure>
        <img src="https://spcdn.springnews.co.th/wp-content/uploads/2019/11/4-84.jpg"/>
      </figure>
      <p>แฟนถามไหม<br/>“แฟนผมเขารู้ว่าไม่มีทางเป็นไปได้เลย ระหว่างผมกับเฟิร์น ถ้าผมเป็นแฟนกับเฟิร์นก็เหมือนผมเป็นแฟนกับพี่หนูเล็ก กาก้า เป็นแก๊งเพื่อนกัน เหมือนผมเป็นแฟนกับพี่นุ้ย (หัวทอง) เป็นแฟนกับซาร่า โฮเลอร์ ฟิลนั้น ฟิลเพื่อนกัน มีคนคิดว่าจริงเยอะเลย ก็บอกว่าไม่ได้ ผมเป็นแฟนกับเฟิร์นไม่ได้ ลูกออกมางงเลย”</p>
      <p>ได้คุยกับเฟิร์นไหมว่าคนเข้าใจผิด<br/>“คุย แต่ไม่ได้อะไร สนุกๆ ขำๆ เพื่อนกัน ลุงรงค์ก็ฮา ผมก็ชอบเล่นกับลุงรงค์ ชอบไปหาเขาที่ร้านหมูหัน ลุงรงค์ก็น่ารัก ผมชอบไปอำว่าขอลูกสาวได้ไหม ลุงไปฝึกพูดให้หายติดอ่างก่อน”</p>
      <p>กับแฟนคนนี้จะไม่ปล่อยมือเขาอีกแล้วใช่ไหม<br/>“ครับ ตอนนี้ก็คุยกันอยู่เรื่อยๆ แต่ในอนาคตผมไม่รู้จริงๆ ถามว่าเต็มที่ไหม มันก็ไม่ขนาดนั้น ยังไม่ได้เต็มที่ขนาดนั้น เขาสบายใจผมก็สบายใจตอนนี้  ตอนนี้ก็โอเค เพราะเราคุยกับเขาทุกวัน เขาก็โอเคคุยกับเราทุกวัน แค่ไม่เจอกันกินข้าวด้วยกันเหมือนเมื่อก่อน”</p>
      <figure>
        <img src="https://spcdn.springnews.co.th/wp-content/uploads/2019/11/3-105.jpg"/>
      </figure>
      <p>ตอนนี้ไม่กล้าเจ้าชู้แล้ว<br/>“ไม่กล้าพูด ถ้าเกิดผมพูดตอนนี้ แล้วในอนาคตมีอีก ผมก็ซวยโดนด่าอีกแล้ว จริงๆ ผมไม่ได้เจ้าชู้ ผมชอบเพลินกับเพื่อน เพลินๆ คือไปกับเพื่อน เพื่อนชวนก็ไป โดยส่วนตัวผมไม่มีกิ๊กเลย ตั้งแต่มีแฟนมาผมไม่เคยมีกิ๊กเลย กินข้าว ดูหนังเลย แต่อาจจะมีหยอกๆ บ้างในไดเรคแมสเสส หยอกๆ แต่ไม่ได้จีบไง เป็นคนเฟรนลี่”</p>
      <p>เทปรายการกับแฟนฟีดแบ็คเป็นไง<br/>“ฟีดแบ็คส่วนมากก็ชมแฟนและด่าผม ปกติไม่ได้มีอะไร ส่วนมากก็ชมแฟนด่าผม ผมก็ไม่ได้อ่านคอมเมเมนท์ หลังจากเทปก่อนยังไม่ได้ถ่ายอีก แต่พรุ่งนี้เขาแสตนบายบิน ก็ถามเขาว่าถ้าไม่บินจะไปขออนุญาตเขา”</p>
    </article>
  </body>
</html>