<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807146/%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D8%A8%D9%87-%D9%85%D8%B9%D9%84%D9%85%D8%A7%D9%86-%D8%B9%D8%B4%D8%A7%DB%8C%D8%B1%DB%8C-%D9%88-%D8%B1%D9%88%D8%B3%D8%AA%D8%A7%DB%8C%DB%8C-%D8%A7%D8%AE%D8%AA%D8%B5%D8%A7%D8%B5-%D9%BE%DB%8C%D8%AF%D8%A7-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T04:18:00+00:00"/>
    <meta property="og:title" content="حکیم زاده در گفتگو با «دانشجو»: سهمیه بنزین به معلمان عشایری و روستایی اختصاص پیدا می‌کند"/>
    <meta property="og:description" content="معاون آموزش ابتدایی آموزش و پرورش از اختصاص سهمیه بنزین به معلمان عشایری و روستایی خبر داد."/>
  </head>
  <body>
    <article>
      <h1>حکیم زاده در گفتگو با «دانشجو»: سهمیه بنزین به معلمان عشایری و روستایی اختصاص پیدا می‌کند</h1>
      <h2>معاون آموزش ابتدایی آموزش و پرورش از اختصاص سهمیه بنزین به معلمان عشایری و روستایی خبر داد.</h2>
      <address>
        <time datetime="2019-11-25T04:18:00+00:00">25 Nov 2019, 04:18</time>
      </address>
      <p>رضوان حکیم زاده معاون آموزش ابتدایی آموزش و پرورش در گفتگو با خبرگزاری دانشجو، از اختصاص سهمیه بنزین به معلمان عشایری و روستایی خبر داد.</p>
      <p>وی افزود: قرار است در جلسه ای مقدار بنزین اختصاص یافته به معلمانی که برای دانش آموزان روستایی و عشایری تدریس می کنند مشخص و اعلام شود و این مساله انشاالله به زودی تحقق پیدا خواهد کرد.</p>
      <p>حکیم زاده با شااره به اینکه پیشرفت دانش آموزان منوط به داشتن معلم است بیان کرد: وزیر آموزش و پرورش در نظر دارد تا معلمان درباره رفت و آمدشان به مشکل برنخورند و بتوانند به راحتی به مناطق ماموریتی خود عزیمت کنند.</p>
      <p>گفتنی است روز گذشته حاجی بابایی نماینده مجلس و وزیر اسبق آموزش و پرورش درباره اختصاص سهمیه بنزین به معلمان روستایی و عشایری گفت  ایرادات ما به کار کارشناسی دولت این بود که وقتی تصمیم کلی گرفته شد آیا پیش‌بینی کردند که تکلیف خودرو‌های خصوصی که تاکسی نیستند، اما دانش‌آموزان و پرسنل را جابجا می‌کنند چه می‌شود؟<br/><br/>وی افزود: دولت بدون اطلاع ما این کار را انجام داد و ما هم مخالف بودیم و سه بار در مجلس رأی‌گیری شده بود و رأی ندادیم. روز یکشنبه در مجلس جلسه داریم و قرار است مسئولان توضیح دهند؛ نه فقط برای معلمان و دانش‌آموزان بلکه اقشار مختلفی که از این سهمیه بهره نمی‌برند و چندهزار نفری که با خودروی خصوصی کار می‌کنند اکنون تکلیفشان معلوم نیست.</p>
    </article>
  </body>
</html>