<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_zyasuvalosya-hto-pobiv-aktivistiv-u-dnipri/939696"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T04:10:00+00:00"/>
    <meta property="og:title" content="З'ясувалося, хто побив активістів у Дніпрі"/>
    <meta property="og:description" content="Напад на активістів Владислава Мельничука та Вірослава Цюп'яка у приміщенні &quot;Просвіти&quot; у Дніпрі був організований представником &quot;С14&quot;. Перед цим між сторонами відбувся конфлікт. Зокрема, представник &quot;С14&quot; звинуватив Мельничука у неналежній організації заходу &quot;Майдан. Усна історія&quot;. А ..."/>
  </head>
  <body>
    <article>
      <h1>З'ясувалося, хто побив активістів у Дніпрі</h1>
      <address><time datetime="2019-11-25T04:10:00+00:00">25 Nov 2019, 04:10</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939696_w_300.jpg?v=0"/>
        <figcaption>У Дніпрі п'ятеро у балаклавах побили громадських активістів. Фото: Суспільне мовлення</figcaption>
      </figure>
      <p>Напад на активістів <b>Владислава Мельничука та Вірослава Цюп'яка</b> у приміщенні "Просвіти" у Дніпрі був організований представником "С14".</p>
      <p>Перед цим між сторонами відбувся конфлікт. Зокрема, представник "С14" звинуватив Мельничука у неналежній організації заходу "Майдан. Усна історія". А Мельничук раніше критикував політичний рух активістів "С14" – "Суспільство майбутнього" – за те, що ставить свій логотип на захід, що організовується громадськими організаціями.</p>
      <p>Ввечері 22 листопада між представником "С14" та Владиславом Мельничуком відбулася зустріч у приміщенні "Просвіти". Коли діалог скінчився і представник "С14" вийшов на вулицю, до приміщення увірвалися п'ятеро людей у балаклавах та побили Мельничука і його друга Вірослава Цюп'яка. Двоє з п'яти нападників були представниками вищезгаданого руху.</p>
      <p>Організація "С14" засудила цей напад і заявила, що він відбувся без відома керівництва руху. У "С14" попросили вибачення у Мельничука та його друга і готові оплатити лікування та гарантувати, що такого більше не станеться.</p>
      <p>Організатор побиття активістів виключений з лав руху, інший учасник "С14", який знав про бійку, але не брав у ній участі, понесе дисциплінарне покарання.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_nevidomi-u-balaklavah-zhorstoko-pobili-aktivistiv-pershi-podrobici/939530"/>
      </related>
      <p>Мельничук подякував "С14" за адекватну реакцію і заявив, що не має претензій до руху. Разом із тим він ви вимагає законного розслідування інциденту від правоохоронних органів, щоб всі причетні до нападу були встановлені та понесли відповідальність.</p>
      <blockquote>Нагадаємо, на Херсонщині побили активіста, який допомагав тимчасовій слідчій комісії розслідувати напад на Катерину Гандзюк, яка померла в лікарні після отримання опіків.</blockquote>
    </article>
  </body>
</html>