<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/743448"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T04:17:00+00:00"/>
    <meta property="og:title" content="'เอม'โพสต์ซึ้งถึงพี่ชาย ไม่ต้องห่วง-รอศาลตัดสิน!"/>
    <meta property="og:description" content="'เอม พินทองทา' โพสต์ซึ้งถึง 'โอ๊ค พานทองแท้' ขณะฟังศาลตัดสินคดีกรุงไทย ลั่นสู้! เราจะมีกันเสมอ ไม่ต้องห่วงแม่และน้องๆ"/>
  </head>
  <body>
    <article>
      <h1>'เอม'โพสต์ซึ้งถึงพี่ชาย ไม่ต้องห่วง-รอศาลตัดสิน!</h1>
      <address>
        <time datetime="2019-11-25T04:17:00+00:00">25 Nov 2019, 04:17</time>
      </address>
      <p>
        <b>"เอม พินทองทา" โพสต์ซึ้งถึง "โอ๊ค พานทองแท้" ขณะฟังศาลตัดสินคดีกรุงไทย ลั่นสู้! เราจะมีกันเสมอ ไม่ต้องห่วงแม่และน้องๆ</b>
      </p>
      <p>จากกรณี ศาลอาญาคดีทุจริตและประพฤติมิชอบกลาง พิพากษาในกรณีที่ธนาคารกรุงไทยปล่อยกู้เครือกฤษดามหานคร ที่ อท.245/2561 ที่พนักงานอัยการฝ่ายคดีพิเศษ 4 เป็นโจทก์ยื่นฟ้อง นายพานทองแท้ หรือโอ๊ค ชินวัตร อายุ 40 ปี บุตรชายคนโตของนายทักษิณ ชินวัตร อดีตนายกรัฐมนตรี เป็นจำเลยในความผิดฐานร่วมกันฟอกเงิน และสมคบคบกันฟอกเงิน ตาม พ.ร.บ.ป้องกันและปราบปรามการฟอกเงิน พ.ศ.2542 มาตรา 5, 9, 60 และ พ.ร.บ.ป้องกันและปราบปรามการฟอกเงิน (ฉบับที่ 5) พ.ศ.2558 มาตรา 10 ประกอบประมวลกฎหมายอาญา มาตรา 83, 91 ในวันที่ 25 พ.ย. นั้น<br/><br/>ล่าสุดทางด้าน นางสาวพินทองทา ชินวัตร หรือ เอม ได้โพสต์ภาพของ "โอ๊ค" ขณะสวมกอดคุณแม่อย่าง คุณหญิงพจมาน ดามาพงษ์ พร้อมข้อความว่า <b><i>"เรามีกันและกันเสมอนะ เหมือนเดิมตลอดมาและตลอดไป สู้ๆ! ตั้งสติไม่ต้องห่วงแม่และพวกเรา พวกเราเข้มแข็งและเชื่อมั่นในตัวพี่ชายเสมอ ขอให้ทุกอย่างผ่านไปด้วยดีค่ะ @oak_ptt รัก!"</i></b>...</p>
      <figure>
        <img src="https://www.dailynews.co.th/admin/upload/20191125/news_WpmOQWPKIO113200_533.jpg?v=201911251110?v=7209"/>
      </figure>
      <p>ขอบคุณภาพและข้อมูลจาก @aimpintongta<br/><br/><br/><b>ข่าวที่เกี่ยวข้อง..<br/><a href="https://www.dailynews.co.th/crime/743431">-"โอ๊ค"มาศาลตามนัดคดีกรุงไทย ลั่น"ตื่นเต้นนิดหน่อย"</a></b></p>
      <figure>
        <img src="https://www.dailynews.co.th/admin/upload/20191125/news_tVUqOzgLUa113201_533.jpg?v=201911251110?v=4270"/>
      </figure>
    </article>
  </body>
</html>