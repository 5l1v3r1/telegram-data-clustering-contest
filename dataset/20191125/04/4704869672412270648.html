<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ekai.pl/wspolne-obchody-jubileuszu-karty-ekumenicznej/"/>
    <meta property="og:site_name" content="eKAI"/>
    <meta property="article:published_time" content="2019-11-25T04:00:00+00:00"/>
    <meta property="og:title" content="Wspólne obchody jubileuszu „Karty Ekumenicznej”"/>
    <meta property="og:description" content="Konferencja Kościołów Europejskich (KEK) oraz Rada Konferencji Biskupich Europy (CCEE) zamierzają wspólnie świętować 20. rocznicę podpisania &quot;Charta Oecumenica&quot;. Poinformowały o tym obie org"/>
  </head>
  <body>
    <article>
      <h1>Wspólne obchody jubileuszu „Karty Ekumenicznej”</h1>
      <address><time datetime="2019-11-25T04:00:00+00:00">25 Nov 2019, 04:00</time> by <a rel="author">ts (KAI) / hsz</a></address>
      <p>
        <b>Konferencja Kościołów Europejskich (KEK) oraz Rada Konferencji Biskupich Europy (CCEE) zamierzają wspólnie świętować 20. rocznicę podpisania „Charta Oecumenica”. Poinformowały o tym obie organizacje po spotkaniu w Genewie.</b>
      </p>
      <p>Kartę Ekumeniczną podpisali 22 kwietnia 2001 roku w Strasburgu ówczesny przewodniczący <a href="https://ekai.pl/search/CCEE/">CCEE</a>, kardynał Miloslav Vlk oraz Konferencji Kościołów Europejskich <a href="https://ekai.pl/search/KEK/">KEK</a>, prawosławny metropolita Jeremiasz. W tym dokumencie Kościoły chrześcijańskie Europy zobowiązały się do rozwijania projektu Europy pokoju, zawarte też zostały wytyczne dla bliższej współpracy Kościołów w Europie.</p>
      <p>– Spotkanie przedstawicieli KEK i CCEE umocniło przyjazne stosunki i wzajemne uznanie wśród chrześcijan różnych wyznań w Europie”, powiedział <a href="https://ekai.pl/search/kard.+Angelo+Bagnasco/">kard. Angelo Bagnasco</a>, przewodniczący CCEE i arcybiskup Genui. Hierarcha podkreślił, że w przyszłości należałoby wzmocnić wspólną analizę wyzwań, wobec których stoi nasz kontynent oraz ewentualne reakcje duszpasterskie.</p>
      <p>Pozytywnie ocenił także spotkanie przewodniczący KEK <a href="https://ekai.pl/search/Christian+Krieger/">Christian Krieger</a>. Podkreślił, że były to „pozytywne rozmowy”, podczas których omawiano z różnych perspektyw chrześcijańskich m.in. zjawisko coraz większego populizmu. „Mamy nadzieję, że te odpowiedzi będą w przyszłości silniejsze i zostaną wyrażone we wspólnym oświadczeniu”, stwierdził przewodniczący KEK.</p>
      <footer>Genewa Ⓒ Ⓟ</footer>
      <related>
        <a href="https://ekai.pl/miedzynarodowy-nakaz-aresztowania-biskupa-oskarzonego-o-naduzycia-seksualne/"/>
      </related>
    </article>
  </body>
</html>