<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/google-keep-prichazi-s-upravenym-designem/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-25T04:45:21+00:00"/>
    <meta property="og:title" content="Google Keep přichází s upraveným designem"/>
    <meta property="og:description" content="Google Keep je aplikace na poznámky, která v poslední době nedostala moc aktualizací přinášející nové funkce nebo velké změny. Naposledy jsme se dočkali tmavého vzhledu u webové verze. V poslední době se ale objevilo několik náznaků ohledně drobné designové změny. Google Keep a FAB tlačítko Google do svých aplikací pro mobily i web integroval před […]"/>
  </head>
  <body>
    <article>
      <h1>Google Keep přichází s upraveným designem</h1>
      <address><time datetime="2019-11-25T04:45:21+00:00">25 Nov 2019, 04:45</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Google Keep je aplikace na poznámky, která v poslední době nedostala moc aktualizací přinášející nové funkce nebo velké změny. Naposledy jsme se dočkali <a href="https://dotekomanie.cz/2019/07/google-keep-je-dalsi-aplikaci-ktera-se-docka-tmaveho-vzhledu/">tmavého vzhledu u webové verze</a>. V poslední době se ale objevilo několik náznaků ohledně drobné designové změny.</p>
      <h3>Google Keep a FAB tlačítko</h3>
      <p>Google do svých aplikací pro mobily i web integroval před nějakou dobu kulaté tlačítko v dolním pravém rohu, které má více funkcí, respektive zobrazuje nabídku, co uživatel může vytvořit. Google Keep něco takového postrádalo, aspoň na mobilech.</p>
      <p>Není to tak dávno, co jsme se dočkali integrace do iOS verze. Nyní přišel čas na Android. Konkrétně se nová designová úprava týká verze 5.19.451.03.40, přičemž k aktivaci dochází ze strany serverů Googlu. V tomto případě ale nejde o kompletní nahrazení původní spodní nabídky. Google novinku integroval přímo do této lišty a tak trochu vyčnívá.</p>
      <figure>
        <img src="https://dotekomanie.cz/wp-content/uploads/2019/11/google-keep-material-theme-fab-483x1019x.jpg"/>
      </figure>
      <p>Bohužel se nám nepodařilo ani na jednom zařízení vynutit novou podobu, takže nezbývá nic jiného než vyčkávat. Zatím co budete čekat na novou podobu, můžete si vyzkoušet poměrně nové gesto na přepínání uživatelských účtů. Stačí po profilové fotce v horním pravém rohu přejet prstem. Podle směru přejetí (nahoru, dolů) se přepnete na nadcházející nebo předcházející účet, pokud jich máte více.</p>
      <table bordered="">
        <tr>
          <td>
            <pic src="https://is4-ssl.mzstatic.com/image/thumb/Purple128/v4/3c/d8/63/3cd8637d-71aa-08bf-3ea8-72a148c3a6d5/logo_keep_color-1x_U007emarketing-85-220-5.png/1200x630bb.jpg" width="100" height="100"/>
          </td>
          <td><a href="https://itunes.apple.com/cz/app/id1029207872?&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink"><b>Google Keep<br/></b></a>Developer<br/>Zdarma</td>
          <td>
            <a href="https://itunes.apple.com/cz/app/id1029207872?&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink">iOS</a>
          </td>
        </tr>
      </table>
      <table bordered="">
        <tr>
          <td>
            <pic src="https://lh5.ggpht.com/DY9VpGNRSHoICKJVpIy9dMjgm7TOb3lTveLtsv4got8aqbLGpSS4w5xXiR7VBe-mr_M=w300" width="100" height="100"/>
          </td>
          <td><a href="https://play.google.com/store/apps/details?id=com.google.android.keep&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink"><b>Google Keep<br/></b></a>Google Inc.<br/>Zdarma</td>
          <td>
            <a href="https://play.google.com/store/apps/details?id=com.google.android.keep&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink">ANDROID</a>
          </td>
        </tr>
      </table>
      <footer>Zdroj: <a href="https://9to5google.com/2019/11/23/google-keep-material-theme-fab/#c4ca4/">9to5google.com</a></footer>
      <p> </p>
    </article>
  </body>
</html>