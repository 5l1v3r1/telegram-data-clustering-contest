<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/25/bimbo-ucciso-scultura-ghiaccio-lussemburgo/"/>
    <meta property="og:site_name" content="NewNotizie"/>
    <meta property="article:published_time" content="2019-11-25T09:38:02+00:00"/>
    <meta property="og:title" content="Bimbo travolto e ucciso da una scultura di ghiaccio: è tragedia a un mercatino di Natale"/>
    <meta property="og:description" content="Tragedia a un mercatino di Natale lussemburghese: una scultura natalizia intagliata nel ghiaccio si è spaccata e uno dei suoi frammenti è caduto addosso a un bambino, uccidendolo Ieri sera, presso un mercatino di Natale di Lussemburgo (capitale dell’omonimo piccolo Stato europeo), un bambino è tragicamente deceduto a causa del crollo di una scultura di …"/>
  </head>
  <body>
    <article>
      <h1>Bimbo travolto e ucciso da una scultura di ghiaccio: è tragedia a un mercatino di Natale</h1>
      <address><time datetime="2019-11-25T09:38:02+00:00">25 Nov 2019, 09:38</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/11/Bimbo-travolto-e-ucciso-da-una-scultura-di-ghiaccio.jpg"/>
      </figure>
      <p>
        <b>Tragedia a un mercatino di Natale lussemburghese: una scultura natalizia intagliata nel ghiaccio si è spaccata e uno dei suoi frammenti è caduto addosso a un bambino, uccidendolo</b>
      </p>
      <p>Ieri sera, presso <b>un mercatino di Natale di Lussemburgo</b> (capitale dell’omonimo piccolo Stato europeo), <b>un bambino è tragicamente deceduto</b> a causa del <b>crollo</b> di una <b>scultura di ghiaccio</b>. La scultura <b>si è spaccata</b> e i suoi <b>frammenti</b> sono rovinati a terra. <b>Uno di essi ha colpito un bambino di 2-3 anni che si trovava nella direzione del crollo</b>. Il piccolo, purtroppo, <b>è morto</b> mentre l’ambulanza lo stava trasferendo in ospedale.</p>
      <h3>Bimbo travolto e ucciso da una scultura di ghiaccio, è successo a Lussemburgo</h3>
      <p>Una terribile tragedia è avvenuta, ieri sera, in <b>Place Guillaume</b> (<b>Lussemburgo</b>. La piazza della capitale del Lussemburgo è stata addobbata a festa per il <b>Natale</b> e per ospitale un mercatino natalizio. Tra i vari decori ci sono delle <b>statue intagliate nel ghiaccio</b> e proprio una di queste statue ha provocato la morte di <b>un “infante di 2-3 anni di età”</b>, come descritto dalla <b>Polizia</b> lussemburghese che è intervenuta sulla scena.</p>
      <p>Ancora non si conosce l’esatta dinamica dei fatti, ma <b><i>Fanpage</i></b> ha riportato le <b>dichiarazioni della Polizia</b>, e da queste si apprende che <b>la scultura si sarebbe rotta</b> e che i suoi frammenti sarebbero così caduti nello spazio della Piazza: “<i>Secondo le indagini iniziali, una scultura di ghiaccio si è rotta e un blocco di ghiaccio purtroppo ha colpito un bambino. Il piccolo è rimasto gravemente ferito ed è morto in ambulanza</i>”</p>
      <h3>Bimbo travolto e ucciso da una scultura di ghiaccio, la Polizia indaga</h3>
      <p><b>La tragica vicenda si è consumata ieri sera, intorno alle ore 20:00</b>. Il piccolo, raggiunto da un frammento della scultura, è stato <b>oggetto di vari tentativi di rianimazione</b> da parte delle persone che erano presenti. Poi è arrivata <b>l’ambulanza</b> che avrebbe dovuto trasportare il piccolo in <b>ospedale</b>, dove il bimbo non è mai arrivato vivo. <b>La Polizia ha aperto un’inchiesta</b>.</p>
      <p><b>Seguiranno ulteriori aggiornamenti su questa vicenda</b>.</p>
      <p>
        <i>Maria Mento</i>
      </p>
    </article>
  </body>
</html>