<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/25/oorlogsheld-marco-kroon-ik-gaf-geen-kopstoot-aan-agent-was-een-reflex/"/>
    <meta property="og:site_name" content="ThePostOnline"/>
    <meta property="article:published_time" content="2019-11-25T09:37:00+00:00"/>
    <meta property="og:title" content="Oorlogsheld Marco Kroon: Ik gaf geen kopstoot aan agent, was een reflex"/>
    <meta property="og:description" content="Gelauwerde militair dacht dat aanhouding grap was"/>
  </head>
  <body>
    <article>
      <h1>Oorlogsheld Marco Kroon: Ik gaf geen kopstoot aan agent, was een reflex</h1>
      <h2>Gelauwerde militair dacht dat aanhouding grap was</h2>
      <address><time datetime="2019-11-25T09:37:00+00:00">25 Nov 2019, 09:37</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Militair Marco Kroon (49), drager van de Willemsorde, ontkent stellig dat hij een kopstoot heeft gegeven aan een agent toen hij werd aangehouden tijdens carnaval in Den Bosch op 3 maart. Hij zei maandag voor de militaire rechtbank in Arnhem dat het een reflexbeweging moet zijn geweest, omdat hij steeds meer pijn kreeg door te strakke handboeien op zijn rug. “Ik zou nooit van mijn leven een kopstoot geven aan een agent. Ik heb respect voor ze, ik zie ze als collega’s.”</p>
      <p>Kroon was verkleed in een kikkerpak met een kroon op zijn hoofd en werd opgepakt toen hij aan het wildplassen was. Naar eigen zeggen had hij geen keuze, omdat hij door prostaatklachten moeite heeft zijn plas op te houden. Het lukte hem niet tijdig op een toilet komen, omdat die er volgens hem niet genoeg zijn in ‘Oeteldonk’. “Ik had geen keuze en zocht een donker en stil plekje op.”</p>
      <p>Twee agenten te paard zagen hem en nadat ze hem een bekeuring hadden gegeven, ging Kroon verder met plassen. Daarop besloot de politie hem aan te houden. De kwestie escaleerde toen Kroon met zijn blote piemel in zijn hand zwaaiende en “op en neer gaande bewegingen” zou hebben gemaakt in de richting van een agente. Kroon ontkende dat hij zich op die manier naar haar heeft omgedraaid en zei dat hij “afschudde” zoals elke man doet na het plassen. Volgens het Openbaar Ministerie gaat het om schennis van de eerbaarheid en belediging van de agente. Kroon noemde dat “zwaar belachelijk”.</p>
      <p>Kroon was dronken en zei dat hij dacht dat de aanhouding een grap was. “Ik was vrolijk en misschien kinderachtig en het was niet handig om verder te plassen. Maar ik was niet agressief, bood geen weerstand.” De onderscheiden militair denkt dat de agenten een spelletje spelen met hem vanwege zijn positie.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>