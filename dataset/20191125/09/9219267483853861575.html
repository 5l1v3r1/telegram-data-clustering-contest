<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392972-%d7%a1%d7%a2%d7%a8%d7%aa-%d7%94%d7%a9%d7%91%d7%aa-%d7%9c%d7%a4%d7%99%d7%93-%d7%9c%d7%9c%d7%99%d7%a6%d7%9e%d7%9f-%d7%9c%d7%90-%d7%94%d7%a1%d7%9e%d7%99%d7%9b%d7%95-%d7%90%d7%95%d7%aa%d7%9a-%d7%9c"/>
    <meta property="og:site_name" content="סרוגים"/>
    <meta property="article:published_time" content="2019-11-25T09:35:05+00:00"/>
    <meta property="og:title" content="סערת השבת | לפיד לליצמן: לא הסמיכו אותך לקבוע"/>
    <meta property="og:description" content="לאחר חילול השבת ההמוני בסוף השבוע האחרון בגוש דן, תקף ליצמן את ההחלטה של הרשויות המקומיות: &quot;מהלך התרסה בוטה שמנוצל בידי פוליטיקאים חסרי בושה&quot;..."/>
  </head>
  <body>
    <article>
      <h1>סערת השבת | לפיד לליצמן: לא הסמיכו אותך לקבוע</h1>
      <h2>לאחר חילול השבת ההמוני בסוף השבוע האחרון בגוש דן, תקף ליצמן את ההחלטה של הרשויות המקומיות: "מהלך התרסה בוטה שמנוצל בידי פוליטיקאים חסרי בושה", לפיד: איש לא הסמיך אותך לקבוע</h2>
      <address><time datetime="2019-11-25T09:35:05+00:00">25 Nov 2019, 09:35</time> by <a rel="author">חדשות סרוגים</a></address>
      <p>לאחר שסגן שר הבריאות ליצמן התבטא היום (שני) נגד היקף חילול השבת בתחבורה הציבורית, תקף אותו ח"כ לפיד: איש לא הסמיך את אדוני לקבוע.</p>
      <p>כזכור, בסוף השבוע האחרון החלה עיריית תל אביב להפעיל מערך היסעים חינמי בשבת, ואף מתכננת להגדיל את קווי התחבורה בעיר במהלך השבת.</p>
      <figure>
        <img src="https://www.srugim.co.il/i/wp-content/uploads/2019/11/F191120MA25__w1980.jpg"/>
      </figure>
      <h4>עוד באותו נושא</h4>
      <h4>חילול השבת בת"א : יתווספו עוד קווים לתחב"צ בשבת</h4>
      <p>לכתבה המלאה בסרוגים &gt;<br/>11</p>
      <p>ליצמן תקף את ההחלטה של הרשויות המקומיות בגוש דן: "תופעת חילולי השבת בערים השונות מהווה מהלך התרסה בוטה שמנוצל בידי פוליטיקאים חסרי בושה שלא מהססים לפגוע בצביונה היהודי של המדינה".</p>
      <p>עוד הוסיף סגן שר הבריאות שהפעלת תחבורה ציבורית בשבת לא תמשיך במתכונתה: "ברור שלא נאפשר לתופעה חמורה הזאת להתרחב שכן מדובר בשינוי מערכתי של כל מה שנשמר בצביון היהודי לאורך השנים".</p>
      <p>"הנציגות החרדית רואה בכאב גדול את ניצול תקופת ממשלת המעבר, בה אין יכולת ממשית לתקן חוקית את הפרצה הקשה במטרה לגרוף הון פוליטי על גב השבת קודש שכבודה נפגע בפרהסיה".</p>
      <p>חבר הכנסת לפיד הגיב בחשבון הטוויטר שלו לדבריו של ליצמן על פוליטיקאים שפוגעים בצביונה היהודי של המדינה: "איש לא הסמיך את אדוני לקבוע מהו צביונה היהודי של מדינת ישראל".</p>
      <figure>
        <img src="https://www.srugim.co.il/i/wp-content/uploads/2019/11/F190507TNFF03__w1980.jpg"/>
      </figure>
      <h4>עוד באותו נושא</h4>
      <h4>תל אביב אישרה תחב"צ בשבת, מאות הפגינו נגד</h4>
      <p>לכתבה המלאה בסרוגים &gt;<br/>21</p>
      <h3>יותר מעשרת אלפים נוסעים בשבת</h3>
      <p>לפני שבוע וחצי החליטה מועצת העיר תל אביב ברוב קולות מערך היסעים חינם בשבת, וזאת למרות מאות מפגינים שמחו על חילול השבת.</p>
      <p>ההחטלה שהתקבלה ברוב של 19 אל מול 6 מתנגדים, החלה בסוף השבוע האחרון.</p>
      <p>על דיווח של חדשות 13, בסוף השבוע האחרון נסעו יותר מעשרת אלפים נוסעים בקווים בתחבורה ציבורית בשבת באזור תל אביב, גבעתיים, רמת השרון וקרית אונו.</p>
      <p>בזמן הצבעת מועצת העיר תל אביב, הפגינו שלוש מאות נגד חילול השבת מתחת לבניין עיריית תל אביב, כחלק מערב "משמרת אהבת השבת".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>באדיבות המצלם</p>
    </article>
  </body>
</html>