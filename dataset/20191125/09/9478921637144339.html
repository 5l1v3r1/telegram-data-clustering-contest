<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kalamata/exairetika-antedrase-i-messinia-stin-kakokairia-toy-mythikoy-gyrioni/"/>
    <meta property="og:site_name" content="ert.gr"/>
    <meta property="article:published_time" content="2019-11-25T09:32:28+00:00"/>
    <meta property="og:title" content="Εξαιρετικά αντέδρασε η Μεσσηνία στην κακοκαιρία του μυθικού «Γυριόνη»"/>
    <meta property="og:description" content="Σε επιφυλακή αλλά χωρίς ευτυχώς να χρειαστεί σε καμιά περίπτωση να επέμβει, βρέθηκε από χθες (Κυριακή), ο μηχανισμός «πολιτικής προστασίας» των δήμων Καλαμάτας, Μεσσήνης και Τριφυλίας λόγω των προβλέψεων για έντονα και «δυνητικά επικίνδυνα» καιρικά φαινόμενα με την επωνυμία «Γυριόνης»."/>
  </head>
  <body>
    <article>
      <h1>Εξαιρετικά αντέδρασε η Μεσσηνία στην κακοκαιρία του μυθικού «Γυριόνη»</h1>
      <address><time datetime="2019-11-25T09:32:28+00:00">25 Nov 2019, 09:32</time> by <a rel="author">Μαρία Τομαρά</a></address>
      <p>Σε επιφυλακή αλλά χωρίς ευτυχώς να χρειαστεί σε καμιά περίπτωση να επέμβει, βρέθηκε από χθες (Κυριακή), ο μηχανισμός «πολιτικής προστασίας» των δήμων Καλαμάτας, Μεσσήνης και Τριφυλίας λόγω των προβλέψεων για έντονα και «δυνητικά επικίνδυνα» καιρικά φαινόμενα με την επωνυμία «Γυριόνης».</p>
      <p>Η κακοκαιρία που έκανε την εμφάνισή της από τις βραδινές ώρες χθες και συνοδευόταν από καταιγίδες και ισχυρές ριπές νοτίων ανέμων χτύπησε για αρκετή ώρα μέχρι τα ξημερώματα σήμερα (Δευτέρα) περιοχες της Μεσσηνίας και την πόλη της Καλαμάτας χωρίς να δημιουργήσει πάντως κανένα απολύτως πρόβλημα.<br/>Νωρίτερα χθες στο Δήμο Καλαμάτας είχε πραγματοποιηθεί σύσκεψη και συνεργεία της ΔΕΥΑΚ έκαναν ελέγχους και καθάρισαν φρεάτια και αγωγούς ομβρίων σε πολλά σημεία της πόλης.<br/>Τα μηχανήματα και οι χειριστές βρίσκονται σε επιφυλακή για παν ενδεχόμενο ενώ ενημερωμένοι και σε ετοιμότητα είναι και οι πρόεδροι των τοπικών κοινοτητων για την παροχή οποιασδήποτε βοηθείας αν παραστεί ανάγκη.<br/>Ανάλογη με της Καλαμάτας σύσκεψη, έγινε χθες και στο δήμο Μεσσήνης ενώ το δημοτικό κατάστημα του δήμου Τριφυλίας στην Κυπαρισσία έμεινε ανοιχτό καθ΄όλη τη διάρκεια της αποψινής νύχτας ώστε να αντιμετωπιζόταν άμεσα όποιο πρόβλημα προέκυπτε λόγω της κακοκαιρίας.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/notio_aigaio/sfodri-kakokairia-sti-dodekaniso/"/>
        <a href="https://www.ert.gr/featured/entona-provlimata-apo-to-kyma-kakokairias/"/>
        <a href="https://www.ert.gr/eidiseis/ellada/kinonia/dyo-nekroi-apo-anatropi-istioforoy-sto-antirrio/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/chania-entona-kairika-fainomena-kai-stin-kriti-odigies-apo-tin-politiki-prostasia/"/>
        <a href="https://www.ert.gr/eidiseis/ellada/kinonia/megales-zimies-se-thaso-kai-chalkidiki-se-etoimotita-gia-to-neo-kyma-kakokairias-video/"/>
        <a href="https://www.ert.gr/featured/yfesi-ton-entonon-vrochoptoseon-simera/"/>
      </related>
    </article>
  </body>
</html>