<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743500"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T09:29:00+00:00"/>
    <meta property="og:title" content="ยันมีแต่สายเคเบิ้ลพาดสะพาน ไม่ช็อต-28พ.ย.เคลียร์หมด"/>
    <meta property="og:description" content="ผจก.กฟภ.อยุธยา เร่งสำรวจสายสื่อสารพาดต่ำกลางสะพานลอย ระบุไม่เป้นอันตรายเพราะไม่มีสวายไฟฟ้า ย้ำ 28 พ.ย.นี้ต้องเคลียร์หมด"/>
  </head>
  <body>
    <article>
      <h1>ยันมีแต่สายเคเบิ้ลพาดสะพาน ไม่ช็อต-28พ.ย.เคลียร์หมด</h1>
      <address>
        <time datetime="2019-11-25T09:29:00+00:00">25 Nov 2019, 09:29</time>
      </address>
      <p>
        <b>ผจก.กฟภ.อยุธยา เร่งสำรวจสายสื่อสารพาดต่ำกลางสะพานลอย ระบุไม่เป้นอันตรายเพราะไม่มีสวายไฟฟ้า ย้ำ 28 พ.ย.นี้ต้องเคลียร์หมด</b>
      </p>
      <p>กรณี ประชาชนและผู้ป่วยต่างหวาดเสียวทุกครั้งเมื่อต้องเดินข้ามสะพานลอยข้ามถนนโรจนะ บริเวณหน้า รพ.ราชธานีอยุธยา ต.คลองสวนพลู อ.พระนครศรีอยุธยา จ.พระนครศรีอยุธยา เนื่องจากมีสายไฟฟ้าและสายเคเบิ้ลจำนวนมากมายคล้อยห้อยต่ำลงพาดกลางสะพานลอย ทำให้ผู้คนต้องคอยก้มศีรษะหลบให้พ้นอันตรายจากการช็อต สอบถามชาวบ้านบางรายบอกว่าเคยแจ้งเจ้าหน้าที่ไปแต่ถูกตอบว่าสายไฟมาก่อนส่วนสะพานลอยมาทีหลัง<br/><br/>ความคืบหน้าเมื่อวันที่ 25 พ.ย. นายสุวัช แก้วเขียว ผู้จัดการไฟฟ้าส่วนภูมิภาคพระนครศรีอยุธยา พร้อมด้วยเจ้าหน้าที่ให้บริการด้านการสื่อสาร ได้ลงพื้นที่มาเร่งดำเนินการจัดระเบียบสายสื่อสารที่พาดผ่านบนสะพานลอยอย่างเร่งด่วน โดยพบว่าสายที่รัดมัดรวมสายสื่อสารเกิดขาดจนทำให้สายเคเบิ้ลห้อยลงมา</p>
      <figure>
        <img src="https://www.dailynews.co.th/admin/upload/20191125/news_HWBomwgtcs160153_533.jpg?v=20191125217?v=7418"/>
      </figure>
      <p>นายสุวัช กล่าวว่า หลังจากทราบเรื่องการร้องเรียนและมีการเผยแพร่ไปตามสื่อต่างๆได้ประสานไปยังหน่วยงานที่เกี่ยวข้อง โดยเฉพาะบริษัทผู้ให้บริการระบบสื่อสารทุกค่ายเข้ามาตรวจสอบเร่งดำเนินการแก้ไขทันที ซึ่งทางการไฟฟ้าขอยืนยันว่าไม่มีสายไฟฟ้าอเลย เป็นของสายสื่อสารทั้งหมด จึงไม่เป็นอันตรายจากการถูกช็อต และมีความปลอดภัยระดับหนึ่ง วันนี้เราจะซ่อมแซมชั่วคราวให้พี่น้องประชาชนสัญจรได้สะดวก ยืนยันว่าภายในวันที่ 28 พ.ย.สายสื่อสารทุกเส้นต้องโดนย้ายให้พ้นสะพานลอยแน่นอน.</p>
      <figure>
        <img src="https://www.dailynews.co.th/admin/upload/20191125/news_nrUqYrneRB160152_533.jpg?v=20191125217?v=8342"/>
      </figure>
      <p>
        <b>ข่าวที่เกี่ยวข้อง...<br/><a href="https://www.dailynews.co.th/regional/743455">งงคำตอบ'สะพานลอย'มาทีหลังสายไฟ พาดต่ำหวาดเสียว</a></b>
      </p>
    </article>
  </body>
</html>