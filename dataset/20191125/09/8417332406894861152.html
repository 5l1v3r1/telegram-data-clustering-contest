<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/meninger/ordetfritt/2019/11/25/Visuell-forurensning-p%C3%A5-Strinda-20449813.ece"/>
    <meta property="og:site_name" content="adressa.no"/>
    <meta property="article:published_time" content="2019-11-25T09:04:35+00:00"/>
    <meta property="og:title" content="Visuell forurensning på Strinda"/>
    <meta property="og:description" content="Dette er en type lyssetting vi kjenner fra blant annet Las Vegas og andre byer med et livlig natteliv."/>
  </head>
  <body>
    <article>
      <h1>Visuell forurensning på Strinda</h1>
      <h2>Debatt:</h2>
      <address><time datetime="2019-11-25T09:04:35+00:00">25 Nov 2019, 09:04</time> by <a rel="author">Torhild Hovdenak og Berit Lånke, for mange naboer</a></address>
      <p>Dette er en type lyssetting vi kjenner fra blant annet Las Vegas og andre byer med et livlig natteliv.</p>
      <aside><a href="https://www.adressa.no/meninger/ordetfritt/2019/11/25/javascript:void(0);">Del denne artikkelen på Facebook</a> <a href="https://www.adressa.no/meninger/ordetfritt/2019/11/25/javascript:void(0);">Del denne artikkelen på Twitter</a> <a href="https://www.adressa.no/meninger/ordetfritt/2019/11/25/javascript:void(0);">Del denne artikkelen på e-post</a></aside>
      <p><b>Et av de nye og</b> svært store byggene i Trondheim er Lyngården i Brøsetveien 164 A. I over et halvt år har naboene måttet finne seg i en lyssetting av fasaden, med stadig varierende og grelle farger som er svært iøynefallende, også fra lang avstand. Dette er en type lyssetting vi kjenner fra blant annet Las Vegas og andre byer med et livlig natteliv. For her har det variert mellom lilla, oransje, gult, grønt, rødt og blått, eller alt på en gang.</p>
      <p>
        <a href="https://www.adressa.no/pluss/magasin/2019/03/10/Visuell-vitenskap-18619754.ece">
          <b>LES OGSÅ: Visuell vitenskap</b>
        </a>
      </p>
      <p>Når dette dukker opp i et typisk boligområde på Strinda blir det til stor sjenanse. Den grelle lyssettingen oppleves som visuell forurensning og er så markant at den ikke bare plager de nærmeste naboene, men kaster lys inn gjennom vinduer langt unna og sjenerer svært mange.</p>
      <p><b>Vi har informasjon om</b> at denne lyssettingen av fasaden ikke er byggegodkjent og forventer derfor at lysene slukkes og at byggesakskontoret sørger for at de blir permanent avslått. Slikt kan jo også skape presedens og dermed føre til at flere begynner med samme lyssetting. Så selv om Lyngården demper lyset noe, vil det likevel være glorete og en ren forsøpling av miljøet.</p>
      <p>
        <a href="https://www.adressa.no/nyheter/trondheim/2018/03/22/Lystr%C3%B8bbel-skapte-trafikk-kaos-i-Trondheim-16334518.ece">
          <b>LES OGSÅ: Lystrøbbel skapte trøbbel-kaos i Trondheim</b>
        </a>
      </p>
      <p>Vi ser frem til at Lyngården blir mindre dominerende nå som kveldene og nettene blir stadig lengre. Noen håper også på bedre nattero og søvnhygiene uten denne kraftige lyssettingen.</p>
      <p>
        <b>Følg <a href="https://www.facebook.com/Adressameninger/">Adresseavisen Meninger på Facebook</a> og Adresseavisen på <a href="https://www.facebook.com/adressa.no?fref=ts">Facebook,</a> <a href="https://www.instagram.com/adresseavisen/">Instagram</a> og <a href="https://twitter.com/adresseavisen">Twitter</a></b>
      </p>
    </article>
  </body>
</html>