<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188939/Deze-gemeenten-in-de-regio-verdienen-miljoenen-aan-verkoop-Eneco"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-25T09:39:11+00:00"/>
    <meta property="og:title" content="Deze gemeenten in de regio verdienen miljoenen aan verkoop Eneco"/>
    <meta property="og:description" content="Energiebedrijf Eneco wordt verkocht aan twee Japanse bedrijven. Mitsubishi en Chubu betalen 4,1 miljard euro voor het Rotterdamse bedrijf. Eneco is nu in handen van 44 gemeenten, waarvan het merendeel in onze regio."/>
  </head>
  <body>
    <article>
      <h1>Deze gemeenten in de regio verdienen miljoenen aan verkoop Eneco</h1>
      <address>
        <time datetime="2019-11-25T09:39:11+00:00">25 Nov 2019, 09:39</time>
      </address>
      <h4>Energiebedrijf Eneco wordt verkocht aan twee Japanse bedrijven. Mitsubishi en Chubu betalen 4,1 miljard euro voor het Rotterdamse bedrijf. Eneco is nu in handen van 44 gemeenten, waarvan het merendeel in onze regio.</h4>
      <related>
        <a href="http://www.rijnmond.nl/nieuws/188938/Eneco-voor-4-1-miljard-verkocht-aan-Japanners"/>
      </related>
      <p>De kopers betalen 827,06 euro per aandeel Eneco. Als de overname rond is, gaat er nog 0,5 tot 1 procent aan transactiekosten van de opbrengst af.</p>
      <p>Rotterdam heeft met 31,6 procent de meeste aandelen in Eneco en krijgt ongeveer 1,3 miljard euro. Dordrecht is voor 9,05 procent (ruim 350 miljoen euro) eigenaar van het bedrijf, Lansingerland voor 3,38 procent (138 miljoen euro), gemeente Nissewaard voor 2,14 procent (85 miljoen euro) en gemeente Hoeksche Waard voor 2,04 procent (83 miljoen). Deze bedragen zijn allemaal bij benadering.</p>
      <p>Deze gemeenten hebben allemaal minder dan 2 procent van de aandelen: Goeree-Overflakkee, Papendrecht, Gorinchem, Alblasserdam, Albrandswaard, Hardinxveld-Giessendam, Schiedam, Hellevoetsluis, Sliedrecht, Barendrecht, Hendrik-Ido-Ambacht, Krimpen aan den IJssel, Vijfheerenlanden, Brielle, Krimpenerwaard, Capelle aan den IJssel, Molenlanden, Westvoorne en Zwijndrecht.</p>
    </article>
  </body>
</html>