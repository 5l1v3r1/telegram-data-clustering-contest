<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/25/i-kinigos-eikonon-tis-tasoulas-xatzitpfi-apo-tis-ekdoseis-livani-parousiasi-athina/"/>
    <meta property="og:site_name" content="neolaia.gr"/>
    <meta property="article:published_time" content="2019-11-25T09:03:06+00:00"/>
    <meta property="og:title" content="«H Κυνηγός Εικόνων» της Τασούλας Χατζητοφή από τις εκδόσεις Λιβάνη παρουσιάζεται στην Αθήνα"/>
    <meta property="og:description" content="Οι εκδόσεις Λιβάνη παρουσιάζουν το συγκλονιστικό βιβλίο της γνωστής Κύπριας ακτιβίστριας Τασούλας Χατζητοφή που πέτυχε την επιστροφή πολλών θρησκευτικών θησαυρών της Κύπρου πίσω στο νησί."/>
  </head>
  <body>
    <article>
      <h1>«H Κυνηγός Εικόνων» της Τασούλας Χατζητοφή από τις εκδόσεις Λιβάνη παρουσιάζεται στην Αθήνα</h1>
      <h2>Η συναρπαστική αυτοβιογραφία της γυναίκας που πέτυχε την επιστροφή κυπριακών θρησκευτικών κειμηλίων πίσω στη γενέτειρά της από τα χέρια των αρχαιοκάπηλων</h2>
      <address><time datetime="2019-11-25T09:03:06+00:00">25 Nov 2019, 09:03</time> by <a rel="author">neolaia.gr Team</a></address>
      <p>Οι εκδόσεις Λιβάνη παρουσιάζουν το συγκλονιστικό βιβλίο της γνωστής Κύπριας ακτιβίστριας Τασούλας Χατζητοφή που πέτυχε την επιστροφή πολλών θρησκευτικών θησαυρών της Κύπρου πίσω στο νησί.</p>
      <p>Το βιβλίο τιτλοφορείται «H Κυνηγός Εικόνων» μέσα από αυτό αφηγείται τη συναρπαστική ιστορία µιας αξιοθαύμαστης γυναίκας, της Τασούλας Χατζητοφή. Έχασε τα πάντα κατά την τουρκική εισβολή στην Κύπρο, το καλοκαίρι του 1974, όταν καταστράφηκαν και συλήφθηκαν εκατοντάδες κυπριακές εκκλησίες και µμνημεία σε µία προσπάθεια να σβηστεί κάθε ίχνος του ελληνοκυπριακού πολιτισμού από τον τόπο. Η Τασούλα, πρόσφυγας από τότε, δε σταμάτησε την προσπάθειά της να αποκατασταθεί η δικαιοσύνη και να αντιμετωπίσει τους «εμπόρους του Θεού», δηλαδή τον υπόκοσμο του λαθρεμπορίου τέχνης και αρχαιοτήτων.</p>
      <p>Για να πετύχει την επιστροφή των θησαυρών στα χέρια που ανήκουν, διείσδυσε στον υπόκοσμο και αναγκάστηκε να εμπιστευτεί έναν έμπορο τέχνης, γνωστό για το διπλό παιχνίδι που παίζει.</p>
      <p>Μια περιπέτεια στον κόσμο της παράνομης διακίνησης έργων τέχνης, που εκπνέει και καθηλώνει από την πρώτη σελίδα…</p>
      <p>
        <b>Μία επικίνδυνη περιπέτεια</b>
      </p>
      <p>Στη συναρπαστική αυτοβιογραφία της η Τασούλα Χατζητοφή από την Αµµόχωστο αποκαλύπτει την επικίνδυνη περιπέτεια που έζησε ενορχηστρώνοντας την επιχείρηση του Μονάχου, που κατέληξε σε µια από τις σημαντικότερες συλλήψεις στα χρονικά της παράνομης διακίνησης έργων τέχνης στην Ευρώπη µετά τον Β’ Παγκόσµιο Πόλεµο. Η Τασούλα διακινδύνευσε τα πάντα προκειμένου να πετύχει τον επαναπατρισμό των ιερών θησαυρών του τόπου της, γνωρίζοντας την ξεχωριστή θέση που κατέχουν αυτές οι εικόνες στην καρδιά των ορθόδοξων χριστιανών – δεν είναι απλώς αριστουργήματα, αλλά αποτελούν και την καλλιτεχνική έκφραση της πίστης και ένα μέσο επικοινωνίας µε το Θείο.</p>
      <p>
        <b>Λίγα λόγια για την Τασούλα Χατζητοφή</b>
      </p>
      <p>Η Τασούλα Χατζητοφή γεννήθηκε στην Αµµόχωστο της Κύπρου. Το 1974 αναγκάστηκαν µε την οικογένειά της να εγκαταλείψουν τον τόπο τους, εξαιτίας της τουρκικής εισβολής και να μεταβούν στην Ολλανδία, όπου ζει μέχρι και σήμερα μαζί με την οικογένειά της. Αναζητώντας ένα νέο µέλλον, εγκαταστάθηκε στη Χάγη και έγινε επιτυχημένη επιχειρηµατίας. ∆ιετέλεσε επίτιμη πρόξενος της Κύπρου στην Ολλανδία και κατά τη θητεία της αφιέρωσε πάνω από δύο δεκαετίες στην ανάκτηση της κλεµµένης πολιτιστικής και θρησκευτικής κληρονοµιάς της πατρίδας της, προσπάθεια που κορυφώθηκε το 1997 µε την υπόθεση του Μονάχου. Είναι η ιδρύτρια του «Walk of Truth», µιας µη κυβερνητικής οργάνωσης µε αποστολή την ενθάρρυνση των πολιτών να εµπλέκονται ενεργά στην προστασία της πολιτιστικής τους κληρονομιάς και την ευαισθητοποίηση για τη σημασία της διαφύλαξης της πολιτιστικής κληρονομιάς σε εμπόλεμες περιοχές.</p>
      <p>Όλα αυτά τα χρόνια η Τασούλα Χατζητοφή έχει προταθεί αλλά και αποσπάσει πολλά βραβεία και τιμητικούς τίτλους τόσο από την Κύπρο και την Ελλάδα όσο και διεθνώς. Πρόσφατα η Τασούλα Χατζητοφή προτάθηκε από την Πρεσβεία των ΗΠΑ στην Κύπρο ως υποψήφια για το βραβείο International Women of Courage Award που διεξάγεται υπό την αιγίδα του Υπουργείου Εξωτερικών των ΗΠΑ. Την υποψηφιότητά της στήριξαν επίσης η Κυπριακή Δημοκρατία και το Βασίλειο των Κάτω Χωρών (Ολλανδία).</p>
      <p>Μάθετε περισσότερα για το έργο της εδώ: walkoftruth.org / tasoulahadjitofi.com</p>
      <p><b>Πληροφορίες</b>:</p>
      <p>Δευτέρα 2 Δεκεμβρίου, 19:00, Ίδρυμα Εικαστικών Τεχνών &amp; Μουσικής Β&amp;Μ Θεοχαράκη, Βασιλίσσης Σοφίας 9 &amp;, Μέρλιν 1, Αθήνα 106 71, Ελλάδα.</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/25/black-friday-2019-teliki-eutheia-katastimata-alisides-pou-pernoun-meros/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/25/kaokeria-girionis-sarose-ti-hora-pos-tha-kinithei/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/25/i-kinigos-eikonon-tis-tasoulas-xatzitpfi-apo-tis-ekdoseis-livani-parousiasi-athina/"/>
        <a href="https://neolaia.gr/2019/11/25/evdomadiaies-problepseis-nea-selini-se-toksoti-apo-26-11/"/>
        <a href="https://neolaia.gr/neo/zwdia-eidiseis"/>
        <a href="https://neolaia.gr/2019/11/24/black-friday-ellines-katanalwtes-pswnia/"/>
        <a href="https://neolaia.gr/neo/fun-paraxena"/>
      </related>
    </article>
  </body>
</html>