<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/se-inteteste-lupta-putere-psd-nicolae-badalau-momentul-masuri-radicale-incercat-peticim-307264.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T09:49:06+00:00"/>
    <meta property="og:title" content="Se întețește lupta pentru putere în PSD. Nicolae Bădălău: „E momentul să luăm totuşi măsuri radicale, pentru că de trei ani de zile tot am încercat să peticim”"/>
    <meta property="og:description" content="Nicolae Bădălău, președintele PSD Giurgiu, a afirmat, după ce Viorica Dăncilă a obținut o înfrângere zdrobitoare în finala cursei spre Cotroceni, că e momentul ca în partid să fie luate măsuri radicale, po..."/>
  </head>
  <body>
    <article>
      <h1>Se întețește lupta pentru putere în PSD. Nicolae Bădălău: „E momentul să luăm totuşi măsuri radicale, pentru că de trei ani de zile tot am încercat să peticim”</h1>
      <address><time datetime="2019-11-25T09:49:06+00:00">25 Nov 2019, 09:49</time> by <a rel="author">Vladimir Ionescu</a></address>
      <p>Nicolae Bădălău, președintele <a href="https://www.b1.ro/tag/psd-51583.html">PSD</a> Giurgiu, a afirmat, după ce Viorica Dăncilă a obținut o înfrângere zdrobitoare în finala cursei spre Cotroceni, că e momentul ca în partid să fie luate măsuri radicale, potrivit <a href="https://www.news.ro/politic-intern/badalau-e-momentul-sa-luam-masuri-radicale-de-trei-ani-tot-am-incercat-sa-peticim-si-lucrul-asta-ne-a-adus-aici-1922400425252019111119179911">news.ro</a>.<br/><br/>„E momentul să luăm totuşi măsuri radicale, nu să mai peticim pentru că de trei ani de zile tot am încercat să peticim, să ascundem unele deficienţe în partid şi lucrul ăsta ne-a adus aici. E foarte clar că trebuie să ne asumăm fiecare dintre noi responsabilităţile şi să încercăm să recâştigăm încrederea românilor”, a declarat Nicolae Bădălău, luni, la Digi 24.<br/><br/>Liderul <a href="https://www.b1.ro/tag/psd-51583.html">PSD</a> Giurgiu consideră că persoanele care au condus campania electorală trebuie să își asume marea înfrângere.<br/><br/>„Cred că <a href="https://www.b1.ro/tag/psd-51583.html">PSD</a> are capacitatea de a-şi crea anticorpi în interiorul partidului, de a lua o decizie în interiorul partidului. Cred că cei care au condus campania electorală să aibă bărbăţia să şi-o asume şi un om politic e un om care este responsabil pentru actele sale. Vreau să le mulţumesc tututor colegilor, dar în acelaşi timp să le spun că trebuie să avem curajul să decidem, nu mai putem funcţiona aşa şi pune de azi pe mâine tot felul de oameni care efectiv nu cunosc organizarea şi forţa de a face politică”, a mai spus Bădălău, care a precizat că „trebuie o analiză serioasă şi trebuie regândite absolut toate liniile partidului”.<br/> </p>
    </article>
  </body>
</html>