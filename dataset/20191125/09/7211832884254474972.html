<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/finance-stock/news/607335"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-25T09:18:00+00:00"/>
    <meta property="og:title" content="รมช.คลังมึนขึ้นไม่ขึ้นภาษีบุหรี่40%"/>
    <meta property="og:description" content="เปิดตัวไม่สวยเก็บภาษีสรรพสามิตเดือนแรกต่ำเป้า รมช. คลัง ยังมึนจะขึ้นไม่ขึ้นภาษีบุหรี่ 40%"/>
  </head>
  <body>
    <article>
      <h1>รมช.คลังมึนขึ้นไม่ขึ้นภาษีบุหรี่40%</h1>
      <address><time datetime="2019-11-25T09:18:00+00:00">25 Nov 2019, 09:18</time> by <a rel="author">PostToday</a></address>
      <p>เปิดตัวไม่สวยเก็บภาษีสรรพสามิตเดือนแรกต่ำเป้า รมช. คลัง ยังมึนจะขึ้นไม่ขึ้นภาษีบุหรี่ 40%</p>
      <p>รายงานข่าวจากกรมสรรพสามิต เปิดเผยว่า ผลการจัดเก็บรายได้ภาษีสรรพสามิต เดือนต.ค. หรือเดือนแรกของปีงบประมาณ 2563ภาพรวมทุกสินค้า จัดเก็บได้ 59,711 ล้านบาท ตํ่ากว่าเป้าหมายตามเอกสารประมาณการเล็กน้อย 161 ล้านบาท หรือ 0.27% แต่สูงกว่าที่เก็บได้เดือนเดียวกันปีที่แล้ว 32,824 ล้านบาท หรือ 122%</p>
      <p>สินค้าที่จัดเก็บได้เกินเป้าได้แก่ ภาษีเบียร์และสุรา ที่จัดเก็บได้ 6,061 ล้านบาท และ 6,051 ล้านบาท สูงกว่าเป้า 0.9% และ 38% สูงกว่าปีที่แล้ว 809% และ 62%</p>
      <p>สินค้าที่จัดเก็บได้ตํ่ากว่าเป้าได้แก่ ภาษีนํ้ามัน และรถยนต์ ที่จัดเก็บได้ 29,485 ล้านบาท และ 10,685 ล้านบาท ตํ่ากว่าเป้า 0.3% และ 1.6% แต่สูงกว่าปีที่แล้ว 693% และ 6.9%</p>
      <p>สินค้าที่จัดเก็บได้ตํ่ากว่าเป้าและยอดปีที่แล้ว ได้แก่ ภาษียาสูบ ที่จัดเก็บได้ 4,728 ล้านบาท ตํ่ากว่าเป้า 25.3% และตํ่ากว่าปีที่แล้ว และ 24.9%</p>
      <p>ด้าน นายสันติ พร้อมพัฒน์ รมช.คลัง กล่าวว่า กรมสรรพาสามิตอยู่ระหว่างการศึกษาขอเสนอของเกษตรกรชาวไร่ยาสูบ และ ผู้ประกอบการยาสูบ ที่ต้องการให้เลื่อนการขึ้นภาษีบุหรี่ 40% ในปลายปี 2563 ออกไป ว่าควรดำเนินการอย่างไร ซึ่งตอนนี้ยังไม่มีข้อสรุป</p>
      <p>"การขึ้นภาษียาสูบกระทบกับการดำเนินงานของการยาสูบแห่งประเทศไทย (ยสท.) รวมไปถึงชาวไร่ยาสูบ แต่จะไม่ขึ้นภาษีบุหรี่เป็น 40% ได้หรือไม่ ทางกรมสรรพสามิตกำลังดูว่าขัดกับข้อตกลงกับองค์การอนามัยโลกหรือไม่ ที่ต้องการให้มีการลดการบริโภคบุหรี่ลดลง" นายสันติ กล่าว</p>
    </article>
  </body>
</html>