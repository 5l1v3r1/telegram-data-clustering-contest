<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/india/2019/11/25/bjp-bengal-vice-president-joy-prakash-majumdar-attacked-by-trinamool-workers.html"/>
    <meta property="og:site_name" content="Manoramanews"/>
    <meta property="article:published_time" content="2019-11-25T09:47:48+00:00"/>
    <meta property="og:title" content="ബിജെപി നേതാവിനെ മർദിച്ച് തൃണമൂൽ പ്രവർത്തകർ ; ചവിട്ടി കുഴിയിലിട്ടു; വിഡിയോ"/>
    <meta property="og:description" content="ബിജെപി നേതാവിനെ സംഘം ചേർന്ന് മർദിച്ച് കുഴിലേക്ക് ചവിട്ടിയിട്ട് തൃണമൂൽ പ്രവർത്തകർ. ബംഗാളിലെ ഉപതിരഞ്ഞെടുപ്പിനിടെയാണ് സംഭവം. വേട്ടെടുപ്പ് പുരോഗമിക്കുന്നതിനിടെയിലാണ് ബിജെപി നേതാവും സ്ഥാനാര്‍ഥിയുമായ ജോയ് പ്രകാശ് മജുംദാറിന് മർദനമേറ്റത്. ഇൗ വിഡിയോ ഇപ്പോൾ സമൂഹമാധ്യമങ്ങളിലും വ്യാപകമായി. BJP. Social Media. Attack. Bengal."/>
  </head>
  <body>
    <article>
      <h1>ബിജെപി നേതാവിനെ മർദിച്ച് തൃണമൂൽ പ്രവർത്തകർ ; ചവിട്ടി കുഴിയിലിട്ടു; വിഡിയോ</h1>
      <address><time datetime="2019-11-25T09:47:48+00:00">25 Nov 2019, 09:47</time> by <a rel="author">സ്വന്തം ലേഖകൻ</a></address>
      <p>ബിജെപി നേതാവിനെ സംഘം ചേർന്ന് മർദിച്ച് കുഴിലേക്ക് ചവിട്ടിയിട്ട് തൃണമൂൽ പ്രവർത്തകർ. ബംഗാളിലെ ഉപതിരഞ്ഞെടുപ്പിനിടെയാണ് സംഭവം.  വേട്ടെടുപ്പ് പുരോഗമിക്കുന്നതിനിടെയിലാണ് ബിജെപി നേതാവും സ്ഥാനാര്‍ഥിയുമായ ജോയ് പ്രകാശ് മജുംദാറിന് മർദനമേറ്റത്. ഇൗ വിഡിയോ ഇപ്പോൾ സമൂഹമാധ്യമങ്ങളിലും വ്യാപകമായി പ്രചരിക്കുകയാണ്. </p>
      <figure>
        <iframe data-src="https://twitter.com/ANI/status/1198869893220896769?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>സംഘം ചേർന്നെത്തിയ  തൃണമൂൽ പ്രവർത്തകർ ജോയ് പ്രകാശിനെ ചവിട്ടി വീഴ്ത്തി. നിലത്തുവീണ നേതാവിനെ ഇവർ സമീപത്തെ കുഴിയിലേക്ക് തള്ളിയിടുകയായിരുന്നു. പിന്നീട് സ്ഥലത്തെത്തിയ പൊലീസും സുരക്ഷാ ഉദ്യോഗസ്ഥരുമാണ് തൃണമൂൽ പ്രവർത്തകരെ പിന്തിരിപ്പിച്ചത്.ബംഗാളിലെ മൂന്ന് നിയമസഭ മണ്ഡലങ്ങളിലേക്കാണ് തിങ്കളാഴ്ച ഉപതിരഞ്ഞെടുപ്പ് നടക്കുന്നത്. ഇതില്‍ കരീംപുര്‍ മണ്ഡലത്തിലാണ് ബിജെപി സംസ്ഥാന ഉപാധ്യക്ഷനായ ജോയ് പ്രകാശ് മജുംദാര്‍ മത്സരിക്കുന്നത്. </p>
    </article>
  </body>
</html>