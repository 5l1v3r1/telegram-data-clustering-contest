<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/la-gazzetta-dello-sport/mancini-un-gol-da-sogno-sotto-la-sud-che-gioia/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T09:08:35+00:00"/>
    <meta property="og:title" content="Mancini, un gol da sogno: “Sotto la Sud, che gioia…”"/>
    <meta property="og:description" content="Il difensore tornato nel suo ruolo:"/>
  </head>
  <body>
    <article>
      <h1>Mancini, un gol da sogno: “Sotto la Sud, che gioia…”</h1>
      <h2>Il difensore tornato nel suo ruolo: “Do sempre tutto”. Undici reti su calcio da fermo</h2>
      <address><time datetime="2019-11-25T09:08:35+00:00">25 Nov 2019, 09:08</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Nessuno è stato capace di fare meglio:<b> undici gol dei 23 totali</b> che la <b>Roma</b> ha segnato in queste prime 13 giornate di campionato sono arrivati proprio così, <b>da palla inattiva</b>. Di questi 11 ben tre sono arrivati ieri, contro il <b>Brescia. </b>Paulo <b>Fonseca</b> ne ha parlato a fine partita: <i>“Abbiamo uomini molto forti su questo aspetto e ci prepariamo con grande attenzione”</i> riporta La Gazzetta dello Sport. <i>“La verità è che non trovavamo spazio centralmente e allora ci siamo appoggiati sugli esterni. E quando giochiamo con squadre così basse allora le palle inattive possono essere la soluzione giusta” </i>ha spiegato il tecnico.</p>
      <p>E dopo il gol iniziale di Smalling, a chiudere sostanzialmente i conti è stata la perla di Gianluca <b>Mancini</b>.<i> “Cercavo da tanto questo gol all’Olimpico, è stata un’emozione fortissima, che mi ricorderò per sempre. Volevo segnare davanti ai nostri tifosi, sentire il loro boato”</i> ha detto il difensore.</p>
    </article>
  </body>
</html>