<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://delo.ua/business/redizajn-ta-smartizacija-prioriteti-gazorozpodil-361031/"/>
    <meta property="og:site_name" content="Delo.ua"/>
    <meta property="article:published_time" content="2019-11-25T09:28:04+00:00"/>
    <meta property="og:title" content="Редизайн та смартизація: пріоритети газорозподільних компаній в 2020 році"/>
    <meta property="og:description" content="У Києві 22 листопада відбулася всеукраїнська технічна рада газорозподільних підприємств. Газорозподільні компанії, які працюють під брендом РГК, зосередяться на реконструкціях мереж. Зараз система розрахована на вчетверо більші обсяги споживання. Тому необхідно здійснити редизайн мереж, виходячи із сучасних потреб споживачів. Йдеться про демонтаж н"/>
  </head>
  <body>
    <article>
      <h1>Редизайн та смартизація: пріоритети газорозподільних компаній в 2020 році</h1>
      <h2>У планах — демонтаж надлишкового обладнання та заміна застарілого на більш сучасне, а також обладнання лічильників газу "розумними" пристроями для дистанційної передачі показань</h2>
      <address>
        <time datetime="2019-11-25T09:28:04+00:00">25 Nov 2019, 09:28</time>
      </address>
      <p>У Києві 22 листопада відбулася всеукраїнська технічна рада газорозподільних підприємств. Газорозподільні компанії, які працюють під брендом РГК, зосередяться на реконструкціях мереж. Зараз система розрахована на вчетверо більші обсяги споживання. Тому необхідно здійснити редизайн мереж, виходячи із сучасних потреб споживачів.</p>
      <p>Йдеться про демонтаж надлишкового обладнання, заміну застарілого надто потужного обладнання на більш сучасне. Це дозволить Операторам ГРМ суттєво зменшити витрати на експлуатацію та обслуговування мереж.</p>
      <p>Ще одна важлива тенденція наступного року — це обладнання лічильників газу "розумними" пристроями для дистанційної передачі показань. Ці заходи дозволять точніше прогнозувати щоденні обсяги споживання газу в умовах добового балансування ринку. В першу, чергу кількість таких пристроїв буде збільшено серед споживачів контрольних груп, а комплексне рішення — 104 Smart стане доступним всім споживачам газу.</p>
      <p>Подпишитесь на канал DELO.UA</p>
      <p>Зазначимо, що інвестиційні можливості газорозподільних підприємств залишаються обмеженими. Всі учасники ринку відзначають, що потреба мереж та систем в інвестиціях зростає з кожним днем. Тоді як в діючому тарифі фінансування інвестицій складає лише 10-15% від необхідного. А інвестиційна політика Регулятора не дозволяє Операторам ГРМ гарантувати споживачам безпеку і надійність доставки газу на необхідному рівні.</p>
      <p>Читайте также: <br/><a href="https://delo.ua/econonomyandpoliticsinukraine/v-ukraine-bolee-50-tysjach-semej-smogut-upravlja-358950/">В Украине более 50 тысяч семей смогут управлять своим газовым запасом онлайн</a></p>
      <p>Нагадаємо, Регіональна Газова Компанія — сервісна компанія, що надає послуги з фінансового, юридичного, технологічного консалтингу. Клієнтами компанії є постачальники газу в 16 регіонах країни, а також 19 газорозподільних компаній, на обслуговуванні яких перебуває понад 200 тисяч км газопроводів і 8 млн побутових споживачів газ.</p>
    </article>
  </body>
</html>