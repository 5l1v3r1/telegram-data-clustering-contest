<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-australian-captain-tim-paine-is-unhappy-despite-being-huge-victory-over-pakistan-in-gabba-2867203.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T09:00:53+00:00"/>
    <meta property="og:title" content="पाकिस्तान पर शानदार जीत के बाद भी इस बात से नाखुश हैं ऑस्ट्रेलियाई कप्तान टिम पेन"/>
    <meta property="og:description" content="आस्ट्रेलिया के कप्तान टिम पेन ने कहा कि पाकिस्तान को पहले टेस्ट में रौंदने के बाद भी उनकी टीम में सुधार की गुंजाइश है। उन्होंने साथ ही अपने बल्लेबाजों और गेंदबाजों के स्तर की सराहना की। मेजबान टीम ने..."/>
  </head>
  <body>
    <article>
      <h1>पाकिस्तान पर शानदार जीत के बाद भी इस बात से नाखुश हैं ऑस्ट्रेलियाई कप्तान टिम पेन</h1>
      <address><time datetime="2019-11-25T09:00:53+00:00">25 Nov 2019, 09:00</time> by <a rel="author">एजेंसी,नई दिल्ली</a></address>
      <p>आस्ट्रेलिया के कप्तान टिम पेन ने कहा कि पाकिस्तान को पहले टेस्ट में रौंदने के बाद भी उनकी टीम में सुधार की गुंजाइश है। उन्होंने साथ ही अपने बल्लेबाजों और गेंदबाजों के स्तर की सराहना की। मेजबान टीम ने रविवार को गाबा में दो मैचों की श्रृंखला का पहला टेस्ट चार दिन के भीतर पारी और पांच रन से जीता। पाकिस्तान को पहली पारी में 240 रन पर समेटने के बाद आस्ट्रेलिया ने 580 रन का विशाल स्कोर खड़ा किया था।</p>
      <p>दोनों टीमों के बीच अब शुक्रवार से एडीलेड में दिन-रात्रि का टेस्ट खेला जाएगा जिसमें आस्ट्रेलिया का पलड़ा भारी माना जा रहा है। आस्ट्रेलिया ने अब तक गुलाबी गेंद से खेले गए अपने पांचों टेस्ट जीते हैं। पाकिस्तान के खिलाफ डेविड वार्नर ने 154, उनके सलामी जोड़दार जो बर्न्स ने 97 और तीसरे नंबर पर उतरे मार्नस लाबुशेन ने 185 रन की पारी खेली। स्टीव स्मिथ (04) हालांकि नाकाम रहे जिन्होंने इंग्लैंड में एशेज श्रृंखला में शानदार प्रदर्शन किया।</p>
      <p>यह पूछने पर कि क्या आस्ट्रेलिया को बल्लेबाजी क्रम में लंबे समय तक शीर्ष तीन में खेलने वाले बल्लेबाज मिल गए हैं, पेन ने कहा, ''शुरुआती संकेतों से ऐसा ही सुझाव मिलता है। उन्होंने कहा, ''एक पारी से पूरा सत्र अच्छा नहीं होता लेकिन हमने जो सकारात्मक संकेत देखे हैं उससे हम खुश हैं।</p>
      <p>
        <b>
          <a href="https://www.livehindustan.com/cricket/story-here-is-what-ambati-rayudu-responds-to-mohammad-azharuddin-frustrated-cricketer-remarks-2867125.html">खुद को 'हताश' कहे जाने पर रायुडू ने दिया मोहम्मद अजहरुद्दीन को जबाव</a>
        </b>
      </p>
      <p>
        <b>
          <a href="https://www.livehindustan.com/cricket/story-indian-captain-virat-kohli-achieve-historical-feat-against-bangladesh-surpassed-ms-dhoni-in-winning-streak-2867102.html">विराट के नाम जुड़ी एक और उपलब्धि, जीत के मामले में धौनी को पछाड़ा</a>
        </b>
      </p>
    </article>
  </body>
</html>