<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://juzneslovensko.parameter.sk/sk/poziar-skladky-uhlia-v-areali-teplarne-v-martine-lokalizovali"/>
    <meta property="og:site_name" content="Paraméter"/>
    <meta property="article:published_time" content="2019-11-25T09:16:00+00:00"/>
    <meta property="og:title" content="Požiar skládky uhlia v areáli teplárne v Martine lokalizovali "/>
    <meta property="og:description" content="Požiar skládky uhlia v areáli teplárne v Martine je lokalizovaný, na mieste sú policajti aj ostatné záchranné zložky. Polícia o tom informuje na sociálnej sieti."/>
  </head>
  <body>
    <article>
      <h1>Požiar skládky uhlia v areáli teplárne v Martine lokalizovali </h1>
      <h2>Požiar skládky uhlia v areáli teplárne v Martine je lokalizovaný, na mieste sú policajti aj ostatné záchranné zložky. Polícia o tom informuje na sociálnej sieti.</h2>
      <address>
        <time datetime="2019-11-25T09:16:00+00:00">25 Nov 2019, 09:16</time>
      </address>
      <figure>
        <img src="https://juzneslovensko.parameter.sk/sites/default/files/styles/image_of_article/public/photos/cover_9.jpg?itok=A7PauoWd"/>
      </figure>
      <p>Ilustračná fotka</p>
      <blockquote>„V meste Martin aj vzhľadom na to, že je hmla, sa dym drží a zatiaľ sa nerozptýlil. Príčina požiaru zatiaľ nie je známa”</blockquote>
      <p>– uvádza polícia.</p>
      <p>Mesto Martin na svojej internetovej stránke uviedlo, že požiar v Martinskej teplárenskej lokalizovali o 5.50 h. </p>
      <p>„Hodnota CO2 je 7,8 percenta, kyslíka 20,09 percenta. Situácia momentálne nepredstavuje dôvod na vyhlásenie mimoriadneho stavu a riziko pre zdravie. Odporúčame nevetrať, používať rúšku a opatrnosť pri používaní motorových vozidiel” – vyzvalo mesto.</p>
      <p>TASR</p>
    </article>
  </body>
</html>