<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/nb-i/videoton/itt-a-vege-nikolic-mar-nem-a-vidi-vezetoedzoje"/>
    <meta property="og:site_name" content="csakfoci.hu"/>
    <meta property="article:published_time" content="2019-11-25T09:45:43+00:00"/>
    <meta property="og:title" content="Itt a vége: Nikolic már nem a Vidi vezetőedzője"/>
    <meta property="og:description" content="Szerződést bontott a MOL Fehérvár FC a 2018-ban még bajnoki címet nyert, majd tavaly ősszel a Vidit az Európa Liga csoportkörébe vezető szerb szakemberrel."/>
  </head>
  <body>
    <article>
      <h1>Itt a vége: Nikolic már nem a Vidi vezetőedzője</h1>
      <address><time datetime="2019-11-25T09:45:43+00:00">25 Nov 2019, 09:45</time> by <a rel="author">csakfoci.hu</a></address>
      <p>
        <b>
          <b>Szerződést bontott a MOL Fehérvár FC a 2018-ban még bajnoki címet nyert, majd tavaly ősszel a Vidit az Európa Liga csoportkörébe vezető szerb szakemberrel.</b>
        </b>
      </p>
      <p><i>“A MOL Fehérvár FC a mai napon szerződést bontott Marko Nikolic vezetőedzővel. Köszönjük a klubért végzett munkáját, további pályafutásához sok sikert kívánunk!”</i> – ezzel a <a href="https://www.molfehervarfc.hu/2019/11/25/kozlemeny20191125.html">szűkszavú közleménnyel</a> jelentette be a Vidi, hogy szakított a csapatot 2017 júniusa óta vezető trénerrel.</p>
      <p><b>Marko Nikolic</b> a 2017/2018-as szezonban bajnoki címet nyert a székesfehérvári csapattal, majd a következő idényben az Európa Liga csoportkörébe jutott a Vidivel. Bár a felek másfél éve meghoszabbították a 40 éves szerb szakvezető szerződését 2020 nyaráig, a klubvezetés úgy döntött, még a téli szünet előtt meneszti a trénert.</p>
      <p>A Fehérvár Nikolic vezetésével remekül kezdte az idényt, hat győzelemmel rajtoltak az NB I-ben, ám az utóbbi hetekben komoly hullámvölgybe került az együttes, öt bajnokijából csak egyet, a sereghajtó Kaposvár ellenit nyerte meg, és visszacsúszott a tabella harmadik helyére, miközben kikapott a Ferencvárostól és legutóbb a Puskás Akadémiától is hazai pályán.</p>
      <p>
        <b>Megvannak már az utódjelöltek is:</b>
      </p>
      <table bordered="">
        <tr>
          <th align="left">
            <b>Neked ajánljuk</b>
          </th>
        </tr>
        <tr>
          <td><a href="http://www.csakfoci.hu/magyar-foci/nb-i/videoton/konkret-magyar-kiszemeltje-is-van-a-vidinek-a-kispadra-de-a-spanyol-utod-se-kizart"><pic src="http://www.csakfoci.hu/wp-content/uploads/2019/11/vidistad2-768x432.jpg"/><br/></a><b><a href="http://www.csakfoci.hu/magyar-foci/nb-i/videoton/konkret-magyar-kiszemeltje-is-van-a-vidinek-a-kispadra-de-a-spanyol-utod-se-kizart">Spanyol edzője lehet a Vidinek, de magyar kiszemelt is van<br/></a></b>Magyar jelöltje is van a fehérvári klubvezetésnek, de valószínűbb, hogy Spanyolországból érkezik Marko Nikolic utódja.</td>
        </tr>
      </table>
    </article>
  </body>
</html>