<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/%28foto%29-a-descoperit-porile-paradisului--bloggerul-rus-ilya-varlamov-frumuseea-moldovei-se-vede-imediat-ce-cobori-din-avion-i-intri-in-aeroportul-renovat-148895.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T09:22:00+00:00"/>
    <meta property="og:title" content="(FOTO) A descoperit porțile Paradisului. Bloggerul rus Ilya Varlamov: Frumusețea Moldovei se vede imediat ce cobori din avion și intri în aeroportul renovat"/>
    <meta property="og:description" content="A descoperit raiul și porțile în acest paradis. Cunoscutul blogger rus, Ilya Varlamov, numește Moldova un „rai al hedonistului”, iar impresiile pe care i le-a lăsat porțile țării (Aeroportul Internațional Chișinău) te duc la ideea că acestea reprezintă intrarea în edenul moldovenesc, unde pot fi găsite vinuri alese și bucate gustoase."/>
  </head>
  <body>
    <article>
      <h1>(FOTO) A descoperit porțile Paradisului. Bloggerul rus Ilya Varlamov: Frumusețea Moldovei se vede imediat ce cobori din avion și intri în aeroportul renovat</h1>
      <address>
        <time datetime="2019-11-25T09:22:00+00:00">25 Nov 2019, 09:22</time>
      </address>
      <p>
        <b>A descoperit raiul și porțile în acest paradis. Cunoscutul blogger rus, Ilya Varlamov, numește Moldova un „rai al hedonistului”, iar impresiile pe care i le-a lăsat porțile țării (Aeroportul Internațional Chișinău) te duc la ideea că acestea reprezintă intrarea în edenul moldovenesc, unde pot fi găsite vinuri alese și bucate gustoase.</b>
      </p>
      <p>După ce acum câteva zile, Ilya Varlamov a publicat pe canalul său de YouTube, cu peste un milion de abonați, un film despre locurile uimitoare descoperite în Moldova, acesta a scris pe blogul său un articol însoțit de numeroase fotografii în care surprinde ceea ce a văzut în Moldova.</p>
      <p>Varlamov spune că, de rând cu Burgundia, Toscana și Rioja, Moldova poate fi o destinație perfectă pentru oenologi.</p>
      <p>„Moldova este un rai al hedonistului, parcă fiind creată pentru cei care vor să mănânce gustos și să servească vinuri fine”, scrie Varlamov pe blogul său.</p>
      <p><b>DESPRE AEROPORTUL DIN CHIȘINĂU<br/></b><br/>Bloggerul rus are cele mai bune aprecieri despre intrarea în raiul moldovenesc – Aeroportul Internațional Chișinău.</p>
      <p>„Uitați-vă cât e de frumos, îngrijit și modern este totul. Cu siguranță este unul dintre cele mai confortabile aeroporturi din CSI”, scrie Ilya Varlamov.</p>
      <p>Bloggerul menționează că, acum câțiva ani, aici era altfel, dar, după ce a fost transmis în proprietate privată, aeroportul a prins viață.</p>
      <p>„Acum câțiva ani, aeroportul a fost reconstruit. A fost renovată pista de aterizare-decolare pentru a putea primi orice tip de aeronave. A fost extins terminalul, astfel că fluxul de pasageri a fost dublat, până la 750 de persoane pe oră. Au instalat sisteme noi de ventilare și răcire cu aer și au făcut o izolare fonică bună, întrucât anterior pasagerii se plângeau de mirosul kerosenului și de zgomotul motoarelor de la avioane”, menționează Ilya Varlamov.</p>
      <p>Printre atracțiile descoperite la sosire de Varlamov în perimetrul „porților raiului moldovenesc” se numără locurile pentru selfie – statuile din bronz ale unui pilot și ale unei stewardese, dar și restaurantele care te ademenesc, inclusiv unul cu bucătărie națională.</p>
      <p><b>DESPRE VINRĂII ȘI ALTE ATRACȚII ALE MOLDOVEI<br/></b><br/>În articolul despre Moldova, Varlamov scrie despre călătoria sa cu un avion de mici dimensiuni la vinăria „Et cetera”, care are propria pistă de aterizare-decolare și priveliștile de basm de aici. Varlamov menționează că pe cele 50 de hectare de podgorii, care se întind cât vezi cu ochii, sunt cultivate cele mai selecte soiuri de viță de vie, iar pivnițele vinăriei păstrează atâta vin calitativ încât nu orice bancă cu banii pe care îi are în conturi poate să-l cumpere. Un alt „rai al vinului”, alte uimiri. Vinăria „Castel Mimi”, scrie Ilya Varlamov, se numără printre 15 capodopere arhitecturale ale lumii din industria vinicolă. Bloggerul a fost uimit și de unicitatea pivnițelor seculare de la „Mimi”. În notițele sale, Varlamov scrie despre centrul „Artcor” unde vin cei mai creativi tineri din Chișinău, despre călătoria sa prin Capiata Moldovei cu motociclete retro și despre piața centrală, care abundă de fructe și legume proaspete și unde un litru și jumătate de vin de casă poate fi cumpărat la un preț ireal de mic – un dolar. Parcările hatorice și publicitatea necontrolată – sunt două lucruri ce l-a deranjat pe Varlamov.</p>
      <p><b>ȘI DIN NOU DESPRE „PORȚILE RAIULUI”<br/></b><br/>La plecarea din Moldova, Ilya Varlamov a studiat și mai bine Aeroportul din Chișinău, descoperind că aici există „un Duty Free uriaș”, iar zona de plecare este cufundată în flori.</p>
      <p>„Peretele viu, este un loc pentru selfie. Este incredibil de frumos”, constată Varlamov.</p>
      <p>Bloggerul scrie că Aeroportul Internațional Chișinău este un bun exemplu cum poate fi modernizat un proiect tipic sovietic.</p>
      <p>„Un aeroport vechi ca vai de el a fost transformat într-un hub modern de transport cu o zonă de odihnă mare și confortabilă, cu restaurante și diferite magazine mari”, scrie Varlamov, remarcând felul în care a fost modernizată zona de business și spațiile de joacă pentru copii.</p>
      <p>Ilya Varlamov mai scrie că, la prețuri rezonabile, prin Aeroportul din Chișinău pot fi întreprinse zboruri spre Europa. „Acum câțiva ani, am zburat, de Revelion, în Franța și m-a costat ieftin. Așa că să nu vă fie frică de călătorii cu escală prin Chișinău, aici e foarte plăcut”, laudă Ilya Varlamov aerogara moldovenească.</p>
      <figure>
        <img src="https://varlamov.me/2019/moldova/01.jpg"/>
      </figure>
      <figure>
        <img src="https://varlamov.me/2019/moldova/02.jpg"/>
      </figure>
      <figure>
        <img src="https://varlamov.me/2019/moldova/08.jpg"/>
      </figure>
      <figure>
        <img src="https://varlamov.me/2019/moldova/04.jpg"/>
      </figure>
      <figure>
        <img src="https://varlamov.me/2019/moldova/05.jpg"/>
      </figure>
      <figure>
        <img src="https://varlamov.me/2019/moldova/07.jpg"/>
      </figure>
      <figure>
        <img src="https://varlamov.me/2019/moldova/26.jpg"/>
      </figure>
      <p>
        <a href="https://varlamov.ru/3679458.html?utm_source=facebook.com&amp;utm_medium=social&amp;utm_campaign=vinnyy-turizm--bezumno-populyarnyy-segod&amp;utm_content=35022845">
          <b>https://varlamov.ru/</b>
        </a>
      </p>
    </article>
  </body>
</html>