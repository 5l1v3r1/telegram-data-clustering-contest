<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/moda/come-indossare-la-mantella-consigli-di-stile/656877/"/>
    <meta property="og:site_name" content="DiLei"/>
    <meta property="article:published_time" content="2019-11-25T09:30:22+00:00"/>
    <meta property="og:title" content="Come indossare la mantella: consigli di stile"/>
    <meta property="og:description" content="La mantella è un capo molto sottovalutato, ma molto chic: vediamo come indossarlo con stile"/>
  </head>
  <body>
    <article>
      <h1>Come indossare la mantella: consigli di stile</h1>
      <h2>La mantella è un capo molto sottovalutato, ma molto chic: vediamo come indossarlo con stile</h2>
      <address><time datetime="2019-11-25T09:30:22+00:00">25 Nov 2019, 09:30</time> by <a rel="author">Angela Inferrera</a></address>
      <p><b>La <a href="https://dilei.it/moda/la-mantella-un-classico-da-reinterpretare-con-stile/649908/">mantella</a> mi piace ed è anche tornata in auge questa stagione.</b> E’ un capo purtroppo molto sottovalutato, ma che al contrario di quello che si pensa è abbastanza <b>facile da abbinare</b>, soprattutto se siamo <a href="https://dilei.it/mamma/mamma-30-anni-bambini-intelligenti/655708/">mamme</a> e abbiamo necessità di avere le mani libere e sentirci comode. Ecco qualche idea di look per indossarla con stile.</p>
      <figure>
        <img src="https://dileidemosite.files.wordpress.com/2019/11/schermata-2019-11-18-alle-11.50.56.png?w=2560&amp;strip=all&amp;quality=100"/>
        <figcaption>Mantella Pinko, borsa Mila Schon, stivali Zanotti, gonna Burberry, berretto Leontine Vintage, occhiali Moschino</figcaption>
      </figure>
      <h3>Come indossare la mantella: classica</h3>
      <p>Quella che ricorda le <a href="https://dilei.it/moda/military-style-dettagli-army-sono-iper-femminili/514083/">divise d’epoca</a> mi piace particolarmente. Se volete sdrammatizzarla, sceglietela in <b>colori basici, come il grigio o il blu</b> e preferite bottoni opachi, anche se in metallo (che sono bellissimi). Abbinatela con capi maschili, come i pantaloni a sigaretta o dei semplicissimi cinque tasche e completate il look con un accessorio che dia luce, ad esempio una <b>borsa colorata o stivaletti glam.</b></p>
      <p> </p>
      <figure>
        <img src="https://dileidemosite.files.wordpress.com/2019/11/gettyimages-1094689746.jpg?w=2560&amp;strip=all&amp;quality=100"/>
        <figcaption>Fonte Getty Images</figcaption>
      </figure>
      <h3>Come indossare la mantella: con un tocco di colore</h3>
      <p>Fate come la stylist <a href="https://dilei.it/moda/fotonotizia/influencers-in-rosa-ecco-il-colore-che-compare-nelle-loro-gallery-instagram/594702/">Alexandra Lapp</a> nella foto qui sotto: trasformate il vostro scialle preferito in un’avvolgente mantella e <b>aggiungeteci un tocco di colore</b>. Riprendete quello della fantasia della mantella, oppure mettetene un tocco voi: potete sceglierlo a contrasto oppure ton sur ton. Personalmente credo che a contrasto funzioni meglio.</p>
      <figure>
        <img src="https://dileidemosite.files.wordpress.com/2019/11/gettyimages-1171002124.jpg?w=2560&amp;strip=all&amp;quality=100"/>
        <figcaption>Fonte Getty Images</figcaption>
      </figure>
      <h3>Come indossare la mantella: se siete freddolose</h3>
      <p><b>La mantella è un modo molto chic di coprirsi e ha il vantaggio che vi potete “vestire sotto”.</b> Potete ad esempio indossare un piumino centogrammi poco voluminoso, oppure dei pull super morbidi e <a href="https://dilei.it/moda/pull-tricot-come-abbinarli-a-seconda-del-fisico/652196/">tricottati</a> o ancora una <a href="https://dilei.it/moda/fotonotizia/la-giacca-in-pelle-idee-su-come-indossare-un-classico/652882/">giacca in pelle</a>, a seconda del clima e della temperatura. Non dimentichiamo che esiste anche la versione mantella cerata, quella da utilizzare come cappa antipioggia stilosissima e super chic. Insomma, ce n’è per tutti i gusti. <b>Basta trovare la chiave giusta per indossarla e saremo glamour senza troppo sforzo!</b></p>
      <figure>
        <img src="https://dileidemosite.files.wordpress.com/2019/11/gettyimages-1133669784.jpg?w=2560&amp;strip=all&amp;quality=100"/>
        <figcaption>Fonte Getty Images</figcaption>
      </figure>
      <figure>
        <img src="https://dileidemosite.files.wordpress.com/2017/02/angela-inferrera-per-dilei_2018.jpg?w=2560&amp;strip=all&amp;quality=100"/>
      </figure>
      <aside><a href="https://dilei.it/rubrica/concosalometto">#ConCosaLoMetto</a> a cura di <b>Angela Inferrera</b> <a href="https://dilei.it/rubrica/concosalometto">VEDI TUTTI GLI ARTICOLI</a></aside>
      <related>
        <h4>Leggi anche</h4>
        <a href="https://dilei.it/moda/la-mantella-un-classico-da-reinterpretare-con-stile/649908/"/>
        <a href="https://dilei.it/moda/come-indossare-il-blazer-e-svecchiarlo-ecco-qualche-idea-di-look/647557/"/>
        <a href="https://dilei.it/moda/come-indossare-il-cappello-idee-di-look/645160/"/>
        <a href="https://dilei.it/moda/bianco-natale-outfit-total-white-per-le-feste/574289/"/>
        <a href="https://dilei.it/moda/la-borsa-con-le-frange-come-indossarla-con-stile/591602/"/>
      </related>
    </article>
  </body>
</html>