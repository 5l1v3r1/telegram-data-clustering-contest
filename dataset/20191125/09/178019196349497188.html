<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/procesory/intel_core_i910980xe_cascade_lake_x_testow_nie_bedzie_bo"/>
    <meta property="og:site_name" content="PurePC"/>
    <meta property="article:published_time" content="2019-11-25T09:43:50+00:00"/>
    <meta property="og:title" content="Intel Core i9-10980XE Cascade Lake X - Testów nie będzie bo..."/>
    <meta property="og:description" content="Tu powinniście jak zawsze oglądać szczegółowy test Core i9-10980X na łamach PurePC, ale Intel nie zdecydował się podesłać naszej redakcji nowego procesora."/>
  </head>
  <body>
    <article>
      <h1>Intel Core i9-10980XE Cascade Lake X - Testów nie będzie bo...</h1>
      <address><time datetime="2019-11-25T09:43:50+00:00">25 Nov 2019, 09:43</time> by <a rel="author">Sebastian Oktaba</a></address>
      <figure>
        <img src="https://www.purepc.pl/files/Image/m165/27567.jpg"/>
      </figure>
      <p>Premiera procesorów Intel Cascade Lake X stała się faktem, jednak zamiast czytać poniższego newsa, powinniście jak zawsze oglądać szczegółowy test produktu na łamach PurePC. Premiery w końcu zaliczamy zawsze, ponieważ tego oczekujecie. Jednak tym razem sytuacja wygląda inaczej i winien jestem Wam pewne wyjaśnienia, chociaż sam jeszcze prowadzę dochodzenie dlaczego Intel nie zdecydował się podesłać naszej redakcji procesora. Jak zapewne wiecie, między zapowiedzą nowych jednostek oraz dostępnością w sklepach nastąpiła kilkutygodniowa przerwa. Sample testowe również nie zostały wysłane na początku października, cierpliwie czekaliśmy więc na dostępność oraz informację kiedy to nastąpi, jednak obudziliśmy się z przysłowiową ręką w nocniku, ponieważ pomimo wewnętrznej komunikacji Intel procesora PurePC nie wysłał. Dlatego testu Core i9-10980XE w dniu dzisiejszym nie będzie.</p>
      <h3>💬 Ponieważ Intel sampla Core i9-10980XE do naszej redakcji nie wysłał, sampla załatwimy swoimi drogami, nie będziemy ponownie o niego występować. Ziarno niepewności zostało zasiane...</h3>
      <figure>
        <img src="https://www.purepc.pl/image/news/2019/11/25_intel_core_i9_10980xe_cascade_lake_x_testow_nie_bedzie_bo_0_b.jpg"/>
      </figure>
      <h3>🔗 <a href="https://www.purepc.pl/procesory/test_procesorow_amd_ryzen_9_3950x_vs_intel_core_i9_9960x">Test procesorów AMD Ryzen 9 3950X vs Intel Core i9-9960X</a></h3>
      <p>Wiecie, nie chodzi tutaj o syndrom „wielkiego bólu pupy”, bowiem Caskade Lake X nie jest super rewolucyjnym produktem, który wywraca wykresy wydajności do góry nogami. Ostatecznie to tylko kosmetyka względem Skylake X. Bardziej chodzi o zasady. Bywało zresztą w przeszłości, że premiery niektórych procesorów HEDT odpuszczaliśmy, jednak z własnego wyboru nigdy nie pomijaliśmy flagowca inicjującego nową rodzinę np.: <a href="https://www.purepc.pl/procesory/test_procesora_intel_core_i97900x_skylakex_witaj_lga_2066">Core i9-7900X</a>. Aktualna sytuacja wygląda trochę inaczej - jesteśmy przecież świeżo po testach <a href="https://www.purepc.pl/procesory/test_procesorow_amd_ryzen_9_3950x_vs_intel_core_i9_9960x">AMD Ryzen 9 3950X</a>, któremu jako jedyny portal w kraju zorganizowaliśmy do porównania <a href="https://www.purepc.pl/procesory/test_procesorow_amd_ryzen_9_3950x_vs_intel_core_i9_9960x">Intel Core i9-9960X</a>, ponieważ Intel podesłał tylko sampla Core i9-9980XE. Baza wyników była gotowa na przyjęcie kolejnego zawodnika wagi ciężkiej, a osobiście dopytywałem osobę dopowiedzianą za procesory, kiedy nastąpi dostępność Cascade Lake X. No cóż... ostatecznie o debiucie dowiedziałem się z bardziej oficjalnych źródeł (pomidor!). Jest to cenne doświadczenie i solidna nauczka na przyszłość.</p>
      <table bordered="">
        <tr>
          <td>Specyfikacja</td>
          <td>Core i9-10900X</td>
          <td>Core i9-10920X</td>
          <td>Core i9-10940X</td>
          <td>Core i9-10980XE</td>
        </tr>
        <tr>
          <td>Mikroarchitektura</td>
          <td>Skylake</td>
          <td>Skylake</td>
          <td>Skylake</td>
          <td>Skylake</td>
        </tr>
        <tr>
          <td>Rodzina CPU</td>
          <td>Cascade Lake-X</td>
          <td>Cascade Lake-X</td>
          <td>Cascade Lake-X</td>
          <td>Cascade Lake-X</td>
        </tr>
        <tr>
          <td>Ilość rdzeni/wątków</td>
          <td>10/20</td>
          <td>12/24</td>
          <td>14/28</td>
          <td>18/36</td>
        </tr>
        <tr>
          <td>Taktowanie bazowe</td>
          <td>3,7 GHz</td>
          <td>3,5 GHz</td>
          <td>3,3 GHz</td>
          <td>3,0 GHz</td>
        </tr>
        <tr>
          <td>Taktowanie Turbo Boost 2.0</td>
          <td>4,5 GHz</td>
          <td>4,6 GHz</td>
          <td>4,6 GHz</td>
          <td>4,6 GHz</td>
        </tr>
        <tr>
          <td>Taktowanie Turbo Boost 3.0</td>
          <td>4,7 GHz</td>
          <td>4,8 GHz</td>
          <td>4,8 GHz</td>
          <td>4,8 GHz</td>
        </tr>
        <tr>
          <td>Taktowanie maksymalne (wszystkie rdzenie)</td>
          <td>3,8 GHz</td>
          <td>4,3 GHz</td>
          <td>4,1 Hz</td>
          <td>3,8 GHz</td>
        </tr>
        <tr>
          <td>Kontroler pamięci</td>
          <td>DDR4-2933<br/>Quad Channel</td>
          <td>DDR4-2933<br/>Quad Channel</td>
          <td>DDR4-2933<br/>Quad Channel</td>
          <td>DDR4-2933<br/>Quad Channel</td>
        </tr>
        <tr>
          <td>TDP</td>
          <td>165W</td>
          <td>165W</td>
          <td>165W</td>
          <td>165W</td>
        </tr>
        <tr>
          <td>Cena</td>
          <td>590 USD</td>
          <td>689 USD</td>
          <td>784 USD</td>
          <td>979 USD</td>
        </tr>
      </table>
      <p>Trudno mi udzielić jasnej odpowiedzi gdzie pojawił się problem - czy procesor nie przyjechał ponieważ zawiodła komunikacja, działanie było celowe bo użyliśmy <a href="https://www.purepc.pl/procesory/test_procesorow_amd_ryzen_9_3950x_vs_intel_core_i9_9960x">Core i9-9960X zamiast Core i9-9980X</a>, czy może pojawił się jeszcze inny czynnik. Na maila z zapytaniem póki co odpowiedzi nie otrzymałem. Dodam jednocześnie, ze dokładnie te same osoby odpowiadają za sample Core i3-9100F, Core i9-9980XE oraz Core i5-9400F, jakie otrzymaliśmy bez problemów, a których testy widzieliście lub dopiero zobaczycie na naszych łamach. Szkoda, że doszło do takiego obrotu spraw, głównie dlatego, że porównanie<a href="https://www.purepc.pl/procesory/test_procesorow_amd_ryzen_9_3950x_vs_intel_core_i9_9960x"> Core i9-9960X oraz AMD Ryzen 3950X</a> cieszyło się bardzo dużą popularnością, co widać chociażby po liczbie komentarzy. Z mojej strony chęć sprawdzenia Cascade Lake X oczywiście była, niemniej w ostatecznym rozrachunku sampla Core i9-10980XE załatwimy swoimi drogami, nie będziemy ponownie do Intela o niego występować. Ziarno niepewności zostało zasiane i zobaczymy co z tego wykiełkuje :) Tymczasem zachęcam odwiedzić <a href="https://www.purepc.pl/procesory/test_procesorow_amd_ryzen_9_3950x_vs_intel_core_i9_9960x">TEST flagowego Ryzena</a>, bo Cascade Lake X jest praktycznie odgrzewanym Skylake X.</p>
      <footer>Źródło: PurePC</footer>
      <related>
        <h4>Powiązane publikacje</h4>
        <a href="https://www.purepc.pl/procesory/amd_ryzen_threadripper_3990x_premiera_procesora_w_2020_roku"/>
        <a href="https://www.purepc.pl/procesory/amd_zen_3_bedzie_nowa_architektura_z_ipc_wyzszym_o_15_od_zen_2"/>
        <a href="https://www.purepc.pl/procesory/intel_tiger_lakey_tajemniczy_procesor_ujawniony_w_geekbench"/>
        <a href="https://www.purepc.pl/procesory/procesory_amd_ryzen_threadripper_1_i_2_gen_znacznie_stanialy"/>
        <a href="https://www.purepc.pl/procesory/amd_athlon_300g_tanie_apu_dla_budzetowych_komputerow"/>
      </related>
    </article>
  </body>
</html>