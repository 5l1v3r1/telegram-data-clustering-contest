<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905117/hendrikx-speculeert-over-vertrek-kompany-bij-anderlecht-en-terugkeer-naar-man-city.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T09:19:00+00:00"/>
    <meta property="og:title" content="Verlaat Kompany Anderlecht al voor Man City? &quot;Ik zie het wel gebeuren&quot;"/>
    <meta property="og:description" content="De voorbije weken deed het gerucht dat Vincent Kompany terug zou keren naar Manchester City. Een scenario waar Marc Hendrikx wel in gelooft."/>
  </head>
  <body>
    <article>
      <h1>Verlaat Kompany Anderlecht al voor Man City? "Ik zie het wel gebeuren"</h1>
      <address>
        <time datetime="2019-11-25T09:19:00+00:00">25 Nov 2019, 09:19</time>
      </address>
      <p>
        <b>De voorbije weken deed het gerucht dat Vincent Kompany terug zou keren naar Manchester City. Een scenario waar Marc Hendrikx wel in gelooft.</b>
      </p>
      <p>"In welke rol dat zou zijn, is me niet duidelijk. Is dat vreemd? Misschien wel, maar anderzijds zie ik het wel gebeuren, hoor. Want wat zie en hoor je nog van en over Kompany bij Anderlecht? Niks", vertelt Hendrikx in <i>Het Belang van Limburg</i>.</p>
      <p>De ex-speler van Anderlecht denkt dan ook dat Kompany mogelijk het hazenpad kiest. "Het zou me niet verbazen als hij Anderlecht al opnieuw zou verlaten. Sinds de komst van Frank Vercauteren is het erg stil geworden rond Kompany. Niemand die precies weet waar hij zit en wat zijn functie nu eigenlijk is. Iedereen wacht op duidelijkheid."</p>
      <p>Volgens Hendrikx moet paars-wit duidelijkheid brengen over de functie van Kompany. "Die moet er toch snel komen, een club als Anderlecht is niet gebaat bij deze gang van zaken. Natuurlijk zou een vertrek van Kompany een gemis zijn voor Anderlecht. Maar alleen als hij 100% fit zou zijn, dan zou hij van groot belang kunnen zijn voor paars-wit. Op dit moment is dat niet zo", besluit hij.</p>
    </article>
  </body>
</html>