<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837613-za-tri-dni-tesla-otrimala-200-tisyach-zamovlen-na-novu-model-cybertruck"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T09:56:00+00:00"/>
    <meta property="og:title" content="За три дні Tesla отримала 200 тисяч замовлень на нову модель Cybertruck"/>
    <meta property="og:description" content="КИЇВ. 25 листопада. УНН. Компанія Tesla отримала 200 тисяч замовлень на нову модель Cybertruck всього за три дні. Про це повідомив голова компанії Ілон Маск …"/>
  </head>
  <body>
    <article>
      <h1>За три дні Tesla отримала 200 тисяч замовлень на нову модель Cybertruck</h1>
      <address><time datetime="2019-11-25T09:56:00+00:00">25 Nov 2019, 09:56</time> by <a rel="author">Марк Омелянюк</a></address>
      <p><b>КИЇВ. 25 листопада. УНН. </b>Компанія Tesla отримала 200 тисяч замовлень на нову модель Cybertruck всього за три дні. Про це повідомив голова компанії Ілон Маск на своїй сторінці в Twitter, інформує <b>УНН</b>.</p>
      <p>Через кілька днів після презентації нової моделі Cybertruck американська компанія Tesla отримала близько 200 тисяч замовлень на футуристичний броньований пікап. Цю цифру назвав у ніч на понеділок, 25 листопада, голова компанії Ілон Маск.</p>
      <p>Бажаючі придбати Cybertruck можуть зарезервувати для себе один з автомобілів, серійний випуск яких планується почати у 2022 році. Для цього необхідно заплатити заставу в сумі 100 доларів, яку згодом, у разі відмови від покупки, виробники обіцяють повернути.</p>
      <p>Як повідомлялося раніше, в Сан-Франциско 22 листопада було <a href="https://www.unn.com.ua/uk/news/1837188-tesla-ofitsiyno-predstavila-bronovaniy-elektropikap-cybertruck">презентовано новий автомобіль Tesla Cybertruck</a>, який став п'ятим електромобілем в лінійці американської компанії.</p>
      <p>Люкс-версія має три електромотори і здатна розігнатися до 96,6 кілометрів на годину за 2,9 секунди. Її вартість становить майже 70 тисяч доларів.</p>
      <p>Найдешевші автомобілі концепту будуть продавати по майже 40 тисяч доларів.</p>
      <figure>
        <iframe data-src="https://twitter.com/elonmusk/status/1198788116372344832?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>