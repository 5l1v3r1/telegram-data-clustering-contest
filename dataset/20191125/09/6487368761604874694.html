<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/dallos-bogi-puskas-peti/"/>
    <meta property="og:site_name" content="FEMINA"/>
    <meta property="article:published_time" content="2019-11-25T09:40:00+00:00"/>
    <meta property="og:title" content="Dallos Bogi szerelmesen ölelte Puskás Petit az X-Faktor kulisszái mögött"/>
    <meta property="og:description" content="Dallos Bogi az X-Faktor második élő show-ja után szerelmes fotót posztolt Puskás Petivel."/>
  </head>
  <body>
    <article>
      <h1>Dallos Bogi szerelmesen ölelte Puskás Petit az X-Faktor kulisszái mögött</h1>
      <h2>Dallos Bogi az X-Faktor második élő show-ja után szerelmes fotót posztolt Puskás Petivel.</h2>
      <address><time datetime="2019-11-25T09:40:00+00:00">25 Nov 2019, 09:40</time> by <a rel="author">Orbán Violetta</a></address>
      <p>Múlt csütörtökön egy lesifotó után derült ki, hogy <b>Dallos Bogi és Puskás Peti</b> egy párt alkot. Aznap este az X-Faktor két mentora egy közös fotóval tudatta, hogy a hír igaz, valóban szerelmesek egymásba. </p>
      <p>A 34 éves énekes-színész és a 22 éves énekesnő ugyanakkor nem nyilatkozott arról, hogyan és mikor szerettek egymásba, csupán Dallos Bogi egy meg nem nevezett barátja mesélte azt, hogy a két zenész a Mentorházban eltöltött napok során jött rá, hogy több van köztük barátságnál. Ezek után sok néző árgus szemekkel figyelte az X-Faktor múlt szombati, második élő show-ját, vajon beszélnek-e a mentorok a magánéletükről, észre lehet-e venni a műsorban, hogy egy párt alkotnak.   </p>
      <p>Dallos Bogiról és Puskás Petiről csak a szünetekben tudott a <a href="https://www.blikk.hu/galeria/dallos-bogi-puskas-pesti-lopott-erintesei-az-x-faktorban/hnfc7ng?utm_source=hirkereso&amp;utm_medium=hirkereso&amp;utm_campaign=hirkereso"><b>Blikk fotósa</b></a> néhány árulkodó képet készíteni, amelyeken gyengéden megérintették egymást, de az élő műsorban ügyeltek arra, ne állapíthassa meg róluk senki, hogy szerelmesek egymásba. </p>
      <p>Vasárnap ugyanakkor Dallos Bogi kiposztolt az Instagram-oldalára egy szerelmes képet, amelyen Puskás Petivel egymást ölelik. </p>
      <blockquote>Én büszke vagyok rád, és nagyon szeretlek!</blockquote>
      <p>- írta az énekesnő, aki valószínűleg arra utalt, hogy szerelme a november 23-i adásban elveszítette az utolsó zenekarát, a Take 3 is kiesett. "Szeretlek" - a vallomásra Puskás Peti ezt válaszolta.</p>
      <figure>
        <img src="https://kep.index.hu/1/0/3049/30495/304953/30495389_3132c5aa8b5fc49c940a9acb16d44d2a_wm.jpg"/>
        <figcaption>Az X-Faktor második élő adása után feltöltött szerelmes fotóra számos gratuláció érkezett, a kommentelők szerint cukik együtt.<cite>Instagram/Dallos Bogi</cite></figcaption>
      </figure>
      <figure>
        <img src="https://kep.cdn.indexvas.hu/1/0/3049/30495/304953/30495391_2010c7ec52290291c861aa2785c020b8_wm.jpg"/>
        <figcaption>November 21-én ezzel a szerelmes fotóval és egy szívecskével tudatták, a hír igaz, egy párt alkotnak.<cite>Instagram/Dallos Bogi</cite></figcaption>
      </figure>
      <figure>
        <img src="https://kep.index.hu/1/0/3049/30495/304953/30495393_ff66a92b9b3c1df86804a702a1836658_wm.jpg"/>
        <figcaption>Dallos Bogi nagyon dögös szerelést viselt az X-Faktor november 23-i adásában.<cite>RTL Klub, Instagram/Dallos Bogi</cite></figcaption>
      </figure>
      <figure>
        <img src="https://kep.index.hu/1/0/3049/30495/304953/30495395_c8ffe9f79c48aae6c756df817cd7c46c_wm.jpg"/>
        <figcaption>A nézők nem vehettek észre semmit abból, hogy az egymás mellett ülő két mentor, Puskás Peti és Dallos Bogi egy párt alkot.<cite>RTL Klub</cite></figcaption>
      </figure>
      <figure>
        <img src="https://kep.index.hu/1/0/3049/30495/304953/30495399_c31b7a4e453a13b232703cb3e0a92cf0_wm.jpg"/>
        <figcaption>Bennfentesek szerint 34 éves énekes-színész és a 22 éves énekesnő a Mentorházban jött rá, már nem csak barátok, hanem szerelmesek egymásba.<cite>Instagram/Dallos Bogi</cite></figcaption>
      </figure>
    </article>
  </body>
</html>