<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/auto-moto/me-timi-ekkinisis-sta-17900-eyro-olokainoyrgio-nissan-juke"/>
    <meta property="og:site_name" content="The Pressroom"/>
    <meta property="article:published_time" content="2019-11-25T09:12:32+00:00"/>
    <meta property="og:title" content="Με τιμή εκκίνησης στα 17.900 ευρώ το ολοκαίνουργιο Nissan JUKE"/>
    <meta property="og:description" content="Τις τελευταίες ημέρες του 2019 θα είναι διαθέσιμο το ολοκαίνουργιο Nissan Juke στις  εξοπλιστικές εκδόσεις Energy, Acenta, N-Connecta, N-Design και Techna. Έχοντας θέσει ψηλά τον πήχη στα compactcrossovers, εδώ και σχεδόν μια δεκαετία, μέσω της ξεχωριστής προσωπικότητάς του, η επόμενη γενιά του Nissan JUKE ήρθε για να “ανακατέψει” και πάλι τα νερά της κατηγορίας του."/>
  </head>
  <body>
    <article>
      <h1>Με τιμή εκκίνησης στα 17.900 ευρώ το ολοκαίνουργιο Nissan JUKE</h1>
      <address>
        <time datetime="2019-11-25T09:12:32+00:00">25 Nov 2019, 09:12</time>
      </address>
      <p>
        <b>Τις τελευταίες ημέρες του 2019 θα είναι διαθέσιμο το ολοκαίνουργιο Nissan Juke στις  εξοπλιστικές εκδόσεις Energy, Acenta, N-Connecta, N-Design και Techna.</b>
      </p>
      <p>Έχοντας θέσει ψηλά τον πήχη στα compactcrossovers, εδώ και σχεδόν μια δεκαετία, μέσω της ξεχωριστής προσωπικότητάς του, η επόμενη γενιά του Nissan JUKE ήρθε για να “ανακατέψει” και πάλι τα νερά της κατηγορίας του.</p>
      <p>Άνετο crossover, με επιδόσεις , υψηλά επίπεδα τεχνολογίας και άνετη και ασφαλή οδήγηση το Juke φθάνει στην Ελλάδα με …αξιώσεις.</p>
      <figure>
        <img src="https://www.thepressroom.gr/sites/default/files/inline-images/N2_6.JPG"/>
      </figure>
      <p>Το Juke τροφοδοτείται από έναν αποδοτικό,  τρικύλινδρο  DIG- υπερτροφοδοτούμενο βενζινοκινητήρα του  1,0 λίτρου, που κατασκευάζεται στο Sunderland. Με 117 PS, προσφέρει στον οδηγό του βελτιωμένες επιδόσεις,  οικονομία καυσίμου και πολιτισμένη λειτουργία. Διαθέσιμο με ένα 6-τάχυτο χειροκίνητο κιβώτιο, ή εναλλακτικά με ένα σπορ κιβώτιο διπλού συμπλέκτη (DCT) 7 ταχυτήτων με paddles, καθώς και με έναν επιλογέα τρόπου οδήγησης (Eco, Standard, Sport), ο οδηγός του θα μπορεί να επιλέξει  το στυλ οδήγησης που επιθυμεί, για τη μέγιστη οδηγική απόλαυση.</p>
      <p>Με σχεδόν 1 εκατομμύριο αυτοκίνητα να κυκλοφορούν στους Ευρωπαϊκούς δρόμους, το Nissan JUKE ανταποκρίθηκε στο έπακρο στις απαιτήσεις των Ευρωπαίων αγοραστών, χάρη στον ξεχωριστό σχεδιασμό του. Η επόμενη γενιά του JUKE, έρχεται για να προσελκύσει τους Ευρωπαίους οδηγούς που εκτιμούν το σχεδιασμό, την τεχνολογία και τις επιδόσεις, σε συνδυασμό με την πρακτικότητα, στην κατηγορία των crossovers. Με το ProPILOT και την κορυφαία συνδεσιμότητα, το JUKE φέρνει το NissanIntelligentMobility, το όραμα της Nissan για την αλλαγή του τρόπου με τον οποίο τα αυτοκίνητα κινούνται, οδηγούνται και ενσωματώνονται στην κοινωνία.</p>
      <figure>
        <img src="https://www.thepressroom.gr/sites/default/files/inline-images/N3_5.JPG"/>
      </figure>
      <p>Το Νέο Juke έρχεται  τώρα με την τεχνολογία ψυχαγωγίας και οδηγικής υποστήριξης του NissanConnect. Διαθέτοντας την τεχνολογία NissanIntelligentMobility, το νέο μοντέλο είναι το πιο συνδεδεμένο Nissan από ποτέ, ενισχύοντας τον έλεγχο του  οδηγού. Με το νέο σύστημα πληροφοριών και ψυχαγωγίας NissanConnect, οι επιβάτες του Νέου Juke,  μπορούν να χρησιμοποιούν το AppleCarPlay® και το AndroidAuto για να “αντανακλούν” τις αγαπημένες τους εφαρμογές από το smartphone τους, στην οθόνη αφής 8 ιντσών. Παράλληλα, ο οδηγός μπορεί να αποκτήσει πρόσβαση στους χάρτες TomTom&amp;LiveTraffic ή να ενεργοποιήσει το δικό του In-CarWi-Fi, προκειμένου να επιτρέψει στους επιβάτες να συνδέσουν τους φορητούς υπολογιστές ή τα tablet τους.</p>
      <p>Επιπλέον, το Juke προσφέρει ένα πλήρες πακέτο τεχνολογιών ασφάλειας, όπως η Έξυπνη Πέδηση Έκτακτης Ανάγκης με Αναγνώριση Πεζών και Ποδηλάτων, η Αναγνώριση Σημάτων Κυκλοφορίας, η Έξυπνη Παρέμβαση Εσφαλμένης Αλλαγής Λωρίδας, το Σύστημα Προειδοποίησης Πίσω Διασταυρούμενης Κυκλοφορίας και η Παρέμβαση Τυφλού Σημείου, ως μια μοναδική “πρεμιέρα” της για την συγκεκριμένη κατηγορία. Η Παρέμβαση Τυφλού Σημείου, προειδοποιεί τον οδηγό όταν ένα αυτοκίνητο μπαίνει στο τυφλό σημείο του (κατά την αλλαγή λωρίδας) και επαναφέρει το Juke πίσω στη λωρίδα του. Η προηγμένη τεχνολογία ProPILOT της Nissan, η οποία προσφέρει ηλεκτρονική υποβοήθηση στο τιμόνι, την επιτάχυνση και την πέδηση, θα είναι διαθέσιμη στο Juke για πρώτη φορά. Σχεδιασμένο για χρήση σε αυτοκινητόδρομους και σε μία λωρίδα κυκλοφορίας, το ProPILOT επιταχύνει και επιβραδύνει το όχημα, ούτως ώστε ο οδηγός να διατηρεί την σωστή απόσταση και ταχύτητα και με το αυτοκίνητο εντός της λωρίδας κυκλοφορίας.</p>
      <figure>
        <img src="https://www.thepressroom.gr/sites/default/files/inline-images/N4_2.JPG"/>
      </figure>
      <p>Οι τιμές του νέου Nissan JUKE ξεκινούν από τις 17.900€ για την αρχική έκδοση Energy με το χειροκίνητο κιβώτιο ταχυτήτων έξι σχέσεων και από τις 20.900€ με το αυτόματο κιβώτιο επτά  ταχυτήτων DCT (διπλού συμπλέκτη), στην έκδοση Acenta.</p>
    </article>
  </body>
</html>