<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/tragiczny-wypadek-z-udzialem-pieszego/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T09:40:00+00:00"/>
    <meta property="og:title" content="Tragiczny wypadek z udziałem pieszego"/>
    <meta property="og:description" content="Do tragicznego wypadku doszło w minioną sobotę w miejscowości Horodyszcze. Nie żyje mężczyzna, na którego najechał kierowca volkswagena."/>
  </head>
  <body>
    <article>
      <h1>Tragiczny wypadek z udziałem pieszego</h1>
      <address>
        <time datetime="2019-11-25T09:40:00+00:00">25 Nov 2019, 09:40</time>
      </address>
      <p>
        <b>Do tragicznego wypadku doszło w minioną sobotę w miejscowości Horodyszcze. Nie żyje mężczyzna, na którego najechał kierowca volkswagena.</b>
      </p>
      <p>W minioną sobotę około godziny 7 na ul. Łąkowej w miejscowości Horodyszcze w powiecie bialskim doszło do zdarzenia drogowego z udziałem pieszego. Na miejscu interweniowała straż pożarna, zespół ratownictwa medycznego oraz policja.</p>
      <p>Ze wstępnych ustaleń wynika, że kierujący samochodem osobowym marki Volkswagen 57-letni mieszkaniec gminy Wisznice na zjeździe drogi asfaltowej najechał na leżącego mężczyznę. Gdy na miejsce dotarł zespół ratownictw medycznego pieszy już nie żył. Poszkodowanym okazał się 68-letni mieszkaniec Wisznic.</p>
      <p>Policjanci ustalają szczegółowe okoliczności zdarzenia, m.in. to, czy 68-latek żył w momencie wypadku. Kierujący pojazdem był trzeźwy.</p>
      <p>(fot. Policja Biała Podlaska)</p>
    </article>
  </body>
</html>