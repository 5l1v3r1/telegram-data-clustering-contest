<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/a101den-cercevesiz-ekranli-honor-9x-satin-almayi-dusunenlere-mujde/"/>
    <meta property="og:site_name" content="LOG"/>
    <meta property="article:published_time" content="2019-11-25T09:30:35+00:00"/>
    <meta property="og:title" content="A101’den çerçevesiz ekranlı Honor 9X satın almayı düşünenlere müjde"/>
    <meta property="og:description" content="Honor geçtiğimiz hafta Honor 9X’i Türkiye’de satışa sunmuştu. 2.699 TL olan Honor 9X ilgili güzel bir kampanya haberini sizlerle paylaşmak istiyoruz."/>
  </head>
  <body>
    <article>
      <h1>A101’den çerçevesiz ekranlı Honor 9X satın almayı düşünenlere müjde</h1>
      <address><time datetime="2019-11-25T09:30:35+00:00">25 Nov 2019, 09:30</time> by <a rel="author">Deniz İNCE</a></address>
      <p>Honor geçtiğimiz hafta Honor 9X’i Türkiye’de <a href="https://www.log.com.tr/honor-9x-turkiyede-satisa-cikti-iste-fiyati-ve-ozellikleri/galeri/1/"><b>satışa sunmuştu</b></a>. Türkiye satış fiyatı <b>2.699 TL</b> olan telefonla ilgili güzel bir kampanya haberini sizlerle paylaşmak istiyoruz. <a href="https://www.hihonor.com/tr/products/smartphone/honor9x/?fromBanner=home_content_HONOR-9X/"><b>Honor 9X</b></a>, A101 marketlerine geliyor. </p>
      <p>A101 marketler zinciri, Honor 9X satın almak isteyenleri mutlu edeceğe benziyor. 28 Kasım’da gerçekleşecek kampanya kapsamında Honor 9X, A101 marketlerinde <b>2.599 TL</b>’den satışa sunulacak. Telefonu satın alan kullanıcılara ayrıca Honor Band 5 hediye edilecek. Telefonu satın almayı düşünüyorsanız elinizi çabuk tutmakta yarar var. Çünkü telefonlar sınırlı sayıda A101’da piyasaya sunulacak.</p>
      <p>Motorlu bir ön kamera sistemi sayesinde bir çentiğe sahip olmayan Honor 9X’in kısaca özelliklerinden bahsetelim. Parmak izi sensörüyle birlikte gelen telefon gücünü Kirin 810 işlemcisinden alıyor. 4 GB RAM’e 128 GB’lık dahili hafızanın tercih edildiği modelde 2340×1080 piksel çözünürlüklü 6,59 inç ekran bulunuyor. F/2.2 diyaframlı 16 megapiksel ön kamerayla birlikte telefonun arka tarafında 48 megapiksel F1.8 + 2 megapiksel derinlik ve 8 megapiksel geniş açı olmak üzere üçlü kamera sistemi yer alıyor. 10W hızlı şarj sistemine de destek veren telefonun Android 9 Pie yüklü çıktığını söyleyelim.</p>
      <h3>Honor 9X ile birlikte Honor 9 Lite da A101’e geliyor</h3>
      <p>A101 Honor 9X haricinde Honor 9 Lite’ı da 1.099 TL’den satışa sunuyor. 8 çekirdekli Kirin 659 işlemcisinin tercih edildiği modelde ön ve arka tarafta toplam dört adet kamera yer alıyor. Yüz tanıma sisteminin de olduğu telefonun pil kapasitesi ise 3.000 mAh.</p>
      <figure>
        <img src="https://www.log.com.tr/wp-content/uploads/2019/11/Honor-9X-02.jpg"/>
      </figure>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/fiyatiyla-fark-yaratacak-honor-magic-watch-2-akilli-saat-sizdirildi/"/>
      </related>
    </article>
  </body>
</html>