<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/ochrona-zdrowia/rusza-budowa-quot-budzika-quot-do-doroslych,135508.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-25T09:54:00+00:00"/>
    <meta property="og:title" content="Rusza budowa &quot;Budzika&quot; do dorosłych"/>
    <meta property="og:description" content="Obok Mazowieckiego Szpitala Bródnowskiego w Warszawie, Fundacja „Akogo?” rozpoczyna budowę Kliniki „Budzik” dla dorosłych. Obiekt powstanie na działce, która jest własnością samorządu Mazowsza.&lt;br /&gt;&lt;br /&gt;&lt;br /&gt;"/>
  </head>
  <body>
    <article>
      <h1>Rusza budowa "Budzika" do dorosłych</h1>
      <address><time datetime="2019-11-25T09:54:00+00:00">25 Nov 2019, 09:54</time> by <a rel="author">Tomasz Jakubowski  </a></address>
      <h4>Obok Mazowieckiego Szpitala Bródnowskiego w Warszawie, Fundacja „Akogo?” rozpoczyna budowę Kliniki „Budzik” dla dorosłych. Obiekt powstanie na działce, która jest własnością samorządu Mazowsza.</h4>
      <hr/>
      <p>Uroczyste rozpoczęcie budowy odbędzie się 26 listopada we wtorek o godz. 13.00 na terenie Mazowieckiego Szpitala Bródnowskiego.</p>
      <p>Fundacja "Akogo?" została założona w 2002 roku przez aktorkę Ewę Błaszczyk. Jej celem było wybudowanie Kliniki Neurorehabilitacyjnej „Budzik” przy Centrum Zdrowia Dziecka, będącej pierwszą w Polsce kliniką dla dzieci po ciężkich urazach mózgu.</p>
      <p>Klinika została uruchomiona w lipcu 2013 roku jako pierwszy w Polsce wzorcowy szpital dla dzieci po ciężkich urazach mózgu. Klinika działa przy warszawskim Centrum Zdrowia Dziecka.</p>
      <p>Budowa placówki, której koszt wyniósł ponad 20 mln zł, została sfinansowana przez Fundację "Akogo?" dzięki ofiarności wielu darczyńców indywidualnych, firm, fundacji oraz środków UE.</p>
      <p>Obecnie klinika posiada 15 łóżek, z pełną infrastrukturą niezbędną do hospitalizacji i rehabilitacji neurologicznej dzieci po ciężkich urazach mózgu. Do kliniki przyjmowane są dzieci przebywające w śpiączce nie dłużej niż 12 miesięcy od urazu lub 6 miesięcy jeśli śpiączka wystąpiła z przyczyn nieurazowych, dzieci mogą być leczone w Klinice przez okres 12 miesięcy, z możliwością przedłużenia o kolejne 3 miesiące. </p>
      <p>Leczenie w Klinice jest bezpłatne dzięki finansowaniu ze środków NFZ.</p>
      <p> </p>
    </article>
  </body>
</html>