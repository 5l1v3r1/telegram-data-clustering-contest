<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/25/thrissur-eravu-tfm-school.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-25T09:02:00+00:00"/>
    <meta property="og:title" content="സ്കൂൾ നിറയെ പൊന്തക്കാടും മാളവും, കുരുന്നുകളുടെ ജീവന് ഭിഷണി; മുന്നറിയിപ്പുമായി നാട്ടുകാർ"/>
    <meta property="og:description" content="തൃശൂര്‍∙ എറവ് ടിഎഫ്എം സ്കൂളില്‍ വിദ്യാര്‍ഥികളുടെ ജീവനു ഭീഷണിയായി മാളങ്ങള്‍. സ്കൂള്‍ വളപ്പിലെ ദുരവസ്ഥയ്ക്കെതിരെ ജനരോഷം ശക്തമാണ്. എഴുപതു സെന്‍റ്.thrissur. Eravu TFM School. Holes. Burrows. malayalam news. mnaorama online. latest news.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>സ്കൂൾ നിറയെ പൊന്തക്കാടും മാളവും, കുരുന്നുകളുടെ ജീവന് ഭിഷണി; മുന്നറിയിപ്പുമായി നാട്ടുകാർ</h1>
      <address><time datetime="2019-11-25T09:02:00+00:00">25 Nov 2019, 09:02</time> by <a rel="author">മനോരമ ലേഖകൻ</a></address>
      <p>തൃശൂര്‍∙  എറവ് ടിഎഫ്എം സ്കൂളില്‍ വിദ്യാര്‍ഥികളുടെ ജീവനു ഭീഷണിയായി മാളങ്ങള്‍. സ്കൂള്‍ വളപ്പിലെ ദുരവസ്ഥയ്ക്കെതിരെ ജനരോഷം ശക്തമാണ്. എഴുപതു സെന്‍റ് ഭൂമിയിലാണ് എറവ് ടിഎഫ്എം സ്കൂള്‍. ആകെയുള്ളതു രണ്ടു കെട്ടിടവും 36 കുട്ടികളും  ഏഴ് അധ്യാപകരുമാണ്. പൊന്തക്കാട് നിറഞ്ഞതാണ് സ്കൂള്‍ വളപ്പ്. ഇഴജന്തുക്കളുടെ ശല്യവും രൂക്ഷവും. പരിതാപകരമായ സ്ഥിതി തിരിച്ചറിഞ്ഞ നാട്ടുകാര്‍ പൊന്തക്കാട് വെട്ടാനിറങ്ങി. വിദ്യാര്‍ഥികള്‍ ഭക്ഷണം കഴിക്കാനിരിക്കുന്ന സ്ഥലത്താണെങ്കില്‍ മാളങ്ങളാണ്. </p>
      <p>ശുചിമുറിയിലേക്കു പോകാനും വിദ്യാര്‍ഥികള്‍ പൊന്തക്കാട് പിന്നിടണം. വിദ്യാര്‍ഥികളുടെ ജീവനു സംരക്ഷണം നല്‍കും വിധം സ്കൂള്‍ വൃത്തിയായി സൂക്ഷിച്ചില്ലെങ്കില്‍ അധ്യായനം തടയുമെന്നാണ് നാട്ടുകാരുടെ മുന്നറിയിപ്പ്. അതേസമയം പഞ്ചായത്തിൽ അപേക്ഷിച്ചിട്ടും തൊഴിലുറപ്പുകാരെ വിട്ടുകിട്ടാത്തതാണ് പരിസരം വൃത്തികേടായി കിടക്കാൻ കാരണമെന്ന് സ്കൂൾ പ്രിൻസിപ്പൽ പറഞ്ഞു.</p>
      <p><b>English Summary</b> : Protest against pathetic condition of Thrissur Eravu TFM school</p>
    </article>
  </body>
</html>