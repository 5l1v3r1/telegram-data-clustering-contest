<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/prima-reuniune-a-conducatorilor-de-federatii-fotbalistice-europene-in-romania-1922400725172019110919179764"/>
    <meta property="og:site_name" content="News.ro"/>
    <meta property="article:published_time" content="2019-11-25T09:07:17+00:00"/>
    <meta property="og:title" content="Prima reuniune a conducătorilor de federaţii fotbalistice europene în România"/>
    <meta property="og:description" content="Preşedinţii asociaţiilor naţionale şi secretarii generali se întâlnesc anual pentru o reuniune de lucru, în cadrul Top Executive Programme UEFA."/>
  </head>
  <body>
    <article>
      <h1>Prima reuniune a conducătorilor de federaţii fotbalistice europene în România</h1>
      <address><time datetime="2019-11-25T09:07:17+00:00">25 Nov 2019, 09:07</time> by <a rel="author">Adrian Petculescu</a></address>
      <p>
        <b>Preşedinţii asociaţiilor naţionale şi secretarii generali se întâlnesc anual pentru o reuniune de lucru, în cadrul Top Executive Programme UEFA.</b>
      </p>
      <p>Potrivit frf.ro, anul acesta, evenimentul are loc în premieră în capitala României.</p>
      <p>Reprezentanţii tuturor celor 55 de federaţii fotbalistice de pe continent, preşedinţi şi secretari generali, împreună cu preşedintele UEFA, Aleksander Ceferin, vor fi la Bucureşti în 29 noiembrie 2019, în cadrul Top Executive Programme UEFA. Acest format, creat în 2005, presupune analiza şi dezbaterea elementelor strategice privind dezvoltarea fotbalului cu precădere în perspectivă organizaţională şi de business.</p>
      <p>Pentru prima oară, această reuniune va fi găzduită de Federaţia Română de Fotbal, la Bucureşti, cu o zi înaintea tragerii la sorţi pentru Euro 2020.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>