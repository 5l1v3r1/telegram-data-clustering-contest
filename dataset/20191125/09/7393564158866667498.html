<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2583507/vodafone-ukraina-prodali-inozemnomu-investoru"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-25T09:00:00+00:00"/>
    <meta property="og:title" content="&quot;Vodafone Україна&quot; продали іноземному інвестору"/>
    <meta property="og:description" content="Група компаній NEQSOL Holding оголошує про підписання угоди своєю підконтрольною компанією про придбання Vodafone Україна"/>
  </head>
  <body>
    <article>
      <h1>"Vodafone Україна" продали іноземному інвестору</h1>
      <address><time datetime="2019-11-25T09:00:00+00:00">25 Nov 2019, 09:00</time> by <a rel="author">Євгенія Пласконь</a></address>
      <p>
        <i>25 листопада стало відомо, що міжнародна група компаній NEQSOL Holding збирається викупити у ПАТ "МТС" телекомунікаційний бізнес в Україні, а саме - Vodafone Україна. Мобільного оператора продадуть за посередництва компанії ТОВ Telco Solutions and Investments (підконтрольної ТОВ Bakcell).</i>
      </p>
      <p>Як повідомили 032.ua у пресслужбі Vodafone Україна, компанія продасть свою 100% частку в компанії Preludium BV (Нідерланди) через своє дочірнє підприємство Allegretto Holding S.a.r.l. (Люксембург). Йдеться про вартість у розмірі 734 мільйони доларів США. Придбання телекомунікаційної компанії в Україні фінансуватиметься переважно за рахунок ресурсів від міжнародних фінансових структур.</p>
      <p>У компанії додали, що таким чином сподіваються розширити бізнес на світовому ринку, інвестувати в інноваційні та надійні телекомунікаційні рішення. Зміна власника, за словами керівництва компанії, не вплине на операційну діяльність Vodafone Україна. Компанія продовжить надавати послуги під брендом Vodafone і надалі виконуватиме всі зобов'язання перед співробітниками, клієнтами та партнерами.</p>
      <p>Додамо, що група компаній NEQSOL Holdingохоплює нафтогазову, телекомунікаційну, високотехнологічну та будівельну галузі; здійснює діяльність у Сполученому Королівстві, США, Туреччині, Азербайджані, Казахстані, ОАЕ, Бангладеші та інших країнах. Група розпочала діяльність у нафтогазовій галузі на початку 1990-х років, у телекомунікаційну галузь увійшла на початку 2000-х років.</p>
      <p>Нагадаємо, <a href="https://www.032.ua/news/2583336/13-carivnih-sobak-cekaut-na-dobrih-gospodariv-u-lkp-lev-foto">13 чарівних собак</a> чекають на добрих господарів у ЛКП "Лев".</p>
    </article>
  </body>
</html>