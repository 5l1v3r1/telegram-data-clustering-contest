<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/scalata-mercati-continuera-rischi/"/>
    <meta property="og:site_name" content="Trend Online"/>
    <meta property="article:published_time" content="2019-11-25T09:36:00+00:00"/>
    <meta property="og:title" content="La scalata dei mercati continuerà, ma con rischi più elevati"/>
    <meta property="og:description" content="Nel breve termine si prospetta una ripresa dell’economia globale."/>
  </head>
  <body>
    <article>
      <h1>La scalata dei mercati continuerà, ma con rischi più elevati</h1>
      <h2>Nel breve termine si prospetta una ripresa dell’economia globale, via via che diminuiscono i timori per il commercio globale e che si stabilizzano le economie manifatturiere.</h2>
      <address><time datetime="2019-11-25T09:36:00+00:00">25 Nov 2019, 09:36</time> by <a rel="author" href="https://www.trend-online.com/pierpaolo-molinengo/" target="_blank">Pierpaolo Molinengo</a></address>
      <p><b>Ripresa economica globale nel breve termine, nonostante il rallentamento di USA e Cina</b>, possibile recupero dell’azionario internazionale rispetto all’equity statunitense, dove invece i rischi saranno più elevati, e opportunità nel debito high yield. Sono alcuni degli spunti sulle prospettive per il 2020 emersi durante il Global Market Outlook, conferenza stampa annuale organizzata a New York da <a href="https://www.troweprice.com/">T. Rowe Price</a>, asset manager globale indipendente con circa $1.145 miliardi in gestione, fondato nel 1937 a Baltimora (USA), quotato sul NASDAQ dal 1986 e parte dell’indice S&amp;P 500 e dell’indice S&amp;P 500 Dividend Aristocrats. Diversi esperti della società sono intervenuti condividendo la propria view su economia globale, azionario USA e internazionale e obbligazionario globale.</p>
      <h3>Economia globale</h3>
      <p>Nel breve termine si prospetta una ripresa dell’economia globale, via via che diminuiscono i timori per il commercio globale e che si stabilizzano le economie manifatturiere. <b>L’inflazione rimarrà contenuta a livello mondiale, rispetto ai target delle banche centrali, anche se in alcune aree aumenterà la pressione salariale.</b> Per il 2020, il potenziale di rialzo della crescita globale resta tuttavia limitato e i rischi sono sbilanciati al ribasso.</p>
      <blockquote>Alan Levenson, Capo Economista per gli USA, ha commentato: mi aspetto che il prossimo anno l’impatto degli stimoli fiscali sarà neutrale nel complesso, anche se il margine per ulteriori tagli dei tassi varierà da economia a economia. L’inflazione nel complesso rimarrà ostinatamente ridotta, spianando la strada per una tendenza generale all’allentamento monetario. L’Europa sta affrontando fattori ciclici negativi per la domanda core, mentre l’economia statunitense dovrebbe rallentare nel corso del 2020. Con un’urbanizzazione che procede a ritmo più lento, il rallentamento economico in Cina è destinato a proseguire, anche se venisse meno la trade war. Inoltre, lo stimolo cinese resterà limitato, per contenere la crescita del debito nel Paese.</blockquote>
      <footer>
        <a href="https://www.trend-online.com/prp/scalata-mercati-continuera-rischi/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>