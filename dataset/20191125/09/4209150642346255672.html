<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Ljekari-upozoravaju-Asanz-bi-mogao-umrijeti/570341?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T09:06:06+00:00"/>
    <meta property="og:title" content="Ljekari upozoravaju: Asanž bi mogao umrijeti"/>
    <meta property="og:description" content="LONDON - Grupa ljekara poslala je pismo britanskom ministru unutrašnjih poslova Priti Patel u kojem su izrazili ozbiljnu zabrinutost zbog zdravstvenog stanja osnivača WikiLeaksa&quot; Džulijana Asanža."/>
  </head>
  <body>
    <article>
      <h1>Ljekari upozoravaju: Asanž bi mogao umrijeti</h1>
      <address><time datetime="2019-11-25T09:06:06+00:00">25 Nov 2019, 09:06</time> by <a rel="author">Srna</a></address>
      <p>LONDON - Grupa ljekara poslala je pismo britanskom ministru unutrašnjih poslova Priti Patel u kojem su izrazili ozbiljnu zabrinutost zbog zdravstvenog stanja osnivača WikiLeaksa" Džulijana Asanža.</p>
      <p>Oni su naveli da sumnjaju u sposobnost Asanža da izdrži suđenje o izručenju u SAD, koje je zakazano za februar sljedeće godine.</p>
      <p>U pismu koje je potpisalo 60 ljekara, uključujući stručnjake iz Velike Britanije, Australije, Evrope i Šri Lanke, navodi se da je neophodna hitna procjena fizičkog i psihičkog stanja Asanža, koji se nalazi u londonskom zatvoru Belmarš, javio je "Sputnjik".</p>
      <p>Stručnjaci upozoravaju da bi Asanža trebalo da pregledaju stručnjaci koji posjeduju propisnu opremu, jer bi on, u protivnom, mogao umrijeti.</p>
      <p>"Situacija je stoga hitna. Nema vremena za gubljenje", dodali su ljekari u pismu.</p>
      <p>Asanžov otac Džon Šipton ranije je upozorio da bi osnivač "WikiLeaksa" mogao umrijeti u zatvoru, uz napomenu da to "nije govor ogorčenog oca, nego činjenica".</p>
    </article>
  </body>
</html>