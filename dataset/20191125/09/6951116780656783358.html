<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/paola-caruso-motivi-rottura-moreno-merlo-accuse-replica-instagram/"/>
    <meta property="og:site_name" content="Novella 2000"/>
    <meta property="article:published_time" content="2019-11-25T09:04:30+00:00"/>
    <meta property="og:title" content="Paola Caruso svela i motivi della rottura con Moreno Merlo, che replica"/>
    <meta property="og:description" content="A Domenica Live Paola Caruso svela i motivi della rottura con Moreno Merlo e lancia accuse forti. Il deejay replica duramente su Instagram."/>
  </head>
  <body>
    <article>
      <h1>Paola Caruso svela i motivi della rottura con Moreno Merlo, che replica</h1>
      <address><time datetime="2019-11-25T09:04:30+00:00">25 Nov 2019, 09:04</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>A Domenica Live Paola Caruso svela i motivi della rottura con Moreno Merlo e lancia accuse choc</h3>
      <p>Alla guerra a distanza tra <b>Paola Caruso</b> e <b>Moreno Merlo </b>si sono aggiunti nuovi particolari. Ieri pomeriggio l’ex Bonas di <i>Avanti Un Altro</i> è stata ospite di <i><a href="https://www.mediasetplay.mediaset.it/programmi-tv/domenicalive_b100002148">Domenica Live </a></i>e ha svelato i <b>motivi </b>della <b>rottura </b>con l’ex <b>Moreno Merlo</b>, lanciando <b>accuse</b> <b>choc </b>nei suoi confronti. Il <a href="https://www.novella2000.it/moreno-merlo-veronica-graf/">dj</a> si è sentito sferrare una <b>replica </b>al vetriolo, <b>attaccandola duramente </b>sui social.</p>
      <p>Già a <i>Novella 2000</i> in <a href="https://www.novella2000.it/paola-caruso-dopo-la-rottura-da-moreno-merlo/">un’intervista esclusiva</a> ci ha confessato, solo pochi giorni fa, di essere stata lei a lasciarlo per<i> cause molto gravi </i>e nel programma di Barbara d’Urso ha deciso di far chiarezza una volta per tutte.</p>
      <blockquote>
        <i>“Lui il martedì dopo l’ospitata qui si è presentato a casa mia e mi ha detto che aveva dei problemi economici, che non stava lavorando molto, e che il rimborso spese per l’intervista a Pomeriggio 5 non gli bastava. Così gli ho dato metà del mio rimborso spese per aiutarlo. Da lì ha cominciato a chiedere altri soldi. Le poche volte che uscivamo a cena pagavo sempre io. Mi ha soltanto usata, si è approfittato della mia fragilità per arrivare in tv e diventare popolare. E mi ha lasciato un sacco di multe che ora devo pagare io”</i>
      </blockquote>
      <p>Queste le <b>accuse choc</b> di <b>Paola Caruso</b> nei confronti di <b>Moreno Merlo</b> e i motivi che l’hanno spinta a lasciarlo. La stessa ha poi aggiunto:</p>
      <blockquote>
        <i>“In una delle nostre ultime litigate mi ha detto che dovevo stare calma con lui perché con sé ha delle mie registrazioni. Onestamente io non so di che tipo di registrazioni si tratti. Mi sono sentita in dovere, però, di avvertire subito i miei legali e l’ho denunciato. Questa è violazione della privacy. Quando un giorno Michelino sarà grande guarderà le foto del suo Battesimo, vedrà Moreno… io non saprò cosa dire”.</i>
      </blockquote>
      <p>Così <b>Paola Caruso</b> a <i>Domenica Live</i> vuota il sacco sulla <b>rottura</b> con <b>Moreno Merlo</b>. Un attacco molto forte da parte dell’ex Bonas nei confronti del deejay, il quale dopo la puntata, su <i>Instagram</i>, ha rilasciato una <b>replica</b>.</p>
      <p>
        <b>Scopriamo le sue dichiarazioni…</b>
      </p>
      <h3>Moreno Merlo replica duramente alle dichiarazioni di Paola Caruso</h3>
      <p>Non è mancata, ovviamente la <b>replica </b>da parte di <b>Moreno Merlo </b>alle <b>accuse choc </b>rilasciate da<b> Paola Caruso</b> a <i>Domenica Live</i>. Queste le sue dichiarazioni su <i>Instagram</i>:</p>
      <blockquote><i>“Un’interpretazione davvero da Oscar. Ti do due suggerimenti</i>. <i>Innanzitutto quello che dici deve essere comprovato da prove, altrimenti siamo alla caz***a. Anzi siamo alla fantasia, alla caz***a. Io in realtà non faccio il deejay ma allevo unicorni, li ho sotto casa. Il secondo suggerimento è di chiedere scusa a me e al pubblico che ti segue e ti ha seguito in questo frangente sprecando forse un quarto d’ora e sentendo delle angherie, delle castronerie, delle porcherie…</i> <i>in modo tale che tengo la bocca chiusa su quel famoso martedì”.</i></blockquote>
      <p>Con queste parole <b>Moreno Merlo</b> ha attaccato <b>duramente Paola Caruso</b>. Stando alle sue parole, dunque i motivi della rottura sarebbero altri:</p>
      <blockquote>“<i>Il problema è questo sostanzialmente: se io parlo, porto delle prove. Se tu parli, parli di aria fritta, fantasia, il nulla. Quindi accettalo come un suggerimento e basta, io sono sereno e tranquillo come mi vedi semplicemente perché sono una persona limpida e non ho nulla da nascondere.”</i> </blockquote>
      <p>Aggiungendo infine:</p>
      <blockquote>
        <i>“Concludo dicendo che una volta che si spengono i riflettori della tv, una volta che la sala trucco e parrucco chiude, esiste la vita reale. Quella che purtroppo tu non sei più abituata a vivere. Evidentemente hai una percezione di te stessa… non so… Veronica Ciccone alias Madonna, Melania Trump, Lady Gaga… Non so cosa pensi tu di rappresentare ad oggi per permetterti di dire delle cose del genere. Non riesco a capire. Ti sei autocreata un piedistallo che presto si sgretolerà. Quindi accetta il consiglio e chiedi scusa”.</i>
      </blockquote>
      <p>In questo modo <b>Moreno Merlo</b> ha attaccato <b>Paola Caruso</b>, dopo le <b>accuse choc </b>nei suoi riguardi svelate a <i>Domenica Live</i>. Il deejay non ha rivelato, da parte sua, i <b>motivi </b>che li hanno spinti a lasciarsi, ma chissà non possa farlo nei prossimi giorni. Come deciderà ora di rispondere la <b>Caruso</b> a questa<b> dura</b> <b>replica</b>?</p>
      <related>
        <a href="https://www.novella2000.it/vladimir-luxuria-sfoga-scontro-vittorio-sgarbi-domenica-live/"/>
        <a href="https://www.novella2000.it/il-paradiso-delle-signore-4-anticipazioni-trama-25-26-novembre/"/>
        <a href="https://www.novella2000.it/anticipazioni-trono-over-uomini-e-donne-registrazione-23-novembre/"/>
      </related>
    </article>
  </body>
</html>