<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/entertainment/govinda-jacky-shroff-fined-for-false-advertisment-govinda-jackie-shroff-fined-rs-20000-for-promoting-pain-relief-herbal-oil"/>
    <meta property="og:site_name" content="inkhabar"/>
    <meta property="article:published_time" content="2019-11-25T09:16:00+00:00"/>
    <meta property="og:title" content="Govinda Jackie Shroff Fined For False Advertisement: हर्बल तेल के चमत्कारिक फायदे का दावा निकला हवा हवाई, ग्राहक की शिकायत पर विज्ञापन करने वाले गोविंदा और जैकी श्रॉफ पर कोर्ट ने लगाया जुर्माना"/>
    <meta property="og:description" content="Govinda Jackie Shroff Fined For False Advertisement, Govinda Jackie Shroff Par Laga Jurmana: उत्तर प्रदेश के मुजफ्फरनगर नगर की उपभोक्ता अदालत ने गोविंदा और जैकी श्रॉफ पर एक दर्द निवारक तेल का प्रचार करने के लिए 20 हजार रुपये का जुर्माना लगाया है. इसके साथ ही कोर्ट ने कंपनी पर भी जुर्माना लगाया है."/>
  </head>
  <body>
    <article>
      <h1>Govinda Jackie Shroff Fined For False Advertisement: हर्बल तेल के चमत्कारिक फायदे का दावा निकला हवा हवाई, ग्राहक की शिकायत पर विज्ञापन करने वाले गोविंदा और जैकी श्रॉफ पर कोर्ट ने लगाया जुर्माना</h1>
      <h2>Govinda Jackie Shroff Fined For False Advertisement, Govinda Jackie Shroff Par Laga Jurmana: उत्तर प्रदेश के मुजफ्फरनगर नगर की उपभोक्ता अदालत ने गोविंदा और जैकी श्रॉफ पर एक दर्द निवारक तेल का प्रचार करने के लिए 20 हजार रुपये का जुर्माना लगाया है. इसके साथ ही कोर्ट ने कंपनी पर भी जुर्माना लगाया है.</h2>
      <address><time datetime="2019-11-25T09:16:00+00:00">25 Nov 2019, 09:16</time> by <a rel="author">इनखबर टीम</a></address>
      <p><b>नई दिल्ली.</b> उत्तर प्रदेश के मुजफ्फरनगर नगर की एक कंज्यूमर कोर्ट ने गोविंदा और जैकी श्रॉफ पर एक दर्द निवारक तेल का प्रचार करने के लिए 20 हजार का जुर्माना लगाया है. कोर्ट ने कंपनी पर भी जुर्माना ठोका है. दरअसल, पांच साल पहले एक युवक ने हर्बल ऑयल बनाने वाल कंपनी और इसके ब्रांड एंबेसडर गोविंदा और जैकी श्रॉफ के खिलाफ उपभोक्ता कोर्ट में मामला दर्ज किया था, जिस पर कोर्ट का अब फैसला आया है. शिकायतकर्ता ने कंपनी पर आरोप लगाया था कि प्रचार के दौरान तेल से 15 दिनों में दर्द से निवारण का दावा किया गया था, लेकिन ऐसा नहीं हुआ.<br/><br/>मुजफ्फरनगर के वकील अभिनव अग्रवाल ने जुलाई 2012 में समाचार पत्र में विज्ञापन देखने के बाद पिता वृजभूषण के लिए 3600 रुपये कीमत वाला हर्बल ऑयल ऑर्डर किया. विज्ञापन में दावा किया गया था कि इस तेल से 15 दिन में दर्द से छुटकारा मिलेगा, अगर ऐसा नहीं हुआ तो ग्राहकों को 15 दिनों के अंदर पूरे पैसे वापस कर दिए जाएंगे.<br/><br/>हर्बल ऑयल इस्तेमाल करने के 10 दिन बाद भी दर्द से छुटकारा ना मिलने पर अग्रवाल ने मध्यप्रदेश की कंपनी के प्रतिनिधि से बात की और उनसे प्रोडेक्ट को वापस करने और पैसे रिफंड करने को कहा. हालांकि कंपनी ने रिफंड नहीं दिया और फिर से संपर्क किए जाने पर वे अग्राल को परेशान करने लगे. इसके बाद अभिनव अग्रवाल ने कंपनी के खिलाफ उपभोक्ता कोर्ट में मामला दर्ज कराया.<br/><br/>अभिनव अग्रवाल ने बताया- मैंने प्रोडेक्ट इसलिए खरीदा क्योंकि गोविंदा और जैकी श्रॉफ इसका प्रचार कर रहे थे. इसके अलावा कंपनी ने वादा किया थआ कि 15 दिन में दर्द से छुटकारा ना मिलने पर पैसे रिफंड कर दिए जाएंगे. लेकिन कंपनी ने ऐसा नहीं किया, ये सब कुछ धोखा था. उपभोक्ता अदालत ने मामले से संबंधित सभी पांच लोदों को गोविंदा, जैकी श्रॉफ, टेलीमार्ट शॉपिंग नेटवर्क प्राइवेट लिमिटेड और मैक्स कम्युनिकेशन को मुआवजे के रूप में 20 हजार रुपये देने का निर्देश दिया है. इसके अलावा कोर्ट ने कंपनी को अभिनव अग्रवाल को अन्य कानूनी खर्चों के साथ 9 प्रतिशत प्रति वर्ष ब्याज दर के साथ 3600 रुपये का भुगतान करें.<br/><br/><b>Also Read, ये भी पढ़ें-</b> <a href="https://www.inkhabar.com/entertainment/amitabh-bachchan-on-health-issue-bollywood-actor-amitabh-bachchan-shares-a-rhythmic-poem-on-twitter-fake-news-and-rumours-about-his-health">Amitabh Bachchan On Health Issue: अमिताभ बच्चन ने ट्विटर पर शायराना अंदाज में स्वास्थ्य को लेकर फेक न्यूज पर जताई चिंता</a></p>
      <figure>
        <iframe src="https://www.youtube.com/embed/ftBZ9YhfORY" width="500" height="375" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/tnDVRd2USus" width="500" height="375" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/NOdgp8b4n0M" width="500" height="281" data-service="Youtube" scrolling="no"/>
      </figure>
      <p><a href="https://www.inkhabar.com/entertainment/rajinikanth-darbar-song-chumma-kizhi-rajinikanth-starrer-darbar-first-single-chumma-kizhi-release-on-27-novenber-composed-by-anirudh-ravichander-sung-by-the-sp-balasubrahmanyam">Rajinikanth Darbar Song Chumma Kizhi: रजनीकांत की फिल्म दरबार का पहला गाना चुम्मा किजी 27 नवंबर को होगा रिलीज</a><br/><br/><a href="https://www.inkhabar.com/entertainment/govinda-on-ankhiyon-se-goli-mare-new-verson-from-kartik-aaryan-ananya-panday-and-bhumi-pednekar-ankhiyon-se-goli-mare-version-govinda-not-impressed">Govinda On Ankhiyon Se Goli Mare New Verson: कार्तिक आर्यन, भूमि पेडनेकर और अनन्या पांडे की फिल्म पति पत्नी और वो के गाने अंखियों से गोली मारे पर गोविंदा ने दिया ये रिएक्शन</a><br/><br/><a href="https://www.inkhabar.com/entertainment/taapsee-pannu-on-male-star-taapsee-pannu-opened-up-about-male-star-getting-more-then-female-actress-in-bollywood-industry">Taapsee Pannu On Male Star: तापसी पन्नू ने इंडस्ट्री में मेल एक्टर्स को ज्यादा क्रेडिट दिए जाने पर तोड़ी चुप्पी, किया ये खुलासा</a><br/><br/> </p>
    </article>
  </body>
</html>