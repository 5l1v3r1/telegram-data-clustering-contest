<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://smartmania.cz/devet-verzi-ios-13-za-dva-mesice-u-ios-14-bude-vyvoj-probihat-jinak/"/>
    <meta property="og:site_name" content="SMARTmania.cz"/>
    <meta property="article:published_time" content="2019-11-25T09:30:40+00:00"/>
    <meta property="og:title" content="Devět verzí iOS 13 za dva měsíce. U iOS 14 bude vývoj probíhat jinak"/>
    <meta property="og:description" content="Systém iOS 13 se na letošních iPhonech ohřál pouhých pět dní; kvůli velké chybovosti jej Apple nečekaně brzy nahradil verzí 13.1. Bohužel i když chyb"/>
  </head>
  <body>
    <article>
      <h1>Devět verzí iOS 13 za dva měsíce. U iOS 14 bude vývoj probíhat jinak</h1>
      <address><time datetime="2019-11-25T09:30:40+00:00">25 Nov 2019, 09:30</time> by <a rel="author" href="https://smartmania.cz/author/jakub_karasek/" target="_blank">Jakub Karásek</a></address>
      <p>Systém iOS 13 se na letošních iPhonech ohřál pouhých pět dní; kvůli velké chybovosti jej Apple nečekaně brzy nahradil verzí 13.1. Bohužel i když chyb ubylo, k dokonalosti ještě leccos scházelo, což se Apple pokoušel napravit dalšími aktualizacemi. Za poslední dva měsíce dorazilo celkem 9 různých verzí systému iOS 13.x, desátá už se testuje. Tento styl ovšem nemůže vyhovovat ani Applu, ani uživatelům jeho produktů, proto se v Cupertinu rozhodli dělat věci jinak.</p>
      <figure>
        <iframe data-src="https://twitter.com/thurrott/status/1197261094596820993?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>iOS 14 bude vyvíjen podobně jako Google Chrome</h3>
      <p>Podle agentury <i>Bloomberg</i> Apple s příštím iOS 14 kompletně změní způsob vývoje – novinky budou do systému přidávány izolovaně a dokud nedojde k jejich stoprocentnímu odladění, budou deaktivované. Apple tak přejde na podobný způsob jako používá Google u prohlížeče Chrome; ten také obsahuje experimentální funkce, které lze pomocí tzv. flags vyzkoušet ještě před jejich vypuštěním do ostrého provozu.</p>
      <figure>
        <img src="https://smartmania.cz/wp-content/uploads/2019/09/ios_13.jpg"/>
      </figure>
      <p>Díky tomuto způsobu bude pro Apple snadnější odhalit špatný kód, který způsobuje chyby v systému; zatím totiž Apple vypouští s novou verzí iOS všechny novinky naráz, a je tak nesnadné odhalit viníky. Bohužel kvůli změně způsobu vývoje se očekává, že iOS 14 bude chudší na viditelné novinky, některé totiž mohou být odloženy až na rok 2021.</p>
    </article>
  </body>
</html>