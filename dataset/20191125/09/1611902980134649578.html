<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/25/katastrofa-na-morzu-czarnym-przewrocil-sie-statek-z-14-tysiacami-owiec-na-pokladzie-foto/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-25T09:10:12+00:00"/>
    <meta property="og:title" content="Katastrofa na Morzu Czarnym. Przewrócił się statek z 14 tysiącami owiec na pokładzie [FOTO]"/>
    <meta property="og:description" content="Na Morzu Czarnym, u wybrzeży Rumunii, w niedzielę uległ katastrofie – przewrócił się na bok – statek, którym transportowano ponad 14 tys. owiec. Wszystkich członków załogi – 22 Syryjczyków – udało się uratować. Trwa akcja ratowania zwierząt."/>
  </head>
  <body>
    <article>
      <h1>Katastrofa na Morzu Czarnym. Przewrócił się statek z 14 tysiącami owiec na pokładzie [FOTO]</h1>
      <address><time datetime="2019-11-25T09:10:12+00:00">25 Nov 2019, 09:10</time> by <a rel="author" href="https://nczas.com/author/ps/" target="_blank">PS</a></address>
      <p>
        <b>Na Morzu Czarnym, u wybrzeży Rumunii, w niedzielę uległ katastrofie – przewrócił się na bok – statek, którym transportowano ponad 14 tys. owiec. Wszystkich członków załogi – 22 Syryjczyków – udało się uratować. Trwa akcja ratowania zwierząt.</b>
      </p>
      <p>Statek wypłynął w niedzielę w południe z rumuńskiego portu Midia na północ od Konstancy. Statek zmierzał do portu Dżedda w Arabii Saudyjskiej.</p>
      <p>W akcji ratunkowej zwierząt bierze udział policja, strażacy i marynarka wojenna. BBC informuje, że udało się uratować część zwierząt, które były w wodzie w pobliżu statku. Wiele owiec utonęło.</p>
      <figure>
        <iframe data-src="https://twitter.com/GuardianUS/status/1198780350551543808?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><i>– Uratowaliśmy niewielką liczbę. Pływały w morzu</i> – powiedziała BBC Stoica Anamaria, rzeczniczka służb ratunkowych Konstancy.</p>
      <figure>
        <iframe data-src="https://twitter.com/AFP/status/1198770913455398912?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jeden z członków załogi został przewieziony do szpitala w związku z hipotermią.</p>
      <p>Nie wiadomo, co było przyczyną wypadku.</p>
      <p>Źródło: PAP</p>
      <related>
        <h4>PODOBNE ARTYKUŁY</h4>
        <a href="https://alaluna.pl/gwiazdy/korwin-mikke-niezle-zakpil-z-tabloidu-super-express-chcial-zrobic-afere-a-to-posel-zrobil-biznes-foto/"/>
        <a href="https://nczas.com/2019/11/25/polityczne-tsunami-w-hongkongu-wyborcy-pokazali-czerwona-kartke-pekinowi/"/>
        <a href="https://nczas.com/2019/11/25/oto-klamcy-z-pis-przysiegali-ze-nigdy-nie-podniosa-podatkow-a-glosowali-za-wyzsza-akcyza-ostry-komentarz-mentzena/"/>
        <a href="https://nczas.com/2019/11/25/tragedia-na-jarmarku-bozonarodzeniowym-bryla-lodu-zabila-dziecko-video/"/>
        <a href="https://nczas.com/2019/11/25/to-bedzie-pojedynek-miliarderow-micheal-bloomberg-chce-walczyc-z-donaldem-trumpem/"/>
        <a href="https://alaluna.pl/gwiazdy/zapomnieli-wylaczyc-mikrofon-roksanie-wegiel-co-naprawde-mysli-o-zwyciestwie-viki-gabor-na-eurowizji/"/>
        <a href="https://nczas.com/2019/11/25/kolejna-odslona-eko-terroru-obraz-w-uniwersyteckiej-stolowce-obrazal-wegetarian-i-wegan/"/>
        <a href="https://nczas.com/2019/11/25/patrz-co-jesz-trucizna-ukryta-w-popularnym-produkcie/"/>
        <a href="https://alaluna.pl/newsy/ksiaze-andrzej-wydal-oswiadczenie-po-oskarzeniach-o-wspolzycie-z-nieletnia-meghan-markle-oburzona/"/>
      </related>
    </article>
  </body>
</html>