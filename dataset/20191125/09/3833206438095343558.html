<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/916445.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T09:08:00+00:00"/>
    <meta property="og:title" content="Крушарски: Искам пълен стадион срещу Левски! Да одрусаме сините и тръгваме към титлата!"/>
    <meta property="og:description" content="Собственикът на Локомотив Пловдив Христо Крушарски продължава да е оптимист, че тимът му е способен ..."/>
  </head>
  <body>
    <article>
      <h1>Крушарски: Искам пълен стадион срещу Левски! Да одрусаме сините и тръгваме към титлата!</h1>
      <address>
        <time datetime="2019-11-25T09:08:00+00:00">25 Nov 2019, 09:08</time>
      </address>
      <p>Собственикът на Локомотив Пловдив <a href="https://www.plovdiv24.bg/sport/persons/5141.html">Христо Крушарски</a> продължава да е оптимист, че тимът му е способен на нещо голямо през този сезон въпреки загубата с 1:2 от Лудогорец в Разград. Бизнесменът отчете добрата игра на отбора.</p>
      <p>Мачът си беше прекрасен. На мен ми хареса, гледах го по телевизията. Съдиите не коментирам. Не говоря за неща, които не разбирам. Всеки съдия бърка. Ние обаче трябва да направим нещо във времето, когато не бъркат. Стига сме ревали против съдиите.</p>
      <p>Като цяло съм доволен от играта. Можеше да вкараме няколко пъти през първото полувреме, заяви Крушарски, цитиран от "Тема спорт". Бизнесменът разкри, че ще вдигне духа на играчите по нестандартен начин за доброто им представяне в Разград.</p>
      <p>Звъняха ми фенове и им казах, че футболистите ще бъдат поощрени. По какъв начин ли? Ще им изпратя благодарствени писма. С тази игра принуждаваме всеки отбор да се съобразява с нас, допълни босът на "железничарите". Той е уверен, че Локо ще има шансове за атака на титлата напролет, тъй като е уверен в победата над Левски в последния есенен кръг. Двубоят е на Лаута на 15 декември от 14,15 часа.</p>
      <p>Сега искам само феновете да напълнят стадиона за мача с Левски. Да дойдат, да няма свободно място по трибуните, да ги одрусаме "сините" и тръгваме към титлата. Какво са девет точки - нищо. Три мача, нищо работа. Не е станало кой знае колко страшно, завърши собственикът на Локомотив.</p>
    </article>
  </body>
</html>