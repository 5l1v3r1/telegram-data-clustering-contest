<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121468/rmf-fm-marian-banas-odpowie-na-pytania-poslow.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-25T09:18:00+00:00"/>
    <meta property="og:title" content="RMF FM: Marian Banaś odpowie na pytania posłów"/>
    <meta property="og:description" content="W środę w Sejmie prezes NIK Marian Banaś będzie odpowiadał na pytania posłów – informuje radio RMF FM."/>
  </head>
  <body>
    <article>
      <h1>RMF FM: Marian Banaś odpowie na pytania posłów</h1>
      <address>
        <time datetime="2019-11-25T09:18:00+00:00">25 Nov 2019, 09:18</time>
      </address>
      <h4>W środę w Sejmie prezes NIK Marian Banaś będzie odpowiadał na pytania posłów – informuje radio RMF FM.</h4>
      <p>Według ustaleń rozgłośni szef Najwyższej Izby Kontroli potwierdził swoją obecność na środowym posiedzeniu sejmowej komisji kontroli państwowej.</p>
      <p>Podczas obrad Banaś ma przedstawić kandydatów na swoich zastępców w NIK – obecnego posła PiS Marka Opiołę i byłego posła Tadeusza Dziubę.</p>
      <p>Radio informuje, że opozycja będzie pytać o działalność biznesową Banasia – jego kamienice, oświadczenia majątkowe i podejrzane kontakty.</p>
      <p>W tym tygodniu szefa NIK zamierza wezwać także Senat.</p>
      <p>Przypomnijmy, że o Marianie Banasiu zrobiło się głośno po ujawnieniu przez TVN sprawy "hotelu na godziny". Wątpliwości są również wokół oświadczeń majątkowych prezesa NIK.</p>
      <p>Premier Mateusz Morawiecki zapowiadał, że w miniony weekend zapozna się z raportami służb w sprawie Banasia.</p>
      <footer>/ Źródło: <a href="http://www.rmf24.pl/">RMF 24<br/></a>/ dcy</footer>
    </article>
  </body>
</html>