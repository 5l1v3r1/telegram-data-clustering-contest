<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/este-stirea-zilei-liviu-dragnea-anunt-bomba-din-puscarie-imediat-dupa-alegerile-prezidentiale-307271.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T09:57:43+00:00"/>
    <meta property="og:title" content="Este ȘTIREA ZILEI! Liviu Dragnea, ANUNȚ BOMBĂ, din pușcărie, imediat după ALEGERILE PREZIDENȚIALE"/>
    <meta property="og:description" content="Liviu Dragnea a depus o plângere la Parchetul Sectorului 5, prin care i-a acuzat pe reprezentanții Penitenciarului Rahova că nu l-au lăsat să voteze, deși condamnarea sa din dosarul angajărilor fictive îi..."/>
  </head>
  <body>
    <article>
      <h1>Este ȘTIREA ZILEI! Liviu Dragnea, ANUNȚ BOMBĂ, din pușcărie, imediat după ALEGERILE PREZIDENȚIALE</h1>
      <address><time datetime="2019-11-25T09:57:43+00:00">25 Nov 2019, 09:57</time> by <a rel="author">B1.ro</a></address>
      <p>Liviu Dragnea a depus o plângere la Parchetul Sectorului 5, prin care i-a acuzat pe reprezentanții Penitenciarului Rahova că nu l-au lăsat să voteze, deși condamnarea sa din dosarul angajărilor fictive îi suspendă doar dreptul de a fi ales, nu și pe cel de a alege, spune avocata fostului lider social-democrat pentru <a href="https://www.g4media.ro/liviu-dragnea-a-facut-plangere-penala-pentru-ca-nu-a-fost-lasat-sa-voteze-in-penitenciar-avocata-lui-spune-ca-are-suspendat-doar-dreptul-de-a-fi-ales-nu-si-de-a-alege.html">g4media.ro</a>.<br/><br/>Totodată, duminică după-amiază, a depus plângere și la Biroul Electoral Central, și la circumscripția electorală 46 de care aparține penitenciarul Rahova. De partea cealaltă, reprezentanții Penitenciarului Rahova au precizat că în dreptul lui Liviu Dragnea, în sistemul electronic al Autorității Electorale Permenante, apare interdicția exercitării drepturilor electorale.<br/><br/>G4media.ro notează că, potrivit sentinței de condamnare a lui Liviu Dragnea de la fond din iulie 2018, rămasă definitivă la apel:<br/><br/>„în baza art. 65 alin.1 din Codul penal 1969, aplică inculpatului Dragnea Nicolae Liviu pedeapsa complementară a interzicerii exerciţiului drepturilor prev. de art. 64 alin. 1 lit. a teza a II-a, b şi c din Codul penal 1969 pe o durată de 3 ani”.<br/><br/>Potrivit Codului penal din 1969, în baza căruia a fost condamnat Dragnea, articolul 64 spune:<br/><br/>„Pedeapsa complementară a interzicerii unor drepturi constă în interzicerea unuia sau unora din următoarele drepturi:<br/><br/>a) dreptul de a alege și de a fi ales în autoritățile publice sau în funcții elective publice;<br/><br/>b) dreptul de a ocupa o funcție implicând exercițiul autorității de stat;<br/><br/>dreptul de a ocupa o funcție sau de a exercita o profesie ori de a desfășura o activitate, de natura aceleia de care s-a folosit condamnatul pentru săvârșirea infracțiunii”.</p>
    </article>
  </body>
</html>