<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474520"/>
    <meta property="og:site_name" content="طرفداری"/>
    <meta property="article:published_time" content="2019-11-25T09:20:25+00:00"/>
    <meta property="og:title" content="تعطیلی رقابت‌های لیگ برتر والیبال ایران پس از هفته دهم"/>
    <meta property="og:description" content="طرفداری- سرپرست سازمان لیگ والیبال می گوید با توجه به فشردگی لیگ و احتمال آسیب‌دیدگی بازیکنان ملی‌پوش، مسابقات پس از هفته دهم تعطیل می‌شود."/>
  </head>
  <body>
    <article>
      <h1>تعطیلی رقابت‌های لیگ برتر والیبال ایران پس از هفته دهم</h1>
      <address><time datetime="2019-11-25T09:20:25+00:00">25 Nov 2019, 09:20</time> by <a rel="author" href="https://www.tarafdari.com/%D8%A7%D8%AD%D8%B3%D8%A7%D9%86-%D9%88%D9%84%DB%8C-%D8%AF%D9%88%D8%B3%D8%AA/133918" target="_blank">احسان ولی دوست</a></address>
      <pre>پورحسن از تعطیلی مسابقات خبر داد.</pre>
      <p><b><a href="https://www.tarafdari.com/">طرفداری</a></b>-سرپرست سازمان لیگ والیبال می گویدبا توجه به فشردگی لیگ و احتمال آسیب‌دیدگی بازیکنان ملی‌پوش، مسابقات پس از هفته دهم تعطیل می‌شود.</p>
      <p>به نقل از <b>سایت فدراسیون والیبال</b>، منوچهر پورحسن، سرپرست سازمان لیگ فدراسیون والیبال اعلام کرد طبق هماهنگی‌های صورت گرفته با سرپرست و سرمربی تیم ملی، لیگ برتر والیبال مردان ایران پس از برگزاری هفته دهم به دلیل برپایی اردوی آماده‌سازی تیم ملی، تعطیل می‌شود.پورحسن در این باره گفت:</p>
      <blockquote>با توجه به فشردگی مسابقات لیگ و احتمال آسیب‌دیدگی بازیکنان ملی‌پوش حاضر در لیگ، مسابقات پس از هفته دهم تعطیل می‌شود و بازیکنان مدنظر سرمربی تیم ملی، در اختیار ایشان قرار می‌گیرند تا ضمن آمادگی بهتر برای مسابقات انتخابی المپیک، از آسیب‌های احتمالی جلوگیری شود.</blockquote>
      <p>وی افزود:</p>
      <blockquote>در همین زمینه و برای تصمیم‌گیری بهتر برای ادامه مسابقات لیگ برتر، روز دوشنبه 11 آذر و پس از اتمام هفته دهم لیگ، جلسه‌ای با سرمربیان تیم‌ها برگزار خواهد شد و مسابقات تیم‌هایی که در زمان برپایی اردوی تیم ملی امکان بازی دارند، برگزار خواهد شد.</blockquote>
      <p>هفته دهم لیگ برتر والیبال مردان، روز یکشنبه 10 آذر برگزار می‌شود و زمان نقل و انتقالات بازیکنان نیز از سوی سازمان لیگ، 12 آذر تا 12 دی اعلام شده است.</p>
    </article>
  </body>
</html>