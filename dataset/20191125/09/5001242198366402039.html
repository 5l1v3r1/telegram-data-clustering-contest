<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/nea-paseges-exasfalisi-chrimatodotisis-programma-proothisis/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T09:24:10+00:00"/>
    <meta property="og:title" content="ΝΕΑ ΠΑΣΕΓΕΣ: Εξασφάλιση χρηματοδότησης για Πρόγραμμα Προώθησης"/>
    <meta property="og:description" content="Η ΝΕΑ ΠΑΣΕΓΕΣ σύμφωνα με την εκτελεστική απόφαση της Ευρωπαϊκής Επιτροπής (Βρυξέλλες, 21.10.2019 C2019 7432) και κατόπιν της επίσημης ειδοποίησης"/>
  </head>
  <body>
    <article>
      <h1>ΝΕΑ ΠΑΣΕΓΕΣ: Εξασφάλιση χρηματοδότησης για Πρόγραμμα Προώθησης</h1>
      <address><time datetime="2019-11-25T09:24:10+00:00">25 Nov 2019, 09:24</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>«Μικροί Θησαυροί της Ελληνικής Γης»</b>
        </i>
      </p>
      <p>Η <b>ΝΕΑ ΠΑΣΕΓΕΣ</b> σύμφωνα με την εκτελεστική απόφαση της <b>Ευρωπαϊκής Επιτροπής</b> (Βρυξέλλες, 21.10.2019 C2019 7432) και κατόπιν της επίσημης ειδοποίησης εκ μέρους του Τμήματος Εμπορικών Ροών και Προώθησης Προϊόντων του Υπουργείου Αγροτικής Ανάπτυξης και Τροφίμων (Αρ. Πρ. 1656/286353 07/11/2019) πέτυχε την εξασφάλιση <b>1.143 031.30€</b> από την ΕΕ για την υλοποίηση του πρώτου Προγράμματος Προώθησης που αναλαμβάνει ως θεσμικός Φορέας στην μακρόχρονη ιστορία της.</p>
      <p>Η κατάθεση της πρότασης έγινε τον Μάρτιο 2019 με σκληρή δουλειά των στελεχών μας και περίσσευμα αισιοδοξίας και προσήλωσης στο στόχο μας έφερε το ποθητό αποτέλεσμα.</p>
      <p>Η ΕΕ μας ενέκρινε το <b>Πρόγραμμα “Μικροί Θησαυροί της Ελληνικής Γης”</b> (SEP-210589229) που ανοίγει μια νέα σελίδα στις δραστηριότητές μας και μας επιβραβεύει σαν Φορέα εκπροσώπησης του Συνεταιριστικού δυναμικού της χώρας.</p>
      <p>Λαμβάνοντας υπόψη τη σημασία – τόσο πολιτιστικά όσο και οικονομικά – των ελληνικών συνεταιριστικών προϊόντων ΠΟΠ-ΠΓΕ, είναι ύψιστης σημασίας η αύξηση ευαισθητοποίηση για αυτά τα προϊόντα τόσο εντός της χώρας όσο και εκτός αυτής. Αυτός ήταν ο στόχος μας όταν σχεδιάσαμε το Πρόγραμμα και αυτός ο σκοπός του.</p>
      <p><b><u>Το</u></b><b><u> π</u></b><b><u>εριεχόμενο</u></b> <b><u>του</u></b> <b><u>Προγράμματος</u></b></p>
      <p>Το πρόγραμμα των “Μικρών Θησαυρών” αποσκοπεί στην προώθηση των εξαιρετικών συνεταιριστικών προϊόντων ΠΟΠ-ΠΓΕ που παράγονται στην Ελλάδα, αλλά ανήκουν ταυτόχρονα στη μεγάλη οικογένεια των ευρωπαϊκών προϊόντων.</p>
      <p>Τα μέλη της <b>ΝΕΑΣ ΠΑΣΕΓΕΣ</b> – συνεταιρισμοί – παραγωγοί αυτών των προϊόντων θα έχουν μια σπουδαία ευκαιρία να αναδείξουν την ποιότητά τους, μέσα στην επόμενη τριετία.</p>
      <p>Απευθυνόμαστε πρωτίστως στους καταναλωτές όλης της Ένωσης αλλά και στους διαμορφωτές της κοινής γνώμης εκπροσώπους του αγροτικού και τουριστικού τομέα εντός της χώρας, που θα γίνουν οι πρεσβευτές της ποιότητας και αξίας των συνεταιριστικών ΠΟΠ-ΠΓΕ προϊόντων.</p>
      <p>Για να επιτευχθεί ο σκοπός μας θα εφαρμοστεί ένας συνδυασμός ενεργειών σε μια μεγάλη διαφημιστική εκστρατεία, αξιοποιώντας τα νέα Μέσα, σημεία εστίασης σε όλη τη χώρα, καθώς και τη συνεργασία μας με μεγάλη αλυσίδα ελληνικού super market και με μια σειρά τουριστικών καταλυμάτων.</p>
      <p>Η ΝΕΑ ΠΑΣΕΓΕΣ στηρίζει με υπερηφάνεια τα προϊόντα που παράγουν οι Συνεταιρισμοί μέλη της και έχουν κατακτήσει τις αγορές.</p>
      <p>Με αυτό το Πρόγραμμα ανοίγουμε ένα νέο δρόμο προώθησης και προβολής των προϊόντων μας, με τα μέσα που μας προσφέρει η Ευρωπαϊκή Ένωση και δεν είχαμε έως σήμερα αξιοποιήσει ως οφείλαμε.</p>
      <p>Αυτός ο νέος δρόμος ξεκινά με αυτό το Πρόγραμμα αλλά θα συνεχιστεί με άλλα ακόμα που θα ανοίξουν το παιχνίδι σε όλη την Ευρώπη και σε όλο τον κόσμο.</p>
      <p>Αυτή είναι μια πραγματική δυνατότητα που μας δίνεται και αποδεικνύουμε ότι μπορούμε να την αναλάβουμε με επιτυχία και αποτελεσματικότητα, μετά την επιτυχία στο πρώτο μας βήμα.</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/ayrio-ta-mesanychta-oi-apergies-tis-genop/"/>
        <a href="http://sinidisi.gr/enosi-agrinioy-ypodomes-eggeion-veltioseon-poia-erga-oristikopoiithikan-tin-aitoloakarnania/"/>
        <a href="http://sinidisi.gr/25i-noemvrioy-diethni-imera-tin-exaleipsi-tis-vias-ton-gynaikon/"/>
        <a href="http://sinidisi.gr/viosimi-alieia-ston-korinthiako/"/>
        <a href="http://sinidisi.gr/ethniki-odos-athinon-korinthoy-kleisti-akoma-3-4-ores-sta-dyo-reymata/"/>
        <a href="http://sinidisi.gr/to-vasanistirio-tis-agias-aikaterinis-oi-thryloi/"/>
      </related>
    </article>
  </body>
</html>