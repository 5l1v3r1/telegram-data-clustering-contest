<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549836.html/%D9%86%D8%B4%D8%A7%D8%B7-%D8%AF%D8%B1-%D8%A8%DB%8C%D9%86-%D8%AC%D9%88%D8%A7%D9%86%D8%A7%D9%86-%D8%AF%D9%87%D9%87-%D9%BE%D9%86%D8%AC%D9%85-%D8%A7%D9%86%D9%82%D9%84%D8%A7%D8%A8-%D8%A8%DB%8C%D8%B4%D8%AA%D8%B1-%D8%A7%D8%B2-%DA%AF%D8%B0%D8%B4%D8%AA%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T09:51:00+00:00"/>
    <meta property="og:title" content="نشاط در بین جوانان دهه پنجم انقلاب بیشتر از گذشته است"/>
    <meta property="og:description" content="مسئول بسیج دانشجویی استان قزوین با اشاره به اینکه نشاط در بین جوانان دهه پنجم انقلاب بیشتر از گذشته است؛ گفت: بر اساس آمارها ازدواج‌های دانشجویی کمترین میزان طلاق را دارد، که نشان از هدف‌گذاری مناسب این حرکت است."/>
  </head>
  <body>
    <article>
      <h1>نشاط در بین جوانان دهه پنجم انقلاب بیشتر از گذشته است</h1>
      <h2>مسئول بسیج دانشجویی استان قزوین:</h2>
      <address>
        <time datetime="2019-11-25T09:51:00+00:00">25 Nov 2019, 09:51</time>
      </address>
      <p>مسئول بسیج دانشجویی استان قزوین با اشاره به اینکه نشاط در بین جوانان دهه پنجم انقلاب بیشتر از گذشته است؛ گفت: بر اساس آمارها ازدواج‌های دانشجویی کمترین میزان طلاق را دارد، که نشان از هدف‌گذاری مناسب این حرکت است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ عباس کاظمی در گفت‌وگو با <a href="https://sobheqazvin.ir/">صبح قزوین</a> با اشاره به پیشرفت‌های علمی در کشور اظهار کرد: تصور عمومی این است که وضعیت اقتصاد ایران بسیار بد است؛ در حالیکه رتبه ایران هم اکنون 19 جهانی است و براساس پیش‌بینی بانک جهانی این رتبه درسال 2025 به پانزدهم جهانی خواهد رسید و این پیشرفت‌ها در بخش‌های گوناگون کشور قابل لمس است.</p>
      <p>وی در ادامه افزود: چطور ممکن است جوان ایرانی ناامید و افسرده باشد و به این پیشرفت‌ها رسید، پیشرفت‌هایی که خود مراکز بین‌المللی اعلام می‌کنند.   مسئول بسیج دانشجویی استان قزوین با اشاره به سخنرانی اخیر مقام معظم رهبری در جمع فعالان اقتصادی گفت: ما رتبه اول جهانی را در ظرفیت‌های استفاده نشده داریم و بیست سال فرصت داریم تا از نیروی جوانی کشور برای حل مشکلات کشور استفاده کنیم.   وی بیان کرد: برخی به دنبال این هستند که ظرفیت عظیم نیروی جوان کشور را بلااستفاده بگذارند که در این راه عوامل خارجی و داخلی با اقدامات فرهنگی در حال اقدام هستند.   کاظمی در پایان عنوان کرد: بر اساس آمارها ازدواج‌های دانشجویی کمترین میزان طلاق را دارد، که نشان از هدف‌گذاری مناسب این حرکت است و می‌شود با همکاری ارگان‌های مختلف تعداد ازدواج‌های دانشجویی را بیش از پیش کرد.   انتهای پیام/</p>
    </article>
  </body>
</html>