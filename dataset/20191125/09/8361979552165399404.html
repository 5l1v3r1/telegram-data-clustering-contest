<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/health/medicine/vcheni-doveli-shcho-antibiotiki-pidvishchuyut-rizik-hvorobi-parkinsona-50055457.html"/>
    <meta property="og:site_name" content="НВ"/>
    <meta property="article:published_time" content="2019-11-25T09:05:00+00:00"/>
    <meta property="og:title" content="Не захоплюйтеся. Вчені довели, що антибіотики підвищують ризик хвороби Паркінсона"/>
    <meta property="og:description" content="За даними нещодавно опублікованого дослідження в Гельсінкській університетській лікарні, часте вживання поширених антибіотиків пов’язанае з підвищеним ризиком хвороби Паркінсона."/>
  </head>
  <body>
    <article>
      <h1>Не захоплюйтеся. Вчені довели, що антибіотики підвищують ризик хвороби Паркінсона</h1>
      <h2>За даними нещодавно опублікованого дослідження в Гельсінкській університетській лікарні, часте вживання поширених антибіотиків пов’язанае з підвищеним ризиком хвороби Паркінсона.</h2>
      <address><time datetime="2019-11-25T09:05:00+00:00">25 Nov 2019, 09:05</time> by <a rel="author">Антон Ходоренко</a></address>
      <p>Найбільш сильні зв’язки <a href="https://medicalxpress.com/news/2019-11-antibiotics-predispose-parkinson-disease.html">були виявлені</a> для антибіотиків широкого спектру дії і тих, які діють проти грибків, відзначають медики.</p>
      <p>Час впливу антибіотиків також, здавалося, мав значення. Цей зв’язок може бути пояснений їх руйнівним впливом на кишкову мікробну екосистему.</p>
      <p>«Зв’язок між впливом антибіотиків і хворобою Паркінсона відповідає поточній думці, що у значної частини пацієнтів патологія Паркінсона може виникати в кишечнику, за роки до появи типових моторних симптомів Паркінсона, таких як повільність, м’язова недостатність і тремтіння кінцівок. Було відомо, що бактеріальний склад кишечника у пацієнтів з хворобою Паркінсона є ненормальним, але причина була неясна. Наші результати показують, що деякі широко використовувані антибіотики, які чинять сильний вплив на мікробіоту кишечника, можуть бути таким фактором», — говорить керівник дослідницької групи, невропатолог Філіп Шеперянс.</p>
      <p>Патологічні зміни, характерні для хвороби Паркінсона, спостерігалися в кишечнику за 20 років до постановки діагнозу. Запор, синдром подразненого кишечника і запальне захворювання кишечника були пов’язані з більш високим ризиком розвитку хвороби Паркінсона.</p>
      <p>Раніше було показано, що вплив антибіотиків викликає зміни в мікробіомі кишечника, і їх використання пов’язане з підвищеним ризиком низки захворювань, таких як психічні розлади і хвороба Крона. Однак ці захворювання або підвищена сприйнятливість до інфекції не пояснюють взаємозв'язки між антибіотиками і хворобою Паркінсона.</p>
      <p>«Відкриття може також мати значення для практики призначення антибіотиків в майбутньому. На додаток до проблеми стійкості до антибіотиків, призначення антимікробних препаратів також має враховувати їх потенційно тривалу дію на мікробіом кишечника і розвиток деяких захворювань», — підкреслили автори роботи.</p>
      <p>Можливий зв’язок впливу антибіотиків з хворобою Паркінсона було досліджено з використанням даних, отриманих з національних реєстрів. У дослідженні порівнювалася вплив антибіотиків протягом 1998−2014 років у 13 976 пацієнтів з хворобою Паркінсона і порівнювався з 40 697 не схильних до цієї хвороби особами, підібраними за віком, статтю та місцем проживання.</p>
      <p>За словами дослідників, найбільш небезпечні можуть бути антибіотики широкого спектру дії і ті, які застосовуються проти анаеробних бактерій і грибків.</p>
    </article>
  </body>
</html>