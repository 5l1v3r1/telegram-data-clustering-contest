<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/tehnes/media/220355_o-nixon-klaiei-poy-den-eihe-pretenteri-spyraki-kai-oikonomoy"/>
    <meta property="og:site_name" content="Efsyn.gr"/>
    <meta property="article:published_time" content="2019-11-25T09:22:35+00:00"/>
    <meta property="og:title" content="Ο Νίξον κλαίει που δεν είχε Πρετεντέρη, Σπυράκη και Οικονόμου"/>
    <meta property="og:description" content="Άτυχος στάθηκε τελικά ο Ρίτσαρντ Νίξον, ο πρώτος Αμερικανός πρόεδρος που παραιτήθηκε από το αξίωμά του. Άτυχος γιατί το σκάνδαλο Γουότεργκεϊτ (Watergate) το πήραν χαμπάρι οι λάθος δημοσιογράφοι."/>
  </head>
  <body>
    <article>
      <h1>Ο Νίξον κλαίει που δεν είχε Πρετεντέρη, Σπυράκη και Οικονόμου</h1>
      <address><time datetime="2019-11-25T09:22:35+00:00">25 Nov 2019, 09:22</time> by <a rel="author">Δημήτρης Κανελλόπουλος</a></address>
      <figure>
        <img src="https://www.efsyn.gr/sites/default/files/nixon-630_0_0.jpg?itok=u3zdc32g"/>
        <figcaption>AP Photo/Henry Burroughs</figcaption>
      </figure>
      <p>Άτυχος στάθηκε τελικά ο Ρίτσαρντ Νίξον, ο πρώτος Αμερικανός πρόεδρος που παραιτήθηκε από το αξίωμά του. Άτυχος γιατί το σκάνδαλο Γουότεργκεϊτ (Watergate) το πήραν χαμπάρι οι λάθος δημοσιογράφοι.<br/><br/>Οι δύο δημοσιογράφοι της Washington Post Καρλ Μπέρνσταϊν και Μπομπ Γούντγουορντ, οι οποίοι αποκάλυψαν με τα συνεχή ρεπορτάζ τους το σκάνδαλο.<br/><br/>Ο Μπομπ Γούντγουορντ που παραμένει ακόμα μαχητής, είναι αυτός που έγραψε το βιβλίο «Φόβος» περιγράφοντας πως πήρε την εξουσία ο Τραμπ και τι έπραξε το πρώτο διάστημα της διακυβέρνησής του. Αποκαλυπτικός και τώρα.<br/><br/>Άτυχος λοιπόν ο κακομοίρης ο Νίξον. Γιατί αν ήταν εκεί, τότε, ο Δημήτρης Οικονόμου, όχι μόνο δεν θα έκανε τίποτε ο ίδιος αν ανακάλυπτε παρακολουθήσεις αλλά θα έβαζε και τις φωνές στους δημοσιογράφους που θα το αποκάλυπταν. Συνέβη προ ημερών, όταν η «Εφ.Συν.» αποκάλυψε παράνομες παρακολουθήσεις στα Εξάρχεια. «Είναι ενημέρωση αυτή;» αναρωτήθηκε έξαλλος ο Δημήτρης Οικονόμου στον ΣΚΑΪ δείχνοντας το πρωτοσέλιδο της εφημερίδας μας. «Είναι ενημέρωση αυτή;» θα έλεγε προφανώς και τότε και θα τα έχωνε στον Μπομπ Γούντγουορντ...<br/><br/>Με τον Γιάννη Πρετεντέρη, τα πράγματα θα ήταν ακόμα πιο απλά. Θα τον έπαιρνε τηλέφωνο ο Νίξον και θα του έλεγε να μην πει τίποτε. Το έχει παραδεχτεί ο ίδιος ο δημοσιογράφος πως τους έλεγαν να μη λένε ειδήσεις και αυτοί υπάκουαν. Ενα τηλεφωνάκι από τον Ρίτσαρντ και θα γινόταν η δουλειά και τότε.<br/><br/>Αφήστε δε τη Μαρία Σπυράκη. Θα έκρυβε τις ειδήσεις στο μαξιλάρι της. Δεν θα ήταν η πρώτη φορά που θα το έκανε.<br/><br/>Α, ναι, και τότε για σκευωρία έκαναν λόγο ενώ έγιναν και προσπάθειες συγκάλυψης του σκανδάλου. Δεν κάνω παραλληλισμούς με το σήμερα, μπορείτε να τους κάνετε εσείς...</p>
      <related>
        <h4>Σχετικά Άρθρα</h4>
        <a href="https://www.efsyn.gr/tehnes/media/220247_zoylas-i-aygeropoylos-ti-dialegete"/>
        <a href="https://www.efsyn.gr/tehnes/media/219477_zito-epestrepse-i-olga-tremi"/>
        <a href="https://www.efsyn.gr/node/219323"/>
        <a href="https://www.efsyn.gr/tehnes/media/218257_diadromes-kai-diaplokes-stin-enimerosi"/>
        <a href="https://www.efsyn.gr/tehnes/media/217381_kai-mega-ston-poion-allon-marinaki"/>
        <a href="https://www.efsyn.gr/tehnes/media/216797_press-cafe-mas-pei-o-lalistatos-k-petsas"/>
      </related>
    </article>
  </body>
</html>