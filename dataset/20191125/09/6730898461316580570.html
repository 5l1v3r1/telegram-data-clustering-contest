<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/samsung_galaxy_s11_sm-g986_se_pojavio_na_geekbenchu_sa_exynos_9830_cipom_i_12gb_ram-a-82167"/>
    <meta property="og:site_name" content="Benchmark"/>
    <meta property="article:published_time" content="2019-11-25T09:15:00+00:00"/>
    <meta property="og:title" content="Samsung Galaxy S11 (SM-G986) se pojavio na Geekbenchu sa Exynos 9830 čipom i 12GB RAM-a"/>
    <meta property="og:description" content="Samsung Galaxy S11, sa brojem modela SM-G986B, se pojavio na Geekbench listingu, koji otkriva i neke ključne detalje o ovom modelu telefona"/>
  </head>
  <body>
    <article>
      <h1>Samsung Galaxy S11 (SM-G986) se pojavio na Geekbenchu sa Exynos 9830 čipom i 12GB RAM-a</h1>
      <address>
        <time datetime="2019-11-25T09:15:00+00:00">25 Nov 2019, 09:15</time>
      </address>
      <figure>
        <img src="https://www.benchmark.rs/assets/img/news/main/6bbf2986363372e1959baf7e67956a9c.jpg"/>
      </figure>
      <p><a href="https://www.benchmark.rs/tag/samsung-54"><b>Samsung</b></a> <a href="https://www.benchmark.rs/tag/galaxy_s11-25162"><b>Galaxy S11</b></a>, sa brojem modela SM-G986B, se pojavio na Geekbench listingu, koji otkriva i neke ključne detalje o ovom modelu telefona. Uređaj stiže uz Exynos 9830 čipset, koji radi na frekvenciji od 1.95Hz i uparen je sa 12GB RAM-a. Telefon će raditi pod Android 10 verzijom operativnog sistema.<br/><br/>Na Geekbench 5 testu, Galaxy S11 (SM-G986) je ostvario rezultat od 427 poena u single-core i 2326 poena u multi-core testu.<br/><br/>Očekuje se da će Samsung Galaxy S11 imati 6.7-inčni S-AMOLED displej, sa punch-hole otvorom za kameru koji je centriran u vrhu. Ekran bi trebalo da nudi 120Hz osvežavanje. Na poleđini se očekuje sistem od četiri kamere, koji čine 108MP glavni senzor kao i 48MP senzor sa 10x zumiranjem i 100x hibridnom zum podrškom. Telefon bi trebalo da ima i podršku za snimanje 8K videa @30fps.</p>
      <h3>Pogledajte još: <a href="https://www.benchmark.rs/vesti/samsung_galaxy_s11_serija_procureli_datum_predstavljanja_detalji_ekrana_i_kamera-82157">Samsung Galaxy S11 serija: Procureli datum predstavljanja, detalji ekrana i kamera</a></h3>
      <p>Tačan kapacitet baterije nije poznat, ali bi trebalo da ima podršku za 25W brzo punjenje. Telefon bi mogao imati SIM i eSIM edicije, dok bi Galaxy S11+ mogao biti 5G uređaj.<br/><br/>Glasine sugerišu da će Galaxy S11 seriju telefona činiti <a href="https://www.benchmark.rs/vesti/procureli_renderi_galaxy_s11e_-82164"><b>Galaxy S11e</b></a>, Galaxy S11 i Galaxy S11+ modeli, a nedavno se pojavila informacija da će zvanično biti objavljeni 11. februara 2020. godine.<br/><br/><i>Izvor: <a href="https://www.nashvillechatterclass.com/samsung-galaxy-s11-sm-g986-geekbench-listing-with-exynos-9830-and-12gb-ram-spotted/46247/">NCC</a></i></p>
      <figure>
        <iframe src="https://www.youtube.com/embed/lEl6XHdxUhg" width="600" height="450" data-service="Youtube" scrolling="no"/>
      </figure>
    </article>
  </body>
</html>