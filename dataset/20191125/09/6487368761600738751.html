<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/terasz/heti-idojaras-11-25/"/>
    <meta property="og:site_name" content="FEMINA"/>
    <meta property="article:published_time" content="2019-11-25T09:35:00+00:00"/>
    <meta property="og:title" content="Villámgyors átmenettel jön a tél: faggyal és ónos esővel búcsúzik a november"/>
    <meta property="og:description" content="Bár nemrég még 20°C-ot is mérhettünk, a hét vége felé haladva egyre inkább téliessé válik az időjárás."/>
  </head>
  <body>
    <article>
      <h1>Villámgyors átmenettel jön a tél: faggyal és ónos esővel búcsúzik a november</h1>
      <h2>Bár nemrég még 20 °C-ot is mérhettünk, a hét vége felé haladva egyre inkább téliessé válik az időjárás.</h2>
      <address><time datetime="2019-11-25T09:35:00+00:00">25 Nov 2019, 09:35</time> by <a rel="author">Femina</a></address>
      <p><b>Hétfőn</b> a Nyugat-Dunántúlon tartósan megmaradhat az alacsony szintű felhőzet, és párás marad a levegő. Másutt a köd a délelőtt folyamán feloszlik, kisüt a nap, többnyire derült vagy kissé felhős idő lesz, északkeleten viszont átmenetileg több felhő is lehet az égen. Csapadék nem valószínű. A délkeleti szél napközben a Dunántúlon időnként megélénkül. A legmagasabb nappali hőmérséklet általában 8 és 13 fok között várható. A tartósan borult tájakon azonban pár fokkal hidegebb is lehet. Késő estére többnyire 2 ás 7 fok közé hűl le a levegő.</p>
      <p><b>Kedden</b> éjszaka többfelé képződik köd, illetve rétegfelhőzet, amelynek egy - akár nagyobb - része tartósan is megmaradhat, emellett napközben a Dunántúl fölé vastagabb felhőzet is húzódik. A nap csupán kisebb körzetekben, elsősorban a Dunától keletre süthet ki hosszabb-rövidebb időre. A ködös tájakon helyenként szitálás, esetleg ónos szitálás, a Dunántúlon néhol jelentéktelen eső előfordulhat. Többnyire gyenge vagy mérsékelt marad a légmozgás. A legalacsonyabb éjszakai hőmérséklet -3 és +7 fok között valószínű, a keleti, északkeleti tájakon lehet a hidegebb. A legmagasabb nappali hőmérséklet 5 és 12 fok között alakul.</p>
      <figure>
        <img src="https://kep.cdn.indexvas.hu/1/0/3049/30494/304941/30494175_5d0367bf9c4e0ee61ee00a6ea6755984_wm.jpg"/>
      </figure>
      <p><b>Szerda</b> éjjel többfelé párássá, ködössé válik a levegő. A délelőtti órákban főként keleten még lehetnek kevésbé felhős tájak, majd fokozatosan megnövekszik, megvastagszik a felhőzet. Eleinte a ködös tájakon fordulhat elő néhol szitálás, esetleg ónos szitálás, majd a nap második felében egyre több helyen eredhet el az eső. A déli, délkeleti szél megélénkül, elsősorban az Észak-Dunántúlon meg is erősödik. A legalacsonyabb éjszakai hőmérséklet többnyire 1 és 8 fok között valószínű, de főleg a keleti tájakon néhol fagypont alá hűlhet a levegő. A legmagasabb nappali hőmérséklet 6 és 14 fok között alakul.</p>
      <p><b>Csütörtökön</b> döntően erősen felhős vagy borult lesz az ég, de átmeneti felszakadozások bárhol előfordulhatnak. A nap első felében többfelé kell számítani - helyenként akár kiadós mennyiségű - esőre, majd átmeneti szünet után estétől délnyugat felől várhatóan újabb csapadékhullám érkezik. A délnyugati szél megélénkül, helyenként megerősödik. A legalacsonyabb éjszakai hőmérséklet 4 és 10, a legmagasabb nappali hőmérséklet 8 és 15 fok között alakul.</p>
      <p><b>Pénteken</b> napközben fokozatosan vékonyodik, szakadozik a felhőzet, hosszabb-rövidebb időszakokra a nap is kisüt. A tartós csapadék megszűnik - legkésőbb a keleti tájakon -, de szórványosan további záporok fordulhatnak elő a délutáni órákban. A nyugati, északnyugati szél megélénkül, helyenként megerősödik. A legalacsonyabb éjszakai hőmérséklet 2 és 9, a legmagasabb nappali hőmérséklet 7 és 13 fok között alakul.</p>
      <p>
        <i>Fotók: Getty Images</i>
      </p>
      <p>
        <b>Magyar férfi lett az Év Természetfotósa</b>
      </p>
      <p>Kihirdették a Nature Photographer of The Year című fotópályázat idei eredményét. Az Év Természetfotósa 2019-ben egy magyar művész, Daróczi Csaba lett, és rajta kívül még két hazai név szerepel a legjobbak listáján.</p>
      <figure>
        <img src="https://kep.index.hu/1/0/3042/30423/304233/30423369_2335837_5def396e3b8f6da3cb69824d3adc1a75_wm.jpg"/>
        <figcaption>
          <a href="https://femina.hu/terasz/az-ev-termeszetfotosa-2019/">Nézegess képeket! 10 kép<br/><b>Magyar férfi lett az Év Természetfotósa: taroltak a hazai művészek a nemzetközi pályázaton</b></a>
        </figcaption>
      </figure>
    </article>
  </body>
</html>