<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816029"/>
    <meta property="og:site_name" content="Sportal.bg"/>
    <meta property="article:published_time" content="2019-11-25T09:30:00+00:00"/>
    <meta property="og:title" content="Програма на Лудогорец за гостуването на ЦСКА в Москва"/>
    <meta property="og:description" content="Лудогорец заминава за Москва в сряда (27 ноември) в 8,20 ч. сутринта с чартърен полет от Варна до летище Внуково в руската столица. Шампионите ..."/>
  </head>
  <body>
    <article>
      <h1>Програма на Лудогорец за гостуването на ЦСКА в Москва</h1>
      <address><time datetime="2019-11-25T09:30:00+00:00">25 Nov 2019, 09:30</time> by <a rel="author">SPORTAL.BG</a></address>
      <p>Лудогорец заминава за Москва в сряда (27 ноември) в 8,20 ч. сутринта с чартърен полет от Варна до летище Внуково в руската столица. Шампионите срещат московските армейци в четвъртък в 20,55 ч. местно време (19,55 ч. българско) в пети мач от група Н на Лига Европа. С сряда се очаква футболистите да бъдат на летището в морската ни столица около 7,10 ч.<br/><br/><br/><br/>Същия ден старши треньорът Алекси Желязков ще даде пресконференция на стадион "ЦСКА Арена" в 19,00 ч. местно време. В брифинга ще участва и <a href="https://www.sportal.bg/statistics_player.php?team=343&amp;player=9507&amp;champ=1">Марселиньо</a>. Официалната тренировка на Лудогорец в Москва в сряда започва в 19,30 ч.</p>
      <figure>
        <img src="https://img4.sportal.bg/uploads/galery/2019_09/ludo_cska_moskva/images/VIVL0755.jpg"/>
      </figure>
      <p>
        <a href="https://www.sportal.bg/galery.php?category=&amp;galery=19792&amp;image_id=647778#14">@@@</a>
      </p>
      <p>Веднага след мача с ЦСКА в Москва шампионите се прибират в България с чартърен полет до София. Самолетът на тима ще кацне на летището в столицата около 3,00 ч. в петък (29 ноември). Лудогорец ще остане в София шест дни. В неделя (1 декември) шампионите гостуват на <a href="https://www.sportal.bg/statistics_team_news.php?champ=1&amp;team=890">ЦСКА-София</a> на стадион "Българска армия". В сряда (4 декември) на Лудогорец му предстои мач за Купата на България срещу <a href="https://www.sportal.bg/statistics_team_news.php?champ=26&amp;team=344">Септември (София)</a>.</p>
    </article>
  </body>
</html>