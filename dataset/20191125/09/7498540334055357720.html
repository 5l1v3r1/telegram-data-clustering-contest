<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/oscurata-qualche-ora-la-pagina-facebook-6000-sardine/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-25T09:50:35+00:00"/>
    <meta property="og:title" content="Oscurata per qualche ora la pagina Facebook “6000 Sardine”"/>
    <meta property="og:description" content="BOLOGNA – Qualche ora di blocco, poi la pagina Facebook delle “6000 Sardine” è stata ripristinata intorno all’1 di questa notte. Oscurata nella serata di domenica – insieme alla pagina di riserva “6000 sardine 2” – la pagina social del movimento anti-Salvini è tornato visibile. “In mancanza di post offensivi o violenti – hanno scritto gli […]"/>
  </head>
  <body>
    <article>
      <h1>Oscurata per qualche ora la pagina Facebook “6000 Sardine”</h1>
      <address>
        <time datetime="2019-11-25T09:50:35+00:00">25 Nov 2019, 09:50</time>
      </address>
      <p>
        <b>E’ stata ripristinata nella notte tra domenica e lunedì. I promotori del movimento: “In mancanza di post offensivi o violenti, è stata comunque bersaglio di un gran numero di segnalazioni che hanno generato l’oscuramento”</b>
      </p>
      <p><b>BOLOGNA</b> – Qualche ora di blocco, poi la pagina Facebook delle “6000 Sardine” è stata ripristinata intorno all’1 di questa notte.</p>
      <p>Oscurata nella serata di domenica – insieme alla pagina di riserva “6000 sardine 2” – la pagina social del movimento anti-Salvini è tornato visibile. “In mancanza di post offensivi o violenti – hanno scritto gli organizzatori – la pagina è stata comunque bersaglio di un gran numero di segnalazioni. Questo ha automaticamente generato l’oscuramento”.</p>
      <p>Dopo la notizia della sospensione sono stati tanti i messaggi di solidarietà arrivati agli ideatori bolognesi dell’iniziativa. “In democrazia, quando qualcuno ti contesta lo smentisci, se hai gli argomenti per farlo – ha dichiarato il governatore dell’Emilia Romagna <b>Stefano Bonaccini</b> – se invece lo segnali per oscurarlo significa che sei al capolinea. Non si ferma il vento con le mani e l’Emilia Romagna #nonsilega”.</p>
    </article>
  </body>
</html>