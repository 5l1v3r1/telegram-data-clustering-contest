<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/jechal-srodkiem-jezdni-rowerem-bez-odblaskow-doszlo-do-potracenia-w-akcji-smiglowiec-lpr/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T09:54:00+00:00"/>
    <meta property="og:title" content="Jechał środkiem jezdni rowerem bez odblasków, doszło do potrącenia. W akcji śmigłowiec LPR"/>
    <meta property="og:description" content="W piątek po południu na trasie pomiędzy Łukowem a Międzyrzecem Podlaskim doszło do poważnego wypadku z udziałem rowerzysty. Kierujący jednośladem z obrażeniami ciała trafił do szpitala."/>
  </head>
  <body>
    <article>
      <h1>Jechał środkiem jezdni rowerem bez odblasków, doszło do potrącenia. W akcji śmigłowiec LPR</h1>
      <address>
        <time datetime="2019-11-25T09:54:00+00:00">25 Nov 2019, 09:54</time>
      </address>
      <p>
        <b>W piątek po południu na trasie pomiędzy Łukowem a Międzyrzecem Podlaskim doszło do poważnego wypadku z udziałem rowerzysty. Kierujący jednośladem z obrażeniami ciała trafił do szpitala.</b>
      </p>
      <p>Do zdarzenia doszło w piątkowe popołudnie na drodze wojewódzkiej nr 806, na trasie pomiędzy Łukowem a Międzyrzecem Podlaskim. Służby ratunkowe otrzymały zgłoszenie o wypadku z udziałem rowerzysty. Na miejscu interweniował również śmigłowiec Lotniczego Pogotowia Ratunkowego.</p>
      <p>Ze wstępnych ustaleń policjantów wynika, że 43-latka kierująca samochodem osobowym marki Volkswagen Touran, na łuku drogi najechała na poruszającego się środkiem jezdni nieoświetlonego 42-letniego rowerzystę. W wyniku zderzenia cyklista doznał poważnych obrażeń ciała i został przetransportowany śmigłowcem LPR do szpitala.</p>
      <p>Kierująca pojazdem była trzeźwa, natomiast od 42-latka pobrana została krew do badań, które pozwolą ustalić stan, w którym znajdował się mężczyzna w chwili zdarzenia. Trwa ustalanie szczegółowych okoliczności wypadku.</p>
      <p>(fot. Policja Biała Podlaska)</p>
    </article>
  </body>
</html>