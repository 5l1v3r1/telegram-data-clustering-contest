<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2824717-zima-bez-problem-orzel-povidomiv-pro-rekordni-zapasi-vugilla-na-ukrainskih-tes.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T09:22:00+00:00"/>
    <meta property="og:title" content="Зима без проблем: Оржель повідомив про рекордні запаси вугілля на українських ТЕС"/>
    <meta property="og:description" content="Українські теплоелектростанції накопичили запаси вугілля, які становлять 2,497 млн ​​тонн, що на 35% більше, ніж у минулому році, і є рекордним показником з 2015 року."/>
  </head>
  <body>
    <article>
      <h1>Зима без проблем: Оржель повідомив про рекордні запаси вугілля на українських ТЕС</h1>
      <h2>Українські теплоелектростанції накопичили запаси вугілля, які становлять 2,497 млн ​​тонн, що на 35% більше, ніж у минулому році, і є рекордним показником з 2015 року.</h2>
      <address>
        <time datetime="2019-11-25T09:22:00+00:00">25 Nov 2019, 09:22</time>
      </address>
      <p>Про повідомив міністр енергетики та захисту навколишнього середовища Олексій Оржель у <a href="https://www.facebook.com/profile.php?id=100007823957053">Facebook</a>.</p>
      <p>"У цьому році у нас не тільки рекордні запаси газу в сховищах, але й рекордні запаси <a href="https://www.ukrinform.ua/tag-vugilla">вугілля</a> (з 2015 року). Сьогодні ми вийшли на рівень запасу 2 496,8 тис. тонн вугілля, що на 35% більше минулого року. Це знак, що ми пройдемо зиму без особливих проблем", — написав міністр.</p>
      <figure>
        <img src="https://static.ukrinform.com/photos/2019_11/1574677381-480.jpg"/>
      </figure>
      <p>За його словами, такої кількості вистачає в середньому на один місяць роботи вугільних станцій. За цей час можна законтрактувати і забезпечити нові поставки.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2821143-orzel-vvazae-so-zahidni-investicii-u-gts-dopomozut-zberegti-tranzit.html">Оржель вважає, що західні інвестиції у ГТС допоможуть зберегти транзит</a>
      </blockquote>
      <p>"Сьогоднішній результат - це наслідок роботи багатьох людей, які кожного дня в турборежимі працюють, щоб взимку кожна сім’я, кожен громадянин України отримав тепло, газ та електроенергію у свої оселі. Але особлива подяка компаніям, що займаються генерацією електричної енергії та газопостачанням, які забезпечують наявність вугілля на складах та газ у газосховищах", - зазначив Олексій Оржель.</p>
    </article>
  </body>
</html>