<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402288/%D9%82%D9%87%D8%B1-%D9%86%D8%AE%D8%B3%D8%AA%DB%8C%D9%86-%D8%AE%D9%88%D8%AF%D8%B1%D9%88%DB%8C-%D8%A7%D9%84%DA%A9%D8%AA%D8%B1%DB%8C%DA%A9%DB%8C-%D9%84%DA%A9%D8%B3%D9%88%D8%B3-%D8%A8%D8%A7-%D8%A2%D9%85%D8%B1%DB%8C%DA%A9%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-11-25T09:01:11+00:00"/>
    <meta property="og:title" content="قهر نخستین خودروی الکتریکی لکسوس با آمریکا"/>
    <meta property="og:description" content="به نظر می‌رسد که نخستین خودروی الکتریکی لکسوس در بازار ایالات متحده آمریکا عرضه نخواهد شد."/>
  </head>
  <body>
    <article>
      <h1>قهر نخستین خودروی الکتریکی لکسوس با آمریکا</h1>
      <address><time datetime="2019-11-25T09:01:11+00:00">25 Nov 2019, 09:01</time> by <a rel="author">متین کاکوئی</a></address>
      <p>به نظر می‌رسد که نخستین خودروی الکتریکی لکسوس در بازار ایالات متحده آمریکا عرضه نخواهد شد.</p>
      <p>به گزارش ایسنا، لکسوس که برند زیرمجموعه تویوتاموتورز ژاپن به شمار می‌رود، به تازگی نسخه الکتریکی کراس اوور UX را رونمایی کرده که گفته می‌شود قابلیت و امکانات منحصر بفردی را داراست و برای راننده و سرنشینان خودرو احساس رفاه، امنیت و آسایش را به ارمغان می آورد.</p>
      <p>این محصول که نخستین خودروی الکتریکی لکسوس محسوب می‌شود، تغییر و تحولات زیادی را در مقایسه با نسخه معمولی خود یعنی کراس اوور UX تجربه کرده است به گونه‌ای که یک موتور با توان تولید ۲۰۱ اسب بخار قدرت و باتری ۵۴.۳ کیلووات ساعت در قسمت جلوی آن جاسازی شده است.</p>
      <p>همچنین انتظار می‌رود این خودرو که UX ۳۰۰e  نام دارد، قادر خواهد بود مسافتی معادل ۲۵۰ مایل را در هر بار شارژ کامل بپیماید.</p>
      <p>با اینکه جزئیات و اطلاعات بیشتری در خصوص این محصول منتشر نشده است اما به نظر می رسد که بزرگترین مشکل آن از نگاه کارشناسان و تحلیلگران، عدم عرضه و دسترسی مشتریان بازار ایالات متحده آمریکا به آن خواهد بود چراکه این محصول در سال ۲۰۲۰ میلادی روانه بازار چین خواهد شد و بعد از آن در سال ۲۰۲۱، در بازار کشورهای اروپایی و انگلستان نیز عرضه خواهد شد اما در این میان نامی از بازار ایالات متحده آمریکا به چشم نمی‌خورد.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98082918617/%D9%86%DA%AF%D8%A7%D9%87%DB%8C-%D8%A8%D9%87-%D9%81%D9%88%D8%B1%D8%AF-%D9%85%D9%88%D8%B3%D8%AA%D8%A7%D9%86%DA%AF-%D8%A7%D9%84%DA%A9%D8%AA%D8%B1%DB%8C%DA%A9%DB%8C-%D8%AA%D8%B5%D8%A7%D9%88%DB%8C%D8%B1"/>
        <a href="https://www.isna.ir/news/98082717518/%D9%86%DA%AF%D8%A7%D9%87%DB%8C-%D8%A8%D9%87-%D9%85%D8%B2%D8%AF%D8%A7-CX-%DB%B5-%D9%85%D8%AF%D9%84-%DB%B2%DB%B0%DB%B2%DB%B0"/>
      </related>
    </article>
  </body>
</html>