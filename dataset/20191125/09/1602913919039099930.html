<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/bec-rezultate-partiale-dupa-numararea-a-99-67-dintre-voturi-iohannis-65-88-dancila-34-12-18613964"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-25T09:20:46+00:00"/>
    <meta property="og:title" content="BEC, rezultate parţiale după numărarea a 99,67% dintre voturi: Iohannis - 65,88%, Dăncilă - 34,12%"/>
    <meta property="og:description" content="Biroul Electoral Central (BEC) anunţă, luni, că a centralizat până acum 99,67% dintre voturile pentru turul II al alegerilor prezidenţiale, Klaus Iohannis obţinând 65,88% dintre voturi, iar Viorica Dăncilă - 34,12%."/>
  </head>
  <body>
    <article>
      <h1>BEC, rezultate parţiale după numărarea a 99,67% dintre voturi: Iohannis - 65,88%, Dăncilă - 34,12%</h1>
      <address><time datetime="2019-11-25T09:20:46+00:00">25 Nov 2019, 09:20</time> by <a rel="author">Firuta Flutur, Mediafax</a></address>
      <p>Biroul Electoral Central (BEC) anunţă, luni, că a centralizat până acum 99,67% dintre voturile pentru turul II al alegerilor prezidenţiale, Klaus Iohannis obţinând 65,88% dintre voturi, iar Viorica Dăncilă - 34,12%.</p>
      <p>Din totalul de 19.586 de secţii de votare, au fost centralizate datele din 19.522 de secţii de votare, reprezentând 99,67%, anunţă Biroul Electoral Central (BEC).</p>
      <p>Numărul total al alegătorilor care s-au prezentat la urne este de 9.953.659, reprezentând 54,46% din numărul total al alegătorilor înscrişi în listele electorale permanente.</p>
      <p>Totalul voturilor valabil exprimate este de 9.771.617, reprezentând 98,17% din numărul total al alegătorilor care s-au prezentat la urne, iar numărul total al voturilor nule este de 181.962, reprezentând 1,83% din numărul total al alegătorilor care s-au prezentat la urne.</p>
      <p>Situaţia voturilor obţinute de candidaţi este următoarea:</p>
      <p>Klaus Iohannis a obţinut 6.437.151 de voturi valabil exprimate, reprezentând 65,88% din totalul voturilor valabil exprimate.</p>
      <p>Viorica Dăncilă a obţinut 3.334.466 de voturi valabil exprimate, reprezentând 34,12% din totalul voturilor valabil exprimate.</p>
      <p>"Următorul comunicat va fi cu rezultatele finale ale alegerilor pentru Preşedintele României", a anunţat purtătorul de cuvânt al Biroului Electoral Central, Mircea Preoţescu.</p>
    </article>
  </body>
</html>