<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/region/171069/zbog-novog-zakona-alarmantan-porast-broja-maloletnika-republici-srpskoj-koji-kockaju"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T09:59:00+00:00"/>
    <meta property="og:title" content="Zbog novog zakona alarmantan porast broja maloletnika u Republici Srpskoj koji se kockaju"/>
    <meta property="og:description" content="Zakonska rešenja predviđena Zakonom o igrama na sreću Republike Srpske koja su usvojena u martu mesecu ove godine, omogućila su dostupnost klađenja onim kategorijama lica koja moraju biti izuzeta od kockanja i klađenja. Najranjivije kategorija lica su maloletnici a nov zakon je svojim odredbama u potpunosti dozvolio da kockanje bude apsolutno dostupno svim maloletnim licima bez obzira na uzrast."/>
  </head>
  <body>
    <article>
      <h1>Zbog novog zakona alarmantan porast broja maloletnika u Republici Srpskoj koji se kockaju</h1>
      <h2>Zakonska rešenja predviđena Zakonom o igrama na sreću Republike Srpske koja su usvojena u martu mesecu ove godine, omogućila su dostupnost klađenja onim kategorijama lica koja moraju biti izuzeta od kockanja i klađenja. Najranjivije kategorija lica su maloletnici a nov zakon je svojim odredbama u potpunosti dozvolio da kockanje bude apsolutno dostupno svim maloletnim licima bez obzira na uzrast.</h2>
      <address><time datetime="2019-11-25T09:59:00+00:00">25 Nov 2019, 09:59</time> by <a rel="author">Republika</a></address>
      <p>Ono što posebno zabrinjava je veliki broj korupcionaških afera kao i tužbi za naknadu štete koje je izazvao ovaj kontraverzni zakon. Do sada je, u više desetina slučajeva, došlo do brojnih kršenja zakona od strane najviših funkcionera Ministarstva finansija Republike Srpske. Takođe, Austrijsko tužilaštvo je otvorilo istragu jer je sam vrh Ministarstva finansija Republike Srpske na vrlo sumnjiv način uspostavio monopol u elektronskim igrama na sreću, stvorivši korist vrlo uskom krugu ljudi koji su povezani sa bivšim visokim funkcionerima vlasti Austrije i koji su samo par dana pre raspisivanja Javnog poziva za izbor strateškog partnera Lutrije Republike Srpske, osnovali kompaniju u Švajcarskoj pod nazivom Casino Austria VLT.</p>
      <p>Samim tim ne čudi da je ta “interesna grupa” u samom vrhu Ministarstva finansija Republike Srpske omogućila, da se po prvi put Zakonom o igrama na sreću Republike Srpske, omogući postavljanje terminala za kockanje u svim objektima za zabavu, kaficima, restoranima, igraonicama odnosno u ugostiteljskim objektima.</p>
      <p>Poslednja istraživanja pokazuju alarmantan podatak da veliki broj učenika od momenta usvajanja novog zakona, novac za užinu troši, kako bi odigrali bar neki tiket na terminalu za kockanje. To je postala masovna pojava jer je taj zakon učinio dostupnim kockanje preko terminala koji se postavljaju bez ikakve kointrole u kaficima, restoranima i drugim objektima za zabavu.<br/>Vlasnici ugostiteljskih objekata kafica itd. nikada nišu prošli niti jednu obuku kod nadležnih zdravstvenih institucija vezanih za prevenciju od bolesti zavisnosti niti za to imaju bilo kakav interes jer je njihov glavni cilj sticanje profita bez obzira na cenu pa samim tim njima ni ne odgovara da maloletnike sprečavaju da se kockaju.</p>
      <p>Poslednji podaci govore da je svaki četvrti maloletnik, između 10 i 14 godine je odigrao bar jedan triket u kaficu ili drugom objektu za zabavu što je poražavajući rezultat na koji je javnost upozoravala da će se desiti ukoliko se dozvoli postavljanje terminala za kockanje u ugostiteljskim objektima.</p>
      <p>Podsećamo da jedino Udruženje priređivala igara na sreću u Republici Srbiji kao i Udruženje legalnih priređivača – ALPIS iz Banja Luke imaju Ugovor sa državnim zdravstvenim ustanovama o obuci zaposlenih za prepoznavanje problematičnog ponašanja kod igrača. Takođe svaki zaposleni u kompanijama članicama tih udruženja su obučeni da sprečavaju ulaz u kladionicu maloletnicima bez obzira na uzrast, kao I da</p>
      <p>prepoznaju svakog potencijalnog zavisnika i upute ga u nadležnu zdravstvenu ustanovu.</p>
      <p>Na žalost “kriminalni krugovi” u vrhu vlasti, zarad svojih fiunansijskih interesa ne prezaju ni od čega i nemaju sluha za ovaj problem niti žele da prihvate inicijativu koju je potpisalo 15.787 punoletnih građana RS, kako bi se izmenama zakona ukinula mogućnost postavljanja terminala za kockanje u ugostiteljskim objektima i tako sprečilo širenje maloletničkog kockanja</p>
      <p>Ukoliko se ovako nastavi Republika Srpska će postati mesto u kome će deca umesto druženja sa vršnjacima, vreme na velikom odmoru provoditi pred terminalima za kockanje.</p>
    </article>
  </body>
</html>