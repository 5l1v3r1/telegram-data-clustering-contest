<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/kovacheva-imame-samo-edin-krizisen-tsentr-407558.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T09:14:06+00:00"/>
    <meta property="og:title" content="Ковачева: Имаме само един кризисен център"/>
    <meta property="og:description" content="Днес е международния ден за борба с насилието срещу жени"/>
  </head>
  <body>
    <article>
      <h1>Ковачева: Имаме само един кризисен център</h1>
      <address>
        <time datetime="2019-11-25T09:14:06+00:00">25 Nov 2019, 09:14</time>
      </address>
      <p>Днес е международния ден за борба с насилието срещу жени. Оказва се, че в България в повечето от убийствата на жени са замесени техните партньори. Голям е и броят на сигналите за домашно насилие. "Днес нашата сграда ще бъде оцветена в оранжево в знак на съпричастност към жените жертва на насилие", каза в студиото на сутрешния блок на БНТ националният омбудсман Диана Ковачева.</p>
      <p>Ще бъде отворена и тематична приемна от сутринта до вечерта различни експерти ще консултират жертви на насилие и ще помогнат. Мълчанието е опасно, заяви омбудсманът.</p>
      <p>За тази година до края на месец септември се оказва, че средно по две жени са загубили живота си в резултат на насилие от своите партньори. Наказателният кодекс обявява домашното насилие за престъпление само тогава, когато има системен характер. На всъщност една жена може да бъде убита или осакатена още от първия или от втория път.</p>
      <p>Жените често се страхуват да говорят за насилието. Полицаите често не са обучени и проявяват неразбиране.</p>
      <p>Ковачева изпраща препоръка до областните управители, които имат право да откриват кризисни центрове. В момента те са общо 13 за цялата страна, а за София той е един с осем места. Препоръката на Съвета на Европа е на всеки 10 000 души е да има по един кризисен център.</p>
      <p>Омбудсманът Диана Ковачева коментира, че трябва да се засили контролът върху издаването на болничните. Тя се обяви против идеята, която беше предложена от ГЕРБ и патриотите, но после отпадна - първият ден да не се изплаща и посочи, че така ще се нарушат правата на осигурените.</p>
      <p>Диана Ковачева, омбудсман: Трябва да се засили контролът. Има едно предложение за това до 7, до 15 лекарите да могат да издават, след това да са комисии, струва си да се обмисли, макар че натоварва системата, това е мярка срещу фалшивите болнични, но също и работодателите могат да осъществяват контрол. Моето мнение като омбудсман е, че не може осигуряваните, работещите да поемат тежестта нито на първия, нито на третия ден, нито на който и да е от дните, те трябва да бъдат платени. Тук много правилно се намеси премиерът, защото подобен акт нарушава доверието в осигурителната система.</p>
    </article>
  </body>
</html>