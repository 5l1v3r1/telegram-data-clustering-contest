<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121469/jaskowiak-o-homomalzenstwach-gdyby-to-ode-mnie-zalezalo-bylyby-legalne.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-25T09:37:00+00:00"/>
    <meta property="og:title" content="Jaśkowiak o homomałżeństwach: Gdyby to ode mnie zależało, byłyby legalne"/>
    <meta property="og:description" content="Włodarz Poznania, Jacek Jaśkowiak, który chce startować w wyborach prezydenckich, otwarcie opowiedział się za legalizacją tzw. małżeństw homoseksualnych."/>
  </head>
  <body>
    <article>
      <h1>Jaśkowiak o homomałżeństwach: Gdyby to ode mnie zależało, byłyby legalne</h1>
      <address>
        <time datetime="2019-11-25T09:37:00+00:00">25 Nov 2019, 09:37</time>
      </address>
      <h4>Włodarz Poznania, Jacek Jaśkowiak, który chce startować w wyborach prezydenckich, otwarcie opowiedział się za legalizacją tzw. małżeństw homoseksualnych.</h4>
      <p>W zeszłym tygodniu Jacek Jaśkowiak w ostatniej chwili zgłosił się na kandydata w prawyborach prezydenckich Koalicji Obywatelskiej. <a href="https://dorzeczy.pl/obserwator-mediow/121457/sondaz-kandydaci-ko-bez-szans-z-andrzejem-duda.html">Według najnowszego sondażu</a> prezydent Poznania nie ma szans na wygraną w starciu z Andrzejem Dudą.</p>
      <p>Jaśkowiak, który w poniedziałek był gościem radia RMF FM, został zapytany o legalizację małżeństw homoseksualnych w Polsce.</p>
      <p>– To jest kwestia dyskusji. Natomiast na pewno należy zapewnić osobom, które pozostają w związkach homoseksualnych takie prawa, jakie są w małżeństwie. Mam tu na myśli przede wszystkim możliwość uzyskiwania w szpitalu odpowiedniej dokumentacji, dziedziczenia i te wszystkie inne elementy, które się z tym wiążą – stwierdził.</p>
      <p>Dopytywany wprost, czy gdyby to od niego zależało, małżeństwa homoseksualne byłyby w Polsce legalne, prezydent Poznania odpowiedział krótko: "tak".</p>
      <p>Komentując najnowszy sondaż prezydencki, Jaśkowiak stwierdził, że jego wynik jest "zaskakująco dobry". – O tej porze roku pięć lat temu prezydent Komorowski miał poparcie 76 proc., a Duda miał 7 proc. – powiedział samorządowiec.</p>
      <footer>/ Źródło: <a href="http://www.rmf24.pl/">RMF FM<br/></a>/ dcy</footer>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/121457/sondaz-kandydaci-ko-bez-szans-z-andrzejem-duda.html"/>
      </related>
    </article>
  </body>
</html>