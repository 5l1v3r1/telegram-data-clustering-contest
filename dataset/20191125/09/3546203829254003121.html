<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1578467640_Badeshteto_na_Zlatan_stava_yasno_v_sledvashtite_15_dni"/>
    <meta property="og:site_name" content="webcafé"/>
    <meta property="article:published_time" content="2019-11-25T09:58:00+00:00"/>
    <meta property="og:title" content="Бъдещето на Златан става ясно в следващите 15 дни"/>
    <meta property="og:description" content="Милан иска Ибрахимович веднага"/>
  </head>
  <body>
    <article>
      <h1>Бъдещето на Златан става ясно в следващите 15 дни</h1>
      <address><time datetime="2019-11-25T09:58:00+00:00">25 Nov 2019, 09:58</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2019/11/25/zlatan-ibrahimovic/1170x802.jpg"/>
        <figcaption>Милан иска Ибрахимович веднага<cite>Снимка: © Getty Images</cite></figcaption>
      </figure>
      <p>
        <b>Имайки предвид трудностите на Кжищоф Пьонтек, Милан се намира в деликатен момент и сериозно търси лидер както на терена, така и извън него. Играч, който може да прави разликата в мачовете през втората част от сезона.</b>
      </p>
      <p>Кой по-добър от Златан Ибрахимович?</p>
      <p>„Росонерите“ вече водят сериозни преговори с 38-годишния шведски нападател, като се съобщава, че контактите между клуба и агента Мино Райола са „позитивни“.</p>
      <p>„Засега това е просто неустоимо предложение“, заяви спортния директор на Милан Фредерик Масара в събота.</p>
      <p>Истината е, че „росонерите“ са сложили солидна оферта на масата, защото искат Златан да се завърне на „Сан Сиро“, и то по възможно най-бързия начин.</p>
      <p>
        <b>Милан е предложил договор за година и половина и заплата от по шест милиона евро на сезон. Очаква се Ибрахимович да вземе решение в следващите 15-ина дни, тъй като желанието на клуба е да го доведе възможно най-скоро и нападателят веднага да започне да работи със Стефано Пиоли и щаба му на базата в Миланело.</b>
      </p>
      <p>Златан е поискал време да обмисли офертата, като би трябвало да знаем окончателното му решение в следващите две седмици.</p>
      <p>Милан обаче не е единственият вариант пред Златан. Болоня, Наполи, дори Малмьо и Тотнъм се броят сред опциите пред шведа. Но най-сериозната изглежда, че идва именно от „Сан Сиро“.</p>
      <p>Топката е изцяло в полето на Ибра в момента, а ако приеме предложението на „росонерите“, това означава, че ще носи фланелката на Милан почти докато навърши 40 години.</p>
      <related>
        <a href="https://www.webcafe.bg/sportcafe/futbol-svyat/id_1042952232_Obyasneno_Zashto_futbolistite_v_Italiya_igrayat_s_chervena_boya_na_litsata"/>
        <a href="https://www.webcafe.bg/sportcafe/futbol-svyat/id_1422583154_A_sega_nakade_za_Zlatan_Eto_koi_klubove_se_spryagat_za_shvedskiya_napadatel"/>
      </related>
    </article>
  </body>
</html>