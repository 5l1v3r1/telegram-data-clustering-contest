<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/25/spusu-sito-attivo-lancio-si-avvicina-243805/"/>
    <meta property="og:site_name" content="MobileWorld"/>
    <meta property="article:published_time" content="2019-11-25T09:32:22+00:00"/>
    <meta property="og:title" content="Spusu: il sito è attivo, il lancio si avvicina!"/>
    <meta property="og:description" content="Per chi non ne fosse a conoscenza, Spusu è il nome - su cui anche l'amministratore delegato scherza - di un'operatore virtuale (Full MVNO) di origine austr"/>
  </head>
  <body>
    <article>
      <h1>Spusu: il sito è attivo, il lancio si avvicina!</h1>
      <h2>“La telefonia mobile dal cuore grande”</h2>
      <address><time datetime="2019-11-25T09:32:22+00:00">25 Nov 2019, 09:32</time> by <a rel="author" href="https://www.mobileworld.it/author/erripcc/" target="_blank">Enrico Paccusse</a></address>
      <p>Per chi non ne fosse a conoscenza, <a href="https://www.mobileworld.it/tag/spusu/"><b>Spusu</b></a> è il nome – <a href="https://www.mobileworld.it/2019/10/09/anche-lamministratore-delegato-spusu-scherza-sul-nome-delloperatore-236948/">su cui anche l’amministratore delegato scherza</a> – di un’operatore virtuale (<b>Full MVNO</b>) di origine austriache che si prepara a sbarcare in <b>Italia</b> sotto copertura Wind Tre.</p>
      <p>Il lancio è previsto nel <b>primo trimestre del 2020</b>, ed uno dei primi segnali a conferma di questo è il <a href="https://www.spusu.it/">sito web</a> che è stato reso pubblico nelle ultime ore, con il titolo della pagina che contiene quello che dovrebbe essere lo slogan della società: “<i><b>La telefonia mobile dal cuore grande</b></i>”.</p>
      <p>D’altronde, il <b>principio cardine</b> con cui l’operatore ha deciso di approcciarsi al suo e al nostro paese è proprio quello di <a href="https://www.mobileworld.it/2019/10/06/conosciamo-spusu-mvno-austriaco-arrivo-italia-nel-2020-236483/">semplificare il più possibile le operazioni per i clienti</a>, rendendo il rapporto quanto più piacevole possibile.</p>
      <p>Per il momento non è chiaro se Spusu replicherà nel nostro paese la stessa strategia <a href="https://www.mobileworld.it/2019/08/22/spusu-austria-offerte-228386/">messa in atto in patria</a>, ovvero rilasciare una <b>serie sterminata</b> di offerte, per ogni tasca e per ogni esigenza. Con il passare delle settimane, ne sapremo sicuramente di più.</p>
      <p>Via: <a href="https://www.mondomobileweb.it/163978-spusu-sito-italiano-claim-telefonia-mobile-cuore-grande/">Mondomobileweb</a></p>
    </article>
  </body>
</html>