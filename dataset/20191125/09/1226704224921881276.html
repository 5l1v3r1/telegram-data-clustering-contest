<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/zahranicie/cina-aj-po-prehratych-komunalnych-vo/432034-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-25T09:03:00+00:00"/>
    <meta property="og:title" content="Čína aj po prehratých komunálnych voľbách vyslovila Lamovej podporu"/>
    <meta property="og:description" content="K volebným urnám prišlo viac než 2,9 milióna ľudí, čo predstavuje volebnú účasť na úrovni 71 percent."/>
  </head>
  <body>
    <article>
      <h1>Čína aj po prehratých komunálnych voľbách vyslovila Lamovej podporu</h1>
      <h2>K volebným urnám prišlo viac než 2,9 milióna ľudí, čo predstavuje volebnú účasť na úrovni 71 percent.</h2>
      <address><time datetime="2019-11-25T09:03:00+00:00">25 Nov 2019, 09:03</time> by <a rel="author">TASR</a></address>
      <p>Peking 25. novembra (TASR) - Čína podporuje správkyňu Hongkongu Carrie Lamovú aj napriek tomu, že prodemokratickému táboru sa v nedeľných komunálnych voľbách podarilo dosiahnuť zdrvujúce víťazstvo. Informovala o tom v pondelok agentúra AFP.</p>
      <p><i>"Čínska ústredná vláda rozhodne podporuje hlavnú správkyňu Carrie Lamovú na čele vlády osobitnej administratívnej oblasti," </i>uviedol v pondelok na pravidelnom brífingu hovorca čínskeho ministerstva zahraničných vecí Keng Šuang.</p>
      <p>Nedeľňajšie komunálne voľby boli vnímané ako skúška podpory pre Lamovú. Prodemokratické protestné skupiny chcú, aby tieto komunálne voľby vyslali po piatich mesiacoch nepokojov a protivládnych protestov odkaz čínskej vláde.</p>
      <p>Podľa opozície komunálne voľby rozhodli o tom, že prodemokratické sily získali 90 percent zo 452 kresiel v obvodných radách, vďaka čomu ovládnu bezprecedentných 17 z 18 obvodných rád.</p>
      <p>K volebným urnám prišlo viac než 2,9 milióna ľudí, čo predstavuje volebnú účasť na úrovni 71 percent. V roku 2015 bola pri rovnakých voľbách účasť iba 47-percentná. Celkovo žije v Hongkongu 7,4 milióna obyvateľov.</p>
      <related>
        <h4>Prečítajte si aj:</h4>
        <a href="https://www.teraz.sk/zahranicie/australia-vysetruje-pokus-o-nasadenie/432018-clanok.html"/>
        <a href="https://www.teraz.sk/zahranicie/v-komunalnych-volbach-zaznamenalo-us/432009-clanok.html"/>
        <a href="https://www.teraz.sk/zahranicie/v-hongkongu-sa-skoncili-komunalne-vol/431977-clanok.html"/>
        <a href="https://www.teraz.sk/ekonomika/nemecky-basf-zacal-s-vystavbou-vlastn/431975-clanok.html"/>
        <a href="https://www.teraz.sk/zahranicie/cina-planuje-silnejsiu-ochranu-duse/431962-clanok.html"/>
      </related>
    </article>
  </body>
</html>