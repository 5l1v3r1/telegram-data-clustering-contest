<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837607-pozhezha-stalasya-u-stolichnomu-saloni-krasi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T09:08:00+00:00"/>
    <meta property="og:title" content="Пожежа сталася у столичному салоні краси"/>
    <meta property="og:description" content="КИЇВ. 25 листопада. УНН. Пожежа сталася в одному із салонів краси столиці. Про це УНН повідомляє з посиланням на пресслужбу ГУ ДСНС у Києві."/>
  </head>
  <body>
    <article>
      <h1>Пожежа сталася у столичному салоні краси</h1>
      <address><time datetime="2019-11-25T09:08:00+00:00">25 Nov 2019, 09:08</time> by <a rel="author">Юлія Шрамко</a></address>
      <p><b>КИЇВ. 25 листопада. УНН.</b> Пожежа сталася в одному із салонів краси столиці. Про це <b>УНН</b> повідомляє з посиланням на пресслужбу ГУ ДСНС у Києві.</p>
      <p>Повідомлення про пожежу, яка виникла у 4-поверховій будівлі по вулиці Петлюри (Комінтерній), 7/9, що у Шевченківському районі столиці, рятувальники отримали 25 листопада о 7:01.</p>
      <p>На місці вогнеборці встановили, що займання виникло на 1-му поверсі в салоні краси й супроводжувалось сильним задимленням.</p>
      <p>О 7:46 рятувальники локалізували пожежу та о 7:50 – ліквідували на площі 15 кв. м.</p>
      <p>На місці було задіяно чотири одиниці основної та спеціальної пожежно-рятувальної техніки, а також 15 рятувальників.</p>
      <p>Причина загоряння наразі встановлюється. Жертв та постраждалих немає.</p>
      <p>Нагадаємо, пожежа у будинку по вулиці Петлюри, 7/9, вплинула на <a href="https://www.unn.com.ua/uk/news/1837600-pozhezha-vplinula-na-rukh-avtobusiv-no114-u-stolitsi">рух автобусів</a> №114.</p>
    </article>
  </body>
</html>