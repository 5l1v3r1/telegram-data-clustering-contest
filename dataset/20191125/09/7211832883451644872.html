<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/politic/news/607336"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-25T09:45:00+00:00"/>
    <meta property="og:title" content="จับตา &quot;โอ๊ค&quot; มาฟังคำพิพากษาคดีฟอกเงิน น้องสาวให้กำลังใจ"/>
    <meta property="og:description" content="จับตา &quot;พานทองแท้ ชินวัตร&quot; เดินทางมาฟังคำตัดสินคดีฟอกเงินปล่อยกู้กรุงไทย &quot;พินทองทา&quot;โพสต์ข้อความให้กำลังใจผ่านอินสตาแกรม"/>
  </head>
  <body>
    <article>
      <h1>จับตา "โอ๊ค" มาฟังคำพิพากษาคดีฟอกเงิน น้องสาวให้กำลังใจ</h1>
      <address><time datetime="2019-11-25T09:45:00+00:00">25 Nov 2019, 09:45</time> by <a rel="author">PostToday</a></address>
      <p>จับตา "พานทองแท้ ชินวัตร" เดินทางมาฟังคำตัดสินคดีฟอกเงินปล่อยกู้กรุงไทย "พินทองทา"โพสต์ข้อความให้กำลังใจผ่านอินสตาแกรม</p>
      <p>เมื่อวันที่ 25 พ.ย. 62 ผู้สื่อข่าวรายงานว่า ในเวลา 10.00 ศาลลอาญาคดีทุจริตและประพฤติมิชอบกลางได้นัดฟังคำพิพากษาคดีฟอกเงิน ทุจริตการปล่อยสินเชื่อของ ธนาคารกรุงไทย ให้ธุรกิจเครือกฤษดามหานคร โดยพนักงานอัยการคดีพิเศษ 4 เป็นโจทก์ ยื่นฟ้อง นายพานทองแท้ ชินวัตร บุตรชาย นายทักษิณ อดีตนายกรัฐมนตรี เป็นจำเลยในความผิดฐานร่วมกันฟอกเงิน และสมคบคบกันฟอกเงิน</p>
      <p>ทั้งนี้ที่ผ่านมา นายพานทองแท้ได้เคยกล่าวยืนยันว่า จะเดินทางมาฟังคำพิพากษาในคดีนี้ด้วยตัวเอง ขณะที่มีรายงานข่าววา นายพานแท้ยังคงอยู่ในประเทศไทย</p>
      <p>ขณะที่ น.ส.พินทองทา ชินวัตร คุณากรวงศ์ บุตรสาวนายทักษิณ ได้โพสต์ข้อความภาพ นายพานทองแท้ สวมกอดกับคุณหญิงพจมาน ณ ป้อมเพชร พร้อมระบุข้อความว่า “เรามีกันและกันเสมอนะ เหมือนเดิมตลอดมาและตลอดไป ?? สู้ๆ! ตั้งสติไม่ต้องห่วงแม่และพวกเรา พวกเราเข้มแข็งและเชื่อมั่นในตัวพี่ชายเสมอ ขอให้ทุกอย่างผ่านไปด้วยดีค่ะ @oak_ptt รัก!”</p>
    </article>
  </body>
</html>