<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/elon-musk-cybertruck-tasariminin-sebebini-acikladi-h80466.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T09:03:57+00:00"/>
    <meta property="og:title" content="Musk, Cybertruck'ın Tasarımını Açıkladı"/>
    <meta property="og:description" content="Tesla, Cybertruck isimli aracını geçtiğimiz hafta tanıttı. Elon Musk ise nihayet aracın bu garip tasarımının sebebini Twitter’dan açıkladı."/>
  </head>
  <body>
    <article>
      <h1>Musk, Cybertruck'ın Tasarımını Açıkladı</h1>
      <h2>Tesla, Cybertruck isimli aracını geçtiğimiz hafta tanıttı. Cybertruck’ın tanıtılmasının ardından aracın tasarımı ve kırılmaz camının kırılması, önemli tartışmalar başlattı. Elon Musk da aracın bu garip tasarımının sebebini Twitter’dan açıkladı.</h2>
      <address><time datetime="2019-11-25T09:03:57+00:00">25 Nov 2019, 09:03</time> by <a rel="author" href="https://www.webtekno.com/yazar/chnylmz" target="_blank">Mustafa Cihan Yılmaz</a></address>
      <p>Tesla, uzun zamandır beklenen aracı Cybertruck’ı perşembe günü düzenlediği <b>etkinlikle </b>duyurdu. Cybertruck’ın tanıtım etkinliğinin ardından aracın tasarımı, konu ile ilgili insanları ikiye böldü. Yine de çoğunluk, Cybertruck’ın tasarımını beğenmemiş görünüyor. </p>
      <p>Cybertruck’ın tanıtılmasının ardından insanlar Tesla’nın aracını, 90’larda yollarda görülen <b>Pontiac Aztek’e</b>, kötü üç boyutlu modellere, 1970’li yılların garip tasarımlı araçlarına benzettiler. Cybertruck’ın tasarımı ile ilgi tartışmalar hala da devam ediyor. </p>
      <p>Tesla’nın CEO’su Elon Musk, Twitter’dan yaptığı açıklama ile <b>Cybertruck’ın</b> tasarımının nedenini açıkladı. Elon Musk, yaptığı açıklamada Cybertruck’ın gövdesinde 30X paslanmaz çelik kullanıldığını, bu 30X paslanmaz çeliğe şekil vermek için kullanılacak <b>presin </b>kırılabileceğini söyledi. Bir presin böyle bir metal malzemeyi bükmesinin bile zor olduğunu söyleyen Musk, prototipin bu yüzden böyle olduğunu açıkladı. </p>
      <figure>
        <img src="https://www.webtekno.com/images/editor/default/0002/31/4434af5b68bd4142e73abfdbb7ded675bb6bb7b1.jpeg"/>
      </figure>
      <p>Elon Musk ve aracın tasarımcısı Franz von Holzhausen’in tanıtımda da gösterdiği gibi Cybertruck, <b>zor şartlar</b> için yapılmış bir araç. Tesla’nın diğer araçlarında alüminyum kullanılıyor. Ancak bir offroad aracında alüminyum kullanılması düşünülemez. Tesla, bu yüzden Cybertruck’ta haddelenmiş 30X paslanmaz çelik kullanıyor. </p>
      <p>Cybertruck’ın tüm <b>dış yüzeyi </b>gerilmiş bu malzeme ile kaplandı. Bu yüzden etkinlik sırasında kapılara balyozla vurulan darbe, araca bir zarar vermedi. Tesla bu tasarımı kurşun geçirmez olarak da niteliyor. </p>
      <figure>
        <img src="https://www.webtekno.com/images/editor/default/0002/31/6743c00dc266e2350c29d4235b41ea065d93fb8b.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/tesla-cybertruckin-satis-rakamlari-aciklandi-h80420.html">Elon Musk, Tesla Cybertruck’ın Satış Rakamlarını Açıkladı</a>
      </p>
      <p>Cybertruck’ın tasarımında kullanılan 30X paslanmaz çelikle alakalı sorun, <b>geleneksel</b> olarak kullanılan pres makinelerinin daha küçük ve işlenebilir malzemeleri işlemek için geliştirilmiş olmasıdır. Cybertruck’ta kullanılan malzemeyi işlemek için özel bir pres makinesi gerekiyordu. Tesla, yeni bir pres makinesi yapmak ya da arabanın tasarımını eğimler olmadan yapmak ikileminde ikincisini seçti. Sonuç da bizi, Cybertruck’ın garip tasarımına götürdü. </p>
      <p>Elon Musk’ın yaptığı açıklama, insanları ne kadar tatmin etti bilmiyoruz. Pres makinesi ile ilgili olarak ancak uzmanlar bir cevap verebilirler. Ancak Tesla'nın tasarımı oluştururken dayanıklılık ile estetik arasındaki ikilemde dayanıklılığı tercih ettiği anlaşılıyor.</p>
      <p><b>Kaynak : </b>https://ww.electrek.co/2019/11/24/teslas-cybertruck-looks-weird-because-otherwise-it-would-break-the-machines-to-make-it/</p>
    </article>
  </body>
</html>