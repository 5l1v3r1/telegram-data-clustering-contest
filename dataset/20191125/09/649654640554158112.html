<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/ekonomija/blagi-rast-kredita-u-srbiji-u-oktobru/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-25T09:06:58+00:00"/>
    <meta property="og:title" content="Blagi rast kredita u Srbiji u oktobru"/>
    <meta property="og:description" content="Ukupni krediti privrede, građana i preduzetnika u Srbiji na kraju oktobra ove godine iznosili su oko 2.489 milijardi dinara, što je za 0,7 odsto više nego u septembru, objavilo je Udruženje banaka Srbije."/>
  </head>
  <body>
    <article>
      <h1>Blagi rast kredita u Srbiji u oktobru</h1>
      <address><time datetime="2019-11-25T09:06:58+00:00">25 Nov 2019, 09:06</time> by <a rel="author">Beta</a></address>
      <p>
        <b>Ukupni krediti privrede, građana i preduzetnika u Srbiji na kraju oktobra ove godine iznosili su oko 2.489 milijardi dinara, što je za 0,7 odsto više nego u septembru, objavilo je Udruženje banaka Srbije.</b>
      </p>
      <p>Ukupne pozajmice privrede u oktobru iznosile su oko 1.402 milijarde dinara i za 0,3 odsto su bile veće nego prethodnog meseca, a preduzetnika 51,5 milijaradi dinara, što je rast od 0,7 odsto.</p>
      <p>Najviše je uvećan dug stanovništva bankama, za 0,8 odsto, na oko 1.035 milijardi dinara.</p>
      <p>Među kreditima stanovništva, gotovinski zajmovi su imali rast od 1,5 odsto, potrošački su bili veći za 1,9 odsto, zajmovi za refinansiranje 1,7 odsto, stambeni krediti su povećani 0,8 odsto, a poljoprivredni 0,4 odsto.</p>
      <p>U kašnjenju otplate na kraju oktobra bilo je 4,8 odsto ukupnih bankarskih pozajmica, 0,1 odsto manje nego u septembru.</p>
      <h3>Povezani tekstovi:</h3>
    </article>
  </body>
</html>