<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/sygnal-od-czytelnika-ktos-zapomnial-o-tych-kladkach-od-soboty-jest-na-nich-lod-wideo/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T09:45:00+00:00"/>
    <meta property="og:title" content="Sygnał od Czytelnika. „Ktoś zapomniał o tych kładkach, od soboty jest na nich lód” (wideo)"/>
    <meta property="og:description" content="Od soboty nikt nie interesuje się bezpieczeństwem pieszych na kładkach nad ul. Armii Krajowej i ul. Filaretów. Do chwili obecnej pokrywa je warstwa lodu. Podobnie jest w wielu miejscach na lubelskich osiedlach."/>
  </head>
  <body>
    <article>
      <h1>Sygnał od Czytelnika. „Ktoś zapomniał o tych kładkach, od soboty jest na nich lód” (wideo)</h1>
      <address>
        <time datetime="2019-11-25T09:45:00+00:00">25 Nov 2019, 09:45</time>
      </address>
      <p>
        <b>Od soboty nikt nie interesuje się bezpieczeństwem pieszych na kładkach nad ul. Armii Krajowej i ul. Filaretów. Do chwili obecnej pokrywa je warstwa lodu. Podobnie jest w wielu miejscach na lubelskich osiedlach.</b>
      </p>
      <p>Zarządcy wspomnianych kładek zapewne czekają na ocieplenie, ponieważ od soboty nie zostały one posypane solą. Piesi chodzą po nich trzymając się poręczy. Od soboty zgłaszacie nam problem z kładką nad ul. Filaretów w rejonie ul. Jutrzenki oraz kładką nad ul. Armii Krajowej z rejonie ul. Herbowej.</p>
      <blockquote>– To skandal, aby osoby odpowiedzialne za kładkę nad ul. Filaretów od dwóch dni nie pojawiły się tutaj i nie zadbały o to, aby można było po nich bezpiecznie przejść – napisał do nas Czytelnik.</blockquote>
      <p>Z kolei na drugiej kładce, nad ul. Armii Krajowej, od poniedziałkowego poranka piesi muszą chodzić trzymając się barierek, ponieważ na kładce znajduje się warstwa lodu.</p>
      <p>Przypominamy zarządcom tych terenów, że usuwanie lodu i śniegu z chodników ma nie tylko względy praktyczne, jest to także wymóg regulowany ustawowo.</p>
      <figure>
        <video src="https://www.lublin112.pl/wp-content/uploads/2019/11/video-1574669570.mp4?_=1"/>
      </figure>
      <p>(fot. nadesłane asd, wideo Michał – dziękujemy)</p>
    </article>
  </body>
</html>