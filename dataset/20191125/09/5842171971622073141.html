<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/arzemes/359878-lauksaimnieki-ar-1000-traktoriem-plano-nobloket-celus-parizes-apkartne"/>
    <meta property="og:site_name" content="Jauns.lv"/>
    <meta property="article:published_time" content="2019-11-25T09:05:00+00:00"/>
    <meta property="og:title" content="Lauksaimnieki ar 1000 traktoriem plāno nobloķēt ceļus Parīzes apkārtnē"/>
    <meta property="og:description" content="Francijas lauksaimnieki plāno trešdien plašu protesta akciju, ar 1000 traktoriem nobloķējot ceļus Parīzes apkārtnē."/>
  </head>
  <body>
    <article>
      <h1>Lauksaimnieki ar 1000 traktoriem plāno nobloķēt ceļus Parīzes apkārtnē</h1>
      <address><time datetime="2019-11-25T09:05:00+00:00">25 Nov 2019, 09:05</time> by <a rel="author">Jauns.lv / LETA</a></address>
      <p>
        <b>Francijas lauksaimnieki plāno trešdien plašu protesta akciju, ar 1000 traktoriem nobloķējot ceļus Parīzes apkārtnē.</b>
      </p>
      <p>Protestus organizē divas lielākās lauksaimnieku asociācijas, kuras uzskata, ka valdības politika kaitē Francijas lauksaimniecības nozarei.</p>
      <p>Lauksaimnieki ar traktoriem ieradīsies uz protesta akciju no visas Francijas, tostarp Noras-Padeklē reģiona, Normandijas, Ildefransas, Burgundijas un Franškontē.</p>
      <p>Lauksaimnieki plāno nobloķēt šosejas A1, A4, A5, A6, A10, A11, A13, A14 un A15, kā arī lielceļus  N1, N2, N12 un N20.</p>
      <p>Daudzi zemnieki uzskata, ka kļuvuši par mērķi nesaprātīgiem ierobežojumiem pesticīdu izmantošanai, kā arī vegānu aktīvistu kritikai par mājlopu skaita palielināšanu.</p>
      <p>Zemnieki norāda, ka, neskatoties uz smago darbu, ienākumi bieži knapi nosedz izdevumus. Vairāk nekā 30% lauksaimnieku nopelna tikai 350 eiro mēnesī, liecina sociālās apdrošināšanas dati.</p>
      <p>Francijā pēdējos gados arī pieaudzis pašnāvību skaits lauksaimnieku vidū.</p>
      <p>Lauksaimnieku asociācijas vēlas tikšanos ar Francijas prezidentu Emanuelu Makronu, lai darītu viņam zināmu savas bažas.</p>
    </article>
  </body>
</html>