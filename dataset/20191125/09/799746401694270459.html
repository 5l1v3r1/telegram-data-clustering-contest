<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/25/7103441/"/>
    <meta property="og:site_name" content="Європейська правда"/>
    <meta property="article:published_time" content="2019-11-25T09:50:28+00:00"/>
    <meta property="og:title" content="Швеція змінила назву Білорусі, аби позбавити асоціацій з Росією"/>
    <meta property="og:description" content="Уряд Швеції у своїх офіційних повідомленнях відтепер буде використовувати назву “Білорусь” (Belarus) замість “Вітрюссланд” (Vitryssland) – таку рекомендацію дало МЗС країни."/>
  </head>
  <body>
    <article>
      <h1>Швеція змінила назву Білорусі, аби позбавити асоціацій з Росією</h1>
      <address>
        <time datetime="2019-11-25T09:50:28+00:00">25 Nov 2019, 09:50</time>
      </address>
      <p>Уряд Швеції у своїх офіційних повідомленнях відтепер буде використовувати назву "Білорусь" (Belarus) замість "Вітрюссланд" (Vitryssland) – таку рекомендацію дало МЗС країни.</p>
      <p>Як повідомляє "Європейська правда" з посиланням на <a href="https://www.svt.se/">SVT</a>, про це повідомила глава МЗС Швеції.</p>
      <p>"Це визнання білоруського громадянського суспільства і народу, які впродовж довгого часу прагнули того, щоб підкреслити національну ідентичність і суверенітет своєї країни", - пояснила міністр закордонних справ Швеції Анн Лінде, яка у понеділок здійснює офіційний візит до Мінська разом з міністром закордонних справ Фінляндії.</p>
      <p>Таким чином МЗС Швеції відмовляється від терміна, який може бути пов'язаний з Росією, оскільки закінчення "-русь" не стосується Росії, зазначає Лінде. У перекладі зі шведської Vitryssland означає "Біла Росія".</p>
      <p>Вона додала, що перехід до вживання назви "Білорусь" раніше відбувся у англійській та французькій мовах.</p>
      <related>
        <a href="https://www.eurointegration.com.ua/news/2018/05/4/7081287/"/>
      </related>
    </article>
  </body>
</html>