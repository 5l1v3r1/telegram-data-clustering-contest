<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/no-fa-falta-dia-addicional-autoritat-portuaria-defensa-abalos-coses-clares"/>
    <meta property="og:site_name" content="Diari La Veu"/>
    <meta property="article:published_time" content="2019-11-25T09:45:00+00:00"/>
    <meta property="og:title" content="&quot;No fa falta una DIA addicional&quot;: l'Autoritat Portuària defensa que Ábalos &quot;ha deixat clares diverses coses&quot;"/>
    <meta property="og:description" content="Aquest divendres, en la roda de premsa posterior al ple del Consell, Oltra va avançar que la Generalitat demanarà a Foment la nova DIA, com ja va sol·licitar al Ministeri de Transició Ecològica, després que aquest haja respost que la DIA depén de Foment."/>
  </head>
  <body>
    <article>
      <h1>"No fa falta una DIA addicional": l'Autoritat Portuària defensa que Ábalos "ha deixat clares diverses coses"</h1>
      <h2>El ministre de Foment en funcions va afirmar aquest dissabte que "si les actuacions al port de València no modifiquen el projecte inicial, la declaració d'impacte mediambiental que es va obtindre en el seu moment continua vigent"</h2>
      <address><time datetime="2019-11-25T09:45:00+00:00">25 Nov 2019, 09:45</time> by <a rel="author">DLV</a></address>
      <p>VALÈNCIA (EP). El president de l'Autoritat Portuària de València (APV), Aurelio Martínez, creu que la posició del Ministeri de Foment "és transparent" i que "no fa falta cap Declaració d'Impacte Ambiental addicional (DIA)" per a l'ampliació de la terminal nord del Port de València.<br/><br/>Martínez s'ha pronunciat en aquests termes aquest dilluns en ser preguntat per les recents declaracions del ministre de Foment en funcions. José Luis Ábalos assenyalava aquest dissabte que "si les actuacions al Port de València no modifiquen el projecte inicial, la declaració d'impacte mediambiental que es va obtindre en el seu moment continua vigent". "Una qüestió diferent és que es modifiquen", ja que en eixe cas "faria falta una nova declaració d'impacte mediambiental", afegia.<br/><br/>En qualsevol cas, Ábalos assegurava <a href="https://www.diarilaveu.com/abalos-desdiu-consell-afirma-foment-correspon-decidir-sobre-dia-lampliacio-port">"no és Foment qui fa les declaracions d'impacte ambiental", sinó Transició Ecològica</a>. També, que "qui que ho ha de demanar és el port". Aquest divendres, en la roda de premsa posterior al ple del Consell, la vicepresidenta i portaveu, Mónica Oltra, va avançar que la Generalitat <a href="https://www.diarilaveu.com/oltra-sobre-lampliacio-del-port-quan-es-vol-anar-rapid-passen-coses-com-les-de-castor-que-ens-costen-1600-milions">demanarà a Foment la nova DIA</a>, com ja <a href="https://www.diarilaveu.com/molla-ministeri-declaracio-impacte-ambiental-port-valencia">va sol·licitar al Ministeri de Transició Ecològica</a>, després que aquest <a href="https://www.diarilaveu.com/conselleria-sense-noticies-ministeri-dia-ampliacio-port">haja respost que la DIA depén de Foment</a>.<br/><br/>Per al president de l'APV, "Ábalos ha deixat clares diverses coses". "Si no hi ha una modificació, que no n'hi ha, la DIA continua vigent", ha defensat. I ha afegit: "Entenc que la posició del Ministeri és transparent, que no fa falta cap DIA addicional".</p>
      <related>
        <h4>Les més llegides</h4>
        <a href="https://www.diarilaveu.com/matematiques-valencia-i-castella-seran-les-especialitats-amb-mes-places-en-les-oposicions-del-17-de-juny-de-2020"/>
        <a href="https://www.diarilaveu.com/esquerra-republicana-denuncia-retencions-policia-protesta-rei"/>
        <a href="https://www.diarilaveu.com/nova-marea-violeta-valencia-25n-2019"/>
        <a href="https://www.diarilaveu.com/puig-defensa-visio-federal-psoe-federar-unir-diversitat-aixo-espanya"/>
        <a href="https://www.diarilaveu.com/no-fa-falta-dia-addicional-autoritat-portuaria-defensa-abalos-coses-clares"/>
      </related>
    </article>
  </body>
</html>