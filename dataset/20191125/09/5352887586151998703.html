<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/a-lukasenka-reglamentavo-grazuoliu-veikla-1752527/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-25T09:06:00+00:00"/>
    <meta property="og:title" content="A. Lukašenka reglamentavo gražuolių veiklą"/>
    <meta property="og:description" content="Reklama"/>
  </head>
  <body>
    <article>
      <h1>A. Lukašenka reglamentavo gražuolių veiklą</h1>
      <address><time datetime="2019-11-25T09:06:00+00:00">25 Nov 2019, 09:06</time> by <a rel="author">Svajūnas Laukineitis</a></address>
      <p>Reklama</p>
      <p>
        <b>Baltarusijos prezidentas Aleksandras Lukašenka išleido įsaką „Dėl modelių veiklos“, kuriuo šalyje pirmąkart įvedamas teisinis šios veiklos reguliavimas.</b>
      </p>
      <p>„Šiuo dokumentu siekiama plėtoti modelių veiklą šalyje ir sudaryti sąlygas tobulinti Nacionalinės grožio mokyklos darbą. Teisinė bazė šiai veiklos sričiai šalyje reguliuoti kuriama pirmąkart“, – teigiama Baltarusijos prezidento spaudos tarnybos pranešime.</p>
      <p>„Įsake išvardintos su modelių veikla susijusių terminų reikšmės ir apibrėžimai, nustatyti teisiniai santykiai tarp modelių ir jų agentūrų, apibūdinama sutarčių su nepilnamečiais specifika“, – rašoma pranešime.</p>
      <p>Dokumentas išplečiama Nacionalinės grožio mokyklos funkcijas ir ekonominės veiklos sritis, nustato biudžeto lėšų, kurias mokykla išleidžia modelių mokymui, kompensavimo tvarką.</p>
      <p>Vyriausybė įpareigojama parengti taisykles, kuriomis būtų apibrėžta modelių, įskaitant nepilnamečių, atrankos, mokymo ir įdarbinimo, taip pat kita modelių veiklos tvarka.</p>
      <p>„Šiuo įsaku siekiama apsaugoti modelių teises ir teisėtus interesus, populiarinti baltarusišką madą“, – pažymima A. Lukašenkos spaudos tarnybos pranešime.</p>
      <p>Reklama</p>
      <p>Po praėjusį savaitgalį vykusių Baltarusijos parlamento rinkimų britų dienraštis „The Times“ konstatavo, jog į jį pateko 22-ejų „Mis Baltarusija“ Marija Vasilevič, kuri, kaip manoma, palaiko romantiškus ryšius su 65-erių A. Lukašenka.</p>
      <p>Skelbta, kad Baltarusijos prezidentas prižiūrėjo M. Vasilevič pasirengimą „Mis Pasaulis 2018“ konkursui, kuriame ji užėmė trečią vietą, ir po to asmeniškai jai įteikė valstybinį apdovanojimą už „svarų“ indėlį į kultūrą ir labdaringą veiklą.</p>
      <p>BNS</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/pasaulis/a-lukasenka-zada-padvigubinti-atlyginimus-gydytojams-kad-jie-nepabegtu-i-lenkija-1745900/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/vytautas-landsbergis-skelbia-nuosprendi-baltarusijai-1741835/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/modeliu-medziokle-vis-daugiau-sansu-nestandartiniams-1741150/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/baltarusijos-prezidentas-padovanojo-d-trumpui-durkla-jo-zmonai---linine-staltiese/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/g-depardieu-ketina-statyti-nama-prie-minsko-1732165/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/kinija-padovanos-baltarusijai-stadiona-ir-baseina-uz-235-mln-jav-doleriu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/alukasenka-visi-baltarusijos-vyrai-turi-atlikti-butinaja-karine-tarnyba/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/a-lukasenka-susitiko-su-rolandu-paksu-1708478/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>