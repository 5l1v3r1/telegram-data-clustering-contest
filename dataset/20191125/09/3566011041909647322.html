<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549839.html/%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D8%AE%D8%AA%D8%AA%D8%A7%D9%85%DB%8C%D9%87-%D8%B3%DB%8C-%D9%88-%DB%8C%DA%A9%D9%85%DB%8C%D9%86-%D8%AC%D8%B4%D9%86%D9%88%D8%A7%D8%B1%D9%87-%D8%AA%D8%A6%D8%A7%D8%AA%D8%B1-%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T09:36:00+00:00"/>
    <meta property="og:title" content="برگزاری اختتامیه سی و یکمین جشنواره تئاتر استان زنجان"/>
    <meta property="og:description" content="معاون هنری و سینمایی اداره کل فرهنگ و ارشاد اسلامی استان زنجان گفت: اختتامیه سی و یکمین جشنواره تئاتر استان زنجان روز چهارشنبه صبح برگزار می شود."/>
  </head>
  <body>
    <article>
      <h1>برگزاری اختتامیه سی و یکمین جشنواره تئاتر استان زنجان</h1>
      <h2>معاون فرهنگ و ارشاد اسلامی استان زنجان خبرداد؛</h2>
      <address>
        <time datetime="2019-11-25T09:36:00+00:00">25 Nov 2019, 09:36</time>
      </address>
      <p>معاون هنری و سینمایی اداره کل فرهنگ و ارشاد اسلامی استان زنجان گفت: اختتامیه سی و یکمین جشنواره تئاتر استان زنجان روز چهارشنبه صبح برگزار می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمود علیمحمدی امروز در گفت و گو با خبرنگار<a href="http://www.mojerasa.ir/"> </a><a href="http://www.mojerasa.ir/">موج رسا;</a> اظهار داشت: سی و یکمین جشنواره تئاتر استان زنجان از صبح دیروز آغاز به کار کرده است و امروز نیز با ادامه اجراها برگزار می شود.</p>
      <p>وی با بیان اینکه امروز از ساعت 11 صبح «خطی که به‌موازات دیگری هدر رفت» به نویسندگی ابوالفضل رجبی و کارگردانی نسرین نباتی در پلاتو ماندگار فرهنگسرای امام خمینی (ره) زنجان اجرا می شود،افزود: جلسه نقد و بررسی این اثر ساعت 12:30 برگزار می شود.</p>
      <p>این مسئول دومین نمایش این امروز را «نقطه صفر مغزی» به نویسندگی و کارگردانی متین شفیعی مقدم، عنوان کرد و گفت: این نمایش از ساعت از ساعت 15:30 برگزار و جلسه نقد و بررسی آن نیز ساعت 17 برگزار می شود.</p>
      <p>معاون هنری و سینمایی اداره کل فرهنگ و ارشاد اسلامی استان زنجان بیان داشت: نمایش «عینهو شب که سیاس» نوشته سام کوراوند و کارگردانی حامد محسنی از شهرستان «خدابنده»آخرین فیلم اجرایی امروز است که از ساعت 18:30 اجرا و جلسه نقد و بررسی آن ساعت 20 برگزار می شود.</p>
      <p>علیمحمدی تصریح کرد:همچنین نمایش «نت‌های خاکستری» به نویسندگی  و کارگردانی اصغر محمدی روز سه شنبه از ساعت 11 اجرا و ساعت 12:30 جلسه نقد و بررسی آن برگزار می شود.</p>
      <p>وی بیان داشت: نمایش خوخانلار» به نویسندگی علیرضا فریدراد و کارگردانی حمیدرضا قزلباش نیز از ساعت 15:30 اجرا و جلسه نقد و بررسی آن مطابق روز قبل برگزار می شود.</p>
      <p>این مسئول آخرین نمایش اجرایی این نمایش را «خواب در فنجان خالی» به نویسندگی نغمه ثمینی و کارگردانی امیررضا مرادی عنوان گرد و گفت: این نمایش از ساعت 17:30 اجرا و جلسه نقد و بررسی آن ساعت 20 برگزار می شود.</p>
      <p>معاون هنری و سینمایی اداره کل فرهنگ و ارشاد اسلامی استان زنجان مراسم اختتامیه این جشنواره ساعت 10 صبح روز چهارشنبه در محل فرهنگسرای امام خمینی (ره) زنجان با حضور عوامل اجرایی و هئیت داوران برگزار می شود.</p>
      <p>علیمحمدی با اشاره به رونمایی از پوستر سی و یکمین جشنواره تئاتر استان زنجان در سالن یادگار فرهنگسرای امام خمینی (ره) زنجان،بیان داشت: این پوستر توسط محمدمهدی ولی‌زاده طراحی شده است.</p>
      <p>وی با بیان اینکه تیم هیئت داوران خوبی برای استان زنجان انتخاب شده است، افزود: امیدواریم با داوری خوب بتوانیم در جشنواره بین المللی فجر نیز بدرخشیم.</p>
      <p>این مسئول تصریح کرد: آثار مطلوبی به جشنواره تئاتر استان زنجان رسیده است و قرار است دو تیم از زنجان به جشنواره فجر راه یابد.</p>
      <p>به گزارش موج رسا، سی و یکمین جشنواره تئاتر استان زنجان ۳ تا ۶ آذر ماه با حضور اتابک نادری و پیمان کریمی و زهرا خسروی به عنوان داور در حال برگزاری است.</p>
      <p>انتهای پیام/</p>
    </article>
  </body>
</html>