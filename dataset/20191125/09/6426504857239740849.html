<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/11/samsung-galaxy-s11e.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-11-25T09:08:40+00:00"/>
    <meta property="og:title" content="Są już grafiki z Samsungiem Galaxy S11e. Trudno odróżnić go od droższej wersji"/>
    <meta property="og:description" content="Galaxy S11e nie będzie odstawał wizualnie od reszty – tak jak to robił Galaxy S10e. By odróżnić go od Galaxy S10 trzeba się przyjrzeć aparatowi."/>
  </head>
  <body>
    <article>
      <h1>Są już grafiki z Samsungiem Galaxy S11e. Trudno odróżnić go od droższej wersji</h1>
      <address><time datetime="2019-11-25T09:08:40+00:00">25 Nov 2019, 09:08</time> by <a rel="author" href="https://www.spidersweb.pl/author/amat3ur" target="_blank">Maciej Gajewski</a></address>
      <p>
        <b>Wygląda na to, że najtańszy z członków rodziny Galaxy S11 nie będzie odstawał wizualnie od reszty – tak jak to robił Galaxy S10e. By odróżnić Galaxy S11e od pozostałych trzeba się przyjrzeć jego wyspie z aparatami.</b>
      </p>
      <p>Do Sieci, <a href="https://pricebaba.com/blog/samsung-galaxy-s11e-renders-360-degree-video-exclusive">za sprawą</a> znanego informatora posługującego się pseudonimem OnLeaks, trafiły materiały promocyjne telefonu Galaxy S11e. To tańsza wersja telefonu <a href="https://www.spidersweb.pl/tag/galaxy-s11">Galaxy S11</a>, w sprzedaży ma pojawić się jeszcze droższa: czyli Galaxy S11+.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/samsung-galaxy-s11e-1.jpg"/>
      </figure>
      <p>O tej najbardziej przyjaznej naszemu portfelowi wersji telefonu wiemy już całkiem sporo. Na przykład udało się ustalić, że za wydajność sprzętu odpowiadać będzie procesor Exynos 990 (lub podobny mu Snapdragon 865 na rynku amerykańskim). Najtańsza wersja telefonu ma zwierać 6 GB RAM i 128 GB pamięci. Dostępna też będzie wersja 256-gigabajtowa.</p>
      <h3><a href="https://www.spidersweb.pl/tag/galaxy-s11e">Samsung Galaxy S11e</a> z wyglądu jest trudny do odróżnienia od Galaxy S11</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/3samsung-galaxy-s11e-4.jpg"/>
      </figure>
      <p><a href="https://www.spidersweb.pl/tag/galaxy-s10e">Galaxy S10e</a> znacząco się różnił od <a href="https://www.spidersweb.pl/tag/galaxy-s10">Galaxy S10</a> z wyglądu. Tymczasem Galaxy S11e ma być wyposażony w 6,3-calowy wyświetlacz z otworem na aparat do autoportretów. Będzie też zakrzywiony na brzegach – a więc bardzo będzie przypominać wyglądem Galaxy S11, którego rendery również<a href="https://www.spidersweb.pl/2019/11/samsung-galaxy-s11-rendery.html"> niedawno wyciekły</a>.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/samsung-galaxy-s11e-2.jpg"/>
      </figure>
      <p>Galaxy S11e ma mierzyć 151,7 x 69,1 mm i być wyposażony w aparat umieszczony na prostokątnej wyspie. To ten aparat, za sprawą mniejszej liczby modułów, będzie wizualnie wyróżniał ten telefon od pozostałych wersji. Tu znajdziemy <i>tylko</i> trzy moduły i LED-ową lampę błyskową. Całość ma uzupełniać akumulator o pojemności 4100 mAh.</p>
      <figure>
        <iframe src="https://www.youtube.com/embed/zlY90XRrziI" width="500" height="281" data-service="Youtube" scrolling="no"/>
      </figure>
      <p>Telefon Samsung Galaxy S11e ma być oficjalnie zaprezentowany w lutym 2020 r.</p>
    </article>
  </body>
</html>