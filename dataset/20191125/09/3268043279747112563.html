<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/prospettive-2020-anticipazioni-251119/"/>
    <meta property="og:site_name" content="Trend Online"/>
    <meta property="article:published_time" content="2019-11-25T09:52:00+00:00"/>
    <meta property="og:title" content="Prospettive per il 2020: ci sarà un decennio di trasformazioni?"/>
    <meta property="og:description" content="Secondo il modello di UBS GWM presentato nel report, nel 2020 l'economia globale crescerà del 3%, in leggero calo rispetto al 3,1% del 2019."/>
  </head>
  <body>
    <article>
      <h1>Prospettive per il 2020: ci sarà un decennio di trasformazioni?</h1>
      <h2>Secondo il modello di UBS GWM presentato nel report, nel 2020 l'economia globale crescerà del 3%, in leggero calo rispetto al 3,1% del 2019.</h2>
      <address><time datetime="2019-11-25T09:52:00+00:00">25 Nov 2019, 09:52</time> by <a rel="author" href="https://www.trend-online.com/pierpaolo-molinengo/" target="_blank">Pierpaolo Molinengo</a></address>
      <p>L'<b>importanza delle scelte politiche rende più difficile definire l'outlook del 2020</b> anche se, stando alle nuove prospettive Year Ahead di <a href="https://www.ubs.com/">UBS Global Wealth Management (GWM)</a>, l'innovazione guidata da tecnologia e sostenibilità dovrebbe presentare nuovi vincitori e vinti nel prossimo decennio.</p>
      <p>Le principali raccomandazioni di UBS GWM per il nuovo anno sono:</p>
      <ul>
        <li>titoli di qualità caratterizzati dal pagamento di dividendi, nonché aziende nazionali e attente al consumatore meno esposte agli scambi commerciali e agli investimenti delle imprese;</li>
        <li>un approccio alle obbligazioni di profilo intermedio, in considerazione dei rendimenti estremamente bassi dei titoli più sicuri e dell'incremento dei rischi di credito tra gli emittenti high yield;</li>
        <li>una preferenza per i metalli preziosi rispetto alle materie prime cicliche, una combinazione di valute sicure e ad alto rendimento, nonché una ridotta sensibilità ai movimenti del mercato nell'ambito degli investimenti alternativi.</li>
      </ul>
      <blockquote>Mark Haefele, Chief Investment Officer di UBS Global Wealth Management, ha dichiarato: elezioni, tensioni commerciali e variazioni nel mix delle politiche economiche contribuiranno con buona probabilità a rendere il 2020 un «anno di scelte». Tuttavia, gli investitori dovrebbero guardare oltre l'orizzonte dei prossimi 12 mesi, verso un «decennio di trasformazioni» in cui nuovi vincitori e vinti potrebbero modificare le modalità di allocazione dei capitali.</blockquote>
      <p>Paolo Federici, UBS GWM Market Head Italy, ha commentato: <b>per la maggior parte degli investitori la migliore scelta da fare nel 2020 è di non lasciarsi troppo influenzare dal clamore proveniente dalla politica e investire guardando al lungo termine</b>. La maggior parte della performance deriva dall'aver seguito la corretta asset allocation strategica e il successo dell'investimento è guidato dall'assicurare che questo sia ben allineato con gli obiettivi personali. Il decennio che abbiamo di fronte offrirà opportunità senza precedenti che gli investitori potranno cogliere costruendo un solido piano finanziario che rifletta attentamente il mix da dedicare alle esigenze a breve termine e quelle più di lungo periodo. UBS, ormai da tempo, ha evoluto il focus della conversazione con i suoi assistiti dal parlare del singolo prodotto al progetto di vita che è unico e distintivo per ciascuno di noi. Progetto che include un mix di esigenze di liquidità (1-3 anni), longevità (oltre i 3 anni) e investimenti da lasciare alla generazioni future. Attraverso una piena consapevolezza del piano e un adeguato livello di delega si possono così aiutare gli investitori a raggiungere gli obiettivi finanziari, riducendo la loro ansia per le fluttuazioni di breve termine e consentendo loro di trarre vantaggio dalle opportunità di lungo periodo.</p>
      <footer>
        <a href="https://www.trend-online.com/prp/prospettive-2020-anticipazioni-251119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>