<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/maltempo-autostrade-a10-chiusa-savona-albisola-viabilita-liguria-piemonte-caos-a4/1952857/"/>
    <meta property="og:site_name" content="IlSussidiario"/>
    <meta property="article:published_time" content="2019-11-25T09:37:11+00:00"/>
    <meta property="og:title" content="AUTOSTRADE, MALTEMPO CHOC IN PIEMONTE/ Crollo viadotto A6, voragine su A21"/>
    <meta property="og:description" content="Autostrade, maltempo choc in Piemonte e Liguria: crollo viadotto A6, voragine su A21 Torino-Piacenza e frana su A5 Torino-Aosta"/>
  </head>
  <body>
    <article>
      <h1>AUTOSTRADE, MALTEMPO CHOC IN PIEMONTE/ Crollo viadotto A6, voragine su A21</h1>
      <h2>Autostrade, maltempo choc in Piemonte e Liguria: crollo viadotto A6, voragine su A21 Torino-Piacenza e frana su A5 Torino-Aosta</h2>
      <address><time datetime="2019-11-25T09:37:11+00:00">25 Nov 2019, 09:37</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p><b>Tre autostrade su cinque bloccate</b> e sospese attorno allo snodo Torino, uno dei più trafficati d’Italia: il conto del maltempo è sempre più salato, e solo un miracolo ha evitato che la <b>doppia voragine “apparsa” ieri su A6 e A21</b> non abbia mietuto vittime come avvenuto sul <b>Ponte Morandi a Genova</b> un anno e mezzo fa. Del <a href="https://www.ilsussidiario.net/news/a6-crollo-viadotto-autostrada-savona-frana-su-madonna-del-bosco-come-morandi/1952907/"><b>viadotto crollato sulla Torino-Savona</b></a> vicino allo svincolo di Altare si è visto e scritto di tutto in queste ultime ore, con una frana che si è portato via 30 metri di tratto autostradale, sfiorando solo per un pelo le auto e i tir passati un attimo prima e frenati quelli di passaggio un attimo dopo. Ma non è l’unica emergenza questa mattina: l’A6 resta chiusa per il caos del viadotto crollato, mentre emergenze si sono vissute anche <b>sull’A21 Torino-Piacenza e sull’A5 Torino-Aosta</b>. Nel primo caso, durante la notte una <b>voragine</b> – questa volta più piccola di quella di Savona – si è aperta sulla carreggiata in direzione Asti: SATAP ha comunicato che dalle 10.00 il traffico sull’A21 è tornato ad essere regolare. Terza emergenza sull’A5, dove il tratto rimasto interrotto per ore è stato <b>Ivrea-Pont St. Martin</b>, con transito dei soli veicoli leggeri su viabilità alternativa. Qui una <b>frana a Quincinetto</b> rendeva impossibile il passaggio dei mezzi pesanti, deviati tutti sul Frejus: da pochi minuti è invece tornata attiva l’autostrada del Monte Bianco, con traffico rallentato ma quantomeno “normale”. <a href="https://www.ilsussidiario.net/news/scuole-chiuse-domani-allerta-meteo-maltempo-25-novembre-elenco-savona-e-crotone/1952959/"><b>L’allerta meteo in mezza Italia purtroppo non è conclusa</b></a> e lo stesso Piemonte vive ore di ansia per possibili, si spera di no, nuovi disagi dovuti alla tremenda “combo” maltempo-fragilità di strade e autostrade.</p>
      <h4>ALLERTA METEO, CAOS IN AUTOSTRADE</h4>
      <p><b>L’allerta meteo rossa</b> in <b><a href="https://www.ilsussidiario.net/news/genova-maltempo-liguria-e-allerta-rossa-a10-interrotta-frane-e-allagamenti/1952803/">Liguria</a> e <a href="https://www.ilsussidiario.net/news/maltempo-piemonte-allerta-rossa-torino-preoccupa-il-po-evacuazioni-ad-alessandria/1952801/">Piemonte</a></b> sta mettendo in ginocchio non solo le strade cittadine, i corsi d’acqua a rischio <b>esondazione</b> e le coltivazioni: anche le autostrade risentono pesantemente del maltempo incessante che si sta abbattendo ormai da giorni al Centro-Nord. Come informa l’Anas, <b>l’A10 Genova Ventimiglia</b> ha subito due smottamenti in due punti distinti dell’autostrada provocando così la chiusura temporanea di due tratti molto trafficati: tra <b>Varazze e Arenzano</b> verso Genova la prima chiusura, <b>Alibisola-Savona</b> verso Ventimiglia per la seconda chiusura imposta per i danni creati dal maltempo. Sono entrambi i tratti dati in ripristino dopo esser stati chiusi per tutta la notte, mentre Telenord avvisa che sempre sull’A10 serve molta attenzione in galleria dopo Pegli (direzione Savona) per costanti allagamenti ancora non risolti. «<i>È passata la seconda nottata di allerta rossa in Liguria: ancora piogge con allagamenti e disagi diffusi, soprattutto <a href="https://www.ilsussidiario.net/news/maltempo-liguria-allerta-rossa-centro-e-ponente-previsioni-meteo-rischio-alluvioni/1952385/"><b>su Savona e la Val Bormida</b></a>. Evacuate dalle loro abitazioni altre 23 persone, 14 nella zona da Altare a Mallare (Savona) e 9 a Sant’Olcese (Genova) a causa di due fran</i>e», spiega questa mattina il Presidente della Regione Liguria <b>Giovanni Toti.</b></p>
      <h4>AUTOSTRADE KO PER MALTEMPO ANCHE IN PIEMONTE</h4>
      <p>Non solo Liguria, il <a href="https://www.ilsussidiario.net/editoriale/2019/11/18/italia-e-maltempo-esiste-ancora-una-speranza/1950433/"><b>maltempo</b></a> e le conseguenti difficoltà sulla viabilità delle autostrade coinvolge anche il vicino Piemonte: questa mattina è stata chiusa l’autostrada <b>A4 Torino-Trieste a Brandizzo</b>, in direzione Torino per decisione del sindaco di Brandizzo <b>Paolo Bedoni</b>. Il tratto in direzione Milano, anch’esso molto trafficato normalmente, è stato chiuso momentaneamente causa il maltempo delle ultime ore che ha portato fino all’esondazione del vicino torrente Malone. Ieri sera il corso d’acqua aveva allagato il Ristorante Lido Malone ma le <b>piogge incessanti della notte</b> hanno portato l’acqua molto vicino all’autostrade, costringendo le autorità ad agire di conseguenza. Attenzione all’allerta pioggia e nubifragi che in questi minuti si stanno abbattendo – come riporta il servizio in tempo reale di Autostrade per l’Italia – sull’<b>A7 Milano Genova</b> all’altezza di Serravalle Scrivia, sull’<b>A5 Torino-Aosta</b> tra l’autoporto di <b>Courmayeur</b> e il raccordo con la statale 25, ancora sull’A4 tra <b>Pero e Brescia in direzione Torino.</b></p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/migranti-naufragio-lampedusa-recuperati-7-cadaveri-ocean-viking-sbarco-a-messina/1952886/"/>
        <a href="https://www.ilsussidiario.net/news/maria-antonietta-rositani-bruciata-dallex-perdono-ciro-ora-condanna-esemplare/1953068/"/>
        <a href="https://www.ilsussidiario.net/news/ultime-notizie-ultimora-oggi-crollato-viadotto-sulla6-per-maltempo-25-novembre/1953019/"/>
        <a href="https://www.ilsussidiario.net/news/suora-innamorata-chiude-convento-sansepolcro-madre-superiora-fuggita-con-un-uomo/1952735/"/>
        <a href="https://www.ilsussidiario.net/news/ilva-di-taranto-bimbi-e-cancro-video-le-iene-tumori-infantili-in-aumento-del-54/1952977/"/>
        <a href="https://www.ilsussidiario.net/news/papa-in-giappone-hiroshima-e-nagasaki-nessuno-puo-fare-a-meno-di-pregare/1952990/"/>
      </related>
    </article>
  </body>
</html>