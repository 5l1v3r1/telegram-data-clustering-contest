<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-kaun-banega-crorepati-11-amitabh-bachchan-show-kbc-11-will-off-air-on-29-november-2019-2867185.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T09:45:32+00:00"/>
    <meta property="og:title" content="KBC 11:बंद होने जा रहा है अमिताभ बच्चन का शो 'कौन बनेगा करोड़पति', इन वजहों से रहा बेहद खास"/>
    <meta property="og:description" content="अमिताभ बच्चन ने क्विज शो कौन बनेगा करोड़पति के 11वें सीजन का सफर जल्द ही खत्म होने वाला है। 1 मई 2019 से शुरू हुए इस शो ने इस बार 4 करोड़पति दिए हैं। शो की बढ़ती टीआरपी ने भी इस बार लोगों को चौंका..."/>
  </head>
  <body>
    <article>
      <h1>KBC 11:बंद होने जा रहा है अमिताभ बच्चन का शो 'कौन बनेगा करोड़पति', इन वजहों से रहा बेहद खास</h1>
      <address><time datetime="2019-11-25T09:45:32+00:00">25 Nov 2019, 09:45</time> by <a rel="author">लाइव हिन्दुस्तान टीम,नई दिल्ली</a></address>
      <p>अमिताभ बच्चन ने क्विज शो कौन बनेगा करोड़पति के 11वें सीजन का सफर जल्द ही खत्म होने वाला है। 1 मई 2019 से शुरू हुए इस शो ने इस बार 4 करोड़पति दिए हैं। शो की बढ़ती टीआरपी ने भी इस बार लोगों को चौंका दिया। अब खबर है कि केबीसी 29 नवम्बर से ऑफएयर कर दिया जाएगा। जिसके बाद सोनी पर बेहद 2 की शुरुआत होने वाली है। </p>
      <p>आपकी जानकारी के लिए बता दें कि इस बार करोड़पति शो में पिछले कई सालों बाद इस बार कई परिवर्तन किए गए। वहीं इस शो को ऑनएयर से लेकर ऑफएयर से जुड़ी हर अपडेट पर अमिताभ बच्चन ने खुद खुलकर बात किए थे।  शो के पूरे प्लान की ऑफिशियल घोषणा अमिताभ ने अपने पोस्ट के जरिए कर दी थी। केबीसी के होस्ट अमिताभ बच्चन ने शुरुआत में ही बता दिया था कि इस बार केबीसी का सफर 13 हफ्ते चलेगा, सीजन में कुल 65 एपिसोड होंगे। </p>
      <figure>
        <embed-post data-src="https://www.instagram.com/p/B5Nvb83F3Mm" data-service="Instagram"/>
      </figure>
      <p>अब इस शो की सबसे खास बातों पर ध्यान दे आपको बात दें कि इस बार का शो कई मामलों में बेहद खास रहा है। पहला इस बार शो में एक नहीं दो नही बल्कि चार-चार करोड़पति मिले। जिन्होंने एक करोड़ रुपये जीतकर अपने घर गए। वहीं दूसरी ओर इस बार यह शो कई वजह से खबरों में रहा। </p>
      <figure>
        <embed-post data-src="https://www.instagram.com/p/B2UYmYgg6I7" data-service="Instagram"/>
      </figure>
      <p>
        <a href="https://www.livehindustan.com/entertainment/story-bigg-boss-13-khesari-lal-yadav-reveals-how-sidhharth-shukla-tortured-to-him-after-evicted-from-bigg-boss-home-2867070.html">Bigg Boss 13: घर से बाहर होते ही खेसारी लाल ने खोले घरवालों के पोल, शो के फॉर्मेट और कंटेस्टेंट को लेकर कही ये बड़ी बात</a>
      </p>
      <p>पहली वजह सोनाक्षी सिन्हा से जुड़ा है। जब सोनाक्षी 'केबीसी 11' के वीकली स्पेशल एपिसोड 'कर्मवीर' में  बाड़मेर, राजस्थान की रूमादेवी की मदद के लिए पहुंची थीं। उस दौरान अमिताभ बच्चन ने सोनाक्षी और रूमा देवी से पूछा था:- रामायण के मुताबिक, हनुमान किसके लिए संजीवनी बूटी लेकर आए थे?। इस सवाल के जवाब पर सोनाक्षी इस कदर अटकीं कि सही जवाब (लक्ष्मण) देने के लिए उन्हें लाइफलाइन 'आस्क दि एक्सपर्ट' का सहारा लेना पड़ा। इसे लेकर सोशल मीडिया यूजर्स उनका खूब मजाक उड़ाए और उनकी आलोचना की गई। </p>
      <figure>
        <img src="https://images1.livehindustan.com/uploadimage/library/2019/11/25/16_9/16_9_1/amitabh_bachchan_1574674703.jpg"/>
      </figure>
      <p>इस शो को हाल ही में एक और विवाद का सामना करना पड़ा था। जब शो में छत्रपति शिवाजी महाराज से संबंधित एक सवाल पर दर्शक शो के मेकर्स और होस्ट अमिताभ बच्चन से नराज हो गए थे। मामला इतना बढ़ गया कि इस मामले पर अमिताभ बच्चन और शो मेकर्स को सार्वजनिक तौर पर दर्शकों और लोगों से माफी मांगनी पड़ी। </p>
      <p>
        <a href="https://www.livehindustan.com/entertainment/story-hrithik-roshan-suggested-mrunal-thakur-name-for-krrisg4-2867010.html">'कृष 4' के लिए ऋतिक रोशन ने की मृणाल ठाकुर की सिफारिश!</a>
      </p>
      <figure>
        <img src="https://images1.livehindustan.com/uploadimage/library/2019/11/25/16_9/16_9_1/kbc_11_4_kaun_baneg_1574674830.jpg"/>
      </figure>
      <p>दरअसल हुआ यूं कि जब एक सवाल के ऑप्शन में 'छत्रपति शिवाजी महाराज' की जगह सिर्फ 'शिवाजी' ही लिखा गया। इसके बाद दर्शक और सोशल मीडिया यूजर्स शो के मेकर्स से नाराज हो गए। लोगों को कहना था कि औरंगजेब को मुगल सम्राट और छत्रपति शिवाजी महाराज को सिर्फ 'शिवाजी' क्यों लिखा गया? इसी के साथ हैश्टैग 'बॉयकॉटकेबीसी' सोशल मीडिया पर ट्रेंड करने लगा।  अब शो की तकनीकी पहलू पर बात करें तो इस बार केबीसी में मल्टीफंक्शनल कैमरा यूज किया गया। यह कैमरा पूरे सेट पर आसानी से मूव करने के साथ ही हर मूवमेंट को कैप्चर करने में सफल रहा।  तकनीकी से लैस सेट के साथ ही साथ इस बार सोनी चैनल ने शो को एक खास थीम के साथ पेश किया है। इस थीम का टाइटल 'सपनों पर भरोसा रखते हुए, अड़े रहने' का है। जो लोगों का बेहद पसंद आया। </p>
    </article>
  </body>
</html>