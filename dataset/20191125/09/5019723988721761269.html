<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/spotlight/2019/11/25/11-baby-girls-in-rajastan.html"/>
    <meta property="og:site_name" content="Manoramanews"/>
    <meta property="article:published_time" content="2019-11-25T09:40:11+00:00"/>
    <meta property="og:title" content="ആൺതരിയെ കാത്ത് ഭർത്താവ്; 11 പെൺകുഞ്ഞുങ്ങൾ; പിന്നെ സംഭവിച്ചത്"/>
    <meta property="og:description" content="ആൺതരിയെ ആഗ്രഹിച്ച് രാജസ്ഥാനിലെ ഒരമ്മ 12 തവണ പ്രസവിച്ചു.11 വട്ടവും ജനിച്ചത് പെൺകുഞ്ഞുങ്ങൾ മാത്രം. ഒടുവലിൽ 12–ാമത്തെ പ്രസവത്തിൽ ആൺകുഞ്ഞിന്റെ അമ്മയായി. ''തുടർച്ചയായി പെൺകുട്ടികളെ മാത്രം പ്രസവിക്കുന്നവൾ എന്നു പറഞ്ഞ് ആളുകൾ എന്നെ നിരന്തരം അപമാനിച്ചു കൊണ്ടിരുന്നു. എന്റെ 11 പെൺമക്കളിൽ മൂന്നുപേരുടെ വിവാഹം. spotlight."/>
  </head>
  <body>
    <article>
      <h1>ആൺതരിയെ കാത്ത് ഭർത്താവ്; 11 പെൺകുഞ്ഞുങ്ങൾ; പിന്നെ സംഭവിച്ചത്</h1>
      <address><time datetime="2019-11-25T09:40:11+00:00">25 Nov 2019, 09:40</time> by <a rel="author">സ്വന്തം ലേഖകൻ</a></address>
      <p>ആൺതരിയെ ആഗ്രഹിച്ച് രാജസ്ഥാനിലെ ഒരമ്മ 12 തവണ പ്രസവിച്ചു.11 വട്ടവും ജനിച്ചത് പെൺകുഞ്ഞുങ്ങൾ മാത്രം. ഒടുവലിൽ 12–ാമത്തെ പ്രസവത്തിൽ  ആൺകുഞ്ഞിന്റെ അമ്മയായി. ''തുടർച്ചയായി പെൺകുട്ടികളെ മാത്രം പ്രസവിക്കുന്നവൾ എന്നു പറഞ്ഞ് ആളുകൾ എന്നെ നിരന്തരം അപമാനിച്ചു കൊണ്ടിരുന്നു. എന്റെ 11 പെൺമക്കളിൽ മൂന്നുപേരുടെ വിവാഹം ഇതിനകം കഴിഞ്ഞു. മക്കളിൽ ഏറ്റവും മുതിർന്നയാൾക്ക് 22 വയസ്സുണ്ട്''.</p>
      <p>പാരമ്പര്യം നിലനിർത്താൻ ആൺതരി വേണമെന്ന ഭർത്താവിന്റെ ആഗ്രഹം സാധിച്ചുകൊടുക്കാനായി തുടർച്ചയായി പ്രസവിച്ചതിനെപ്പറ്റിയും അതിന്റെ പേരിൽ അനുഭവിക്കേണ്ടി വന്ന പരിഹാസങ്ങളെക്കുറിച്ചും 42 വയസ്സുകാരിയായ ഗുഡ്ഢി പറയുന്നതാണിത്.</p>
      <p>''കുറേയധികം പെൺകുട്ടികൾക്കു ശേഷം ആൺകുഞ്ഞിന് ജന്മം നൽകുന്ന ആദ്യത്തെ സംഭവമൊന്നുമല്ലല്ലോയിത്. 2017 ഫെബ്രുവരിയിൽ മധ്യപ്രദേശിൽ ഒരമ്മ 10 പെൺകുട്ടികൾക്ക് ജന്മം കൊടുത്തതിനു ശേഷം ആൺകുട്ടിയെ പ്രസവിച്ചിരുന്നു. ഗുഡ്ഢിയുടെ വാക്കുകളിൽ ആത്മവിശ്വാസം മാത്രം.  രാജസ്ഥാനിലെ ചുരു ജില്ലയിലെ ഗുഡി എന്ന സ്ത്രീ നവംബർ 20 നാണ് ആൺകുഞ്ഞിനെ പ്രസവിച്ചത്.</p>
    </article>
  </body>
</html>