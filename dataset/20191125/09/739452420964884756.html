<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/25/progresivna-budapest-chcu-zaviest-dan-zo-zapchy-zabudli-ze-zakon-by-nesplnali-ani-mestske-autobusy/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-25T09:21:18+00:00"/>
    <meta property="og:title" content="Progresívna Budapešť: Chcú zaviesť daň zo zápchy, zabudli, že zákon by nespĺňali ani mestské autobusy!"/>
    <meta property="og:description" content="Budapešť plánuje do piatich rokov zaviesť takzvanú daň zo zápchy a zároveň obmedziť vjazd naftových áut do centra Budapešti – uviedol Dávid Dorosz, zástupca primátora zodpovedný za klimatickú ochranu, v správach maďarskej televízie RTL. Gergely Karácsony, budapeštiansky primátor, sa chce obyvateľov mesta na zavedenie „dane zo zápchy“ najskôr spýtať v..."/>
  </head>
  <body>
    <article>
      <h1>Progresívna Budapešť: Chcú zaviesť daň zo zápchy, zabudli, že zákon by nespĺňali ani mestské autobusy!</h1>
      <address><time datetime="2019-11-25T09:21:18+00:00">25 Nov 2019, 09:21</time> by <a rel="author">redakcia</a></address>
      <p>
        <b>Budapešť plánuje do piatich rokov zaviesť takzvanú daň zo zápchy a zároveň obmedziť vjazd naftových áut do centra Budapešti – uviedol Dávid Dorosz, zástupca primátora zodpovedný za klimatickú ochranu, v správach maďarskej televízie RTL.</b>
      </p>
      <p>Gergely Karácsony, budapeštiansky primátor, sa chce obyvateľov mesta na zavedenie „dane zo zápchy“ najskôr spýtať v referende. Podľa vyhlásenia Úradu maďarskej vlády, vláda zatiaľ nepodporila ani nepodporí zavedenie dane z dopravnej zápchy.</p>
      <related>
        <a href="https://www.hlavnydennik.sk/2019/11/09/erdoganova-navsteva-budapesti-za-nezaobisla-bez-protestov/"/>
      </related>
      <p>Ak by primátor Gergely Karácsony trval na zavedení dane, tak to musí  prediskutovať s mestským zastupiteľstvom, následne to musí prerokovať Rada pre rozvoj hlavného mesta a aj parlament.</p>
      <p>Hlavné mesto by malo zaviesť tento poplatok, pretože je viazané voči Európskej únii z čias bývalého primátora Gábora Demszkyho. Bola to totiž podmienka v prípade dotácií na výstavbu 4. linky budapeštianskeho metra.</p>
      <p>V súčastnosti maďarský zákon zakazuje miestnym samosprávam (v prípade automobilov) zaviesť poplatok za používanie ciest, iba štát má v tomto prípade právo účtovať poplatky.</p>
      <related>
        <a href="https://www.hlavnydennik.sk/2019/10/24/budapest-neonacisti-zautocili-na-centrum-mimovladok-policia-zasiahla-neskoro/"/>
      </related>
      <p>János Volner, nezávislý poslanec poukázal na problematiku vykázania dieselových vozidiel z niektorých častí mesta, pretože takmer tretina budapeštianskych automobilov sú dieselové autá.</p>
      <p>Neuvádza sa ani diferenciácia na základe životného prostredia, čo naznačuje, že nechcú skúmať, či má konkrétne vozidlo filter pevných častíc alebo nie. <i>„Zároveň otázne je, aký bude osud viac ako  4100 autobusov s dieselovým motorom v Budapešti? Budú tiež zakázané?“</i> dodal hovorca.</p>
    </article>
  </body>
</html>