<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/golodomor-v-ukrajini-pro-shcho-ne-treba-zabuvati-novini-ukrajini-50055474.html"/>
    <meta property="og:site_name" content="НВ"/>
    <meta property="article:published_time" content="2019-11-25T09:50:00+00:00"/>
    <meta property="og:title" content="Здатися у 21 столітті буде абсурдним"/>
    <meta property="og:description" content="Голод, розкуркулення, розстріли, тюрма, війна, окупація пройшли галопом по кожній українській сім'ї. Про все це, як каже класик, важко говорити без брому"/>
  </head>
  <body>
    <article>
      <h1>Здатися у 21 столітті буде абсурдним</h1>
      <h2>Голод, розкуркулення, розстріли, тюрма, війна, окупація пройшли галопом по кожній українській сім'ї. Про все це, як каже класик, важко говорити без брому</h2>
      <address><time datetime="2019-11-25T09:50:00+00:00">25 Nov 2019, 09:50</time> by <a rel="author">Тетяна Даниленко</a></address>
      <p>Голод, розкуркулення, розстріли, тюрма, війна, окупація пройшли галопом по кожній українській сім'ї.</p>
      <p>Мене завжди вражала життєва історія прабаби. На жаль, ми розминулися і не встигли познайомитись — вона померла майже на власний день народження і майже під час мого народження. Зараз не роблять таких міцних людей: з 12 її дітей 8 померло в результаті розкуркулення. Сім'ю викидали на вулицю в жахливий мороз три роки поспіль — три рази поспіль вони будували новий дім, викуповували власне майно і починали життя з нуля. Її чоловіка, мого прадіда, вважали злісним куркулем і арештували, а згодом вислали в Казахстан. Сина розстріляли в гестапо.</p>
      <aside>Зараз не роблять таких міцних людей</aside>
      <p>Жінка, на чиє життя припало стільки всього, прожила більше 90 років, зберігала ясний розум, почуття гумору і, можливо, жила би ще довше, якби не астма.</p>
      <p>Про іншу гілку мого роду можна писати бойовик: там одні й ті ж люди побували на обох світових війнах, одні їхні діти родичалися з УПА, а другі - йшли в радянські розвідники. І при цьому теж розкуркулення. Участь у війні діда і його батька, мого прадіда. Бідолашний дід, після того як дійшов до Праги, мусив воювати і після закінчення війни — його відправили на Курили, де він ледве не вмер від голоду та цинги.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/009/354/original/12e342b7f1570dad2107f709f5435dea.png&amp;stamp=1&amp;q=85&amp;w=115"/>
      </figure>
      <p>Тетяна Ворожко<br/>Що американці знають про Голодомор</p>
      <p>Про все це, як каже класик, важко говорити без брому. І вражає, що все це — не унікально. Перелопатило всіх. Вижити після голоду, репресій, тюрм, революцій, війни і здатися у ситому й безпечному 21 столітті буде абсурдним, хіба ні?</p>
      <p>
        <i>Текст опубліковано з</i>
        <i> </i>
        <i>дозволу автора</i>
      </p>
      <p>
        <i>
          <a href="https://www.facebook.com/photo.php?fbid=2699904756734949&amp;set=a.245484662176983&amp;&amp;theater">Оригінал</a>
        </i>
      </p>
      <p><i><i><b>Приєднуйтесь</b></i></i> <i><b>до</b></i> <i><b>нашого</b></i> <i><b>телеграм-каналу</b></i> <a href="https://t.me/nv_opinion"><b>Мнения НВ</b></a></p>
    </article>
  </body>
</html>