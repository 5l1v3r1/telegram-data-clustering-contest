<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ece9c277ad9d8bc3/un-copil-a-decedat-la-targul-de-craciun-din-luxemburg-lovit-de-o-sculptura-de-gheata.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-25T09:50:09+00:00"/>
    <meta property="og:title" content="Un copil a decedat la Târgul de Crăciun din Luxemburg, lovit de o sculptură de gheaţă"/>
    <meta property="og:description" content="Un copil şi-a pierdut viaţa duminică seară la Târgul de Crăciun din Luxemburg, fiind lovit de o sculptură de gheaţă care s-a prăbuşit."/>
  </head>
  <body>
    <article>
      <h1>Un copil a decedat la Târgul de Crăciun din Luxemburg, lovit de o sculptură de gheaţă</h1>
      <address><time datetime="2019-11-25T09:50:09+00:00">25 Nov 2019, 09:50</time> by <a rel="author">Jurnal.md</a></address>
      <p>
        <b>Un copil şi-a pierdut viaţa duminică seară la Târgul de Crăciun din Luxemburg, fiind lovit de o sculptură de gheaţă care s-a prăbuşit.</b>
      </p>
      <p>Accidentul s-a produs în jurul orei 20:00 (19:00 GMT), a anunţat poliţia, care a precizat că, "potrivit primelor constatări, o sculptură pe gheaţă s-a prăbuşit şi un bloc de gheaţă a lovit din păcate un copil mic", relatează AFP, citată de Agerpres.ro.</p>
      <p>Potrivit martorilor citaţi de diferite mass-media, un echipaj de prim-ajutor a ajuns rapid la faţa locului şi a încercat să resusciteze victima înainte de a o urca în ambulanţă pentru a o transporta la spital.</p>
      <p>"Copilul a suferit răni grave şi a murit în ambulanţă", a declarat poliţia.</p>
      <p>O anchetă a fost deschisă şi poliţia a lansat un apel la martori pentru a prezenta circumstanţele acestui accident, produs la câţiva metri de patinoarul de la Târgul de Crăciun din Luxemburg, care s-a deschis joi.</p>
      <p>În fiecare an, Târgul de Crăciun din capitala luxemburgheză este deschis până pe 24 decembrie.</p>
    </article>
  </body>
</html>