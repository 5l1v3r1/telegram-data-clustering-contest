<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/koponan-ng-para-athlete-nagbulsa-ng-4-ginto-sa-world-bowling.htm"/>
    <meta property="og:site_name" content="Abante News Online"/>
    <meta property="article:published_time" content="2019-11-25T09:48:13+00:00"/>
    <meta property="og:title" content="Koponan ng para-athlete nagbulsa ng 4 ginto sa world bowling"/>
    <meta property="og:description" content="UMANGAT ang galing mga Pinoy pintoppler para sa silver podium finish sa 2019 World Para Bowling Tour Manila leg na ginanap sa Sta. Lucia East Grand Mall noong Nobyembre 14 hanggang 20."/>
  </head>
  <body>
    <article>
      <h1>Koponan ng para-athlete nagbulsa ng 4 ginto sa world bowling</h1>
      <address>
        <time datetime="2019-11-25T09:48:13+00:00">25 Nov 2019, 09:48</time>
      </address>
      <p>UMANGAT ang galing mga Pinoy pintoppler para sa silver podium finish sa 2019 World Para Bowling Tour Manila leg na ginanap sa Sta. Lucia East Grand Mall noong Nobyembre 14 hanggang 20.</p>
      <p>Apat na gintong medalya ang sinungkit ng mga Pinoy para-athlete, sahog pa ang tigtatlong silver at bronze para sa kabuuang sampung medalya at pumangalawa sa Malaysia na nakasungkit ng 11 ginto sa kabuuan ng torneo.</p>
      <p>Ang mga nagwagi ay sina Kim Ian Tan Chi (gold singles mixed, gold doubles mixed at gold mixed), Samuel Linos Matias (gold doubles mixed), Roger Tapia at Patrick Eusebio (silver doubles), Christopher Yue (bronze mixed) at Ramelle Martin (silver doubles mixed) at Jaime Manguinga at Francisco Ednaco (bronze double mixed).</p>
      <related>
        <h4>Related Posts</h4>
        <a href="https://www.abante.com.ph/motor-ng-pulis-tinaniman-ng-granada-1-patay-3-sugatan.htm"/>
        <a href="https://www.abante.com.ph/iloilo-judge-sinuspinde-ang-expropriation-hearing-vs-peco.htm"/>
        <a href="https://www.abante.com.ph/senado-naguguluhan-sa-vape-ban.htm"/>
      </related>
      <p>Sumabak ang mga Pinoy bowler kontra sa mga tikasin ng ibang bansa tulad ng sa Singapore, Republic of Korea, Japan, Czech Republic, Brunei, Hong Kong, Thailand at Indonesia.</p>
      <p>Bukod pa dito, nakawalong medalya naman ang Pilipinas sa Thailand World Para Bowling Championships na binandera nina Manguinga at Endaco na nakaginto sa doubles event.</p>
      <p>Noong 2018 Asian Games naman ay 10 ginto ang napatid ng Team PH para-athlete para maging isa sa pinakamatikas na koponan sa bowling sa Southeast Asia region. (RP)</p>
      <related>
        <a href="https://www.abante.com.ph/8-pinoy-math-wizard-nagpasiklab-sa-bulgaria.htm"/>
        <a href="https://www.abante.com.ph/good-job-chairman-butch1.htm"/>
        <a href="https://www.abante.com.ph/8-gold-pinana-ni-igot.htm"/>
      </related>
    </article>
  </body>
</html>