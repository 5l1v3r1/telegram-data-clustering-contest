<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/170000/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-11-25T09:26:20+00:00"/>
    <meta property="og:title" content="آغاز اکران انیمیشن «فیلشاه» در ۴۰۰ سینمای روسیه"/>
    <meta property="og:description" content="اکران انیمیشن بلند سینمایی «فیلشاه» ساخته گروه هنرپویا در ۴۰۰ سالن سینمای روسیه آغاز شد."/>
  </head>
  <body>
    <article>
      <h1>آغاز اکران انیمیشن «فیلشاه» در ۴۰۰ سینمای روسیه</h1>
      <h2>اکران انیمیشن بلند سینمایی «فیلشاه» ساخته گروه هنرپویا در ۴۰۰ سالن سینمای روسیه آغاز شد.</h2>
      <address>
        <time datetime="2019-11-25T09:26:20+00:00">25 Nov 2019, 09:26</time>
      </address>
      <p>به گزارش <b>ستاره ها</b> و به نقل از مهر، نمایش «فیلشاه» به کارگردانی هادی محمدیان پس از دوبله به زبان روسی و طی مراحل فنی از پنجشنبه ۲۱ نوامبر برابر با ۳۰ آبان) در این کشور آغاز شده است و تا یک هفته ادامه دارد.<br/>کارشناسان سینمایی روسیه از استقبال مخاطبان «فیلشاه» در روزهای نخست اکران در این کشور خبر داده‌اند و معتقدند این استقبال می‌تواند زمینه‌ای برای اکران فیلم‌های ایرانی در این کشور باشد.قرار است «فیلشاه» علاوه‌بر سینماهای روسیه در سالن‌های چهار کشور بلاروس، قزاقستان، قرقیزستان و جمهوری آذربایجان هم روی پرده برود.<br/>داستان «فیلشاه» در جنگلی در آفریقا رقم می‌خورد. رییس گله فیل‌ها صاحب فرزندی می‌شود که همه انتظار دارند جانشین رییس گله باشد، اما برخلاف تصور همه فیلشاه بسیار دست و پا چلفتی است و هیکل گنده‌اش همیشه سبب تخریب و خرابکاری می‌شود... این انیمیشن در اصل درباره اصحاب فیل و حمله ابرهه به خانه کعبه است که در نهایت به ولادت حضرت محمد(ص) ختم می‌شود.<br/>فیلشاه انیمیشن سینمایی ایرانی محصول گروه هنر پویا است که کارگردانی آن بر عهده هادی محمدیان و تهیه‌کنندگی آن بر عهده حامد جعفری بوده‌است.<br/> </p>
    </article>
  </body>
</html>