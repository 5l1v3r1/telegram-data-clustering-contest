<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/kraj/10274398/kuria-zabiera-glos-w-sprawie-smierci-roberta-wojtowicza-nie-zostala-wyjasniona-od-1995-roku.html"/>
    <meta property="og:site_name" content="Wprost"/>
    <meta property="article:published_time" content="2019-11-25T09:07:00+00:00"/>
    <meta property="og:title" content="Kuria zabiera głos w sprawie śmierci Roberta Wójtowicza. Nie została wyjaśniona od 1995 roku"/>
    <meta property="og:description" content="Krakowska kuria przerywa milczenie w sprawie śmierci Roberta Wójtowicza – podaje Onet. Okoliczność zdarzenia nie zostały wyjaśnione od 1995 roku."/>
  </head>
  <body>
    <article>
      <h1>Kuria zabiera głos w sprawie śmierci Roberta Wójtowicza. Nie została wyjaśniona od 1995 roku</h1>
      <address>
        <time datetime="2019-11-25T09:07:00+00:00">25 Nov 2019, 09:07</time>
      </address>
      <p>
        <b>Krakowska kuria przerywa milczenie w sprawie śmierci Roberta Wójtowicza – podaje Onet. Okoliczność zdarzenia nie zostały wyjaśnione od 1995 roku.</b>
      </p>
      <p>W styczniu 1995 roku student Uniwersytetu Jagiellońskiego wyszedł z domu w Mistrzejowicach. Już nigdy do niego nie powrócił. <a href="https://krakow.onet.pl/sprawa-zabojstwa-roberta-wojtowicza-kuria-gotowa-na-wspolprace-z-policja-i/e16xrxf?utm_source=l.facebook.com_viasg_krakow&amp;utm_medium=referal&amp;utm_campaign=leo_automatic&amp;srcc=ucs&amp;utm_v=2">Jak informuje Onet</a>, śledczy twierdzą, że mężczyzna został zamordowany. Dziennikarze wspomnianego źródła przeanalizowali kilkaset stron akt sprawy. Zapoznali się m.in. z wynikami badań na wykrywaczu kłamstw. Jak informują – „tropy prowadzą do trójki duchownych”. Prokuratura Okręgowa w Krakowie prowadzi śledztwo. Sprawa pozostaje niewyjaśniona od ponad dwóch dekad.</p>
      <p>Po opublikowaniu reportażu o Robercie Wójtowiczu, dziennikarze Onetu zwrócili się do krakowskiej kurii z prośbą o udzielenie odpowiedzi na kilka postawionych pytań. Kilka tygodni temu Onet rozmawiał z Lechem Wójtowiczem, ojcem zamordowanego studenta. Po wywiadzie dziennikarze ponownie wysłali pytania do krakowskiej kurii. Dostarczyli je także do biura prasowego Stolicy Apostolskiej.</p>
      <p>Kuria zabrała głos w sprawie, przesyłając krótkie oświadczenie do redakcji Onetu. „Wszelkie kompetencje do wyjaśnienia sprawy Roberta Wójtowicza mają organy państwa – szczególnie policja i prokuratura. Kuria Metropolitalna w Krakowie zdaje się w tym zakresie na instytucje państwowe i – jeśli taka będzie potrzeba – jest gotowa do współpracy z nimi” – czytamy.</p>
      <related>
        <h4>Czytaj także:</h4>
        <a href="https://www.wprost.pl/swiat/10274386/mieli-wziac-slub-doszlo-do-morderstwa-wszystko-wyszlo-na-jaw-za-sprawa-rachunku-z-kfc.html"/>
      </related>
      <footer>Źródło: <a href="http://onet.pl/">Onet.pl</a></footer>
    </article>
  </body>
</html>