<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780455/%D8%B1%D9%88%D8%AD%D8%A7%D9%86%DB%8C%D8%AA-%D8%AF%D8%B1-%D9%BE%DB%8C%D8%B1%D9%88%DB%8C-%D8%A7%D8%B2-%D9%88%D9%84%D8%A7%DB%8C%D8%AA-%D9%87%D9%85%D9%88%D8%A7%D8%B1%D9%87-%D9%BE%DB%8C%D8%B4%DA%AF%D8%A7%D9%85-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T09:06:08+00:00"/>
    <meta property="og:title" content="مسئول سازمان بسیج طلاب و روحانیون کرمانشاه: روحانیت در پیروی از ولایت همواره پیشگام است"/>
    <meta property="og:description" content="کرمانشاه_ مسئول سازمان بسیج طلاب و روحانیون استان کرمانشاه گفت: روحانیت همواره در پیروی از ولایت پیشگام است."/>
  </head>
  <body>
    <article>
      <h1>مسئول سازمان بسیج طلاب و روحانیون کرمانشاه: روحانیت در پیروی از ولایت همواره پیشگام است</h1>
      <address>
        <time datetime="2019-11-25T09:06:08+00:00">25 Nov 2019, 09:06</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت الاسلام مهدی عزتی امروز دوشنبه در همایش روز قشر بسیج طلاب که در مجتمع فرهنگی و رفاهی بعثت کرمانشاه برگزار شد، ضمن گرامیداشت یاد و خاطره شهدا اظهار داشت: فرهنگ مقدس بسیج فرصت مغتنمی است تا همه آحاد مردم و مسئولان با تاسی به این فرهنگ و تفکر ناب به قله های رفیع موفقیت برسند.</p>
      <p>مسئول سازمان بسیج طلاب و روحانیون استان کرمانشاه افزود: همانطور که مقام معظم رهبری فرمود بسیجیان در ۸ سال دفاع مقدس تابلوی زیبایی از رشادت و ازخودگذشتگی ترسیم کردند و روزها شیران میدان و شب ها زاهدان بودند.</p>
      <p>حجت الاسلام عزتی بیان داشت: نقش‌آفرینی بسیجیان با اخلاص و با بصیرت در عرصه‌هایی مختلف نشان از مسئولیت پذیری متعهدانه و راهگشایی این قشر موثر در جامعه اسلامی دارد.</p>
      <p>وی در ادامه به نقش روحانیت در انقلاب اشاره کرد و گفت: هرکجا نیاز به دفاع از انقلاب و رهبری احساس شود روحانیت به صورت خودجوش حضور پررنگ خواهند داشت.</p>
      <p>این مسئول خاطر نشان کرد: بسیج طلاب در این سالها بهترین زمینه را برای تبلیغ و ترویج دین و سیاست باز کرده است و همانطور که ائمه ما همه اهل سیاست بودند روحانیت نیز در این زمینه دین را از سیاست جدا نمی دانند و به عنوان کسی که از رهبری دفاع می کند در همه عرصه ها حضور فعال دارند.</p>
      <p>وی ترویج فرهنگ انقلابی و سبک زندگی اسلامی در فضای جامعه را یکی از اهداف مهم طلاب بسیجی دانست و تصریح کرد: باید هرکجا که نیاز است روحانیت اولین اقشاری باشند که از ولایت و رهبری پشتیبانی می کنند.</p>
    </article>
  </body>
</html>