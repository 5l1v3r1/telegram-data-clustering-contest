<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/25/world/diadiktyaki-sygkrousi-salvini-me-to-kinima-sardelon/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-25T09:24:40+00:00"/>
    <meta property="og:title" content="Διαδικτυακή σύγκρουση Σαλβίνι με το Κίνημα Σαρδελών"/>
    <meta property="og:description" content="Έκλεισε επί αρκετές ώρες χθες το βράδυ η σελίδα στο Facebook του κινήματος των 6.000 Sardine (6.000 σαρδέλες), που κάνει αντίπραξη στους δρόμους και τις πλατείες στο λαϊκιστικό πρόγραμμα του ηγέτη της ξενοφοβικής Λέγκας, Ματέο Σαλβίνι"/>
  </head>
  <body>
    <article>
      <h6 class="kicker">Τεταμένο κλίμα</h6>
      <h1>Διαδικτυακή σύγκρουση Σαλβίνι με το Κίνημα Σαρδελών</h1>
      <h2>Έκλεισε επί αρκετές ώρες χθες το βράδυ η σελίδα στο Facebook του κινήματος των 6.000 Sardine (6.000 σαρδέλες), που κάνει αντίπραξη στους δρόμους και τις πλατείες στο λαϊκιστικό πρόγραμμα του ηγέτη της ξενοφοβικής Λέγκας, Ματέο Σαλβίνι</h2>
      <address><time datetime="2019-11-25T09:24:40+00:00">25 Nov 2019, 09:24</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Έκλεισε επί αρκετές ώρες χθες το βράδυ η σελίδα στο Facebook του κινήματος των 6.000 Sardine (6.000 σαρδέλες), που κάνει αντίπραξη στους δρόμους και τις πλατείες στο λαϊκιστικό πρόγραμμα του ηγέτη της ξενοφοβικής Λέγκας, Ματέο Σαλβίνι, προκαλώντας αντιδράσεις μέσω άλλων οδών στο διαδίκτυο.</p>
      <p>Λίγες ώρες αργότερα αποκαταστάθηκε η λειτουργία της σελίδας, όπου περιέχεται και το «μανιφέστο» του κινήματος, χωρίς να έχει υπάρξει έως τώρα κάποιο αιτιολογικό μήνυμα από τους διαχειριστές του Facebook.</p>
      <p>
        <a href="https://www.in.gr/2019/11/25/economy/oikonomikes-eidiseis/anadromika-poioi-syntaksiouxoi-tha-diekdikisoun-ekatommyria-eyro/">Δείτε επίσης: Αναδρομικά, ποιοι συνταξιούχοι θα διεκδικήσουν εκατομμύρια ευρώ</a>
      </p>
      <p>Από την πρώτη ώρα του «κατεβάσματος» της σελίδας των Sardine, το περιεχόμενο των δημοσιευμάτων της οποίας δεν ήταν προσβλητικό, όπως επισημαίνουν οι υπεύθυνοί τους, πλήθος αλληλέγγυες οργανώσεις έσπευσαν να δηλώσουν τη συμπαράστασή τους και κάλεσαν τα μέλη τους να «βομβαρδίσουν» με μηνύματά τους το διαδίκτυο, «ενημερώνοντας για την ανωμαλία τούτη».</p>
      <p>Επίσης, οι αλληλέγγυοι στις «Σαρδέλες» στόχευσαν σε συγκεκριμένους υπευθύνους.</p>
      <p>«Ας δείχνουμε», ενημέρωναν σε σχετικά τους δημοσιεύματα, «τι μηχανεύονται στις φιλο-σαλβινικές ομάδες για να φιμώσουν τις σελίδες των Σαρδελών», κάνοντας αναφορά σε ορισμένα στελέχη της Λέγκας που συστηματικά ασχολούνται με το μπλοκάρισμα αντίπαλων ιστοσελίδων.</p>
      <p>Απόψε, το Κίνημα των Σαρδελών έχει οργανώσει νέα συγκέντρωση στην Πάρμα, στις 19:00 τοπική ώρα (20:00 ώρα Ελλάδας), στην πλατεία Ντουόμο.</p>
      <p>(Πηγή πληροφοριών: ΑΠΕ – ΜΠΕ)</p>
      <p>
        <a href="https://www.tanea.gr/2019/11/25/politics/antipoliteysi/to-diplo-prosopo-tou-tsipra-to-proi-aristeros-to-vrady-kentroaristeros/">Το διπλό πρόσωπο του Τσίπρα: Το πρωί αριστερός, το βράδυ κεντροαριστερός</a>
      </p>
    </article>
  </body>
</html>