<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_za-groshi-fedeckij-pociluye-budyaku-emblemu-hoch-dupu-namalyuj-kolishnij-kerivnik-karpat/939717"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T09:59:00+00:00"/>
    <meta property="og:title" content="&quot;За гроші Федецький поцілує будь-яку емблему – хоч дупу намалюй&quot; – колишній керівник &quot;Карпат&quot;"/>
    <meta property="og:description" content="Колишній керівник &quot;Карпат&quot; Олег Смалійчук поділився своїми враженнями від співпраці з Артемом Федецьким у львівському клубі. &quot;Перший день в &quot;Карпатах&quot;. Я всіх зібрав і пояснив, що живу чесно і мені не потрібен результат за всяку ціну. Або живемо за нормальними, людським правилам, або ..."/>
  </head>
  <body>
    <article>
      <h1>"За гроші Федецький поцілує будь-яку емблему – хоч дупу намалюй" – колишній керівник "Карпат"</h1>
      <address><time datetime="2019-11-25T09:59:00+00:00">25 Nov 2019, 09:59</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939717_w_300.jpg?v=0"/>
        <figcaption>Артем Федецький два останні сезони виступав за "Карпати". Фото: з відкритих джерел</figcaption>
      </figure>
      <p>Колишній керівник "Карпат" <b>Олег Смалійчук</b> поділився своїми враженнями від співпраці з<b> Артемом Федецьким</b> у львівському клубі.</p>
      <p>"Перший день в "Карпатах". Я всіх зібрав і пояснив, що живу чесно і мені не потрібен результат за всяку ціну. Або живемо за нормальними, людським правилам, або викручуємо лампочку і розбігаємося по домівках. Сказав, що, не дай Бог, мені дізнатися, що гравці зі своїх преміальних діляться з суддями. Потім з часом я дізнаюся, що арбітру за матч "Карпати" – "Сталь", останній матч сезону, пообіцяли 200 тисяч гривень. І там стирчать вуха великого перемовника – Артема Федецького.</p>
      <p>Я не став розбиратися, покликав його і сказав, що пора прощатися. Він відмовився йти – відправили в дубль. Краще туди або в політику. Він був би хорошим політиком – 100%. Не доводиться сумніватися, навіть готовий поставити ставку. У нього є все: від камери поганою мітлою не відженеш, селфі на тлі АТО, любить гроші. За гроші, за суму в контракті будь-яку емблему поцілує, хоч дупу намалюй. Весь стандартний набір нашого сучасного політика. Кажуть, буде у нас слуга народу, якого ми заслужили", – цитує Смалійчука <a href="https://football24.ua/za_groshi_fedetskiy_potsiluye_bud_yaku_emblemu__hoch_dupu_namalyuy__kolishniy_vitse_prezident_karpat_smaliychuk_n571462/">"Футбол 24"</a> з посиланням на "Великий футбол".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_fedeckij-ne-maye-klubu-cherez-zelenskogo/926778"/>
      </related>
      <blockquote>Олег Смалійчук працював у "Карпатах" з 2017-го по 2019-й рік. В той же період за "зелено-білих" виступав Артем Федецький. <a href="https://gazeta.ua/articles/sport/_kolishnij-gravec-zbirnoyi-ukrayini-jde-na-vibori-do-verhovnoyi-radi/910619">Влітку 2019 року Федецький балотувався до Верховної ради, але програв перегони на одномандатному виборчому округу.</a></blockquote>
    </article>
  </body>
</html>