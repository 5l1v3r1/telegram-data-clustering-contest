<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/bacau/primarul-bacaului-mesaj-ironic-adresa-vioricai-dancila-ati-calculat-voturi-v-a-costat-tura-bicla-impreuna-dragos-beneag-1_5ddb98b05163ec427164d76f/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T09:40:15+00:00"/>
    <meta property="og:title" content="Primarul Bacăului, mesaj ironic la adresa Vioricăi Dăncilă: „Aţi calculat câte voturi v-a costat tura cu bicla împreună cu Dragoş Benea?“"/>
    <meta property="og:description" content="Primarul Bacăului, Cosmin Necula, a fost exclus din PSD, prin decizia Comitetului Executiv Naţional al partidului, după primul tur al alegerilor prezidenţiale."/>
  </head>
  <body>
    <article>
      <h1>Primarul Bacăului, mesaj ironic la adresa Vioricăi Dăncilă: „Aţi calculat câte voturi v-a costat tura cu bicla împreună cu Dragoş Benea?“</h1>
      <address><time datetime="2019-11-25T09:40:15+00:00">25 Nov 2019, 09:40</time> by <a rel="author">Borcea Stefan</a></address>
      <h4>Primarul Bacăului, Cosmin Necula, a fost exclus din PSD, prin decizia Comitetului Executiv Naţional al partidului, după primul tur al alegerilor prezidenţiale.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/primarului-bacaului-cosmin-necula-excluderea-psd-spui-adevarul-dat-afara-1_5dcba8235163ec4271f6f38a/index.html"/>
      </related>
      <p>Exclus din PSD în urmă cu aproape două săptămâni, după primul tur al alegerilor prezidenţiale, primarul municipiului Bacău, Cosmin Necula, continuă criticile la adresa preşedintelui PSD Viorica Dăncilă.</p>
      <p>De data aceasta, într-o notă ironică, lovind şi în liderul PSD la nivel local, Dragoş Benea.</p>
      <p>“În aceste momente nu pot să nu mă gândesc cum baronul Benea a votat-o pe Dăncilă premier, apoi preşedinte al PSD şi, în cele din urmă, candidat la prezidenţiale. Dăncilă a obţinut CEL MAI PROST SCOR DIN ISTORIA PSD. Nu există o ruşine mai mare decât asta pentru PSD. Puţin peste 3 milioane de voturi în turul 2! Cea mai umilitoare înfrângere de când există acest partid! Sunt exact 6 luni de când am spus public faptul că Viorica Dăncilă trebuie să se retragă de la guvernare. Atunci, la fel ca şi acum, eram convins că ar fi fost modul corect în care PSD să demonstreze că a înţeles expresia votului primit din partea românilor şi singura modalitate prin care ar fi putut să se regenereze.<br/>În tot acest timp baronul Benea a susţinut-o continuu pe Dăncilă şi a fost capabil să „marcheze“ 2 puncte electorale memorabile, ambele după o „cugetare" îndelungată:<br/><br/>L-a exclus din partid pe Cosmin Necula.<br/><br/>A plimbat-o pe Dăncilă cu bicicleta pe centura nefinalizată a Bacăului.</p>
      <p>A crezut că astfel o să înduplece românii însă nu a reuşit decât să se facă de râs!<br/>PSD Bacău nu merita aşa ceva.<br/>Primarii, consilierii, membrii şi simpatizanţii serioşi care au făcut campanie şi au muncit atât de mult nu meritau aşa ceva!<br/>Dacă rezultatul poate se va uita, situaţia de un penibil răsunător va rămâne la capitolul ,,aşa nu" pentru orice campanie electorală.<br/>P.S. 1  Doamna Dăncilă, aţi calculat câte voturi v-a costat tura cu bicla împreună cu Dragoş?<br/>P.S. 2  Dragoş, unge lanţul! Terminăm strada Aeroportului în curând", a scirs pe Facebook Cosmin Necula.</p>
      <p>În judeţul Bacău, Klaus Iohannis a obţinut 62,00%, în vreme ce Viorica Dăncilă a fost votată de 38,00% dintre alegători. Prezenţa la urne a fost de 41,5%, mai mare decât în primul tur al alegerilor prezidenţiale.</p>
      <hr/>
    </article>
  </body>
</html>