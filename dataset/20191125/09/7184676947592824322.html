<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/25/z-grudnya-v-ukrayini-zrostut-pensiyi-komu-poshhastyt/"/>
    <meta property="og:site_name" content="Народна Правда"/>
    <meta property="article:published_time" content="2019-11-25T09:39:49+00:00"/>
    <meta property="og:title" content="З грудня в Україні зростуть пенсії: кому пощастить"/>
    <meta property="og:description" content="Після того, як Пенсійний фонд України затвердив показник середньої зарплати за вересень, на українців чекає підвищення мінімальної пенсії на 74 гривні до 1638 гривень."/>
  </head>
  <body>
    <article>
      <h1>З грудня в Україні зростуть пенсії: кому пощастить</h1>
      <h2>Відповідно до бюджету, прожитковий мінімум в 2019 підвищується двічі - в липні і грудні</h2>
      <address>
        <time datetime="2019-11-25T09:39:49+00:00">25 Nov 2019, 09:39</time>
      </address>
      <p>Після того, як <a href="https://narodna-pravda.ua/2019/11/25/v-ukrayini-zminyly-pokaznyk-serednoyi-zarplaty-shho-bude-z-pensiyamy/">Пенсійний фонд України затвердив показник середньої зарплати за вересень</a>, на українців чекає підвищення мінімальної пенсії на 74 гривні до 1638 гривень.</p>
      <p>Як передає НАРОДНА ПРАВДА, середня зарплата становила 9 322 грн 61 копійка.</p>
      <p>Loading...</p>
      <p>Як відомо, цей показник враховують для обчислення пенсії. У формулі розрахунку пенсії, відповідно до ст. 40 Закону «Про загальнообов’язкове пенсійне страхування», враховується як співвідношення власної зарплати до середньої за кожний розрахунковий місяць, так і середня зарплата по країні за три роки.</p>
      <p><a href="https://ukranews.com/news/668109-pensii-i-alimenty-povysyat-1-dekabrya-na-skolko-vyrastut-vyplaty">Українські Новини</a> пишуть, що головною зміною цього тижня в соціальній сфері буде підвищення мінімальної пенсії на 74 гривні до 1638 гривень. Такі цифри закладені в бюджеті на 2019 рік. За бюджетом, прожитковий мінімум в 2019 підвищується двічі – в липні і наступне підвищення очікується 1 грудня. Мінімальна пенсія зростає разом з прожитковим мінімумом.</p>
      <p>До речі, для працездатних осіб з 1 липня прожитковий мінімум становитиме 2 007 гривень, з 1 грудня – 2 102 гривні, для осіб, які втратили працездатність, з 1 липня – 1 564 гривні, з 1 грудня – 1 638 гривень, для дітей віком до 6 років з 1 липня – 1 699 гривень, з 1 грудня – 1 779 гривень, для дітей віком від 6 до 18 років з 1 липня – 2 118 гривень, з 1 грудня – 2 218 гривень.</p>
      <p>
        <b>Як стаж роботи впливає на підвищення пенсії</b>
      </p>
      <p>“Урядовий кур’єр” нагадує, що мінімальний розмір пенсії за віком встановлюється у розмірі прожиткового мінімуму для осіб, які втратили працездатність, визначеного законом, за наявності у чоловіків 35 років, а у жінок – 30 років страхового стажу (для пенсій, призначених до 01.10.2011 страховий стаж для чоловіків 25, для жінок – 20 років).</p>
      <p>З 01 липня 2019, якщо щомісячний розмір пенсійних виплат з урахуванням передбачених законодавством надбавок, підвищень, додаткової пенсії, цільової грошової допомоги, сум індексації та інших доплат до пенсії (крім пенсії за особливі заслуги перед Україною) за наявності страхового стажу у чоловіків 35, а у жінок – 30 років, не досягає 2000 гривень, таким пенсіонерам надається доплата до пенсії в сумі, якої не вистачає до зазначеного розміру.</p>
      <p>Пенсіонерам, які після призначення пенсії працювали, здійснюється перерахунок пенсії відповідно до ч. 4 ст. 42 Закону №1058. Перерахунок пенсії проводиться у разі набуття права на встановлення надбавки, підвищення або пенсії за особливі заслуги перед Україною.</p>
      <p>Нагадаємо, напередодні <a href="https://narodna-pravda.ua/2019/11/22/subsydiyi-pensiyi-ta-zarplaty-shho-zminytsya-dlya-ukrayintsiv-u-2020-rotsi/">Верховна Рада України прийняла рішення про державний бюджет на 2020 рік, який передбачає, що субсидії, пенсії і зарплати в наступному році зростуть. </a>Одним з найважливіших змін є зростання прожиткового мінімуму, який збільшиться з 1 липня 2020 року на 91 грн., а з 1 грудня — ще на 71 грн. Так, протягом наступного року цей показник зросте на 162 грн.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>