<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://people.onliner.by/2019/11/25/belarus-58"/>
    <meta property="og:site_name" content="Onliner"/>
    <meta property="article:published_time" content="2019-11-25T09:23:00+00:00"/>
    <meta property="og:title" content="Цяпер не Vitryssland. У Швецыі афіцыйна сталі называць нашу краіну Belarus"/>
    <meta property="og:description" content="Пра гэта паведаміла міністр замежных спраў Швецыі Ані Ліндэ. Яна падкрэсліла, што ўрад Швецыі не будзе больш выкарыстоўваць старую назву нашай краіны Vitryssland, што літаральна перакладаецца як «Белароссія», а будзе выкарыстоўваць назву Беларусь. Гэтую заяву міністр зрабіла напярэдадні свайго афіцыйнага візіту ў нашу краіну."/>
  </head>
  <body>
    <article>
      <h1>Цяпер не Vitryssland. У Швецыі афіцыйна сталі называць нашу краіну Belarus</h1>
      <address><time datetime="2019-11-25T09:23:00+00:00">25 Nov 2019, 09:23</time> by <a rel="author">Настасья Занько</a></address>
      <p>Пра гэта паведаміла міністр замежных спраў Швецыі Ані Ліндэ. Яна падкрэсліла, што ўрад Швецыі не будзе больш выкарыстоўваць старую назву нашай краіны Vitryssland, што літаральна перакладаецца як «Белароссія», а будзе выкарыстоўваць назву Беларусь. Гэтую заяву міністр зрабіла напярэдадні свайго афіцыйнага візіту ў нашу краіну.</p>
      <p><i>«Міністэрства замежных спраў Швецыі пераходзіць да выкарыстання назвы „Беларусь“ замест „Белая Расія“. Мы робім гэта, каб прызнаць жаданне беларускага народа, грамадзянскай супольнасці і дыяспары падкрэсліць нацыянальную ідэнтычнасць і суверэнітэт сваёй краіны», </i>— адзначыла Анн Ліндэ ў сваім <a href="https://twitter.com/AnnLinde/status/1198696558738448384">акаўнце</a> ў Twitter.</p>
      <p><i>«Афіцыйная назва нашай краіны на шведскай мове змененая на Belarus. Вялікі дзякуй МЗС Швецыі, асабіста міністру і ўсім шведам і беларусам, якія прычыніліся да гэтай справы!»</i> — пракаментаваў гэтую заяву пасол Беларусі ў Швецыі Дзмітры Мірончык.</p>
      <figure>
        <iframe data-src="https://twitter.com/DmitryMironchik/status/1198711214655840256?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Беларуская дыяспара ў Швецыі даўно выступала за афіцыйнае ўжыванне назвы Belarus і нават выходзіла на пікеты.</p>
    </article>
  </body>
</html>