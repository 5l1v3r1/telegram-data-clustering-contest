<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/zaporizhzhja-ta-dnipro-utvorjujut-pershu-paru-chvertfinalistiv-kubka-ukraini/"/>
    <meta property="og:site_name" content="МИГ"/>
    <meta property="article:published_time" content="2019-11-25T09:18:46+00:00"/>
    <meta property="og:title" content="Запоріжжя та Дніпро утворюють першу пару чвертьфіналістів Кубка України"/>
    <meta property="og:description" content="У повторній грі 1/8 фіналу Кубка України запоріжці ще раз проекзаменували молодіжку &quot;Київ-Баскета&quot; БК &quot;Запоріжжя&quot; – БК &quot;КСЛІ-Київ-Баскет&quot; 101:49 (37:10, 24:15, 17:15, 23:9) &quot;Запоріжжя&quot;: Столлворт (12 + 5 підбирань + 8 передач), Міхєєв (14 + 7 підбирань + 4 передачі - 4 втрати), Мироненко (3 пі"/>
  </head>
  <body>
    <article>
      <h1>Запоріжжя та Дніпро утворюють першу пару чвертьфіналістів Кубка України</h1>
      <address><time datetime="2019-11-25T09:18:46+00:00">25 Nov 2019, 09:18</time> by <a rel="author" href="https://mig.com.ua/author/stomko/" target="_blank">Сергей Томко</a></address>
      <p>
        <i>
          <b>У повторній грі 1/8 фіналу Кубка України запоріжці ще раз проекзаменували молодіжку «Київ-Баскета»</b>
        </i>
      </p>
      <p>
        <b>БК «Запоріжжя» – БК «КСЛІ-Київ-Баскет» 101:49 (37:10, 24:15, 17:15, 23:9)</b>
      </p>
      <p><b>«Запоріжжя»:</b> Столлворт (12 + 5 підбирань + 8 передач), Міхєєв (14 + 7 підбирань + 4 передачі — 4 втрати), Мироненко (3 підбирання), Шевченко (12 + 7 підбирань), Сіммонс (14 + 8 підбирань) – старт; Нємцу (8), Тітов (13 + 3 підбирання + 5 передач + 4 перехоплення — 4 втрати), Буц (6), Соколенко (2 + 5 підбирань + 4 передачі), Морозов (12 + 6 підбирань +)</p>
      <p><b>Головний тренер:</b> Валерій Плеханов</p>
      <p><b>«КСЛІ-Київ-Баскет»: </b>Пошабля (6), Швець (11 + 3 підбирання — 3 втрати), Ковальчук (8 + 7 підбирань + 3 передачі), Іванов (6 + 6 підбирань + 3 передачі — 4 втрати), Попов (9 + 4 підбирання) – старт; Плясов (3 підбирання – 3 втрати), Безима, Гарлінський, Костенко, Тітко, Пирак, Власенко</p>
      <p><b>Головний тренер: </b>Андрій Харчинський</p>
      <p>У другому раунді кубкової дуелі з резервістами “Київ-Баскета” Валерій Плеханов у рівній мірі розподілив ігровий час серед усіх гравців “Запоріжжя”, які були в заявці. Єдиний, кого вирішили поберегти – це Брендон Рендольф. Американець відновлюється після травми, тому ризикувати його здоров’ям напередодні насиченого ігрового періоду сенсу не було.</p>
      <p>Запоріжці з користю використали цей поєдинок задля відпрацювання власних атакувальних схем і захисних варіацій. Уже за підсумком шести з половиною хвилин господарі мали переконливі “+17”. Коли було потрібно, підопічні Валерія Плеханова вмикали пресинг, коли надходила тренерська установка – зонний захист. Командні старання призвели до того, що в середині другої чверті рахунок був 50:19 на користь “Запоріжжя”. Після цього тренерський штаб більше ігрового часу надав для наймолодших представників свого ростеру. Єдине, що насторожувало – це аж занадто низькі цифри у пробитті штрафних (особливо в стартовій чверті (1/6 – 16%) та відсоток реалізації дальніх кидків.</p>
      <p>Приємно відзначити, що другий день поспіль з особливим бажанням проявити себе зіграла запорізька молодь. Яків Тітов і сьогодні запалював по всьому майданчику. Знову продуктивним був Іван Міхєєв. Більше ніж зазвичай ігрового часу отримали Данило Соколенко та Роман Морозов, причому останній зумів стати найкращим бомбардиром заключної чверті, настрілявши впродовж п’яти хвилин 10 очок. Морозов і поставив масну крапку ефектним слем-данком, який дозволив запоріжцям вибити сотню набраних очок у цьому матчі. Підсумок – 101:49 на користь представника елітної Суперліги.</p>
      <p>Суперником “Запоріжжя” в 1/4 фіналу Кубка України стане “Дніпро”. Перший матч команда Валерія Плеханова зіграє в гостях 29 грудня.</p>
    </article>
  </body>
</html>