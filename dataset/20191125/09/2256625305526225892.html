<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159390_1020.html"/>
    <meta property="og:site_name" content="Novsport"/>
    <meta property="article:published_time" content="2019-11-25T09:15:00+00:00"/>
    <meta property="og:title" content="Любомир Минчев след тежката загуба: Нищо не играхме"/>
    <meta property="og:description" content="Не сме подценили отбора на Академик Бултекс 99, допълни треньорът"/>
  </head>
  <body>
    <article>
      <h1>Любомир Минчев след тежката загуба: Нищо не играхме</h1>
      <address><time datetime="2019-11-25T09:15:00+00:00">25 Nov 2019, 09:15</time> by <a rel="author">BGbasket.com</a></address>
      <p>Старши треньорът на Берое Любомир Минчев отправи доста критики към представянето на отбора си след тежката загуба с 63:91 в мача срещу Академик Бултекс 99.<br/> <br/>„Нищо не играхме, затова не ни се получиха нещата. Както отворихме мача, така го и завършихме. Изключително слаба игра в защита и нападение. На тази база няма как да имаме шансове“, заяви Минчев.<br/> <br/>„Не сме подценили отбора на Академик Бултекс 99. Няма значение дали играем у дома или навън. Допуснахме слаб мач и закономерно загубихме.<br/> <br/>Започнахме лошо, имаше промяна в настроението ни, в играта ни защита, но в последната четвърт също не направихме нищо. Поздравявам домакините – играха с повече енергия и желание от нас и закономерно победиха“, каза още наставникът.<br/> <br/>Ето какво сподели за срещата и баскетболистът на тима Деян Карамфилов:<br/> <br/>„Влязохме много лошо в мача. Имаха добър процент от тройката, това им даде самочувствие. Лошата ни защита също им даде самочувствие и ни вдигнаха разлика, която се запази и дори се увеличи в края.<br/> <br/>Имаше моменти, в които намалихме разликата, но допуснахме лесни точки и отворени шутове. Вкараха ни твърде много точки.“</p>
      <p> </p>
    </article>
  </body>
</html>