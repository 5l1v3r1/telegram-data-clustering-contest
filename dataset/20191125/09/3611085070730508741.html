<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/girgensons-atzits-par-nhl-dienas-spozako-zvaigzni/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-25T09:41:05+00:00"/>
    <meta property="og:title" content="Girgensons atzīts par NHL dienas spožāko zvaigzni"/>
    <meta property="og:description" content="Nacionālās hokeja līgas (NHL) kluba Bufalo “Sabres” latviešu uzbrucējs Zemgus Girgensons atzīts par aizvadītās nakts līgas spožāko zvaigzni. Jau vēstījām, Latvijas izlases pārstāvis ar diviem vārtu guvumiem kaldināja sevis pārstāvētās vienības panākumu pār Floridas “Panthers”."/>
  </head>
  <body>
    <article>
      <h1>Girgensons atzīts par NHL dienas spožāko zvaigzni</h1>
      <address><time datetime="2019-11-25T09:41:05+00:00">25 Nov 2019, 09:41</time> by <a rel="author" href="https://www.sportazinas.com/author/sportazinas-com/" target="_blank">sportazinas.com</a></address>
      <p>Nacionālās hokeja līgas (NHL) kluba Bufalo “Sabres” latviešu uzbrucējs Zemgus Girgensons atzīts par aizvadītās nakts līgas spožāko zvaigzni. <a href="https://www.sportazinas.com/girgensons-gust-divus-vartus-un-palidz-sabres-partraukt-tris-zaudejumu-seriju-video/">Jau vēstījām</a>, Latvijas izlases pārstāvis ar diviem vārtu guvumiem kaldināja sevis pārstāvētās vienības panākumu pār Floridas “Panthers”.</p>
      <figure>
        <iframe src="https://www.youtube.com/embed/wKkGUVZxyb8" width="640" height="360" data-service="Youtube" scrolling="no"/>
      </figure>
      <p>Laukumā pavadītajās 16 minūtēs Zemgus izdarīja trīs metienus pa pretinieku vārtiem, kā arī pielietoja trīs spēka paņēmienus un nopelnīja pozitīvu lietderības koeficientu +2. Turklāt viņš daudz spēlēja nevienādos sastāvos – 29 sekundes vairākumā un nepilnas četras minūtes mazākumā.</p>
      <p>Iepriekšējos 22 sezonas mačos Girgensons bija guvis tikai vienus vārtus un izdarījis trīs rezultatīvas piespēles, taču pēc šonakt ļoti rezultatīvās aizvadītās spēlēs Latvijas izlases uzbrucēja kontā tagad ir seši (3+3) rezultativitātes punkti.</p>
      <p>Par otro zvaigzni tika nosaukts Girgensona komandas vārtsargs Līnuss Ulmarks, kurš uzvaru pret “pantērām” kaldināja ar 43 atvairītiem metieniem, kamēr par dienas trešo zvaigzni tika atzīts Karolīnas “Hurricanes” somu uzbrucējs Sebastians Aho, kurš ar gūtiem vārtiem un piespēli kaldināja savas komandas uzvaru ar 2:0 pār Detroitas “Red Wings”.</p>
    </article>
  </body>
</html>