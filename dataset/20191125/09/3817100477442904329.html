<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/dtp/dtp-u-tulchinskomu-rayoni-vantajivka-zitknulas-z-vazom-foto"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-25T09:22:58+00:00"/>
    <meta property="og:title" content="ДТП у Тульчинському районі: вантажівка зіткнулась з &quot;ВАЗом&quot; (Фото)"/>
    <meta property="og:description" content="23 листопада у Тульчинському районі вантажний автомобіль Volvo зіткнувся з &quot;ВАЗом&quot;. У результаті аварії постраждали троє пасажирів легковика. Їх доставили до районної лікарні. За попередньою інформацією, причина дорожньо-транспортної пригоди - несправність гальм вантажного автомобіля."/>
  </head>
  <body>
    <article>
      <h1>ДТП у Тульчинському районі: вантажівка зіткнулась з "ВАЗом" (Фото)</h1>
      <address>
        <time datetime="2019-11-25T09:22:58+00:00">25 Nov 2019, 09:22</time>
      </address>
      <p>
        <b>23 листопада у Тульчинському районі вантажний автомобіль Volvo зіткнувся з "ВАЗом". У результаті аварії постраждали троє пасажирів легковика. Їх доставили до районної лікарні. За попередньою інформацією, причина дорожньо-транспортної пригоди - несправність гальм вантажного автомобіля.</b>
      </p>
      <p>Близько 18.20 години 49-річний водій вантажного автомобіля «Вольво» поблизу села Крищинці виїхав на зустрічну смугу руху, де допустив зіткнення з автомобілем «ВАЗ 2109», яким керував житель Немирівського району.</p>
      <p>У результаті зіткнення тілесні ушкодження отримали троє пасажирів легковика віком 40, 55 та 58 років. Вони з політравмами госпіталізовані у травматологічне відділення районної лікарні.</p>
      <p>Попередня причина аварії – несправність гальмівної системи вантажного автомобіля. Призначено експертизи.</p>
      <p>Автомобілі поміщені на арештмайданчик.</p>
      <p>Поліцією розпочато кримінальне провадження за ч. 1 ст. 286 КК України (порушення правил безпеки дорожнього руху або експлуатації транспорту особами, які керують транспортними засобами). За таке правопорушення передбачено до 3 років обмеження волі.</p>
      <figure>
        <img src="https://vinbazar.com/sites/default/files/newfiles/2019-11/2_1_1.jpg"/>
      </figure>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>