<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/cronaca/furto-di-cosmetici-al-supermercato-due-donne-denunciate/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-25T09:45:49+00:00"/>
    <meta property="og:title" content="Furto di cosmetici al supermercato: due donne denunciate"/>
    <meta property="og:description" content="Furto di cosmetici in un punto vendita di Varallo: due donne sono state deferite per furto aggravato."/>
  </head>
  <body>
    <article>
      <h1>Furto di cosmetici al supermercato: due donne denunciate</h1>
      <h2>I carabinieri si sono avvalsi delle immagini fornite dal sistema di videosorveglianza.</h2>
      <address>
        <time datetime="2019-11-25T09:45:49+00:00">25 Nov 2019, 09:45</time>
      </address>
      <figure>
        <img src="https://notiziaoggivercelli.it/media/2019/11/cc-varallo1-650x454.jpg"/>
      </figure>
      <p>Furto di cosmetici in un punto vendita di Varallo: due donne sono state deferite per furto aggravato.</p>
      <h3>Furto di cosmetici</h3>
      <p>I carabinieri della stazione di Varallo hanno deferito due donne per furto in un supermercato. Il direttore di un supermercato di Varallo, l’altra sera, veniva informato da alcuni dipendenti che a seguito di inventario, risultavano mancanti alcuni cosmetici dagli scaffali che tuttavia non erano stati venduti regolarmente. Di ciò venivano informati i carabinieri della locale stazione che dalla visione delle telecamere a circuito chiuso potevano osservare che due donne di mezza età si erano intrattenute nel reparto cosmetici per poi portarsi presso le casse per pagare solamente alcuni generi alimentari. I militari però le riconoscevano in quanto di trattava di due donne del posto già gravate da precedenti per reati contro il patrimonio e per traffico di stupefacenti. Le stesse sono state deferito per furto aggravato in concorso alla Procura della Repubblica di Vercelli.</p>
    </article>
  </body>
</html>