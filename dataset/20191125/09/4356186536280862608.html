<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d0%b5%d0%bb%d0%b5%d0%bd%d0%b0-%d0%b1%d1%80%d1%83%d1%81%d0%b0%d1%80%d1%81%d0%ba%d0%b0-%d0%b7%d0%b0%d0%bb%d0%be%d0%b6%d0%b8-%d0%bd%d0%b0-%d0%b0%d0%b7%d0%b8%d1%81-%d0%b7%d0%b0-%d0%b3%d0%be%d1%80%d1%87/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-25T09:03:04+00:00"/>
    <meta property="og:title" content="Елена Брусарска заложи на Азис за „Горчиво“ / ВИДЕО"/>
    <meta property="og:description" content="Елена Брусарска - Горчиво, това е новият проект на бившата вокалистка на Ice Cream. За сценичния си партьор казва: &quot;Влюбена съм в Азис и отношението му към живота!"/>
  </head>
  <body>
    <article>
      <h1>Елена Брусарска заложи на Азис за „Горчиво“ / ВИДЕО</h1>
      <address><time datetime="2019-11-25T09:03:04+00:00">25 Nov 2019, 09:03</time> by <a rel="author">Signal.bg</a></address>
      <p>Елена Брусарска – Горчиво, това е новият проект на бившата вокалистка на Ice Cream. Любопитното е, че главната роля в клипа е поверена на Азис, като той се включва в любовен романс с певицата.</p>
      <p>„За мен, след “Захир”, това е най-стойностната ми и смислена продукция, зад която заставам гордо с името си и наричам Стойностна!<br/>Надявам се, че ще харесате, оцените и очаквате!“ – споделя изпълнителката.</p>
      <p>По повод на избора си на сценичен партньор в лентата Брусарска е категорична: „Влюбена съм в Азис и отношението му към живота! Поканих го, защото той е истински професионалист в това, което създава и са много малко хора в този бранш, които биха се отнесли с такова уважение и респект към труда на другите. Не харесвам стиловото разделение, което се появи в музикалния бизнес. Считам, че зад всяка музика стои труд, талант и си има публика. Ако трябва да кажа за някой, че си разбира от работата и прави всичко с душа и сърце, то освен Васко, ще са много малко хората, които бих могла да изредя. Аз и той споделяме една и съща теза за разделението, затова сме заедно в това видео. И съм щастлива, че дръзнах да го поканя и той да приеме“.</p>
      <p>Музика – Светлин Къслев<br/>Аранжимент – Светлин Къслев<br/>Текст – Елена Брусарска &amp; TheMill<br/>Китара – Кирил Георгиев<br/>Микс и Мастър – Росен Стоев</p>
      <p>Режисьор и монтаж – Валентин Иванов – sValio<br/>Грим – Вилиана Димитрова<br/>Коса – Кристиан Кирилов</p>
    </article>
  </body>
</html>