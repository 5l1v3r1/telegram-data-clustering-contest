<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/politics/conev-de-fakto-prizna-che-dps-njama-da-izpolzva-krajni-sredstva-za-da-bojkotira-simeonov-news_1409385.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T09:00:00+00:00"/>
    <meta property="og:title" content="Цонев де факто призна, че ДПС няма да използва крайни средства, за да бойкотира Симеонов"/>
    <meta property="og:description" content="Няма давност за такъв тип морални прегрешения, каквито Симеонов направи."/>
  </head>
  <body>
    <article>
      <h1>Цонев де факто призна, че ДПС няма да използва крайни средства, за да бойкотира Симеонов</h1>
      <address><time datetime="2019-11-25T09:00:00+00:00">25 Nov 2019, 09:00</time> by <a rel="author" href="https://www.actualno.com/editors/uid/134" target="_blank">Ивайло Ачев</a></address>
      <p>Няма давност за такъв тип морални прегрешения, каквито Симеонов направи. Така депутатът от ДПС Йордан Цонев коментира защо ДПС сега се е сетило за Симеонов и го бойкотира, а не когато бившият вицепремиер <br/><br/><br/>Според Цонев, първи грях на лидера на НФСБ бил блъскането на възрастни жени по границата с Турция (бел. ред. – <i>по време на последните засега парламентарни избори, когато имаше протести на границата заради гласовете от Турция – ето <a href="https://www.actualno.com/politics/simeonov-ot-granicata-otblysnahme-grupa-kojato-iskashe-da-vleze-pesha-news_601542.html">какво каза Симеонов</a> за действията си тогава</i>), после заявлението от парламентарната трибуна, че ромските жени раждали като кучки. "Той само на майките скача", заяви депутатът от ДПС, известен с прякора Ментата. Той беше награден с вицепремиерски пост, след блъскането на възрастна жена, заяви Цонев, който определи случилото се като "срамота" пред Нова телевизия.</p>
      <related>
        <a href="https://www.actualno.com/politics/karajancheva-podkrepi-izbora-na-valeri-simeonov-news_1409061.html"/>
      </related>
      <p>"Когато Симеонов е на трибуната, аз или няма да се изказвам, или ще се обръщам само към колегите си, не към него. Ще намерим начин да изразим отношението си към този човек", каза още Цонев, <b>който не отрече, че ДПС всъщност няма да напусне пленарната зала</b>. Народният представител посочи, че Движението иска модела аритметични мнозинства без воля за реформи да изчезне, без дори самото ДПС да участва във властта. Много харчене, без никаква ефективност или с много малка ефективност на харчовете. Така Цонев коментира Бюджет 2020 година. И напомни как Бойко Борисов казал миналата седмица, че само се отпускат пари и се харчат, а резултатът е разплакани родители, визирайки тригодишното момченце Александър, което официално почина от хеморагична пневмония след лечение в три болници. <br/>"Наливат се пари в нереформирани системи и ефективността от вашите и нашите пари е никаква", категоричен е Цонев. Той посочи, че са необходими реформи и затова ДПС от три години предлага да има проект за ускорено икономическо развитие – три-четири основни цели, сред които и демографската криза, около които да има широко политическо обединение и който да е на власт, да не се страхува от политическа гледна точка и да работи по съответните приоритети. Припомняме, че за пръв за такъв проект <a href="https://www.actualno.com/politics/kak-da-spasim-bylgarija-kato-se-obedinim-okolo-nacionalni-celi-video-news_641521.html">заговори бившият председател на БАН академик Стефан Воденичаров</a> и то <a href="https://www.actualno.com/interview/akad-stefan-vodenicharov-bylgarija-ima-nujda-ot-obedinenie-ne-ot-razdelenie-news_561496.html">още преди 3 години</a> за пръв път. "Опозицията подкрепя всеки двама-трима протестиращи, само и само за да свали кабинета", смята Цонев. Той обяви и, че при избора на все още работещия главен прокурор Сотир Цацаров нямало протести, а сега има протести срещу Иван Гешев, защото той повдигнал обвинения на Иво Прокопиев. Бизнесменът сега е съден заради приватизацията на държавния дял в EVN - но каква голяма странност изплува по този случай, припомнете си в <a href="https://www.actualno.com/crime/sdelkata-za-dyrjavnija-djal-v-evn-bila-proverjavana-ot-dans-oshte-predi-8-godini-news_725447.html">този материал</a>! Защо не искаха промени в Конституцията преди, попита депутатът, който повтори мантрата на Бойко Борисов, че Христо Иванов поискал деленето на ВСС на две. Какво обаче се случи при законовите промени - припомнете си в <a href="https://www.actualno.com/actualno/koj-izbira-glaven-prokuror-news_1390729.html">този материал</a>!</p>
      <related>
        <a href="https://www.actualno.com/politics/bsp-izvinjavame-se-na-majkite-valeri-simeonov-da-se-ottegli-news_1408777.html"/>
      </related>
    </article>
  </body>
</html>