<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/podroze/10274411/ryanair-z-duzymi-znizkami-na-wakacyjne-loty-nawet-129-zl-taniej.html"/>
    <meta property="og:site_name" content="Wprost"/>
    <meta property="article:published_time" content="2019-11-25T09:53:00+00:00"/>
    <meta property="og:title" content="Ryanair z dużymi zniżkami na wakacyjne loty. Nawet 129 zł taniej"/>
    <meta property="og:description" content="Ryanair ruszył z promocją na loty w okresie wakacji 2020 roku. Od 25 listopada można kupić bilety ze zniżką do 129 zł w obie strony. Promocja obejmuje podróże od kwietnia do września przyszłego roku."/>
  </head>
  <body>
    <article>
      <h1>Ryanair z dużymi zniżkami na wakacyjne loty. Nawet 129 zł taniej</h1>
      <address><time datetime="2019-11-25T09:53:00+00:00">25 Nov 2019, 09:53</time> by <a rel="author">WPROST.pl</a></address>
      <p>
        <b>Ryanair ruszył z promocją na loty w okresie wakacji 2020 roku. Od 25 listopada można kupić bilety ze zniżką do 129 zł w obie strony. Promocja obejmuje podróże od kwietnia do września przyszłego roku.</b>
      </p>
      <p>Ryanair ruszył z kolejną promocją. „Cyber tydzień” to dobry moment, aby zarezerwować lot na wakacje w 2020 roku. Oferta, która potrwa 10 dni, polega na tym, że codziennie od 25 listopada włącznie, na stronie przewoźnika pojawiać się będą nowe promocje na loty. Pierwszego dnia do kupienia przelot ze zniżką 129 zł w obie strony.</p>
      <p>Każdego dnia na stronie przewoźnika budżetowego, dostępna będzie nowa promocja na loty do wakacyjnych destynacji z polskich lotnisk.</p>
      <p>„Temperatura spadła, podobnie jak ceny naszych lotów, w ten sposób rozpoczynamy naszą super wyprzedaż. Przez 10 dni na Ryanair.com będzie można znaleźć inną doskonałą ofertę. Dziś (do godziny 23:59) bilet w obie strony na podroż od kwietnia do września można zarezerwować ze zniżką 129 zł. Aby zdążyć, najlepiej wejść na Ryanair.com już teraz i korzystając z super zniżki podróżować najbardziej ekologiczną linią lotniczą w Europie o najniższym poziomie emisji CO2.” – mówi Alejandra Ruiz z Ryanair.</p>
      <h3>Nowa baza</h3>
      <p>Pod koniec października <a href="https://www.wprost.pl/podroze/10265391/ryanair-otwiera-nowa-baze-w-polsce-12-nowych-tras-i-promocja-na-loty.html">informowaliśmy</a>, że Ryanair uruchomił nowe trasy. Pasażerowie mogą latać do Bolonii, Brindisi, Cork, Dortmundu, Göteborga, Katanii, Kijowa, Kolonii, Manchesteru, Odessy, Oslo oraz Pafos. Wszystko dzięki otwarciu nowej bazy przewoźnika w Katowicach. Pozwoliło to na poszerzenie zimowej oferty o aż 12 tras. Łącznie irlandzki przewoźnik oferuję już więc 18 różnych destynacji ze śląskiego lotniska. Linia szacuje, że z lotniska w Katowicach, obsłuży w tym roku aż 1,25 mln klientów.</p>
      <related>
        <h4>Czytaj także:</h4>
        <a href="https://www.wprost.pl/podroze/10269519/ryanair-uruchomi-cztery-nowe-trasy-z-polski-to-typowo-wakacyjne-destynacje.html"/>
      </related>
      <footer>Opracował: <a href="https://www.wprost.pl/profil/2453/jan-matura.html">Jan Matura</a></footer>
      <footer>Źródło: <a href="https://www.wprost.pl/">WPROST.pl</a> / Ryanair</footer>
    </article>
  </body>
</html>