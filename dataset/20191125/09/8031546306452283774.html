<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109513-Dziteli-na-Veneciya-protestirat-sreshtu-navodneniyata"/>
    <meta property="og:site_name" content="Канал 3"/>
    <meta property="article:published_time" content="2019-11-25T09:41:00+00:00"/>
    <meta property="og:title" content="Жители на Венеция протестират срещу наводненията"/>
    <meta property="og:description" content="Според критиците вълните, които круизните кораби правят, създават ерозия в основите на града-лагуна"/>
  </head>
  <body>
    <article>
      <h1>Жители на Венеция протестират срещу наводненията</h1>
      <h2>Според критиците вълните, които круизните кораби правят, създават ерозия в основите на града-лагуна</h2>
      <address>
        <time datetime="2019-11-25T09:41:00+00:00">25 Nov 2019, 09:41</time>
      </address>
      <p><b>Хиляди жители на Венеция излязоха на улиците на ренесансовия град в неделя, за да покажат гнева си от честите наводнения и гигантските круизни кораби, които влизат в града.<br/></b> </p>
      <p>Въпреки проливния дъжд, между 2000 и 3000 души отговориха на призива на екологични групи и организации, противопоставящи се на големите плавателни съдове.</p>
      <p> <br/> </p>
      <p>Според критиците вълните, които круизните кораби правят, създават ерозия в основите на града-лагуна. Като скандираха лозунги „Венеция се съпротивлява“ и призиви за оставката на кмета Луиджи Бруняро, участниците в протеста призоваха за завършването на мащабния проект MOSE.</p>
      <p> </p>
      <p>Инфраструктурният проект на стойност милиарди долари, се строи от 2003 г. за защита на града от наводнения, но той е белязан със скандали заради превишаване на разходите, корупция и закъснения.</p>
      <p> </p>
      <p>Протестът беше свикан дни след безпрецедентното наводнение в началото на този месец, което опустоши града, потопи домове, магазини и културни богатства.</p>
      <p> </p>
      <p>Градът, част от световното културно наследство на ЮНЕСКО, е дом на около 50 000 души, докато около 36 милиона души го посещават всяка година. </p>
      <related>
        <h4>Още по темата</h4>
        <a href="http://kanal3.bg/news/world/europe/109005-Shtetite-vav-Veneciya-vazlizat-na-1-mlrd.-evro"/>
        <a href="http://kanal3.bg/news/world/europe/108784-Visokata-voda-vav-Veneciya-dostigna-77-santimetra"/>
      </related>
    </article>
  </body>
</html>