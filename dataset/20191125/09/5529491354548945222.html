<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/sezzadio-rosanna-parodi-uccisa-3121188/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T09:34:28+00:00"/>
    <meta property="og:title" content="Sezzadio, Rosanna Parodi uccisa dal Bormida mentre andava ad assistere gli anziani"/>
    <meta property="og:description" content="ALESSANDRIA – La vittima di questa nuova ondata di maltempo che ha colpito l’Italia è Rosanna Parodi, 52 anni. Il Bormida l’ha travolta domenica mattina, 24 novembre, a Sezzadio, 1.200 abitanti nella pianura di Alessandria. Era ancora buio quando, spaventata dalla pioggia, è scesa dall’auto e si è incamminata verso la casa di riposo Fondazione e Soggiorno Santa Giustina, dove lavorava da 11 anni. “Una persona preziosa, perbene, solare”, la descrive il direttore della casa di riposo, che parla di “una grossa perdita”. Con l’acqua ormai alle caviglie, la donna ha visto un’auto procedere lungo la provinciale 186, nonostante il divieto di circolazione e le transenne. I due occupanti, un uomo e una donna, si sono messi in salvo; lei è sprofondata nell’acqua e nel fango, dai quali è riemersa, morta, dopo diverse ore di ricerche.Vongole uccise dal maltempo nell’Adriatico: cenone di Natale a rischioLuca Sacchi, il padre: “Anastasia nasconde qualcosa? Probabilmente sì” Una notizia che ha sconvolto la comunità locale e…"/>
  </head>
  <body>
    <article>
      <h1>Sezzadio, Rosanna Parodi uccisa dal Bormida mentre andava ad assistere gli anziani</h1>
      <address><time datetime="2019-11-25T09:34:28+00:00">25 Nov 2019, 09:34</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/bormida-ansa-1.jpg"/>
        <figcaption>Il fiume Bormida in piena (foto ANSA)</figcaption>
      </figure>
      <p>ALESSANDRIA – La vittima di questa nuova ondata di maltempo che ha colpito l’Italia è <b>Rosanna Parodi</b>, 52 anni. Il <a href="https://www.blitzquotidiano.it/cronaca-italia/maltempo-sfollati-liguria-a10-po-torino-3120853/">Bormida</a> l’ha travolta domenica mattina, 24 novembre, a <b>Sezzadio</b>, 1.200 abitanti nella pianura di Alessandria.</p>
      <p>Era ancora buio quando, spaventata dalla pioggia, è scesa dall’auto e si è incamminata verso la casa di riposo Fondazione e Soggiorno Santa Giustina, dove lavorava da 11 anni. “Una persona preziosa, perbene, solare”, la descrive il direttore della casa di riposo, che parla di “una grossa perdita”. Con l’acqua ormai alle caviglie, la donna ha visto un’auto procedere lungo la provinciale 186, nonostante il divieto di circolazione e le transenne. I due occupanti, un uomo e una donna, si sono messi in salvo; lei è sprofondata nell’acqua e nel fango, dai quali è riemersa, morta, dopo diverse ore di ricerche.</p>
      <figure>
        <a href="https://www.blitzquotidiano.it/cronaca-italia/vongole-maltempo-cenone-natale-3121153/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/vongole-maltempo-cenone-natale-3121153/">
          <img src="https://static.blitzquotidiano.it/wp/wp-content/uploads/2019/11/vongole-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/vongole-maltempo-cenone-natale-3121153/">Vongole uccise dal maltempo nell’Adriatico: cenone di Natale a rischio</a>
      </h3>
      <figure>
        <a href="https://www.blitzquotidiano.it/cronaca-italia/luca-sacchi-padre-anastasia-2-3121139/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/luca-sacchi-padre-anastasia-2-3121139/">
          <img src="https://static.blitzquotidiano.it/wp/wp-content/uploads/2019/11/luca_sacchi-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/luca-sacchi-padre-anastasia-2-3121139/">Luca Sacchi, il padre: “Anastasia nasconde qualcosa? Probabilmente sì”</a>
      </h3>
      <p>Una notizia che ha sconvolto la comunità locale e la famiglia della donna che lascia marito e figlio. “L’Amministrazione Comunale di Sezzadio e i suoi cittadini si stringono intorno alla famiglia di Rosanna Parodi, al marito ed al figlio, in questo momento di profondo dolore per la tragedia che li ha colpiti” scrivono dal comune.</p>
      <p>“In questi giorni ho ricevuto molte telefonate di dipendenti che non potevano venire in struttura per le pessime condizioni meteo ma lei era partita comunque. Ci mancherà molto, è una grossa perdita per tutti noi, ospiti compresi. Tutti siamo molto vicini al marito e al figlio” ha dichiarato il direttore del casa di riposo a FanPage.  </p>
      <p>Fonti: ANSA – Agenzia Vista / Alexander Jakhnagiev.</p>
      <p> </p>
      <figure>
        <video src="http://cdn.brid.tv/live/partners/5795/sd/494157.mp4"/>
      </figure>
    </article>
  </body>
</html>