<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549860.html/%D9%85%D8%B1%D8%A7%D8%B3%D9%85-%D8%A2%DB%8C%DB%8C%D9%86-%D8%B1%D9%88%D9%86%D9%85%D8%A7%DB%8C%DB%8C-%D8%A7%D8%B2-%D8%AA%D9%88%D9%84%DB%8C%D8%AF%D8%A7%D8%AA-%D8%AC%D8%AF%DB%8C%D8%AF-%D9%81%D8%B1%D9%87%D9%86%DA%AF%DB%8C-%D9%88-%D9%87%D9%86%D8%B1%DB%8C-%D8%A8%D8%B3%DB%8C%D8%AC-%D8%A2%D8%BA%D8%A7%D8%B2-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T09:58:00+00:00"/>
    <meta property="og:title" content="مراسم آیین رونمایی از تولیدات جدید فرهنگی و هنری بسیج آغاز شد"/>
    <meta property="og:description" content="آئین رونمایی از تولیدات جدید فرهنگی و هنری بسیج با حضور سردار سلیمانی رئیس سازمان بسیج مستضعفین، سردار آزادی معاون فرهنگی هنری سازمان بسیج مستضعفین، مسلم معین رئیس فضای مجازی بسیج، سردار غلامی معاون هماهنگ کننده سازمان بسیج آغاز شد."/>
  </head>
  <body>
    <article>
      <h1>مراسم آیین رونمایی از تولیدات جدید فرهنگی و هنری بسیج آغاز شد</h1>
      <address>
        <time datetime="2019-11-25T09:58:00+00:00">25 Nov 2019, 09:58</time>
      </address>
      <p>آئین رونمایی از تولیدات جدید فرهنگی و هنری بسیج با حضور سردار سلیمانی رئیس سازمان بسیج مستضعفین، سردار آزادی معاون فرهنگی هنری سازمان بسیج مستضعفین، مسلم معین رئیس فضای مجازی بسیج، سردار غلامی معاون هماهنگ کننده سازمان بسیج آغاز شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ آئین رونمایی از تولیدات جدید فرهنگی و هنری بسیج با حضور سردار سلیمانی رئیس سازمان بسیج مستضعفین، سردار آزادی معاون فرهنگی هنری سازمان بسیج مستضعفین، مسلم معین رئیس فضای مجازی بسیج، سردار غلامی معاون هماهنگ کننده سازمان بسیج آغاز شد.</p>
      <p>در ابتدای این برنامه نماهنگ دل ایران با صدای صابر خراسانی کاری از بسیج سازمان صدا و سیما پخش شد.   کتاب ستاره های کوکب از راضیه تجار زندگی نامه سه شهید مظفر رو نمایی شد و در ادامه حسین مظفر وزیر اسبق آموزش و پرورش ضمن تشکر از زحمات برای تدوین این کتاب اظهار داشت: هفته بسیج را به همه بسیجیان تبریک می گویم و امیدوارم با عضویت در این بسیج سرافراز و قهرمان سهمی در اقتدار آن داشته باشیم.   وی ادامه داد: شهیدان و مجاهدان راه خدا که بسیجیان هم جزئی از آنها هستند اگر نبودند ما غم چیزی نداشتیم این آیه قرآن است که اگر دفاع در کشوری وجود نداشت چیزی هم وجود نداشت و همه چیز از بین می رفت، رهبر انقلاب هم فرمودند اگر مجاهدت ها نبود روزهای این ملت به شبهای تار تبدیل می شد، همین مجاهدت ها بود که حسرت تصرف یک وجب از این خاک به دل دشمنان ماند.    وزیر اسبق آموزش و پرورش گفت: به برکت این شهیدان و انقلاب امروز ایران به نقطه نورانی تبدیل شده که آرزوی بسیاری از حکومت های دنیاست، باید افزار و اعتراف کنیم که شهیدان همه چیز ما مسئولیت پست و مقام ما دین ما و دنیای ما به برکت فداکاری های شماست، در سراسر تاریخ باید قدردان باشیم هرچند شهدا به منتهی آمار و آرزوهای خود رسیدند چرا که شهادت وصل شدن به دریای بیکران جاودانگی است و راز جاودانه ماندن شهدا در این است.   وی افزود: آنها قطره وجودی خود را به اقیانوس جاودانگی هستی گره زدند و زمانی قطره دریا می شود که به دریا وصل شود همه انسانها بالاخره می میرند اما تنها شهیدان هستند که نه تنها نمی میرند بلکه به تعبیر قرآن زنده و جاودان هستند، وظیفه ما پاسداری از خون شهیدان است و ما از زبان شهیدان دو پیام استقامت و پایداری را می شنویم و این همان چیزی است که رمز موفقیت ۴۰ ساله این انقلاب است. ملت منزوی و بی احساس و بی مسئولیت هرگز نمی تواند به قله های بلند موفقیت برسد راه عزت و سربلندی همه ملت ها همین استقامت است.   مظفر تصریح کر: نکته دوم پاسداری از آرمان شهداست و ۱۴ قرن است که پیام شهیدان عاشورا زنده است و باید هم عاشوراهای شهیدانشان و هم کربلاهای شهدایمان را زنده نگه داریم که کالاهای شهدایمان مزار آنهاست و عاشوراهای آنها یادواره های شهداست.هرچقدر که ما و خانواده ما معروف شد به برکت انقلاب بود. خانواده ما ۶ فرزند داشت که همه جبهه بودیم و پدرم در ۸ سال در جنگ بود و به خاطر اینکه شهید نمی دادیم حس حقارت داشتیم که در عملیات مرصاد یکباره باب شهادت باز شد و شهیدان رضا مظفر که دادستان مشترک سپاه بود با ما به عملیات آمد و توفیق شهادت به سه تن از برادران و پدرم رسید.   وی گفت: در عملیات کربلای ۵ کنار من یک بچه سالی بود که خیلی شلیک می کرد و من به شوخی به او گفتم بچه بشین که از من پرسید چه کاره هستی گفتم معلم که بلند شد و به رگبار بست و گفت عشق کردی آقا معلم که دشمن گرای ما را گرفت و یکباره حمله کرد و در آن لحظه ان نوجوان شهید شد و من به او گفتم تو عشق اصلی را کردی که اکنون پیشگاه خدای خود هستی.   در حال تکمیل....</p>
      <p> </p>
    </article>
  </body>
</html>