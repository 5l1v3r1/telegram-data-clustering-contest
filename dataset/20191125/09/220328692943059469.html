<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/banov-signalt-na-bsp-e-neosnovatelen-407562.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T09:34:32+00:00"/>
    <meta property="og:title" content="Банов: Сигналът на БСП е неоснователен"/>
    <meta property="og:description" content="Наскоро левицата поиска оставката на министъра на културата"/>
  </head>
  <body>
    <article>
      <h1>Банов: Сигналът на БСП е неоснователен</h1>
      <address>
        <time datetime="2019-11-25T09:34:32+00:00">25 Nov 2019, 09:34</time>
      </address>
      <p>БСП поиска оставката на министъра на културата Боил Банов. Поводът е решението на Върховния касационен съд, според което Министерството на културата не може да поиска неустойка от изпълнителите на ремонта на столичното Ларго.</p>
      <p>Оказа се, че държавата не само няма да получи обезщетение за ремонтните дейности, но дължи и 73 000 лв. разноски по делото.</p>
      <p>„Сигналът на БСП беше неоснователен. Един пернаменен натиск няма как да бъде повод за оставката ми. Държавният интерес е защитен. 3 години се водиха дела с фирмата, но за съжаление са изгубени. Моят екип е много сериозен и качествен. Работата ни през последните 2 години го доказва. Моята работа е, когато открия, че вътре в министерството има „гнили ябълки”, да ги отстраня”, заяви в ефира на „Здравей, България” министърът на културата Боил Банов.</p>
      <p>Той коментира защо кинодейците заплашват с протести. „Целта е да се направи нов начин на финансиране на българското кино и да се създадат по-добри условия и възможности”, каза още Банов.</p>
    </article>
  </body>
</html>