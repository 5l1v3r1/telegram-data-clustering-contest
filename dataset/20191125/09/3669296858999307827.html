<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/ekonomi/asgari-ucret-tespit-komisyonu-2020-zam-orani-icin-ne-zaman-toplanacak"/>
    <meta property="og:site_name" content="CNN Türk"/>
    <meta property="article:published_time" content="2019-11-25T09:11:48+00:00"/>
    <meta property="og:title" content="Asgari Ücret Tespit Komisyonu 2020 zam oranı için ne zaman toplanacak?"/>
    <meta property="og:description" content="2020 asgari ücret zammı için komisyon önümüzdeki..."/>
  </head>
  <body>
    <article>
      <h1>Asgari Ücret Tespit Komisyonu 2020 zam oranı için ne zaman toplanacak?</h1>
      <h2>2020 asgari ücret zammı için komisyon önümüzdeki günlerde ilk toplantısını gerçekleştirecek. Asgari Ücret Tespit Komisyonu tarafından yapılacak olan değerlendirme sonrasında ise nihai ücret açıklanacak. Peki, Asgari Ücret Tespit Komisyonu ne zaman toplanacak ve 2020 zammı ne kadar olacak?</h2>
      <address>
        <time datetime="2019-11-25T09:11:48+00:00">25 Nov 2019, 09:11</time>
      </address>
      <p>Asgari ücreti zam oranı sonrasında 2020 yılında bir çalışanın alacağı asgari ücret miktarı belli olacak. Komisyon tarafından yapılacak değerlendirmelerden çıkacak nihai rakamın ardından brüt ve net tutarlar açıklanacak. İşte 2020 <a href="https://www.cnnturk.com/haberleri/asgari-ucret-zammi">asgari ücret zammı</a> ile ilgili tüm detaylar…</p>
      <p>
        <b>KOMİSYON NE ZAMAN TOPLANACAK?</b>
      </p>
      <p>İşçi, işveren ve hükümet temsilcilerinden oluşan Asgari Ücret Tespit Komisyonu, 1 Ocak 2020'den geçerli olacak asgari ücreti belirlemek üzere 2 Aralık'ta toplanacak.</p>
      <p>Aile, Çalışma ve Sosyal Hizmetler Bakanlığından yapılan açıklamada görüşlerine yer verilen Bakan Zehra Zümrüt Selçuk, "Asgari Ücret Tespit Komisyonumuz ilk toplantısını 2 Aralık'ta gerçekleştirecek." ifadelerini kullandı.</p>
      <p>Bu kapsamda komisyonun ilk toplantısı, Aile, Çalışma ve Sosyal Hizmetler Bakanlığında yapılacak. İlk toplantının ardından komisyon, işçi ve işverenin ev sahipliğinde de ayrı ayrı toplanacak. Komisyon, son toplantısını yine Bakanlıkta yapacak.</p>
      <p>
        <b>“ASGARİ ÜCRET 2 BİN 500 TL OLABİLİR”</b>
      </p>
      <p>Konuyla ilgili Sabah Gazetesi Yazarı Faruk Erdem <a href="https://www.cnnturk.com/haberleri/son-dakika">son dakika</a> gelişmelerini kaleme aldı. Erdem’in yazısında yer alan detaylar şöyle; Aslında bu güne kadar yapılan asgari ücret artışlarına baktığımızda yaklaşık bir rakam tahmin etmek mümkün oluyor. Son 10 yıllık artışlara bakıldığında 2016'daki yüzde 30'luk artış dışında tüm zamlar bir önceki yılın enflasyonunun 2-5 puan üzerinde gerçekleşmiş durumda.</p>
      <p>Yeni <a href="https://www.cnnturk.com/haberleri/ekonomi">Ekonomi</a> Programı'nda ve Merkez Bankası'nın tahminlerinde 2019 yılının <a href="https://www.cnnturk.com/haberleri/enflasyon">enflasyon</a> oranının yüzde 12 civarında olması bekleniyor. Bu rakamdan yola çıkılınca asgari ücretteki artışın yüzde 15 civarında olacağı beklentisi oluşuyor.</p>
      <p>Buna göre net asgari ücret 2.323 liraya ulaşıyor. Bunun üzerine pazarlıklarla yapılacak seyyanen artışların eklendiği düşünülürse 2.500 liralık net rakam da öngörülebilir. Tabi bu rakama ulaşmak için pazarlıkların sonucunu beklemek gerekiyor.</p>
      <p> </p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/ekonomi/asgari-ucret-zammi-belli-oldu-mu-2020de-asgari-ucret-ne-kadar-olacak"/>
        <a href="https://www.cnnturk.com/turkiye/emekli-maasi-ne-kadar-olacak-2018-emekli-maasi-zammi"/>
        <a href="https://www.cnnturk.com/turkiye/2019-asgari-ucret-zammi-sonrasi-emekli-maasi-ne-kadar-oldu"/>
      </related>
    </article>
  </body>
</html>