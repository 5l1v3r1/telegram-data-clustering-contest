<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.seznamzpravy.cz/clanek/aktiviste-pronikly-do-sidla-sev-en-zasahla-proti-nim-policie-83408"/>
    <meta property="og:site_name" content="Seznam Zprávy"/>
    <meta property="article:published_time" content="2019-11-25T09:27:25+00:00"/>
    <meta property="og:title" content="Aktivisté pronikli do sídla Severní energetické. Zasáhla proti nim policie - Seznam Zprávy"/>
    <meta property="og:description" content="Hnutí usiluje o bezodkladný konec těžby a spalování uhlí. Aktivisté kritizují také nedávný prodej elektrárny Chvaletice skupině Sev.en Energy."/>
  </head>
  <body>
    <article>
      <h1>Aktivisté pronikli do sídla Severní energetické. Zasáhla proti nim policie - Seznam Zprávy</h1>
      <address>
        <time datetime="2019-11-25T09:27:25+00:00">25 Nov 2019, 09:27</time>
      </address>
      <p><a href="https://www.seznamzpravy.cz/">Zprávy<br/></a>»<br/><a href="https://www.seznamzpravy.cz/sekce/domaci">Domácí<br/></a>»<br/><a href="https://www.seznamzpravy.cz/sekce/zivot-v-cesku">Život v Česku<br/></a>»<br/><a href="https://www.seznamzpravy.cz/clanek/aktiviste-pronikly-do-sidla-sev-en-zasahla-proti-nim-policie-83408">Aktivisté pronikli do sídla Severní energetické. Zasáhla proti nim policie</a></p>
      <h3>Aktivisté pronikli do sídla Severní energetické. Zasáhla proti nim policie</h3>
      <p><a href="https://www.seznamzpravy.cz/autor/ctk-74">ČTK<br/></a>včera 10:27</p>
      <p>Hnutí usiluje o bezodkladný konec těžby a spalování uhlí. Aktivisté kritizují také nedávný prodej elektrárny Chvaletice skupině Sev.en Energy.</p>
      <p>Aktivisté z hnutí Limity jsme my pronikli v pondělí ráno do sídla těžařské společnosti Severní energetická v Mostě a na budovu vyvěsili transparent s nápisem Konec uhlí bez výjimek. Na místě zasáhla policie, dva z nich zadržela. Do budovy vniklo celkem devět lidí.</p>
      <related>
        <a href="https://www.seznamzpravy.cz/clanek/konec-doby-uhelne-ceka-nas-spis-prebytek-uhli-je-presvedcen-miliardar-paukner-72563?autoplay=1"/>
        <a href="https://www.seznamzpravy.cz/clanek/konec-doby-uhelne-ceka-nas-spis-prebytek-uhli-je-presvedcen-miliardar-paukner-72563"/>
      </related>
      <p>„Chceme upozornit na to, co dělá Severní energetická, soukromá společnost, která vlastní kontroverzní elektrárnu Chvaletice a která si žádá o výjimky, aby mohla ještě více znečišťovat ovzduší. Zisk jde do soukromých rukou, ale změny klimatu a dopady neseme my všichni v České republice," řekla ČTK Veronika Dombrovská z hnutí Limity jsme my.</p>
      <figure>
        <iframe data-src="https://twitter.com/LimityJsmeMy/status/1198880038021746688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Elektrárna Chvaletice je nejmladší hnědouhelnou elektrárnou v zemi, v provozu je od roku 1979. Od roku 2013 ji vlastní Společnost Severní energetická (Sev.en).</p>
      <p>„Nebudu se vyjadřovat k chování vandalů a výtržníků, vyzýváme policii, aby zasáhla," řekla ČTK mluvčí společnosti Gabriela Sáričková Benešová.</p>
      <p>Dalším důvodem protestu je podle hnutí prodej hnědouhelné elektrárny Počerady skupině Sev.en Energy.</p>
    </article>
  </body>
</html>