<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/demisia-lui-dancila-ceruta-307267.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T09:52:28+00:00"/>
    <meta property="og:title" content="Se înmulțesc vocile critice la adresa lui Dăncilă. Lider PSD Hunedoara: &quot;Viorica Dăncilă trebuie să facă un pas în spate pentru ca PSD să aibă O ŞANSĂ&quot;"/>
    <meta property="og:description" content="După înfrângerea clară suferită de PSD în alegerile prezidențiale, liderii din teritoriu încep să își exprime nemulțumirea privind conducerea centrală și să îi ceară demisia Vioricăi..."/>
  </head>
  <body>
    <article>
      <h1>Se înmulțesc vocile critice la adresa lui Dăncilă. Lider PSD Hunedoara: "Viorica Dăncilă trebuie să facă un pas în spate pentru ca PSD să aibă O ŞANSĂ"</h1>
      <address><time datetime="2019-11-25T09:52:28+00:00">25 Nov 2019, 09:52</time> by <a rel="author">Sebastian Pricop</a></address>
      <p>După înfrângerea clară suferită de <a href="https://www.b1.ro/tag/psd-51583.html">PSD</a> în alegerile prezidențiale, liderii din teritoriu încep să își exprime nemulțumirea privind conducerea centrală și să îi ceară demisia Vioricăi Dăncilă.</p>
      <p>Ultimul astfel de caz este cel al senatorului Cristian Resmerița, care este și președintele executiv al <a href="https://www.b1.ro/tag/psd-51583.html">PSD</a> Huneodara. Acesta îi cere demisia Vioricăi Dăncilă "pentru ca <a href="https://www.b1.ro/tag/psd-51583.html">PSD</a> să aibă o șansă".</p>
      <p><b><i>"Consider că acest rezultat este unul ruşinos pentru <a href="https://www.b1.ro/tag/psd-51583.html">PSD</a>, cred că în acest moment candidatul nostru, doamna Viorica Dăncilă, trebuie să facă un pas în spate pentru ca <a href="https://www.b1.ro/tag/psd-51583.html">PSD</a> să aibă O ŞANSĂ”</i></b>, a scris preşedintele executiv al <a href="https://www.b1.ro/tag/psd-51583.html">PSD</a> Hunedoara.</p>
      <p>Senatorul Cristian Resmeriţă a coordonat campania electorală a <a href="https://www.b1.ro/tag/psd-51583.html">PSD</a> în Valea Jiului, el fiind domiciliat în oraşul Lupeni. În acest context, el a prezentat, pe pagina sa de Facebook, rezultatele obţinute în zonă, din care rezultă că <a href="https://www.b1.ro/tag/psd-51583.html">PSD</a> a câştigat al doilea tur de scrutin al prezidenţialelor în toate oraşele din Valea Jiului: Lupeni, Petrila, Petroşani, Aninoasa, Vulcan şi Uricani.</p>
      <p>Klaus Ionannis, președintele în exercițiu, a obținut 66,06% din voturile valabil exprimate, după centralizarea a 99,89% din secții. Viorica Dăncilă are doar 33,94%, arată datele Autorității Electorale Permanente.</p>
    </article>
  </body>
</html>