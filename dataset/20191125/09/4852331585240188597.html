<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/25/galaxy-s11e-schermo-curvo-tre-fotocamere/"/>
    <meta property="og:site_name" content="Webnews"/>
    <meta property="article:published_time" content="2019-11-25T09:46:00+00:00"/>
    <meta property="og:title" content="Galaxy S11e, schermo curvo e tre fotocamere"/>
    <meta property="og:description" content="I render del Samsung Galaxy S11e mostrano uno schermo dual edge, la fotocamera frontale in-display al centro e tre fotocamere posteriori."/>
  </head>
  <body>
    <article>
      <h1>Galaxy S11e, schermo curvo e tre fotocamere</h1>
      <h2>I render del Samsung Galaxy S11e mostrano uno schermo dual edge, la fotocamera frontale in-display al centro e tre fotocamere posteriori.</h2>
      <address><time datetime="2019-11-25T09:46:00+00:00">25 Nov 2019, 09:46</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>A pochi giorni dalla pubblicazione dei render del <a href="https://www.webnews.it/2019/11/22/galaxy-s11-nuovo-design-cinque-fotocamere/">Galaxy S11</a>, il noto leaker Steve Hemmerstoffer ha svelato le prime immagini del <b>Galaxy S11e</b> derivate dai disegni CAD. Il nuovo smartphone di <a href="https://www.webnews.it/recensioni/produttore/samsung/">Samsung</a> avrà ovviamente lo stesso design degli altri modelli, ma specifiche inferiori. Ci saranno comunque miglioramenti importanti rispetto all’attuale <a href="https://www.webnews.it/speciale/samsung-galaxy-s10/">Galaxy S10e</a>.</p>
      <p>Il Galaxy S11e dovrebbe avere uno <b>schermo dual edge</b> (curvo su entrambi i lati), come gli altri smartphone della serie. Il produttore coreano avrebbe quindi deciso di abbandonare definitivamente il display flat usato per il Galaxy S10e. Per quanto riguarda le dimensioni si stima una diagonale di <b>6,2 o 6,3 pollici</b>. Il foro per la fotocamera frontale è stato spostato al <b>centro</b>, come nella serie <a href="https://www.webnews.it/recensioni/samsung-galaxy-note-10-plus/">Galaxy Note 10</a>. Lungo i lati si possono vedere i pulsanti per accensione e volume, la porta USB Type-C e la griglia dell’altoparlante. Assenti il pulsante per <a href="https://www.webnews.it/speciale/bixby/">Bixby</a> e il <b>jack audio</b> da 3,5 millimetri.</p>
      <figure>
        <iframe src="https://www.youtube.com/embed/zlY90XRrziI" width="640" height="360" data-service="Youtube" scrolling="no"/>
      </figure>
      <p>Il modulo fotografico posteriore è posizionato nell’angolo superiore sinistro. Si possono notare il flash LED e <b>tre lenti</b>, una in più rispetto al Galaxy S10e. Non si conoscono le specifiche, ma difficilmente verrà utilizzato il sensore ISOCELL HMX Bright da 108 megapixel. Le altre due fotocamere potrebbero avere obiettivi ultra grandangolare e tele con zoom ottico 2x. Altra differenza rispetto al Galaxy S10e è l’assenza del lettore di impronte digitali laterale. Probabile quindi l’uso di un sensore biometrico ad <b>ultrasuoni</b> (sotto lo schermo).</p>
      <p>La dotazione hardware dovrebbe inoltre comprendere i processori <a href="https://www.webnews.it/2019/10/24/samsung-tech-day-processore-exynos-990-modem-5g/">Exynos 990</a> e Snapdragon 865, almeno <b>6 GB di RAM</b>, 128/256 GB di storage, slot per schede microSD e batteria da 4.000 mAh. Il sistema operativo sarà certamente <b>Android 10</b> con interfaccia One UI 2.0. Il Galaxy S11e verrà offerto con modem LTE e <b>5G</b>.</p>
      <p>Se vuoi aggiornamenti su <i>Galaxy S11e, schermo curvo e tre fotocamere</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>