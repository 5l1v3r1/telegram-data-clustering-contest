<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/ruben-atoyan-la-intrevederea-cu-ion-chicu-fmi-este-gata-sa-sustina-moldova-in-procesul-de-implementare-a-reformelor_3059997.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T09:36:30+00:00"/>
    <meta property="og:title" content="Ruben Atoyan, la întrevederea cu Ion Chicu: FMI este gata să susțină Moldova în procesul de implementare a reformelor"/>
    <meta property="og:description" content="Premierul Ion Chicu s-a întâlnit, astăzi, cu şeful misiunii Fondului Monetar Internațional pentru Moldova, Ruben Atoyan, pentru a seta prioritățile privind cooperarea pe viitor.Premierul a apreciat importanța suportului FMI pentru țara noastră și a exprim"/>
  </head>
  <body>
    <article>
      <h1>Ruben Atoyan, la întrevederea cu Ion Chicu: FMI este gata să susțină Moldova în procesul de implementare a reformelor</h1>
      <address><time datetime="2019-11-25T09:36:30+00:00">25 Nov 2019, 09:36</time> by <a rel="author">PUBLIKA.MD</a></address>
      <p>
        <b>Premierul Ion Chicu s-a întâlnit, astăzi, cu şeful misiunii Fondului Monetar Internațional pentru Moldova, Ruben Atoyan, pentru a seta prioritățile privind cooperarea pe viitor.</b>
      </p>
      <p>Premierul a apreciat importanța suportului FMI pentru țara noastră și a exprimat deschiderea în scopul identificării unor noi modalități de a extinde cooperarea între Guvernul Republicii Moldova și FMI, prin intermediul a noilor programe, acțiuni, dar și proiecte de asistență tehnică.</p>
      <p>
        <b>Oficialii au făcut un schimb de opinii constructiv referitor la starea economiei naționale în prezent,  planurile de atragere a investițiilor în țara noastră, dar și perspectivele de creștere a PIB-ului.</b>
      </p>
      <p>Șeful misiunii, <b>Ruben Atoyan a precizat că FMI este gata să susțină Republica Moldova în continuare în procesul de implementare a reformelor, odată ce Guvernul își asumă aceste angajamente, precizând că ar fi benefice progresele Executivului în implementarea reformelor în sectorul financiar și fiscal, dar și în investigarea fraudei bancare.</b></p>
      <p>De asemenea, părțile au convenit asupra pașilor necesari pentru extinderea programului cu FMI, care expiră în luna martie 2020. În acest sens, o delegație a Fondului Monetar Internațional va avea o vizită în Republica Moldova în perioada ianuarie-februarie 2020.</p>
      <related>
        <h4>Pe aceeaşi temă</h4>
        <a href="https://www.publika.md/ion-chicu-despre-rezultatele-vizitei-la-moscova-am-ajuns-la-o-intelegere-privind-diminuarea-semnificativa-a-pretului-la-gaze_3059688.html"/>
        <a href="https://www.publika.md/ion-chicu-suntem-atacati-de-fosti-guvernanti-facem-apel-sa-muncim-pentru-tara-si-sa-lasam-dorintele-politice-_3059969.html"/>
        <a href="https://www.publika.md/ce-subiect-important-a-discutat-chicu-la-intrevederea-cu-dodon-ne-asiguram-ca-lucrurile-de-pregatire-incep-acum_3059980.html"/>
      </related>
    </article>
  </body>
</html>