<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/11/cyberpunk-2077-multiplayer.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-11-25T09:59:09+00:00"/>
    <meta property="og:title" content="Niepokojące. Premiera Cybepunka 2077 za pół roku, a CD Projekt nie wie, jak chce zarabiać na multiplayerze"/>
    <meta property="og:description" content="Jestem zaniepokojony."/>
  </head>
  <body>
    <article>
      <h1>Niepokojące. Premiera Cybepunka 2077 za pół roku, a CD Projekt nie wie, jak chce zarabiać na multiplayerze</h1>
      <address><time datetime="2019-11-25T09:59:09+00:00">25 Nov 2019, 09:59</time> by <a rel="author" href="https://www.spidersweb.pl/author/amat3ur" target="_blank">Maciej Gajewski</a></address>
      <p>
        <b>Przedstawiciel polskiego studia zapewnia tylko, że pod względem finansowym wszystko będzie bardzo fair.</b>
      </p>
      <p>Podejrzewam, że prawie wszyscy zgodzą się z twierdzeniem, że CD Projekt RED robi świetne gry. Jego Wiedźmin III zyskał uznanie nie tylko u polskich graczy – zachodnie media określały grę jako jedno z najlepszych gier RPG jakie powstały, nie tylko dla tej generacji PC i konsol.</p>
      <p>Gry CD Projektu ujmują dojrzałością, złożonością, grywalnością, warstwą artystyczną i wysokim zaawansowaniem technicznym. Możemy być dumni z tego, że polskie studio wyznacza światowej konkurencji tak wysoką poprzeczkę. Sęk w tym, że wszystkie uwielbiane gry CD Projekt RED to produkcje przeznaczone dla pojedynczego gracza. Studio ma zerowe doświadczenie w grach online.</p>
      <h3><a href="https://www.spidersweb.pl/tag/cyberpunk-2077">Cyberpunk 2077</a> z trybem multiplayer. Jak będą wyglądać mikrotransakcje, dodatki i ekonomia gry? „Będzie uczciwie”.</h3>
      <figure>
        <iframe src="https://www.youtube.com/embed/SVAryZ0GLwE" width="500" height="281" data-service="Youtube" scrolling="no"/>
      </figure>
      <p>Cyberpunk 2077 będzie pierwszą wysokobudżetową grą polskiego studia z elementem online. W samą grę będziemy mogli zagrać od połowy kwietnia – pozostało więc pół roku do premiery. Dodatkowo, tryb online ma zostać dodany w ramach późniejszej aktualizacji gry. Jednak nawet, na oko, te trzy kwartały to całkiem niewiele czasu by zaprojektować angażujący system online do gry.</p>
      <p>Tymczasem CD Projekt RED, co <a href="https://twistedvoxel.com/cdpr-monetization-cyberpunk-2077-multiplayer/">potwierdził</a> na swojej konferencji prasowej, nadal nie jest pewien jak miałaby wyglądać warstwa sieciowa gry. Projekt jest ponoć w początkowym stadium rozwoju – więc jest za wcześnie by o nim rozmawiać z dziennikarzami – a studio cały czas eksperymentuje, szukając idealnej formy. Adam Kiciński zapewnił jednak, że:</p>
      <blockquote>gracze otrzymają wartościowe produkty w zamian za uiszczone online opłaty.</blockquote>
      <p>Trzeba przyznać, że zapewnienia pana Kicińskiego brzmią wiarygodnie – CD Projekt RED jest znany z traktowania graczy bardzo fair i podejmowania słusznych dla nich decyzji w kontrowersyjnych sprawach. Mimo tego fakt, że sztandarowa gra studia, której rozwój pilnie śledzi cały świat, ma warstwę online w powijakach na pół roku od premiery jest jednak ciut niepokojący.</p>
    </article>
  </body>
</html>