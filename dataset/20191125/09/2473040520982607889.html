<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247185/profil-votanti-cine-a-pus-stampila-pe-dancila.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T09:13:50+00:00"/>
    <meta property="og:title" content="Profil votanti: Cine a pus stampila pe Dancila?"/>
    <meta property="og:description" content="Klaus Iohannis a fost votat in primul rand datorita calitatilor sale, spre deosebire de Viorica Dancila, in cazul careia principalul criteriu avut in vedere de votantii sai a fost partidul din care face parte, PSD, arata un sondaj realizat de IRES."/>
  </head>
  <body>
    <article>
      <h1>Profil votanti: Cine a pus stampila pe Dancila?</h1>
      <address>
        <time datetime="2019-11-25T09:13:50+00:00">25 Nov 2019, 09:13</time>
      </address>
      <p>
        <b>Klaus Iohannis a fost votat in primul rand datorita calitatilor sale, spre deosebire de Viorica Dancila, in cazul careia principalul criteriu avut in vedere de votantii sai a fost partidul din care face parte, PSD, arata un sondaj realizat de IRES.</b>
      </p>
      <p>De asemenea, conform <a href="http://www.ires.com.ro/uploads/articole/ires_exit-poll_prezidentiale-2019_tur-ii_rezultate-si-analize_ora-21.pdf?fbclid=IwAR1MCDEUrvkebgREG5sfr-i6XvTvIjBpsASw6neditWsu5aPCUsTkRlVdX8">sondajului IRES</a> realizat la iesirea de la urne duminica, in turul doi al alegerilor prezidentiale, circa 2/3 dintre votanti luasera decizia privind candidatul pe care pun stampila inca de dinainte de turul 1 (66%/69%), in timp ce aproape 10% au luat decizia chiar in ziua votului (9%/10%).</p>
      <p>In ceea ce priveste criteriul principal avut in vedere, in cazul lui Klaus Iohannis a fost vorba despre "calitatile candidatului" (62%), urmat de "partidul care il sustine" (24%) si de "altceva" (13%). In cazul Vioricai Dancila, candidatul PSD, in schimb, a contat mai mult partidul (46%) si mai putin calitatile personale (44%). Si in cazul liderului PSD s-a votat si din alte motive (9%).</p>
      <p>Pe de alta parte, conform IRES, Klaus Iohannis a fost votat in numar egal de femei si de barbati (50-50%), in timp ce votantii Vioricai Dancila au fost mai mult femei (54%).</p>
      <p>Pe segmente de varsta, alegatorii lui Klaus Iohannis sunt repartizati echilibrat, aproape jumatate (49%) avand peste 45 de ani, iar restul sub acest prag. In cazul Vioricai Dancila, 78% sunt peste pragul de 45 de ani.</p>
      <p>La capitolul studii, cel mai mare procent vine in cazul ambilor candidati de la alegatorii cu studii medii (55%/56%). In schimb, 34% dintre votantii lui Iohannis au studii superioare, fata de doar jumatate (17%) in cazul Vioricai Dancila.</p>
      <p>O discrepanta mare apare la capitolul statut ocupational. <b>Doar o treime dintre votantii lui Klaus Iohannis s-au declarat pensionari sau casnici/fara ocupatie</b>, spre deosebire de alegatorii Vioricai Dancila, in cazul careia procentele au fost urmatoarele: pensionar (50%), angajat (32%), casnic/fara ocupatie (11%), liber profesionist (4%), altceva (2%), elev/student (1%).</p>
      <p>Din punct de vedere al mediului de rezidenta, cei mai multi votanti ai lui Klaus Iohannis au provenit din mediul urban (62%) si doar 38% din mediul rural, in timp ce in cazul Vioricai Dancila raportul este mult mai echilibrat (52%/48%).</p>
      <p>Pe regiuni, electoratul lui Klaus Iohannis a provenit in cea mai mare masura din Sud+Bucuresti+Dobrogea (44%), apoi din Transilvania+Banat (37%) si doar 19% din Moldova. Ordinea este aceeasi si in cazul Vioricai Dancila: 53%/25%/22%.</p>
      <p>Sondajul IRES a fost realizat in turul doi al alegerilor prezidentiale, la iesirea de la urne, pe 24.671 de subiecti de la 352 sectii de vot, avand o eroare teoretica de esantionare de 2%.</p>
    </article>
  </body>
</html>