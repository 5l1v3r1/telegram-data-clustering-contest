<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/problimata-se-aktoploika-dromologia-apo-ishyroys-anemoys-se-polles-thalassies-periohes"/>
    <meta property="og:site_name" content="The Pressroom"/>
    <meta property="article:published_time" content="2019-11-25T09:03:58+00:00"/>
    <meta property="og:title" content="Προβλήματα σε ακτοπλοϊκά δρομολόγια από ισχυρούς ανέμους σε πολλές θαλάσσιες περιοχές"/>
    <meta property="og:description" content="Κακοκαιρία - Γηρυόνης: Σε ισχύ είναι απαγόρευση απόπλου από το λιμάνι της Ραφήνας για το Μαρμάρι και τις Κυκλάδες, λόγω των ισχυρών ανέμων που πνέουν σε πολλές θαλάσσιες περιοχές και φθάνουν κατΆ τόπους τα 8 μποφόρ. Επίσης από το Λαύριο δεν εκτελούνται τα δρομολόγια των πλοίων για τη Τζιά."/>
  </head>
  <body>
    <article>
      <h1>Προβλήματα σε ακτοπλοϊκά δρομολόγια από ισχυρούς ανέμους σε πολλές θαλάσσιες περιοχές</h1>
      <address>
        <time datetime="2019-11-25T09:03:58+00:00">25 Nov 2019, 09:03</time>
      </address>
      <p>
        <b><a href="https://www.thepressroom.gr/tags/kakokairia">Κακοκαιρία</a> - <a href="https://www.thepressroom.gr/tags/giryonis">Γηρυόνης:</a> Σε ισχύ είναι απαγόρευση απόπλου από το λιμάνι της Ραφήνας για το Μαρμάρι και τις Κυκλάδες, λόγω των ισχυρών ανέμων που πνέουν σε πολλές θαλάσσιες περιοχές και φθάνουν κατΆ τόπους τα 8 μποφόρ.</b>
      </p>
      <p>Επίσης από το Λαύριο <b>δεν εκτελούνται τα δρομολόγια των πλοίων για τη Τζιά.</b></p>
      <h3>Δεν εκτελούνται τα δρομολόγια των υδροπτέρυγων για τον Αργοσαρωνικό</h3>
      <p>Δεν εκτελούνται τα δρομολόγια των υδροπτέρυγων για τον Αργοσαρωνικό λόγω των ισχυρών ανέμων που επικρατούν σε πολλές θαλάσσιες περιοχές. Τα δρομολόγια εκτελούνται μόνο με πλοία συμβατικού τύπου.<br/>Π.Τσιριγώτης</p>
      <h3>Κεφαλονιά: Χωρίς ακτοπλοϊκή σύνδεση λόγω των θυελλωδών ανέμων</h3>
      <p><b>Δεμένα στα λιμάνια της Κεφαλονιάς</b>, είναι τα πλοία που εκτελούν τα δρομολόγια Πόρος - Κυλλήνη και Σάμη - Πάτρα, λόγω των θυελλωδών ανέμων που πνέουν στο Ιόνιο.</p>
      <p>Αυτή τη στιγμή οι ριπές των ανέμων φθάνουν έως και τα 9 μποφόρ, γεγονός που απαγορεύει τον απόπλου των πλοίων.</p>
      <h3>Κλειστή η πορθμειακή γραμμή Αγ.Μαρίνα-Νέα Στύρα</h3>
      <p>Δεν εκτελούνται τα δρομολόγια των πλοίων στη γραμμή Αγία Μαρίνα-Νέα Στύρα, λόγω ισχυρών ανέμων που πνέουν.</p>
      <h3> Δεμένα παραμένουν τα πλοία ανοιχτού τύπου στα λιμάνια Κέρκυρας, Λευκίμμης και Ηγουμενίτσας λόγω της κακοκαιρίας</h3>
      <p><b>Σε ισχύ είναι, από χθες το μεσημέρι, το απαγορευτικό απόπλου στα πλοία ανοιχτού τύπου που παραμένουν δεμένα στα λιμάνια της Κέρκυρας, της Λευκίμμης και της Ηγουμενίτσας, </b>λόγω της κακοκαιρίας που επέφερε η επέλαση του «Γηρυόνη».</p>
      <p>Τα ακτοπλοϊκά δρομολόγια εκτελούνται μόνο με τα πλοία κλειστού τύπου, ενώ στην περιοχή, όπως αναφέρθηκε στο ΑΠΕ-ΜΠΕ από το λιμεναρχείο Κέρκυρας, «πνέουν άνεμοι 6 με 7 μποφόρ».</p>
      <p>Νέα ενημέρωση αναμένεται από το Λιμεναρχείο κατά τη διάρκεια της ημέρας, καθώς τα καιρικά φαινόμενα είναι σε ύφεση.</p>
    </article>
  </body>
</html>