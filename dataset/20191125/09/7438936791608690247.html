<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Jindrichuv-Hradec-Sklenene-plochy-ohrozuji-ptaky-604581"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-25T09:15:00+00:00"/>
    <meta property="og:title" content="Jindřichův Hradec: Skleněné plochy ohrožují ptáky"/>
    <meta property="og:description" content="Ptáci mají obvykle dobrý zrak, jako u lidí je i u většiny z nich zrak hlavním smyslem, kterým se řídí při orientaci v terénu. Stejně jako člověka, tak i ptáka však může zrak zradit. Ve spolupráci s Odborem životního prostředí města Jindřichův Hradce má každý možnost nenáročným a zábavným způsobem přispět k ochraně létajícího ptactva."/>
  </head>
  <body>
    <article>
      <h1>Jindřichův Hradec: Skleněné plochy ohrožují ptáky</h1>
      <address>
        <time datetime="2019-11-25T09:15:00+00:00">25 Nov 2019, 09:15</time>
      </address>
      <p>
        <b>Ptáci mají obvykle dobrý zrak, jako u lidí je i u většiny z nich zrak hlavním smyslem, kterým se řídí při orientaci v terénu. Stejně jako člověka, tak i ptáka však může zrak zradit. Ve spolupráci s Odborem životního prostředí města Jindřichův Hradce má každý možnost nenáročným a zábavným způsobem přispět k ochraně létajícího ptactva.</b>
      </p>
      <p>Nebezpečné jsou pro ptáky zejména větší skleněné plochy a to buď průhledné, které mohou ptáci přehlédnout a snaží se jimi proletět, nebo takové, ve kterých se okolní krajina zrcadlí a ptáci si tak myslí, že například letí ke skupině keřů apod. V obou případech může dojít k nárazu do skla a při něm k usmrcení nebo zranění jedince, který se zmýlil. Toto ohrožení je známé už dlouho a v posledních letech je uváděno, že každoročně tak zahyne velké množství ptáků (v ČR je odhadováno 1 milion ptáků ročně). Proto si lidé začali nebezpečných ploch všímat.</p>
      <p>Typickým nebezpečím pro ptáky jsou rovněž prosklené autobusové zastávky, které máme na řadě míst i v Jindřichově Hradci a místních částech. Proto došlo k dohodě mezi Městem Jindřichův Hradec a skupinami nadšených dobrovolníků, kteří v roce 2018 polepili první dvě zastávky barevnými siluetami dravců. Na podzim roku 2019 pak bylo polepeno dalších sedm zastávek. Pokud bude počasí příznivé, dojde na několika dalších zastávkách k preventivním polepům, jenž zamezí nárazům ptáků do skleněných ploch. Další taková opatření proběhnou v roce 2020.</p>
      <p>Pokud byste měli chuť se do této aktivity také zapojit, obraťte se na Odbor životního prostředí Města Jindřichův Hradec. Hlavním koordinátorem je Petr Hesoun, tel. 384 351 293, email <a href="http://hesoun@jh.cz/">ZDE</a>.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Jindrichuv-Hradec-Obnova-verejneho-osvetleni-na-sidlisti-Vajgar-603425"/>
        <a href="https://www.parlamentnilisty.cz/politika/obce-volicum/Jindrichuv-Hradec-Rozdeleni-prostredku-z-dotacnich-programu-v-ramci-druhe-vyzvy-600208"/>
        <a href="https://www.parlamentnilisty.cz/politika/obce-volicum/Jindrichuv-Hradec-Slavny-Rozhlasovy-big-band-Gustava-Broma-zahraje-ve-Strelnici-595441"/>
        <a href="https://www.parlamentnilisty.cz/politika/obce-volicum/Jindrichuv-Hradec-Nova-venkovni-posilovna-predana-k-uzivani-592101"/>
      </related>
    </article>
  </body>
</html>