<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/chysta-se-realme-x50-nabidne-5g-konektivitu/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-25T09:30:13+00:00"/>
    <meta property="og:title" content="Chystá se Realme X50, nabídne 5G konektivitu"/>
    <meta property="og:description" content="Společnost Oppo nějaký čas působila na evropském trhu, ale následně došlo ke stažení do domovské Číny. Následně jsme se ale dočkali představení subznačky Realme, která zahájila své působení na indickém trhu. Následně došlo k expanzi a první mobil se již oficiálně prodává na našem kontinentu. Navíc se jedná o velmi dobře vybavený top model za […]"/>
  </head>
  <body>
    <article>
      <h1>Chystá se Realme X50, nabídne 5G konektivitu</h1>
      <address><time datetime="2019-11-25T09:30:13+00:00">25 Nov 2019, 09:30</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Společnost Oppo nějaký čas působila na evropském trhu, ale následně došlo ke stažení do domovské Číny. Následně jsme se ale dočkali představení subznačky Realme, která zahájila své působení na indickém trhu. Následně došlo k expanzi a první mobil se již oficiálně prodává na našem kontinentu. Navíc se jedná o velmi dobře <a href="https://dotekomanie.cz/2019/10/realme-x2-pro-oficialne-silny-konkurent-pro-oneplus-7t/">vybavený top model za přijatelnou cenu</a>. Nyní se dozvídáme o další novince, Realme X50.</p>
      <h3>Realme X50</h3>
      <p>V tuto chvíli máme v podstatě potvrzené od společnosti, že dojde k představení smartphonu Realme X50. Sice nebylo uvedeno přesné datum, ale mělo by se tak stát hned na začátku příštího roku. V tomto případě se společnost chlubí podporou 5G sítě (SA/NSA).</p>
      <p>Realme tak trochu odkazuje na procesory od společnosti Qualcomm, které budou teprve představeny, jelikož firma zmiňuje, že použitý SoC bude mít v sobě zabudovaný modem na 5G. Je docela možné, že tato novinka bude vybavena procesorem Snapdragon 865, ale modelů s 5G bude více, takže se může jednat i o některý ze série 700.</p>
      <figure>
        <img src="https://dotekomanie.cz/wp-content/uploads/2019/11/realme-x50-5g-1-1080x600x.jpg"/>
      </figure>
      <p>Realme X50 bude mít displej s oválným otvorem pro dvě kamery, takže se zařadí po bok modelů jako <a href="https://dotekomanie.cz/2019/11/redmi-k30-na-prvnich-fotkach/">Redmi K30</a>, <a href="https://dotekomanie.cz/2019/11/huawei-nova-6-zrejme-ziska-podporu-5g-siti/">Nova 6</a> nebo <a href="https://dotekomanie.cz/2019/11/honor-v30-pro-ma-nabidnout-bezdratove-nabijeni/">Honor V30</a>. Ty mimo jiné ještě nebyla představeny, ale již brzy se dočkáme. Mimo jiné, také by se mělo jednat o novinky s 5G konektivitou. Vypadá to tedy, že čínské společnost začínají boj o tento segment trhu, aspoň v domovské Číně.</p>
      <footer>Zdroj: <a href="https://www.droidshout.com/realme-announces-realme-x50-5g-dual-punch-hole-cameras/#c4ca4/">droidshout.com</a></footer>
    </article>
  </body>
</html>