<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/iktidara-yakin-yazardan-skandal-benzetme-257817h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T09:46:00+00:00"/>
    <meta property="og:title" content="İktidara yakın yazardan skandal benzetme!"/>
    <meta property="og:description" content="İktidara yakınlığı ile bilinen Türkiye gazetesi yazarı Ekrem Buğra Ekinci bugünkü yazısında, son Osmanlı Padişahı Vahdettin'in İngilizlere sığınarak ülkeden kaçışını Hz. Peygamber'in hicretine benzetti."/>
  </head>
  <body>
    <article>
      <h1>İktidara yakın yazardan skandal benzetme!</h1>
      <address><time datetime="2019-11-25T09:46:00+00:00">25 Nov 2019, 09:46</time> by <a rel="author">Yeni Çağ Gazetesi</a></address>
      <p>
        <b>İktidara yakınlığı ile bilinen Türkiye gazetesi yazarı Ekrem Buğra Ekinci bugünkü yazısında, son Osmanlı Padişahı Vahdettin'in İngilizlere sığınarak ülkeden kaçışını Hz. Peygamber'in hicretine benzetti.</b>
      </p>
      <p>Son Osmanlı Padişahı Vahdettin için “İstanbul’u alan dedesiydi. İstediğine verir” diyen iktidara yakın Türkiye gazetesi yazarı Ekrem Buğra Ekinci, bugünkü yazısında skandal bir benzetmede bulundu.</p>
      <p>Ekrem Buğra Ekinci, bugünkü yazısında son Osmanlı Padişahı Vahdettin’in İngilizlere sığınarak ülkeden kaçışını Hz. Peygamber'in hicretine benzetti.</p>
      <p>“Padişah, siyasî bir buhrana ve iç savaşa sebep olmak istemedi” diyen Ekrem Buğra Ekinci, şunları yazdı:</p>
      <p>“Ortalık yatıştıktan sonra tekrar dönmek niyetiyle hicrete razı oldu. Hatıralarında, ‘Yaşamak imkânsız olan yerden hicret, Peygamber sünnetidir’ demiştir. Korkmuş muydu? Torunu Hümeyra Hanımsultan’ın da dediği gibi, hayır. Zaten yaşlı ve hasta idi; tek ciğerle yaşıyordu.”</p>
      <related>
        <a href="https://www.yenicaggazetesi.com.tr/araplardan-osmanli-karsiti-dizi-ates-kralliklari-257422h.htm"/>
        <a href="https://www.yenicaggazetesi.com.tr/trabzonspordan-transfer-bombasi-ndiaye-geliyor-255157h.htm"/>
        <a href="https://www.yenicaggazetesi.com.tr/melih-gokceke-osmanli-soku-254923h.htm"/>
        <a href="https://www.yenicaggazetesi.com.tr/haydarpasa-garinin-hic-bilinmeyen-gecmisi-253143h.htm"/>
      </related>
    </article>
  </body>
</html>