<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/sylovyky-vykryly-shemu-postachannya-v-ukrayinu-i-yes-vugillya-z-ordlo.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T09:47:58+00:00"/>
    <meta property="og:title" content="Силовики викрили схему постачання в Україну і ЄС вугілля з ОРДЛО"/>
    <meta property="og:description" content="Силовики викрили схему постачання в Україну і ЄС вугілля з ОРДЛО"/>
  </head>
  <body>
    <article>
      <h1>Силовики викрили схему постачання в Україну і ЄС вугілля з ОРДЛО</h1>
      <address>
        <time datetime="2019-11-25T09:47:58+00:00">25 Nov 2019, 09:47</time>
      </address>
      <p>
        <b>СБУ блокувала масштабний механізм фінансування терористичних організацій “Л/ДНР” через незаконний видобуток на тимчасово окупованих територіях вугілля та подальшого його постачання до України та країн Європи, передає <a href="https://1news.com.ua/">1NEWS</a> з посиланням на </b>
        <a href="https://ssu.gov.ua/ua/news/1/category/2/view/6750#.4DYhYCOH.dpbs">
          <b>пресцентр СБУ.</b>
        </a>
      </p>
      <figure>
        <img src="https://1news.com.ua/wp-content/uploads/2019/11/432-2.jpg"/>
      </figure>
      <p>Оперативники спецслужби встановили, що організатори оборудки зареєстрували в Україні низку комерційних структур. Через них ділки постачали на підконтрольну територію України продукцію, видобуту на території ОРДЛО. “Податки” вони вносили до бюджетів псевдореспублік.</p>
      <p>В Україну продукція надходила, як нібито видобута на території Росії. Надалі ділки за підробленими документами реалізовували вугілля українським ТЕЦ та до країн ЄС.</p>
      <p>Слідчими Головного слідчого управління СБУ, за процесуальним керівництвом Генеральної прокуратури, одному з учасників нелегального бізнесу оголошено про підозру у вчиненні злочину, передбаченого ст. 258-5 Кримінального кодексу України.</p>
      <p>Здійснюються заходи щодо притягнення інших фігурантів кримінального провадження до кримінальної відповідальності.</p>
    </article>
  </body>
</html>