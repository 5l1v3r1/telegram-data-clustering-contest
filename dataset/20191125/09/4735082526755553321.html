<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Polityka/191129651-Krzysztof-Smiszek-o-30-krotnosci-PiS-chcial-zasypac-dziure-w-budzecie.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T09:28:02+00:00"/>
    <meta property="og:title" content="Krzysztof Śmiszek o 30-krotności: PiS chciał zasypać dziurę w budżecie"/>
    <meta property="og:description" content="- PiS kontynuuje swoją politykę z poprzedniej kadencji. Próbują przepychać ustawy kolanem, bez informowania społeczeństwa o założeniach - powiedział w programie „Onetu Rano” Krzysztof Śmiszek, komentując wycofany projekt PiS dotyczący zniesienia 30-krotności składek ZUS."/>
  </head>
  <body>
    <article>
      <h1>Krzysztof Śmiszek o 30-krotności: PiS chciał zasypać dziurę w budżecie</h1>
      <address><time datetime="2019-11-25T09:28:02+00:00">25 Nov 2019, 09:28</time> by <a rel="author">adm</a></address>
      <p>
        <b>- PiS kontynuuje swoją politykę z poprzedniej kadencji. Próbują przepychać ustawy kolanem, bez informowania społeczeństwa o założeniach - powiedział w programie „Onetu Rano” Krzysztof Śmiszek, komentując wycofany projekt PiS dotyczący zniesienia 30-krotności składek ZUS.</b>
      </p>
      <p>Krzysztof Śmiszek w <a href="https://wiadomosci.onet.pl/tylko-w-onecie/limit-30-krotnosci-skladek-zus-krzysztof-smiszek-w-onet-rano-komentuje/fcerc9e">programie "Onet Rano”</a> wypowiedział się na temat wycofanego projektu PiS dotyczącego zniesienia 30-krotności składek ZUS. - Projekt Prawa i Sprawiedliwości był projektem skierowanym jedynie po to, żeby zasypać dziurę w budżecie, która się pojawi chwilę po uchwaleniu budżetu. PiS obiecało 13. i 14. emeryturę, więc skądś te pieniądze trzeba byłoby wziąć - stwierdził. - Przedstawiliśmy projekt ustawy, który wprowadza minimalną emeryturę w wysokości 1600 zł i maksymalną 15 tys. zł miesięcznie. PiS się przeraziło, bo zobaczyło, że w parlamencie jest formacja, która potrafi mówić o sprawach socjalnych i pokazuje konkretne, przemyślane projekty - podkreślił polityk. </p>
      <p>Śmiszek opowiadał także o powstaniu zespołu parlamentarnego ds. równouprawnienia społeczności LGBT. - To zespół, który ma prawie 30 osób. Mamy wicemarszałkinię Senatu - powiedział. - Wicemarszałek Sejmu Włodzimierz Czarzasty zapowiedział, że również się zapisze - dodał. - Dołączył również Dobromir Sośnierz z Konfederacji. Zachowywał się bardzo kulturalnie, nie zabierał głosu na pierwszym spotkaniu. Cieszę, że ten zespół nie stał się areną niepotrzebnych dyskryminacyjnych wypowiedzi - podkreślił. Jak zaznaczył Śmiszek, „to będzie zespół, który będzie ponadpartyjnie wypracowywać potrzebne rozwiązania ustawowe, które wychodzą naprzeciw potrzebom społeczności LGBT”. </p>
    </article>
  </body>
</html>