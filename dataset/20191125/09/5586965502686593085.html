<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/mihai-fifor-ii-da-dreptate-gabrielei-firea-nu-putem-incepe-reconstructia-psd-cu-oameni-care-nu-mai-au-nimic-de-a-face-cu-ceea-ce-ar-trebui-sa-devina-acest-partid-18613899"/>
    <meta property="og:site_name" content="Gândul"/>
    <meta property="article:published_time" content="2019-11-25T09:09:51+00:00"/>
    <meta property="og:title" content="Mihai Fifor îi dă dreptate Gabrielei Firea: Nu putem începe reconstrucţia PSD cu oameni care nu mai au nimic de a face cu ceea ce ar trebui să devină acest partid"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Mihai Fifor îi dă dreptate Gabrielei Firea: Nu putem începe reconstrucţia PSD cu oameni care nu mai au nimic de a face cu ceea ce ar trebui să devină acest partid</h1>
      <h2>Secretarul general al PSD, Mihai Fifor, a declarat, luni, că Gabriela Firea are ”perfectă dreptate” când acuză modul în care Gabriel Oprea şi unii lideri sindicali au ajuns în conducerea partidului, susţinând că sunt mulţi oameni buni în interiorul formaţiunii care pot fi promovaţi.</h2>
      <address><time datetime="2019-11-25T09:09:51+00:00">25 Nov 2019, 09:09</time> by <a rel="author" href="https://www.gandul.info/autor/alexandru-costea" target="_blank">Alexandru Costea</a></address>
      <p>„Gabi Firea are perfectă dreptate! Nu putem începe reconstrucţia PSD cu oameni care nu mai au nimic de a face cu ceea ce ar trebui să devină acest partid. Ar fi o contradicţie cu termenul de &lt;reformare&gt;. PSD nu îşi mai permite să îşi dezamăgească la nesfârşit electoratul. Trebuie să începem să promovăm o garnitură politică nouă, care să ofere o perspectivă credibilă, cu adevărat promiţătoare. Avem mulţi oameni buni în partid, care au fost aici şi au luptat şi care pot fi promovaţi oricând în structurile de conducere ale PSD”, a ascris pe Facebook Mihai Fifor.</p>
      <p>El a ţinut să mai precizeze că nu este împotriva venirii sau revenirii unor oameni din afara partidului.</p>
      <p>”Trebuie să fim deschişi către cei care pot aduce un plus PSD. Cred că, e nevoie mai mult ca oricând de o analiză profundă şi onestă, de consultare şi de dialog colegial, la toate nivelurile din partid şi acesta trebuie să fie motorul relansării PSD”, a conchis secretarul general al PSD.</p>
      <p>Primarul general al Capitalei, Gabriela Firea, a criticat-o, luni, pe Viorica Dăncilă pentru ”impunerea” în conducerea PSD a lui Gabriel Oprea şi unor lideri sindicali. ” Doamne, chiar vreţi să ieşim pe uşa din dos a istoriei?”, i-a transmis Firea liderului partidului.</p>
      <related>
        <h4>Citeşte şi</h4>
        <a href="https://www.gandul.info/politica/tot-ce-nu-stiai-despre-klaus-iohannis-presedintele-reales-al-romaniei-18613868?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/ce-a-postat-carmen-iohannis-pe-facebook-imediat-dupa-aflarea-victoriei-sotului-ei-prima-doamna-a-primit-o-multime-de-mesaje-18613828?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/rezultate-finale-alegeri-prezidentiale-2019-turul-2-cifre-oficiale-de-la-bec-iohannis-fruntas-in-preferintele-alegatorilor-dancila-a-castigat-doar-cinci-judete-18613825?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>