<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/lokomotivpd/krusharski-da-odrusame-i-levski-i-trygvame-kym-titlata-1409412.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-25T09:59:00+00:00"/>
    <meta property="og:title" content="Крушарски: Да одрусаме и Левски и тръгваме към титлата"/>
    <meta property="og:description" content="Собственикът на Локомотив (Пловдив) Христо Крушарски продължава да е оптимист, че тимът му е способен на нещо голямо през този сезон, въпреки загубата с 1:2 от Лудогорец в Разград Бизнесменът се въздържа от коментар на съдийството в мача, а отчете добрата игра на своите"/>
  </head>
  <body>
    <article>
      <h1>Крушарски: Да одрусаме и Левски и тръгваме към титлата</h1>
      <address><time datetime="2019-11-25T09:59:00+00:00">25 Nov 2019, 09:59</time> by <a rel="author">Sportlive.bg</a></address>
      <p>Собственикът на <b><a href="https://www.sportlive.bg/bgfootball/lokomotivpd">Локомотив (Пловдив)</a></b> Христо Крушарски продължава да е оптимист, че тимът му е способен на нещо голямо през този сезон, въпреки загубата с 1:2 от Лудогорец в Разград. Бизнесменът се въздържа от коментар на съдийството в мача, а отчете добрата игра на своите.</p>
      <p><i>"Мачът си беше прекрасен. На мен ми хареса, гледах го по телевизията. Съдиите не коментирам. Не говоря за неща, които не разбирам. Всеки бърка. Ние обаче трябва да направим нещо във времето, когато не бъркат. Стига сме ревали. Можеше да вкараме няколко пъти през първото полувреме"</i>, заяви шефът на "смърфовете", цитиран от "Тема Спорт".</p>
      <p>Крушарски разкри, че ще вдигне духа на играчите по нестандартен начин. <i>"Звъняха ми фенове и им казах, че футболистите ще бъдат поощрени. По какъв начин ли? Ще им изпратя благодарствени писма. С тази игра принуждаваме всеки отбор да се съобразява с нас"</i>, допълни той.</p>
      <p>Крушарски е уверен, че Локомотив ще има шансове за атака на титлата напролет, като в последния есенен кръг победи Левски. Двубоят е на "Лаута" на 15 декември от 14,15 часа.</p>
      <p><i>"Сега искам само феновете да напълнят стадиона за мача с Левски. Да дойдат, да няма свободно място по трибуните, да ги одрусаме "сините" и тръгваме към титлата. Какво са девет точки - нищо. Три мача, нищо работа. Не е станало кой знае колко страшно”</i>, завърши клубният собственик. <b><i><a href="https://www.sportlive.bg/bgfootball/lokomotivpd/Nova-psiholozhka-vliza-v-syblekalnqta-na-Loko-Plovdiv-1405126.html">А какъв любопитен служител назначи наскоро Крушарски вижте в този материал</a>.</i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/lokomotivpd/Dimityr-Iliev-Na-mqstoto-na-sydiqta-shte-me-e-sram-da-se-pogledna-v-ogledaloto-1409126.html"/>
        <a href="https://www.sportlive.bg/bgfootball/lokomotivpd/Strazhyt-na-Loko-(Pd)-Duzpi-v-Razgrad-ne-se-svirqt-1409122.html"/>
        <a href="https://www.sportlive.bg/bgfootball/lokomotivpd/Lokomotiv-Pd-e-na-vtoro-mqsto-v-klasiraneto-no-chak-na-osmo-po-byudzhet-1408083.html"/>
        <a href="https://www.sportlive.bg/bgfootball/lokomotivpd/Krusharski-Predlozhih-rykovoden-post-v-kluba-na-Georgi-Iliev-1406684.html"/>
        <a href="https://www.sportlive.bg/bgfootball/lokomotivpd/Stolichen-klub-primamva-Ante-Aralica-ot-Loko-(Pd)-1408340.html"/>
      </related>
    </article>
  </body>
</html>