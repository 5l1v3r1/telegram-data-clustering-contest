<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/tiziano-ferro-contro-il-bullismo-monologo-che-tempo-che-fa-video/"/>
    <meta property="og:site_name" content="Novella 2000"/>
    <meta property="article:published_time" content="2019-11-25T09:34:41+00:00"/>
    <meta property="og:title" content="Tiziano Ferro contro il bullismo: lo splendido monologo in diretta (VIDEO)"/>
    <meta property="og:description" content="Tiziano Ferro si è scagliato contro il bullismo e lo ha fatto tramite un monologo a Che Tempo Che Fa. Ecco le sue parole (VIDEO)"/>
  </head>
  <body>
    <article>
      <h1>Tiziano Ferro contro il bullismo: lo splendido monologo in diretta (VIDEO)</h1>
      <address><time datetime="2019-11-25T09:34:41+00:00">25 Nov 2019, 09:34</time> by <a rel="author" href="https://www.novella2000.it/author/enrico/" target="_blank">Enrico Maddalena</a></address>
      <h3>Che Tempo Che Fa: Tiziano Ferro contro il bullismo</h3>
      <p>Nella puntata di <b><a href="https://www.raiplay.it/programmi/chetempochefa">Che Tempo Che Fa</a></b> andata in onda domenica 24 novembre, <b>Tiziano Ferro</b> è stato ospite. Il cantante si è esibito con una live performance di <i>Accetto Miracoli</i>, l’ultimo singolo estratto dall’omonimo album. Tiziano ha presentato anche il suo tour, che prenderà il via nel 2020 toccando le principali città italiane. Un momento molto toccante, però, è stato il monologo che l’artista ha fatto a cuore aperto su Rai 2.</p>
      <p><b>Tiziano Ferro </b>ha parlato di bullismo, <a href="https://www.novella2000.it/tiziano-ferro-contro-fedez-bullismo/">dopo le vicende accadute negli scorsi giorni</a>, e si è apertamente scagliato contro ogni forma di violenza verbale. “Le parole hanno un peso”, così inizia il suo sfogo. Ecco quanto detto:</p>
      <blockquote>“Le parole hanno un peso ma non lo ricordiamo ed è questo il dramma che si nasconde dietro i messaggi di bullismo. Le parole hanno un peso: ne ribadisco la pericolosità ed è necessario esserne consapevoli quando le si scaglia contro un adolescente troppo facile per poter decidere o scegliere. Ribadisco, le parole hanno un peso. Grasso, putta*a, nano, disadattato, froc*o, criminale, neg*o, vecchia, terrone, raccomandato, pezzente, ritardato, tro*a, fallito, anoressica, cornuto, frigida, hand******o, inferiore, mongoloide. Le parole hanno un peso, nella vita e sugli schermi.”</blockquote>
      <p>
        <b>Poi Tiziano Ferro ha continuato.</b>
      </p>
      <h3>Il monologo di Tiziano</h3>
      <p><b>Tiziano Ferro</b> non si è fermato e, sempre al centro dello studio, ha aggiunto altro al suo forte monologo:</p>
      <blockquote>“Per carità smettiamola di difenderci tirando in ballo l’ironia e il sarcasmo: quelle sono arti delle quali bisogna imparare il mestiere. Non confondiamo le acque, i livelli. Le parole hanno un peso e certe ferite resistono nel tempo. L’apologia dell’odio non è un reato che dovrebbe poter cadere in prescrizione, ma in questo paese una legge contro l’odio non c’è. Quindi bulli e odiatori italiani, tranquilli, siete liberi. Io intanto aspetto tempi migliori, nei quali le parole magari un giorno avranno un peso.”</blockquote>
      <p>Il discorso di <b>Tiziano Ferro</b> è stato accolto calorosamente dal pubblico in studio, che si è lasciato andare ad un lungo applauso. Il video del monologo è inoltre diventato virale sul web, venendo condiviso da moltissimi utenti in ogni social, tra Facebook, Instagram e Twitter. Quanto affermato da <b>Tiziano Ferro</b> è giustissimo e ci auguriamo che un messaggio del genere possa essere recepito dal maggior numero di persone possibile. Ci complimentiamo con <b>Tiziano</b> per il suo forte discorso e ci uniamo al coro dei tanti applausi.</p>
      <related>
        <a href="https://www.novella2000.it/anticipazioni-trono-over-uomini-e-donne-registrazione-23-novembre/"/>
        <a href="https://www.novella2000.it/andrea-damante-viviana-vizzini-retroscena-storia/"/>
        <a href="https://www.novella2000.it/paola-caruso-motivi-rottura-moreno-merlo-accuse-replica-instagram/"/>
      </related>
    </article>
  </body>
</html>