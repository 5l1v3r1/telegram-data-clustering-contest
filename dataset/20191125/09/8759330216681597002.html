<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905119/houdt-club-brugge-aartsrivaal-anderlecht-uit-play-off-1-hoorde-gekke-theorie-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T09:30:00+00:00"/>
    <meta property="og:title" content="Houdt Club Brugge aartsrivaal Anderlecht uit Play-Off 1? &quot;Hoorde gekke theorie&quot;"/>
    <meta property="og:description" content="De zestiende speeldag in de Jupiler Pro League is afgewerkt, waarop ook enkele belangrijke resultaten voor de strijd om Play-Off 1 werden geboekt. Heel wat ploegen die in de top zes willen eindigen lieten punten liggen. RSC Anderlecht is er daar één van en moet stilaan vrezen voor Play-Off 1. Club Brugge kan ht zelf nog wat moeilijker maken voor paars-wit."/>
  </head>
  <body>
    <article>
      <h1>Houdt Club Brugge aartsrivaal Anderlecht uit Play-Off 1? "Hoorde gekke theorie"</h1>
      <address>
        <time datetime="2019-11-25T09:30:00+00:00">25 Nov 2019, 09:30</time>
      </address>
      <p>
        <b>De zestiende speeldag in de Jupiler Pro League is afgewerkt, waarop ook enkele belangrijke resultaten voor de strijd om Play-Off 1 werden geboekt. Heel wat ploegen die in de top zes willen eindigen lieten punten liggen. RSC Anderlecht is er daar één van en moet stilaan vrezen voor Play-Off 1. Club Brugge kan ht zelf nog wat moeilijker maken voor paars-wit.</b>
      </p>
      <p>Anderlecht kon na enkele goede resultaten al een inhaalbeweging inzetten op de concurrentie, maar moet nog heel wat ploegen voorbij steken om in de top zes te geraken. Eén van die ploegen is Charleroi, dat momenteel zeven punten voorsprong telt op Anderlecht. Dat kunnen er tien worden, maar dan moeten <i>de Carolo's</i> hun inhaalwedstrijd tegen Club Brugge winnen.</p>
      <p>"Ik hoorde ergens een gekke theorie. Iemand zei me dat Club Charleroi moet laten winnen om hen in Play-Off I te laten geraken", verraste Karl Vannieuwkerke bij <i>Play Sports</i>. Een bizar scenario dat niet werd uitgesloten door de analisten aan tafel. "Dat zou zomaar eens een uitslag kunnen zijn die onrechtstreeks in het nadeel van Anderlecht valt. En ik weet niet hoeverre Club Brugge daar ongelukkig mee zou zijn", vertelt Jacky Mathijssen.</p>
      <p><b>Punten cadeau</b><br/>Dat Club Brugge Charleroi ook zomaar punten zal geven, lijkt onwaarschijnlijk. De Bruggelingen kunnen de punten namelijk ook goed gebruiken in de strijd om de titel. Op de datum voor die wedstrijd blijft het echter wachten. Hoe later die partij wordt gespeeld, hoe groter ook de mogelijke gevolgen van de uitslag.</p>
      <p>"We mogen ondertussen wel eens een datum verwachten wanneer die wedstrijd gespeeld zal worden. Het is al van speeldag 5 geleden", gaf Van Meir aan. Door het Europese verhaal van Club Brugge en de drukke kalender de komende weken is het echter zo goed als onbestaande dat die partij nog voor de winterstop wordt afgehandeld.</p>
    </article>
  </body>
</html>