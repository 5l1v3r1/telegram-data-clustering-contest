<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837614-na-posadu-golovi-derzhprodspozhivsluzhbi-pretenduyut-kolishni-z-korporativnimi-zvyazkami"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T09:35:00+00:00"/>
    <meta property="og:title" content="На посаду голови Держпродспоживслужби претендують &quot;колишні&quot; з корпоративними зв'язками"/>
    <meta property="og:description" content="КИЇВ. 25 листопада. УНН. На посаду голови Держпродспоживслужби пртендує низка осіб, з яких п’ятьох складно назвати новими обличчями. Про це повідомили …"/>
  </head>
  <body>
    <article>
      <h1>На посаду голови Держпродспоживслужби претендують "колишні" з корпоративними зв'язками</h1>
      <address><time datetime="2019-11-25T09:35:00+00:00">25 Nov 2019, 09:35</time> by <a rel="author">Петро Івасюк</a></address>
      <p><b>КИЇВ. 25 листопада. УНН.</b> На посаду голови Держпродспоживслужби пртендує низка осіб, з яких п’ятьох складно назвати новими обличчями. Про це повідомили джерела AgroPolit.com у МЕРТ, передає <b>УНН</b>.</p>
      <p>Після звільнення з посади голови служби Володимира Лапи, уряд оголосив конкурс на нового керівника.</p>
      <p>"У Кабміні дивитимуться на всіх, хто подаватиметься, а конкурс покаже, хто підходить найкраще. Зараз відомо про 5 охочих. Олег Рубан – начальник Головного Управління Держпродспоживслужби в м. Києві, Сергій Мельничук – колишній перший заступник голови Держпродспожислужби 2015 року, син колишнього проректора НУБіП. Олександр Вержиховський очолює департамент АПК у секретаріаті КМУ. Віталій Башинський – колишній заступник голови ветфітослужби. Сергій Глущенко – екс-голова Держпродспоживслужби. Будуть ще й інші. Серед цих 5 без старих зав’язок і з практичним досвідом найбільш позитивно вирізняється Глущенко. У решти є прив’язка до холдингів, старих команд, або вони були люстровані раніше", — пояснює джерело в міністерстві.</p>
      <p>Наразі завершився прийом документів.</p>
      <p>Як повідомляв <b>УНН</b>, обов’язки голови Державної служби України з питань безпечності харчових продуктів та захисту споживачів тимчасово покладено на заступника голови Держспоживслужби <a href="https://www.unn.com.ua/uk/news/1791365-u-kerivnitstvi-derzhprodspozhivsluzhbi-kadrovi-zmini">Ольгу Шевченко</a>, яка виконуватиме ці обов’язки до завершення конкурсу.</p>
    </article>
  </body>
</html>