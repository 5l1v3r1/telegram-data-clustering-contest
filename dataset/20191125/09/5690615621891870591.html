<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837612-pasazhirskiy-avtobus-zgoriv-na-dnipropetrovschini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T09:52:00+00:00"/>
    <meta property="og:title" content="Пасажирський автобус згорів на Дніпропетровщині"/>
    <meta property="og:description" content="КИЇВ. 25 листопада. УНН. Пожежа сталася в пасажирському автобусі у Нікополі на Дніпропетровщині. Про це УНН повідомили у пресслужбі ГУ ДСНС України у …"/>
  </head>
  <body>
    <article>
      <h1>Пасажирський автобус згорів на Дніпропетровщині</h1>
      <address><time datetime="2019-11-25T09:52:00+00:00">25 Nov 2019, 09:52</time> by <a rel="author">Юлія Шрамко</a></address>
      <p><b>КИЇВ. 25 листопада. УНН.</b> Пожежа сталася в пасажирському автобусі у Нікополі на Дніпропетровщині. Про це <b>УНН</b> повідомили у пресслужбі ГУ ДСНС України у Дніпропетровській області.</p>
      <p>Повідомлення про займання пасажирського автобуса Scania на вулиці Героїв Чорнобиля міста Нікополь рятувальники отримали 25-го листопада о 4:40.</p>
      <p>По прибуттю до місця події, вогнеборці встановили, що пожежа виникла у моторному відсіку пасажирського автобуса на тимчасовій зупинці.</p>
      <p>Пожежу локалізовано о 4:51 та ліквідовано о 5:33.</p>
      <p>"Вогнем знищено пасажирський автобус Scania 1998 року випуску. Загальна площа пожежі склала 30 кв. метри", - повідомили у ДСНС.</p>
      <p>Загиблих та постраждалих немає.</p>
      <p>Нагадаємо, водій згорів разом з автомобілем у <a href="https://www.unn.com.ua/uk/news/1837604-vodiy-zgoriv-razom-z-avtomobilem-u-dtp-na-poltavschini">ДТП</a> на Полтавщині.</p>
    </article>
  </body>
</html>