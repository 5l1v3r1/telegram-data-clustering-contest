<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151918/"/>
    <meta property="og:site_name" content="AgroNews"/>
    <meta property="article:published_time" content="2019-11-25T09:17:00+00:00"/>
    <meta property="og:title" content="Де в Україні знаходиться найбільша плантація органічної малини"/>
    <meta property="og:description" content="Господарство «Сади Диканщини» на Полтавщині вирощує органічні яблука та малину. Насаджень малини має 13 га — це найбільша площа під органічною ягодою в Україні. На Полтавщині вирощується найбільше органічної малини, повідомив Сергій Фролов, директор департаменту агропромислового розвитку..."/>
  </head>
  <body>
    <article>
      <h1>Де в Україні знаходиться найбільша плантація органічної малини</h1>
      <address><time datetime="2019-11-25T09:17:00+00:00">25 Nov 2019, 09:17</time> by <a rel="author">agronews.uaode/author</a></address>
      <p>
        <b>Господарство «Сади Диканщини» на Полтавщині вирощує органічні яблука та малину. Насаджень малини має 13 га — це найбільша площа під органічною ягодою в Україні. На Полтавщині вирощується найбільше органічної малини, повідомив Сергій Фролов, директор департаменту агропромислового розвитку Полтавської ОДА, пише <a href="https://superagronom.com/">superagronom.com</a>.</b>
      </p>
      <p>Господарство «Сади Диканщини» на Полтавщині вирощує органічні яблука та малину. Насаджень малини має 13 га — це найбільша площа під органічною ягодою в Україні.</p>
      <p>«У нас зареєстровані й мають органічні сертифікати 30 господарств, які спеціалізуються на вирощуванні сільгосппродукції. Зокрема ФГ «Агро Маяк» у Котелевському районі займається садівництвом і ягідництвом. Агропромислова група «Арніка» у Глобинському районі вирощує сою, а господарство «Сади Диканщини» — яблука й органічну малину», — каже Сергій Фролов.</p>
      <p>Малину господарство успішно реалізує за кордон. Проте чиновник сподівається, що органічна ягода буде затребувана і на вітчизняному ринку.</p>
      <p>«Питання в іншому: чи не стане Україна просто сировинною базою? Адже левова частка нашого аграрного експорту — це сировина: зерно кукурудзи, сої. У нас роблять тільки олію. Тому вважаю, що разом із земельною реформою слід створити умови, щоб в Україні запрацювала переробка. Щоб у нас створювалася додана вартість, а на експорт ми відправляли вже готову продукцію», — зауважує він.</p>
    </article>
  </body>
</html>