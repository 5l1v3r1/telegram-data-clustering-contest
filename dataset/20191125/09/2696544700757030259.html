<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191125_Szijjarto_Orban_Viktor_Moszkvaba_megy_jovore"/>
    <meta property="og:site_name" content="HVG.hu"/>
    <meta property="article:published_time" content="2019-11-25T09:43:00+00:00"/>
    <meta property="og:title" content="Orbán Viktor Moszkvába megy jövőre"/>
    <meta property="og:description" content="Várhatóan májusban, a győzelem napi megemlékezésre utazik Moszkvába. Idén Putyin jött Magyarországra, így jövőre Orbán megy Oroszországba. Így jön ki a sorminta."/>
  </head>
  <body>
    <article>
      <h1>Orbán Viktor Moszkvába megy jövőre</h1>
      <address><time datetime="2019-11-25T09:43:00+00:00">25 Nov 2019, 09:43</time> by <a rel="author">hvg.hu</a></address>
      <p>
        <b>Várhatóan májusban, a győzelem napi megemlékezésre utazik Moszkvába. Idén Putyin jött Magyarországra, így jövőre Orbán megy Oroszországba. Így jön ki a sorminta.</b>
      </p>
      <p>Jövőre Orbán Viktor Moszkvába látogat az év második felében - írja az <a href="http://www.atv.hu/belfold/20191125-szijjarto-orban-jovore-moszkvaban-talalkozhat-putyinnal-az-ev-masodik-feleben">ATV</a>. Szijjártó Péter a Sputniknak azt is elmondta, hogy várhatóan májusban, a győzelem napi megemlékezésre utazik Orbán Moszkvába.</p>
      <p>A következő Orbán-Putyin találkozóról elmondta, minden évben egy csúcstalálkozóra kerül sor, egyszer Moszkvában, egyszer pedig Budapesten. Tavaly a magyar kormányfő látogatott <a href="https://hvg.hu/vilag/20180918_putyin_orban_talalkozo_moszkva_paksi_atomeromu_sajtotajekoztato">Moszkvába</a>, idén <a href="https://hvg.hu/itthon/20191030_Putyin_Budapesten_osszefoglalo">az orosz elnök látogatott ide</a>. Jövőre a miniszterelnök bizonyosan Moszkvába látogat, várhatóan az év második felében.</p>
      <p>A legutóbbi találkozón régi szövetségesként tárgyalt Budapesten Orbán Viktor miniszterelnök és Vlagyimir Putyin orosz államfő. A tárgyalás után nyolc megállapodást írtak alá.</p>
      <blockquote><a href="https://hvg.hu/itthon/20191030_Putyin_Budapesten_osszefoglalo">Putyin Budapesten: a nagy druzsba tovább él<br/></a>Régi szövetségesként tárgyalt Budapesten Orbán Viktor miniszterelnök és Vlagyimir Putyin orosz államfő, úgy tűnik, a két illiberális állam mindenben azonos álláspontot képvisel. A tárgyalás után nyolc megállapodást írtak alá, a jelek szerint kőolaj-, gáz- és atomfronton is minden rendben van.</blockquote>
      <related>
        <a href="https://hvg.hu/itthon/20191030_Putyin_Budapesten_osszefoglalo"/>
        <a href="https://hvg.hu/360/20191031_Putyin_itt_volt_Meszarosek_pedig_fontos_embert_igazoltak_az_Opusban"/>
      </related>
    </article>
  </body>
</html>