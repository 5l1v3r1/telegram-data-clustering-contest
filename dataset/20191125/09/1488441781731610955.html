<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/25/muscoli-galaxy-s11-5g-primi-benchmark-exynos-990-12-gb-ram-foto-685009/"/>
    <meta property="og:site_name" content="AndroidWorld"/>
    <meta property="article:published_time" content="2019-11-25T09:30:04+00:00"/>
    <meta property="og:title" content="Che muscoli Galaxy S11 5G: primi benchmark con Exynos 990 e 12 GB di RAM (foto)"/>
    <meta property="og:description" content="Questa settimana l’attenzione del mondo tecnologico è tutta per le offerte correlate al Black Friday ma successivamente gli occhi saranno..."/>
  </head>
  <body>
    <article>
      <h1>Che muscoli Galaxy S11 5G: primi benchmark con Exynos 990 e 12 GB di RAM (foto)</h1>
      <address><time datetime="2019-11-25T09:30:04+00:00">25 Nov 2019, 09:30</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Questa settimana l’attenzione del mondo tecnologico è tutta per le offerte correlate al <a href="https://www.smartworld.it/tag/black-friday">Black Friday</a> ma successivamente gli occhi saranno tutti per <a href="https://www.androidworld.it/tag/samsung-galaxy-s11/">Galaxy S11</a>, i nuovi top di gamma <a href="https://www.androidworld.it/tag/samsung/">Samsung</a> che arriveranno entro la prima parte del 2020.</p>
      <p>Nelle ultime ore però sono emersi nuovi dettagli su Galaxy S11, in particolare sulla sua <b>variante 5G</b> che ha appena svolto dei <b>test</b> di benchmark sulla nota <a href="https://browser.geekbench.com/v5/cpu/665281">piattaforma Geekbench</a>: come vedete dal riepilogo riportato nella <b>galleria a fine articolo</b>, il dispositivo è stato testato con un SoC <b>Exynos 990</b> e <b>12 GB</b> di RAM, aggiornato ad <a href="https://www.androidworld.it/tag/android-10/">Android 10</a>.</p>
      <p>Il dispositivo è identificato dal codice modello <b>SM-G986B</b> e, dopo aver appreso questi ultimi dettagli, viene da chiedersi se i 12 GB di RAM <b>verranno implementati</b> anche sulla variante LTE e sui diversi tagli di memoria interna.</p>
      <p>Via: <a href="https://www.sammobile.com/news/samsung-galaxy-s11-5g-benchmark-reveals-exynos-990-12gb-of-ram/">SamMobile</a></p>
    </article>
  </body>
</html>