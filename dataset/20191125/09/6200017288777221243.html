<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/galatasaray-sampiyonlar-liginde-kotu-istatistiklerini-degistirebilecek-mi-haber-fotograf-2104173"/>
    <meta property="og:site_name" content="Fanatik"/>
    <meta property="article:published_time" content="2019-11-25T09:05:00+00:00"/>
    <meta property="og:title" content="Galatasaray, Şampiyonlar Ligi'nde kötü istatistiklerini değiştirebilecek mi?"/>
    <meta property="og:description" content="Şampiyonlar Ligi gruplarında bu sezon gol atamayan tek takım konumunda bulunan Galatasaray, Club Brugge maçında hem bu şanssızlığını kırmak hem 3. sıraya çıkmak hem de kötü istatistiklerini sonlandırmak isteyecek"/>
  </head>
  <body>
    <article>
      <h1>Galatasaray, Şampiyonlar Ligi'nde kötü istatistiklerini değiştirebilecek mi?</h1>
      <h2><a href="https://www.fanatik.com.tr/haberler/sampiyonlar-ligi">Şampiyonlar Ligi</a> gruplarında bu sezon gol atamayan tek takım konumunda bulunan <a href="https://www.fanatik.com.tr/haberler/galatasaray">Galatasaray</a>, <a href="https://www.fanatik.com.tr/haberler/club-brugge">Club Brugge</a> maçında hem bu şanssızlığını kırmak hem 3. sıraya çıkmak hem de kötü istatistiklerini sonlandırmak isteyecek</h2>
      <address>
        <time datetime="2019-11-25T09:05:00+00:00">25 Nov 2019, 09:05</time>
      </address>
      <figure>
        <img src="https://img.fanatik.com.tr/img/78/700x0/5ddb926e66a97cfc4557e9de"/>
        <figcaption>Galatasaray, Şampiyonlar Ligi A grubunda oynadığı 4 maçta da rakiplerine gol atamadı. 2019-2020 sezonunda Şampiyonlar Ligi grup aşamasında mücadele eden 32 takım için gol bulamayan tek ekip konumundaki sarı-kırmızılılar Club Brugge maçında hasreti sonlandırmak için sahaya çıkacak</figcaption>
      </figure>
      <figure>
        <img src="https://img.fanatik.com.tr/img/78/700x0/5ddb928166a97cfd050c6ed1"/>
        <figcaption><b>Gol atamazsa kötü rekoru yineleyecek<br/></b>Galatasaray sahasında oynayacağı Club Brugge maçında da gol atamazsa kötü rekorunu egale etmiş olacak. Galatasaray, Şampiyonlar Ligi grup aşamasına ilk kez katıldığı <b>1993-94</b> sezonunda ilk 5 maçında gol atamamıştı. Monaco, Barcelona ve S. Moskova ile aynı grupta yer alan Aslan ilk golünü son maçta S. Moskova karşısında bulmuştu</figcaption>
      </figure>
      <figure>
        <img src="https://img.fanatik.com.tr/img/78/700x0/5d9f7abcae298b8e957a3d10"/>
        <figcaption>Galatasaray ayrıca 2019-2020 sezonunda Şampiyonlar Ligi grup aşamasında en az şut çeken takım. <b>Galatasaray 34 şut çekip 8,5 ortalama</b> ile bu istatistik başlığında son sırada kaldı</figcaption>
      </figure>
      <figure>
        <img src="https://img.fanatik.com.tr/img/78/700x0/5d82fc21ae298bfa384f3082"/>
        <figcaption>Sarı-kırmızılı takım sadece şut konusunda değil aynı zamanda isabetli şut konusunda da son sırada. Fatih Terim'in ekibi 360 dakika geride kalırken <b>7 isabetli şut </b>çekebildi. Bu alanda Galatasaray'ın ardından 9 isabetli şut ile B. Leverkusen sıralanıyor</figcaption>
      </figure>
      <figure>
        <img src="https://img.fanatik.com.tr/img/78/700x0/5ddb935466a97cfc4393c836"/>
        <figcaption>Galatasaray geride kalan dört maç sonunda <b>105.2 km mesafe kat etti</b> ve bu alanda Şampiyonlar Ligi ekipleri arasında gerilerde kaldı.</figcaption>
      </figure>
    </article>
  </body>
</html>