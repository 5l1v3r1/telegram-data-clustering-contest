<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b3%ce%b9%cf%8e%cf%81%ce%b3%ce%bf%cf%82-%cf%84%cf%81%ce%ac%ce%b3%ce%ba%ce%b1%cf%82-%ce%b7-%ce%b5%ce%bb%ce%bb%ce%ac%cf%82-%cf%80%cf%81%ce%bf%ce%bf%cf%81%ce%af%ce%b6%ce%b5%cf%84%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T09:22:31+00:00"/>
    <meta property="og:title" content="Γιώργος Τράγκας: «Όποιος αντιστέκεται στην υποδοχή μεταναστών μπαίνει στην μπάντα!»"/>
    <meta property="og:description" content="«Καλή εβδομάδα, χρόνια πολλά στις Κατερίνες. Ο Ιερώνυμος μάλλον θα παραιτηθεί, όπως και ο Αμβρόσιος. Οι τελευταίες δηλώσεις του για το μεταναστευτικό δεν συνάδουν με το όλο κλίμα."/>
  </head>
  <body>
    <article>
      <h1>Γιώργος Τράγκας: «Όποιος αντιστέκεται στην υποδοχή μεταναστών μπαίνει στην μπάντα!»</h1>
      <address>
        <time datetime="2019-11-25T09:22:31+00:00">25 Nov 2019, 09:22</time>
      </address>
      <p>«Καλή εβδομάδα, χρόνια πολλά στις Κατερίνες.<br/>Ο Ιερώνυμος μάλλον θα παραιτηθεί, όπως και ο Αμβρόσιος. Οι τελευταίες δηλώσεις του για το μεταναστευτικό δεν συνάδουν με το όλο κλίμα.</p>
      <p>Οδηγείτε με σύνεση. Οι δρόμοι είναι παγίδες. Ο Γηρυόνης παραμονεύει παντού. Όσοι τρέχετε με τέτοιο καιρό ή κάνετε αντικανονικά προσπεράσματα σίγουρα ρισκάρετε τη ζωή σας και τις ζωές άλλων.</p>
      <p>Έβαλε κρύο, ντυθείτε ανάλογα.</p>
      <p>Διαβάστε όσα είπε ο Γιώργος <b>Τράγκας</b>, σήμερα στην εκπομπή του «Εν Αθήναις» στα «ΠαραπολιτικάFM» όπως αναφέρει το crashonline.gr</p>
      <p>Περαστικά σε όσους είναι ασθενείς. Σήμερα μη μετακινηθείτε για ασήμαντους λόγους.<br/>Πέφτει πολύ νερό και πραγματικά οι δρόμοι είναι παγίδες.</p>
      <p>Κυρίες και κύριοι, η σημερινή ειδησεογραφία αποδεικνύει ότι <b>είμαστε Open Society</b> ή τουλάχιστον πορευόμαστε σύμφωνα με το μοντέλο των ανοικτών συνόρων και της ελεύθερης υποδοχής όλων των ανθρώπων του πλανήτη <b>που θέλουν να έρθουν στην Ελλάδα.</b></p>
      <p>Πάνω από 700 μετανάστες έφτασαν το τελευταίο 24ωρο σε διάφορα νησιά του Ανατολικού Αιγαίου, στη Λέσβο, στη Σάμο, στο Φαρμακονήσι, στη Ρόδο και στην Ψέριμο. Ο κος Μητσοτάκης ανέλαβε να περιθάλψει 4.000 ασυνόδευτα προσφυγόπουλα. Μετά την κα Μπακογιάννη που ζήτησε να αξιοποιηθούν οι μετανάστες στις αγροτικές καλλιέργειες και γενικά στην ύπαιθρο, ο κος Βαρουφάκης ζήτησε να δοθούν άδειες εργασίας σε όλους τους μετανάστες. Ο επικεφαλής του ΜΕΡΑ25 διαφωνεί βέβαια με τα κλειστά προαναχωρησιακά κέντρα, προτείνει να δοθούν άδειες εργασίας και στους μετανάστες και στους πρόσφυγες και να γίνουν δεκτοί βάσει σχεδιασμού σε πόλεις και χωριά όπου θα μπορούν να συνεισφέρουν εργασιακά και πολιτισμικά. Όπως αντιλαμβάνεστε, δεν είναι γνωστό, πως θα προσφέρουν από πλευράς πολιτισμού οι Αφγανοί, οι Μπαγκλαντεσιανοί και γενικά οι Ταλιμπάν αλλά αυτό θα το μάθουμε καθ’ οδόν.</p>
      <p>Η ειδησεογραφία δεν φαίνεται να αλλάζει. Η βελόνα έχει κολλήσει. <b>Όποιος αντιστέκεται στην υποδοχή των μεταναστών και στα ανοικτά σύνορα πηγαίνει στην μπάντα ή σκεπάζεται με σιωπή</b>. <b>Η Ελλάς προορίζεται να μην ζήσει. Και από ότι φαίνεται δεν θα ζήσει όπως την ξέρουμε.</b> Μετά την pulse η Metron Analysis ανεβάζει τη διαφορά μεταξύ ΝΔ και ΣΥΡΙΖΑ σε 16 μονάδες. Μετά την Καθημερινή, το Βήμα διευρύνει τη διαφορά μεταξύ Μητσοτάκη και Τσίπρα.<br/>Κολλημένη η βελόνα. Όλη η Ελλάδα πανηγυρίζει για το μεταναστευτικό και φωνάζει : ΦΕΡΤΕ ΚΑΙ ΑΛΛΟΥΣ! Δεν υπάρχει κάποιο θέμα στο οποίο να δυσφορούν οι Έλληνες επί Μητσοτάκη. <b>Ο Κυριάκος είναι ο δημοφιλέστερος από όλους και ο καλύτερος σύμφωνα με την έρευνα του Βήματος. Η δημοφιλία του φτάνει το 64%. Μιλάμε Κυριάκος και ξερό ψωμί.</b> Όλοι θέλουν να πάνε σε αγώνες τένις. Δεύτερη σε δημοφιλία Φώφη Γεννηματά. Χθες ήταν μια κούκλα. 25άρα. Μακιγιάζ με χρώματα πολύ ανοιχτά και ντύσιμο κόκκινο – μωβ που έστειλε το μήνυμα της απόλυτης ΠΑΣΟΚΙΚΗΣ νεκροφάνειας. Θα είμαι μέχρι το 2021 εδώ και όποιος με αμφισβητήσει θα τον «δαγκώσουμε» μαζί με τον Μητσοτάκη. 65% των πολιτών θεωρεί επιτυχημένο τον τρόπο με τον οποίο ασκεί τα καθήκοντά του ο πρωθυπουργός,<b> ενώ ο Τσίπρας έχει πιάσει πάτο… στον καιάδα</b>. Οι πολίτες σε μειοψηφικά ποσοστά αναγνωρίζουν ως σημαντικά προβλήματα της χώρας το μεταναστευτικό ένα 33% και ακολουθούν η οικονομία με 28% και η ανεργία με 14%. Φυσικά οι δημοσκοπήσεις αυτές δεν γίνονται στα νησιά, δεν γίνονται στη Μακεδονία, δεν γίνονται σε εκατοντάδες περιοχές της χώρας που έχουν Hot Spot.<br/>Μπορείτε να κοιμάστε και να σηκώνεστε ήρεμοι. <b>Επί Κυριάκου Μητσοτάκη τα πάντα πάνε καλά.</b> Απόλυτη τάξη και ηρεμία επικρατεί καθάπασαν την επικράτεια. Το λέει και ο ΣΚΑΙ κάθε βράδυ. Τα νέα μέτρα για το ασφαλιστικό και τη φορολογία τα έπαιξε πάρα πολύ δυνατά ο Γιώργος Αυτιάς με συμπρωταγωνιστή τον κο Βρούτση. <b>Έκοβε ο Βρούτσης, έραβε ο Αυτιάς. Όλα καλά.</b> Μπορεί να αυξάνονται οι εισφορές αλλά σε συνδυασμό με τη νέα φορολογία στο τέλος κάτι σου μένει. Είσαι κερδισμένος. <b>Σίγουρα παίρνεις μια φορά το μήνα ποπ κόρν</b>.</p>
      <p>Ο Κυριάκος τα πάει θαυμάσια! Τόσο στην εξωτερική πολιτική όσο και στην εσωτερική. Όλα τα παιδιά τρώνε όλο το φαγητό τους και γράφονται σε όλους τους συλλόγους τένις. Για αυτό ανέλαβε και τα 4.000 προσφυγόπουλα. <b>Όλοι οι Έλληνες ψάχνουν να βρουν ποιες είναι οι ΜΚΟ που ήρθαν επί ΣΥΡΙΖΑ και κόβουν μονέδα και επί ΝΔ. Ουδείς γνωρίζει πόσες είναι. Ουδείς γνωρίζει ποιοι μαζεύουν τα εκατομμύρια εκατομμυρίων.</b></p>
      <p>Έρχονται μεγάλες επενδύσεις επί Κυριάκου Μητσοτάκη. Όσα λέγονται ότι είναι πέτσινες είναι διαδόσεις αντιμητσοτακικών. Βέβαια, οι μπουλντόζες θα μπούνε στο Ελληνικό μετά από ένα χρόνο γιατί πρέπει προηγουμένως να τα βρουν μεταξύ τους οι ενδιαφερόμενοι. Πάλι ο Βαγγέλης και ο Δημήτρης θα καλύψουν τις ανάγκες του κράτους και θα κονομήσουνε.</p>
      <p>Σύμφωνα με πηγές του Υπουργείο Περιβάλλοντος μονάδες φυσικού αερίου και ανανεώσιμες πηγές ενέργειας που ανήκουν στο Μυτιληναίο, στην Τέρνα του Περιστέρη και στον Κοπελούζο θα καλύψουν το κενό του λιγνίτη, το σβήσιμο των λιγνιτικών μονάδων. Από το 2020 με κορύφωση το 2023. Όπως βλέπετε έχουμε καινούργιος επενδυτές και νέες θέσεις εργασίας.</p>
      <p><b>Τα πράγματα με την Τουρκία όπως αντιλαμβάνεστε επί Μητσοτάκη παίρνουν μία καθοριστική τροπή.</b> Ο αναπληρωτής σύμβουλος εθνικής ασφαλείας, Θάνος Ντόκος μας προέκυψε καινούργια λαγουδάρα, εδώ στο Open Society. <b>Ο κος Θάνος Ντόκος μέγας σύμβουλος εθνικής ασφαλείας, επιλογή Κυριάκου Μητσοτάκη είπε ότι είναι καιρός οι δύο χώρες να συζητήσουν τη συνεκμετάλλευση του Αιγαίου ή της Ανατολικής Μεσογείου.</b> Επίσης, ο κος Ντόκος – σύμβουλος του κου Μητσοτάκη – μας είπε ότι είναι καλοδεχούμενη η θέση του Τούρκου Πρεσβευτή σε συνέντευξή του σε κυριακάτικη εφημερίδα ότι η Τουρκία δεν είναι αναθεωρητική και επεκτατική χώρα. Μάλιστα ο ειδικός σύμβουλος του κου Μητσοτάκη σε θέματα εθνικής ασφάλειας, λαγουδάρα τεράστια, σε αυτή τη συνέντευξή του στο ΑΠΕ μας είπε ότι πρέπει να δουλέψουμε ΚΑΖΑΝ ΚΑΖΑΝ γύρα από τη συνεκμετάλλευση, αφού προηγουμένως ένα διεθνές δικαιοδοτικό όργανο οριοθετήσει αυτές τις περιοχές. ΛΑΓΟΥΔΑΡΑΑΑΑΑ.</p>
      <p>Στο μεταξύ, ένα πλήθος μελών της ΝΔ, <b>απόστρατοι, στρατηγοί και αντιστράτηγοι τοποθετούνται σε όλα τα νοσοκομειακά ιδρύματα.</b> Πραγματικά αποτελεί ένα ερωτηματικό γιατί έγινε αυτό το πράγμα. Για να υπάρξει καλύτερη πειθαρχία και οργάνωση σε διαλυμένα νοσοκομεία ή παίρνουμε και τα μέτρα μας για <b>ενδεχόμενο θερμό επ<br/>εισόδιο</b>; «.</p>
    </article>
  </body>
</html>