<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294302-balmpoyena-laquo-mas-peirakse-to-teleytaio-apotelesma-raquo"/>
    <meta property="og:site_name" content="gavros.gr"/>
    <meta property="article:published_time" content="2019-11-25T09:18:00+00:00"/>
    <meta property="og:title" content="Βαλμπουενά: «Μας πείραξε το τελευταίο αποτέλεσμα»"/>
    <meta property="og:description" content="Ο Γάλλος βγήκε μπροστά, μιλώντας πριν την αναχώρηση του Ολυμπιακού, για το Λονδίνο και τόνισε ότι η ομάδα πρέπει να δείξει χαρακτήρα."/>
  </head>
  <body>
    <article>
      <h1>Βαλμπουενά: «Μας πείραξε το τελευταίο αποτέλεσμα»</h1>
      <address>
        <time datetime="2019-11-25T09:18:00+00:00">25 Nov 2019, 09:18</time>
      </address>
      <p>Για τη «μάχη» στο Λονδίνο και όχι μόνο, μίλησε στα ΜΜΕ ο Ματιέ Βαλμπουενά, κατά την αναχώρηση της ομάδας, από το αεροδρόμιο «Ελ. Βενιζέλος», με προορισμό το Λονδίνο. Ο Γάλλο δεν κρύφτηκε και δεν… μάσησε τα λόγια του. Τόνισε πως το αποτέλεσμα στη Νέα Σμύρνη πείραξε τον ίδιο και τους συμπαίκτες του και πως τώρα, απέναντι σε Τότεναμ και ΠΑΟΚ, ο Θρύλος οφείλει να δείξει χαρακτήρα.</p>
      <p>Αναλυτικά οι δηλώσεις του:</p>
      <p>
        <i>«Είναι αλήθεια πως μας πείραξε το τελευταίο αποτέλεσμα, γιατί θέλαμε πάρα πολύ να κερδίσουμε τον Πανιώνιο. Είναι διαφορετική διοργάνωση τώρα, πρέπει να το αφήσουμε πίσω. Να ψάξουμε ένα καλό αποτέλεσμα, απέναντι στην Τότεναμ, δεν είναι εύκολο, παίζουμε εκτός έδρας, όμως σίγουρα πρέπει να αφήσουμε πίσω μας το άλλο αποτέλεσμα, γιατί έχει περάσει. Πρέπει να συγκεντρωθούμε στο </i>
        <i>Champions League.</i>
      </p>
      <p>
        <i>Πρέπει να δείξουμε χαρακτήρα. Πρέπει να αντιμετωπίσουμε την Τότεναμ με πάρα πολύ μεγάλη σοβαρότητα. Πρόκειται για μία πολύ δύσκολη και δυνατή ομάδα, με έναν καινούργιο προπονητή, τον Ζοζέ Μουρίνιο. Πρέπει να είμαστε λοιπόν πάρα πολύ συγκεντρωμένοι και να δείξουμε χαρακτήρα και προσωπικότητα. Σίγουρα πρέπει να αφήσουμε πίσω μας, ως επαγγελματίες, αυτό που συνέβη με τον Πανιώνιο.</i>
      </p>
      <p>
        <i>Ξέρουμε ότι το μυαλό των φιλάθλων μας βρίσκεται εν μέρει στο παιχνίδι με τον ΠΑΟΚ. Επίσης ένα σημαντικό παιχνίδι για εμάς, όπου δεν πρέπει να χάσουμε βαθμούς, για να έχουμε τη διαφορά με τον αντίπαλό μας, μιας που χάσαμε βαθμούς, απέναντι στον Πανιώνιο».</i>
      </p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294303-sta-ekdothria-ta-ligosta-eisithria-gia-to-olympiakos-paok"/>
        <a href="https://www.gavros.gr/article/podosfairo/294304-taksideyei-me-stoxo-kai-thelhsh"/>
        <a href="https://www.gavros.gr/article/podosfairo/294300-paok-aek-me-50-50-tha-eixan-thn-idia-tyxh-me-thn-eyrwph-tha-toys-psaxname"/>
        <a href="https://www.gavros.gr/article/podosfairo/294284-ypopshfios-gia-koryfaios-afrikanos-o-meria"/>
      </related>
    </article>
  </body>
</html>