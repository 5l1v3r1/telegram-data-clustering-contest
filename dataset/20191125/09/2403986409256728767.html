<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/pobichna_diya_vaktsinatsiyi_koli_mozhliva_ta_yak_proyavlyayetsya_n1238470"/>
    <meta property="og:site_name" content="24 Канал"/>
    <meta property="article:published_time" content="2019-11-25T09:47:00+00:00"/>
    <meta property="og:title" content="Побічна дія вакцинації: коли можлива та як проявляється"/>
    <meta property="og:description" content="Питання вакцинації турбує багатьох батьків. Особливо, питання можливої побічної реакції на щеплення. Як діяти, якщо після вакцинації у дитини з'явилася температура чи інші тривожні симптоми."/>
  </head>
  <body>
    <article>
      <h1>Побічна дія вакцинації: коли можлива та як проявляється</h1>
      <address>
        <time datetime="2019-11-25T09:47:00+00:00">25 Nov 2019, 09:47</time>
      </address>
      <p>
        <b>Питання вакцинації турбує багатьох батьків. Особливо, питання можливої побічної реакції на щеплення. Як діяти, якщо після вакцинації у дитини з'явилася температура чи інші тривожні симптоми.</b>
      </p>
      <p>Чого ж чекати після щеплення та як запобігти побічній реакції, розповіла сімейна лікарка <a href="https://www.instagram.com/dr.oxana_karnazey/">Оксана Карназей.</a></p>
      <blockquote>Читайте також: <a href="https://24tv.ua/health/yak_zrobiti_shheplennya_bezkoshtovno_n1226857">Як зробити щеплення безкоштовно</a></blockquote>
      <p>Важливо розуміти, що побічні дії трапляються досить рідко, а те, що називають "побочкою" – це звичайні реакції на щеплення. Вони не несуть загрози і проходять самостійно без лікування.</p>
      <h3>Які реакції можна чекати після щеплення</h3>
      <p><b>Підвищення температури тіла </b>– зазвичай до 38,5, з'являється в той самий або на наступний день після щеплення. Досить поширена реакція.</p>
      <p>Біль та <b>припухлість </b>в місці введення.</p>
      <p><b>Капризність, плаксивість</b>, проблеми зі сном, погіршення апетиту. </p>
      <figure>
        <video src="https://media.giphy.com/media/8ykJ4yAnwgK2I/giphy.gif" autoplay="" loop=""/>
      </figure>
      <p>Подібні реакції у дітей бувають часто. Вони можуть виникати у зв'язку з неприємними відчуттями і через стрес від пережитого.</p>
      <p><b>Послаблення стулу.</b> Зазвичай буває після ОПВ або ротавірусної вакцини.</p>
      <p>Після КПК (вакцина від кору, свинки та краснухи) температура і висипка з'являються не відразу, а на 7-10 день.</p>
      <h3>Що робити якщо з'явилися реакції </h3>
      <p>Не панікувати</p>
      <p>При температурі і неспокої можна дати парацетамол або ібупрофен.</p>
      <p>Почекати, зазвичай все проходить за декілька днів.</p>
      <h3>Чого точно не слід робити</h3>
      <p>Давати протиалергійні засоби, гомеопатію</p>
      <p>Ізолювати дитину від зовнішнього світу на декілька днів, а то й тижнів</p>
      <p>Класти компреси, примочки, капусту, грілки, викачувати яйцем місце уколу.</p>
      <figure>
        <img src="https://24tv.ua/resources/photos/news/620_DIR/201911/1238470_10212697.jpg?201911172832"/>
        <figcaption>Не слід боятися реакцій на вакцинацію</figcaption>
      </figure>
      <h3>Як запобігти появі реакції</h3>
      <p>На жаль, ніяк.</p>
      <p>Прийом антигістамінних за тиждень до щеплення ніяк не впливає.</p>
      <p>Виробник не має значення.</p>
      <p>Відсутність реакції на попереднє щеплення не гарантує такого самого перебігу і наступного разу (і навпаки).</p>
      <p>Здача аналізів, імунограми перед щепленням не допоможе уникнути температури.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/zdorovya_tag3301/">Здоров'я</a>.</blockquote>
    </article>
  </body>
</html>