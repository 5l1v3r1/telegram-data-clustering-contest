<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/25/krizisambulanciak-titkos-menedekhazak-a-kapcsolati-eroszak-aldozatainak"/>
    <meta property="og:site_name" content="infostart"/>
    <meta property="article:published_time" content="2019-11-25T09:30:32+00:00"/>
    <meta property="og:title" content="Krízisambulanciák, titkos menedékházak a kapcsolati erőszak áldozatainak"/>
    <meta property="og:description" content="A krízisközpontokban jogászok, pszichológusok, szociális munkások nyújtanak segítséget az áldozatoknak, valamint olyan nők, akik már sikeresen léptek ki egy ilyen kapcsolatból."/>
  </head>
  <body>
    <article>
      <h1>Krízisambulanciák, titkos menedékházak a kapcsolati erőszak áldozatainak</h1>
      <address><time datetime="2019-11-25T09:30:32+00:00">25 Nov 2019, 09:30</time> by <a rel="author">Infostart / MTI</a></address>
      <h3>A krízisközpontokban jogászok, pszichológusok, szociális munkások nyújtanak segítséget az áldozatoknak, valamint olyan nők, akik már sikeresen léptek ki egy ilyen kapcsolatból.</h3>
      <p>Krízisambulanciákat és titkos menedékházakat működtet az Ökumenikus Segélyszervezet országszerte a kapcsolati erőszak áldozataivá vált nők számára - közölte a segélyszervezet szociális igazgatója az M1 aktuális csatorna és a Kossuth rádió közös reggeli műsorblokkjában.</p>
      <p>Rácsok Balázs a nők elleni erőszak megszüntetésének nemzetközi napja apropóján hangsúlyozta: az áldozatoknak a legnagyobb nehézséget a szégyenérzet és az jelenti, hogy megküzdjenek a társadalmi előítéletekkel. Ezért fontos, hogy minél több információ jusson el az érintettekhez a médián keresztül a bántalmazói kapcsolatból való kilépés lehetőségeiről - fűzte hozzá.</p>
      <p>A krízisközpontokban jogászok, pszichológusok, szociális munkások nyújtanak segítséget az áldozatoknak, valamint olyan nők, akik már sikeresen léptek ki egy ilyen kapcsolatból. A titkos menedékházakban pedig komplex, az étkezést, a ruházkodást, a jogi tanácsadást is magába foglaló ellátást biztosítanak. Segítséget nyújtanak akár egy új élet, új egzisztencia felépítéséhez is - ismertette az igazgató.</p>
      <p>
        <i>Nyitókép: pixabay</i>
      </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/bunugyek/2019/10/09/egy-evig-nyomoztak-a-disznovagasos-horror-reszleteit"/>
        <a href="https://infostart.hu/bulvar/2019/04/12/sulyosan-bantalmaztak-egy-csecsemot-az-utolso-pillanatban-kerult-korhazba"/>
        <a href="https://infostart.hu/belfold/2018/11/22/krizisambulanciat-adtak-at-budapesten"/>
        <a href="https://infostart.hu/belfold/2018/10/24/het-krizisambulancia-segiti-a-parkapcsolati-eroszak-aldozatait"/>
        <a href="https://infostart.hu/belfold/2018/01/24/nem-kellene-embereknek-meghalniuk-a-csaladon-beluli-eroszakban"/>
        <a href="https://infostart.hu/belfold/2017/03/14/tobb-bantalmazott-csalad-bujhat-el-a-titkos-menedekhelyen"/>
      </related>
    </article>
  </body>
</html>