<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/ts-lukaku-bomber-d-altri-tempi-il-belga-ricorda-charles-e-nordahl-323964"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T09:45:37+00:00"/>
    <meta property="og:title" content="TS - Lukaku bomber d'altri tempi: il belga ricorda Charles e Nordahl"/>
    <meta property="og:description" content="Un centravanti mai visto. Così viene definito Romelu Lukaku da Tuttosport, in un pezzo in cui il belga, per stazza, viene avvicinato a bomber di un’altra epoca come John Charles a Gunnar..."/>
  </head>
  <body>
    <article>
      <h1>TS - Lukaku bomber d'altri tempi: il belga ricorda Charles e Nordahl</h1>
      <address><time datetime="2019-11-25T09:45:37+00:00">25 Nov 2019, 09:45</time> by <a rel="author">Mattia Zangari</a></address>
      <p>Un centravanti mai visto. Così viene definito Romelu <b>Lukaku</b> da <i>Tuttosport</i>, in un pezzo in cui il belga, per stazza, viene avvicinato a bomber di un’altra epoca come John <b>Charles</b> a Gunnar <b>Nordahl</b>. E i numeri impressionanti di<i> Big Rom</i> in Serie A riportano il tempo indietro di tanti anni: solo Stefano <b>Nyers</b> (nel 1948/49) era riuscito a segnare da debuttante un gol in più (11) dopo tredici giornate di campionato dell'ex United. Con la rete di Torino, tra l’altro, il nativo di Anversa per l’ottava stagione consecutiva è arrivato in doppia cifra (tra i grandi bomber d’Europa solo Lewandowski è stato più veloce).</p>
      <p>Lukaku ha sbriciolato per precocità tutti i numeri dei grandi bomber nella storia del club nerazzurro, permettendo ai tifosi di dimenticare Mauro Icardi, alias l'ottavo marcatore nella storia del club con 124 gol all’attivo. Lukaku ha superato Christian Vieri (a febbraio in doppia cifra), Diego Milito (a metà dicembre) e Samuel Eto’o, che arrivò “soltanto” a marzo a quota dieci. A Ronaldo, il Fenomeno, servirono invece diciotto giornate.</p>
      <p>
        <a href="https://www.videointer.it/watch.php?vid=1aad870b5">
          <b>VIDEO - FLAMENGO CAMPIONE, ADRIANO SCOPPIA IN LACRIME</b>
        </a>
      </p>
    </article>
  </body>
</html>