<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/779075/ton-var-esan-alla-emine-orthios/"/>
    <meta property="og:site_name" content="to10.gr"/>
    <meta property="article:published_time" content="2019-11-25T09:22:30+00:00"/>
    <meta property="og:title" content="Τον VAR-εσαν αλλά έμεινε όρθιος"/>
    <meta property="og:description" content="Ούτε η αστεία αποβολή του Ιντέγε, ούτε το ανύπαρκτο πέναλτι που δόθηκε στην ΑΕΚ κατάφεραν να λυγίσουν τον Άρη που αδικείται από την ισοπαλία."/>
  </head>
  <body>
    <article>
      <h1>Τον VAR-εσαν αλλά έμεινε όρθιος</h1>
      <h2>Ούτε η αστεία αποβολή του Ιντέγε, ούτε το ανύπαρκτο πέναλτι που δόθηκε στην ΑΕΚ κατάφεραν να λυγίσουν τον Άρη που αδικείται από την ισοπαλία.</h2>
      <address><time datetime="2019-11-25T09:22:30+00:00">25 Nov 2019, 09:22</time> by <a rel="author">Γιάννης Σελαλμαζίδης</a></address>
      <p>Ο Άρης ήταν ο νικητής του ντέρμπι στο ΟΑΚΑ. Όχι γιατί η ισοπαλία είναι θετικό αποτέλεσμα για την ομάδα του Ένινγκ που ήθελε μόνο τη νίκη. Αλλά γιατί δεν κατάφεραν να τον λυγίσουν τα τραγικά λάθη του Ευάγγελου και του διαιτητή VAR εις βάρος του.</p>
      <p>Για πιο ακριβώς λόγο δόθηκαν τόσα χρήματα για να μπει το VAR αν είναι να έχουμε τέτοιες αποφάσεις; Ο Άρης ήταν πολύ καλύτερος από την ΑΕΚ και του έκλεψαν δύο βαθμούς.</p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>Η αποβολή του Ιντέγε, με την οποία ο Άρης έμεινε με παίκτη λιγότερο σε ολόκληρο σχεδόν το πρώτο ημίχρονο ήταν αστεία.</p>
      <p>Ο Νιγηριανός δεν έχει φυσικά καμιά πρόθεση να χτυπήσει τον Μάνταλο, απλά το πόδι του πάνω στο κατέβασμα πατάει τον αντίλαλο του.</p>
      <p>Ούτε όμως με δέκα παίκτες μπορούσαν να σταματήσουν τον Άρη, που ήταν καλύτερος μέσα στο γήπεδο και πέτυχε ένα πολύ όμορφο γκολ με τον Λαρσον.</p>
      <p>Χρειάστηκε να δοθεί ένα ανύπαρκτο πέναλτι, προκειμένου η ΑΕΚ να καταφέρει να ισοφαρίσει. Ήταν ξεκάθαρο οτι ο Ρόουζ στο τάκλινγκ που έκανε έδιωξε πρώτα τη μπάλα. Και ενώ όλοι το βλέπαμε, ως εκ θαύματος ο διαιτητής Ευαγγέλου έδωσε πέναλτι.</p>
      <p>Σε ότι αφορά το κομμάτι της τακτικής, ο Ένινγκ νίκησε κατά κράτος τον Κωστένογλου. Ο Άρης ήταν πολύ καλά στημένος και έπαιξε όπως έπρεπε.</p>
      <p>Ανάγκασε τους οπαδούς της ΑΕΚ να γιουχάρουν την ομάδα τους, τόσο στο ημίχρονο όσο και στο τέλος του αγώνα. Που να έβλεπαν και τι έδωσε ο Ευαγγέλου…</p>
      <p>Ιδιαίτερη μνεία αξίζει στον νεαρό Τσιλιγγίρη που έχει κάθε λόγο να είναι περήφανος για την πρώτη του εμφάνιση στη μεγάλη κατηγορία. Αν συνεχίζει να δουλεύει σκληρά, τότε το μέλλον του ανήκει.</p>
      <p>
        <b>
          <a href="https://www.to10.gr/podosfero/superleague/779075/ton-var-esan-alla-emine-orthios/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>