<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/manda-psd-pierde-dolj-307256.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T09:15:23+00:00"/>
    <meta property="og:title" content="Claudiu Manda, după ce PSD a pierdut pentru prima dată în Dolj: &quot;Am câştigat în 78 de localităţi din 111. Suntem principala forţă politică din judeţ&quot;"/>
    <meta property="og:description" content="Deși PSD a înregistrat pentru prima dată o înfrângere în alegeri în județul Dolj, Claudia Manda, care este și președintele filialei, nu recunoaște existența eșecului și are chiar propria variantă..."/>
  </head>
  <body>
    <article>
      <h1>Claudiu Manda, după ce PSD a pierdut pentru prima dată în Dolj: "Am câştigat în 78 de localităţi din 111. Suntem principala forţă politică din judeţ"</h1>
      <address><time datetime="2019-11-25T09:15:23+00:00">25 Nov 2019, 09:15</time> by <a rel="author">Sebastian Pricop</a></address>
      <p>Deși <a href="https://www.b1.ro/tag/psd-51583.html">PSD</a> a înregistrat pentru prima dată o înfrângere în alegeri în județul <a href="https://www.b1.ro/tag/dolj-53798.html">Dolj</a>, Claudiu Manda, care este și președintele filialei, nu recunoaște existența eșecului și are chiar propria variantă victorioasă.</p>
      <p>Chiar dacă cifra arată că Iohannis a luat peste 50% în județ, Manda scoate în față că <a href="https://www.b1.ro/tag/psd-51583.html">PSD</a> a câștigat totuși în 78 de localităţi din cele 111.</p>
      <p><i>"Deşi nu am câştigat 50% + 1 din voturile electoratului pentru candidatul nostru, vestea buna este că <a href="https://www.b1.ro/tag/psd-51583.html">PSD</a> <a href="https://www.b1.ro/tag/dolj-53798.html">Dolj</a> este pe locul 8 la nivel naţional între organizaţiile judeţene social democrate şi pe primul loc la număr de voturi aduse candidatului Viorica Dăncilă – 138.855 (48,21%). Am câştigat alegerile în 78 de localităţi din judeţul <a href="https://www.b1.ro/tag/dolj-53798.html">Dolj</a>, în 10 dintre ele cu peste 70%, în 30 de localităţi cu peste 60% şi în 38 cu peste 50%, asta însemnând că <a href="https://www.b1.ro/tag/psd-51583.html">PSD</a> <a href="https://www.b1.ro/tag/dolj-53798.html">Dolj</a> rămâne principala forţă politică şi suntem pregătiţi să câştigăm alegerile locale. Le mulţumim doljenilor care ne-au acordat votul de încredere şi echipei <a href="https://www.b1.ro/tag/psd-51583.html">PSD</a> <a href="https://www.b1.ro/tag/dolj-53798.html">Dolj</a> pentru implicare!”</i>, a scris Manda pe pagina de Facebook după rezultatele finale din judeţ.</p>
      <p>Matematic, Klaus Iohannis a obținut la nivelul întregului județ  51,78% din voturile valabil exprimate, iar candidatul <a href="https://www.b1.ro/tag/psd-51583.html">PSD</a>, Viorica Dăncilă, a obţinut 48,22%, potrivit rezultatelor centralizate de AEP.</p>
      <p>De altfel, <a href="https://www.b1.ro/tag/psd-51583.html">PSD</a> a pierdut rezultatele în mot categoric la nivelul întregii țării, Viorica Dăncilă reușind să ia mai mult de 50% doar în 5 județe din sud.<br/> </p>
    </article>
  </body>
</html>