<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/liviu-plesoianu-ii-cere-demisia-vioricai-dancila-de-la-conducerea-psd-18613979"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-25T09:31:16+00:00"/>
    <meta property="og:title" content="Liviu Pleşoianu îi cere demisia Vioricăi Dăncilă de la conducerea PSD"/>
    <meta property="og:description" content="Deputatul PSD Liviu Pleşoianu îi cere, luni, demisia Vioricăi Dăncilă de la conducerea Partidului Social Democrat, acuzându-o pe aceasta că l-a &quot;băgat pe şest pe Oprea în CEx&quot;. "/>
  </head>
  <body>
    <article>
      <h1>Liviu Pleşoianu îi cere demisia Vioricăi Dăncilă de la conducerea PSD</h1>
      <address>
        <time datetime="2019-11-25T09:31:16+00:00">25 Nov 2019, 09:31</time>
      </address>
      <p>Deputatul PSD Liviu Pleşoianu îi cere, luni, demisia Vioricăi Dăncilă de la conducerea Partidului Social Democrat, acuzându-o pe aceasta că l-a "băgat pe şest pe Oprea în CEx". </p>
      <p>"Dăncilă, DEMISIA! În seara turului II al prezidenţialelor din 2009, Coldea, Maior şi Kovesi mergeau în sufrageria lui Oprea. În seara turului II al prezidenţialelor din 2019, Oprea a mers în sufrageria PSD! Aşa ceva e de netolerat! Oprea a fost băgat pe şest de Dăncilă în CEx! E vicepreşedinte PSD şi are drept de vot! Dăncilă, du-te!", a scris, luni, Liviu Pleşoianu, pe Facebook.</p>
      <p>Actualul preşedinte al Partidului Social Democrat, Viorica Dăncilă, a primit critici după anunţul privindu-l pe Gabriel Oprea şi de la primarul general al Capitalei, Gabriela Firea, dar şi de la preşedintele Camerei Deputaţilor, Marcel Ciolacu.</p>
    </article>
  </body>
</html>