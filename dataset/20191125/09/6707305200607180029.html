<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/maurizio-battista-figlia-3-anni-ospedale-anna/659134/"/>
    <meta property="og:site_name" content="DiLei"/>
    <meta property="article:published_time" content="2019-11-25T09:27:06+00:00"/>
    <meta property="og:title" content="Maurizio Battista, la figlia di 3 anni in ospedale: “Anna è forte”"/>
    <meta property="og:description" content="Anna, la figlia di 3 anni di Maurizio Battista, è stata ricoverata in ospedale: l’apprensione dei fan e le parole del comico."/>
  </head>
  <body>
    <article>
      <h1>Maurizio Battista, la figlia di 3 anni in ospedale: “Anna è forte”</h1>
      <h2>Anna, la figlia di 3 anni di Maurizio Battista, è stata ricoverata in ospedale: l'apprensione dei fan e le parole del comico.</h2>
      <address>
        <time datetime="2019-11-25T09:27:06+00:00">25 Nov 2019, 09:27</time>
      </address>
      <p>Anna, la figlia di 3 anni di <b>Maurizio Battista</b>, è stata ricoverata in ospedale. Ad annunciarlo il comico che <b>su Facebook</b> ha condiviso un post, mostrando la manina della piccola con una flebo. Un <b>momento difficile</b> per l’attore romano che ha ricevuto <b>grande affetto</b> e supporto dai fan, preoccupati per la salute della piccola.</p>
      <p>Tre anni, un sorriso dolce e riccioli biondi: Anna è nata dalla relazione fra Maurizio Battista e <a href="https://dilei.it/vip/alessandra-moretti/563985/">Alessandra Moretti</a>. Un amore tormentato, soprattutto a causa della grande differenza d’età, che ha portato il comico a diventare padre <b>a 59 anni</b>. Per questo l’attore non ha mai nascosto di avere un rapporto speciale con la piccola, che <b>ha cambiato la sua vita</b> e il modo di vedere il futuro. “Vorrei avere ventiquattro ore per godermela visto che non ho vent’anni e non posso godermela per altri cento” aveva confessato qualche tempo fa.</p>
      <p>In queste ore Battista ha sorpreso tutti, pubblicando<b> su Facebook</b> un post in cui ha voluto ringraziare pubblicamente lo staff del <a href="https://dilei.it/vip/anna-tatangelo-50mila-euro-vinti-celebrity-masterchef-donazione-ospedale-pediatrico-bambino-gesu-di-roma/573923/">Bambino Gesù di Roma</a> che si è preso cura della sua Anna. “Grazie ai medici del Bambino Gesù di Roma –<b> ha scritto</b> – e sì, le Annarelle sono forti”.</p>
      <p>Il comico non ha aggiunto altre informazioni e non ha risposto alle domande dei fan. Anche la sua compagna, <b>Alessandra Moretti,</b> ha pubblicato poche parole, affermando di trovarsi in ospedale con<b> la piccola Anna.</b> “Io comprendo che siamo quasi sotto teatrale e che mi scrivete per le notizie sui biglietti – ha scritto la donna -, come e dove acquistarli, ma c’è una email apposita ed un sito ufficiale con tutte le info. Io mi trovo in ospedale con mia figlia. Vi prego di non tartassarmi, grazie”.</p>
      <p>Le parole di <a href="https://dilei.it/vip/gf-vip-3-maurizio-battista-gemma-galgani-instagram/563859/">Battista</a> – “Anna è forte” – fanno sperare che <b>la piccola stia bene</b> e che, dopo la grande paura, possa riprendersi presto. Nata nel 2016, è frutto di <b>un amore</b> per cui il comico <b>ha combattuto</b> e che è stato fortemente criticato. “Anna nasce da una battaglia – ha spiegato lui -. Io e Alessandra siamo stati attaccati sul web per la differenza d’età, ci sono degli stereotipi. Oggi è facile su internet insultare e dire cose brutte. Questa cosa ci ha un po’ ferito”.</p>
      <p>Battista ha altri due figli: <b>Federica,</b> 29 anni, e <b>Simone</b>, 33, con cui però i rapporti sono stati interrotti a causa della decisione dell’attore di crearsi una nuova famiglia.</p>
      <related>
        <h4>Leggi anche</h4>
        <a href="https://dilei.it/vip/alessandra-moretti/563985/"/>
        <a href="https://dilei.it/vip/gf-vip-3-maurizio-battista-gemma-galgani-instagram/563859/"/>
        <a href="https://dilei.it/vip/video/grande-fratello-vip-maurizio-battista/567293/"/>
        <a href="https://dilei.it/vip/gf-vip-dolore-lory-del-santo-coppia-francesco-monte-giulia-salemi-forfait-maurizio-battista/566129/"/>
        <a href="https://dilei.it/notizie/anna-marchesini-il-ricordo-commosso-di-tullio-solenghi-e-massimo-lopez/515411/"/>
      </related>
    </article>
  </body>
</html>