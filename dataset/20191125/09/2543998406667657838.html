<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/171061/spremite-ledene-dane-srbiji-evo-kada"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T09:04:00+00:00"/>
    <meta property="og:title" content="Spremite se za ledene dane u Srbiji, evo od kada!"/>
    <meta property="og:description" content="U Srbiji će od 1. decembra temperatura biti u padu, a očekuje se četiri-pet hladnih zimskih dana sa snegom, izjavio je danas meteorolog Nedeljko Todorović."/>
  </head>
  <body>
    <article>
      <h1>Spremite se za ledene dane u Srbiji, evo od kada!</h1>
      <h2>U Srbiji će od 1. decembra temperatura biti u padu, a očekuje se četiri-pet hladnih zimskih dana sa snegom, izjavio je danas meteorolog Nedeljko Todorović.</h2>
      <address><time datetime="2019-11-25T09:04:00+00:00">25 Nov 2019, 09:04</time> by <a rel="author">Tanjug</a></address>
      <p>On je za RTS rekao da se na planinama očekuje stvaranje snežnog pokrivača, u Beogradu i Vojvodini susnežica.</p>
      <p>- U planinama će biti snega, pre svega na Kopaoniku. Moguće je stvaranje snežnog pokrivača od oko 15 centimetara. U Vojvodini i Beogradu je manja verovatnoća zbog tog prelaza sa kiše na sneg, pa će se otopiti, a i zemljište je toplo - rekao je Todorović.<br/><br/>On je dodao da se nakon nekoliko hladnih dana početkom decembra ponovo se očekuje otopljavanje.<br/><br/>- U proseku, sneg padne poslednje sedmice novembra. Priroda ove godine malo kasni, ali je sve u okviru već viđenog - istakao je Todorović.<br/><br/>On je rekao da se u decembru očekuje dosta padavina, pre svega kiše, a ređe sneg i dodao da je velika verovatnoća da će sneg padati nekoliko dana pre kraja godine i nekoliko dana početkom januara.</p>
      <related>
        <h4>Pročitajte još:</h4>
        <a href="http://republika.rs/vesti/drustvo/168120/EVO-STA-NAM-SPREMA-Austriji-vec-zabelelo-Balkanu-zima-biti"/>
        <a href="http://republika.rs/vesti/drustvo/166437/Evo-kada-pasti-PRVI-SNEG-Srbiji"/>
        <a href="http://republika.rs/vesti/drustvo/162923/ovog-oktobra-nas-nije-zaobislo-Miholjsko-leto-ali-ono-ima-rok-trajanja-evo-kada"/>
        <a href="http://republika.rs/vesti/drustvo/131200/Nista-Uranka-Kopaoniku-jutros-sneg"/>
      </related>
    </article>
  </body>
</html>