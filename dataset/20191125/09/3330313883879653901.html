<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905128/heerenveen-invaller-geeft-visitekaartje-af-bij-psv-ik-verdien-meer-speeltijd-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T09:28:00+00:00"/>
    <meta property="og:title" content="Heerenveen-invaller geeft visitekaartje af bij PSV: 'Verwacht dat ik zou spelen'"/>
    <meta property="og:description" content="Alen Halilovic dringt aan op meer speeltijd bij sc Heerenveen. De Kroatische huurling mocht zondag 45 minuten meedoen tegen PSV en maakte een goede indruk. Heerenveen kwam na rust een stuk beter voor de dag in het Philips Stadion, mede door Halilovic. &quot;Ik kreeg na vijf minuten in de tweede helft het gevoel: hier valt nog iets te halen. PSV was niet meer zo dominant als daarvoor&quot;, analyseert de aanvallende middenvelder in gesprek met de Leeuwarder Courant."/>
  </head>
  <body>
    <article>
      <h1>Heerenveen-invaller geeft visitekaartje af bij PSV: 'Verwacht dat ik zou spelen'</h1>
      <address>
        <time datetime="2019-11-25T09:28:00+00:00">25 Nov 2019, 09:28</time>
      </address>
      <p>
        <b>Alen Halilovic dringt aan op meer speeltijd bij sc Heerenveen. De Kroatische huurling mocht zondag 45 minuten meedoen tegen PSV en maakte een goede indruk.</b>
      </p>
      <p>Heerenveen kwam na rust een stuk beter voor de dag in het Philips Stadion, mede door Halilovic. "Ik kreeg na vijf minuten in de tweede helft het gevoel: hier valt nog iets te halen. PSV was niet meer zo dominant als daarvoor", analyseert de aanvallende middenvelder in gesprek met de <a href="https://www.lc.nl/sport/Alen-Halilovic-vindt-het-nu-tijd-voor-een-basisplaats-25065041.html?utm_medium=article_sharing&amp;utm_source=twitter">Leeuwarder Courant</a>.</p>
      <p>Met zijn aanvankelijke reserverol is Halilovic allerminst tevreden. "Ik had verwacht dat ik zou spelen. Het is de beslissing van de coach. Die moet ik respecteren. Uiteindelijk heb ik nog 45 minuten gekregen. Maar ik denk dat ik meer speeltijd verdien. Ik ben fit - en heb het de laatste wedstrijden goed gedaan. Ik ben nu klaar voor een basisplaats."</p>
      <p>Halilovic stelt dat hij 'een paar goede kansen' heeft gecreÃ«erd. "Ik voetbal aanvallend, speel eigenlijk alle ballen vooruit. Maar bovenal lieten we zien dat we een team zijn. Dat is het belangrijkste. We hebben het PSV, een van de beste ploegen van de Eredivisie, echt moeilijk gemaakt."</p>
    </article>
  </body>
</html>