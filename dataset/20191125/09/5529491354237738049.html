<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/lucca-23enne-travolta-piena-torrente-3121201/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T09:54:46+00:00"/>
    <meta property="og:title" content="Lucca, 23enne in auto travolta dalla piena di un torrente: salvata dal padre"/>
    <meta property="og:description" content="ROMA – Travolta dalla piena di un torrente, sale sul tetto della macchina e viene salvata dal padre. A Lucca una ragazza di 23 anni, rimasta intrappolata sul tetto dell’auto trascinata dal torrente, è stata salvata dopo alcune ore dal padre.ArcelorMittal, Michele Emiliano: “Raggiunto accordo pagamento indotto”Firenze, cosparge la moglie di alcol e tenta di darle fuoco: “Moriremo insieme” A raccontare la storia della 23enne residente nella frazione di Brica è La Nazione. Elena Bravi, questo il nome della ragazza, all’alba di domenica stava tornando a casa dopo una nottata passata con le amiche quando è stata travolta dalla piena del torrente Serchio di Soraggio. La macchina della 23enne, come racconta La Nazione, è stata trascinata dalla furia della piena per decine di metri. La ragazza si è arrampicata sul tetto ed è rimasta aggrappata così al freddo e sotto la pioggia a lungo prima che il padre la andasse a salvare. Una ricerca però frutto del caso visto che l’uomo in realtà era uscito di casa su richiesta di…"/>
  </head>
  <body>
    <article>
      <h1>Lucca, 23enne in auto travolta dalla piena di un torrente: salvata dal padre</h1>
      <address><time datetime="2019-11-25T09:54:46+00:00">25 Nov 2019, 09:54</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/lucca_donna_ansa.jpg"/>
        <figcaption>Lucca, l’auto della 23enne travolta dalla piena del torrente (foto Ansa)</figcaption>
      </figure>
      <p>ROMA – Travolta dalla piena di un torrente, sale sul tetto della macchina e viene salvata dal padre.</p>
      <p>A <a href="https://www.blitzquotidiano.it/cronaca-italia/nazisti-lucca-comics-carro-armato-3112615/">Lucca</a> una ragazza di 23 anni, rimasta intrappolata sul tetto dell’auto trascinata dal torrente, è stata salvata dopo alcune ore dal padre.</p>
      <figure>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">
          <img src="https://static.blitzquotidiano.it/wp/wp-content/uploads/2019/11/michele-emiliano-arcelormittal-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">ArcelorMittal, Michele Emiliano: “Raggiunto accordo pagamento indotto”</a>
      </h3>
      <figure>
        <a href="https://www.blitzquotidiano.it/cronaca-italia/firenze-cosparge-moglie-alcol-morire-insieme-3121323/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/firenze-cosparge-moglie-alcol-morire-insieme-3121323/">
          <img src="https://static.blitzquotidiano.it/wp/wp-content/uploads/2019/11/polizia-ansa-6-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/firenze-cosparge-moglie-alcol-morire-insieme-3121323/">Firenze, cosparge la moglie di alcol e tenta di darle fuoco: “Moriremo insieme”</a>
      </h3>
      <p>A raccontare la storia della 23enne residente nella frazione di Brica è La Nazione. Elena Bravi, questo il nome della ragazza, all’alba di domenica stava tornando a casa dopo una nottata passata con le amiche quando è stata travolta dalla piena del torrente Serchio di Soraggio.</p>
      <p>La macchina della 23enne, come racconta La Nazione, è stata trascinata dalla furia della piena per decine di metri. La ragazza si è arrampicata sul tetto ed è rimasta aggrappata così al freddo e sotto la pioggia a lungo prima che il padre la andasse a salvare. Una ricerca però frutto del caso visto che l’uomo in realtà era uscito di casa su richiesta di un amico per soccorrere un’altra ragazza, un’amica di Elena.</p>
      <p>“Ci ha messo una mano il destino – ha poi raccontato il padre a La Nazione – grazie a una serie di eventi che mi hanno permesso di capire che Elena era in difficoltà. Non potrò mai dimenticare quando <b>l’ho vista aggrappata all’auto</b> in balia del torrente e il terrore che ho provato al pensiero che tutti quei massi e quell’acqua <b>potessero staccarla dall’auto</b> alla quale era aggrappata. Non so dove abbia trovato la forza di restare appesa tutte quelle ore in una condizioni così al limite. É stata davvero forte e coraggiosa”.</p>
      <p>Fonte: La Nazione.</p>
    </article>
  </body>
</html>