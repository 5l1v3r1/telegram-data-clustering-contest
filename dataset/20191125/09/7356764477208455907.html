<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gva.be/cnt/dmf20191125_04736442/fietser-overlijdt-bij-ongeval-aan-bedrijventerrein"/>
    <meta property="og:site_name" content="Gazet van Antwerpen"/>
    <meta property="article:published_time" content="2019-11-25T09:25:00+00:00"/>
    <meta property="og:title" content="Fietser overlijdt bij ongeval aan bedrijventerrein"/>
    <meta property="og:description" content="Een 57-jarige fietser is maandagmorgen om het leven gekomen bij een dodehoekongeval in Burcht. Aan bedrijventerrein Oeverkant werd de fietser op het kruisp..."/>
  </head>
  <body>
    <article>
      <h1>Fietser overlijdt bij ongeval aan bedrijventerrein</h1>
      <address>
        <time datetime="2019-11-25T09:25:00+00:00">25 Nov 2019, 09:25</time>
      </address>
      <p>
        <b>Zwijndrecht / Burcht - Een 57-jarige fietser is maandagmorgen om het leven gekomen bij een dodehoekongeval in Burcht. Aan bedrijventerrein Oeverkant werd de fietser op het kruispunt met de Kruibeeksesteenweg aangereden door een vrachtwagen.</b>
      </p>
      <p>“De 57-jarige fietser uit Kruibeke was op weg naar zijn werk en reed op het fietspad in de richting van Zwijndrecht”, legt commissaris Frank Andreassen van politiezone Zwijndrecht uit. “Aan het kruispunt van de Kruibeeksesteenweg met bedrijventerrein Oeverkant werd hij gegrepen door een vrachtwagen die rechtsaf draaide.”</p>
      <p>De hulpdiensten kwamen ter plaatse en probeerden het slachtoffer nog te reanimeren, maar de man overleed ter plaatse. Het parket vorderde een verkeersdeskundige, die ter plaatse kwam om de exacte omstandigheden van het ongeval te onderzoeken. “Alles wijst op een klassiek dodehoekongeval”, aldus Andreassen.</p>
      <p>De Kruibeeksesteenweg was als gevolg van het ongeval tot rond half twaalf afgesloten voor doorgaand verkeer. Bussen van De Lijn reden om via de Pastoor Coplaan.</p>
      <figure>
        <img src="https://static.gva.be/Assets/Images_Upload/2019/11/25/e72991ca-0f65-11ea-977b-60992e1bba35_web_scale_0.390625_0.390625__.jpg?maxheight=513&amp;maxwidth=767&amp;scale=both"/>
        <figcaption>
          <cite>Foto: BFM</cite>
        </figcaption>
      </figure>
      <figure>
        <img src="https://static.gva.be/Assets/Images_Upload/2019/11/25/ed6f8a94-0f65-11ea-977b-60992e1bba35_web_scale_0.390625_0.390625__.jpg?maxheight=513&amp;maxwidth=767&amp;scale=both"/>
        <figcaption>
          <cite>Foto: BFM</cite>
        </figcaption>
      </figure>
    </article>
  </body>
</html>