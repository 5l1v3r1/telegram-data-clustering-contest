<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/tesla-cybertruck-solarna-strecha/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-25T09:00:43+00:00"/>
    <meta property="og:title" content="24 km za deň: Tesla Cybertruck dostane solárnu strechu, ktorá zlepší dojazd"/>
    <meta property="og:description" content="Vo výbave Tesla Cybertruck nebude iba elektrická štvorkolka. Šéf automobilky Elon Musk potvrdil aj to, že pick-up ponúknu spolu so solárnym strechou."/>
  </head>
  <body>
    <article>
      <h1>24 km za deň: Tesla Cybertruck dostane solárnu strechu, ktorá zlepší dojazd</h1>
      <h2>Elon Musk rozmýšľa aj nad vysúvacími krídlami.</h2>
      <address><time datetime="2019-11-25T09:00:43+00:00">25 Nov 2019, 09:00</time> by <a rel="author" href="https://www.techbyte.sk/author/matus/" target="_blank">Matúš Moravčík</a></address>
      <p>
        <b>V dodatočnej výbave <i>Tesla Cybertruck</i> nebude iba elektrická štvorkolka. Šéf americkej automobilky Elon Musk potvrdil aj to, že nový pick-up ponúknu spolu so solárnou strechou, ktorá počas dňa zlepší základný dojazd o viac ako dve desiatky kilometrov.</b>
      </p>
      <p>Podobné myšlienky tu už boli. Nasadenie solárnej techniky brzdila však <b>slabá efektivita</b>, preto s ňou nikto neponáhľal. Neustále prudkejší pokrok túto situáciu ale medzičasom zmenil a Tesla vďaka tomu nadobúda jedinečnú príležitosť spraviť z nej <b>súčasť hlavného spotrebiteľského prúdu</b>.</p>
      <p><i>„Pôjde o možnosť pridať solárny hardvér s kapacitou generovať šťavu na 24 kilometrov, zrejme aj viac,“</i> prezradil vizionár, pričom dodal, že ak by do výbavy pridali aj vysúvacie solárne krídla, dojazd vie porásť až <b>o 50 – 60 kilometrov</b>.</p>
      <figure>
        <iframe data-src="https://twitter.com/elonmusk/status/1197889310550216704?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Rovnako treba poznamenať, že automobilka Tesla nehodlá na strechu elektromobilu Cybertruck umiestniť klasický solárny panel, ale podstatne diskrétnejšie solárne bunky, ktoré <b>integruje</b> priamo do vysúvacej strechy nad korbou. Jej fungovanie si môžete pozrieť na autentickom videu nižšie.</p>
      <figure>
        <iframe data-src="https://twitter.com/MattLondre/status/1197803991104552960?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Tesla Cybertruck príde medzi nás až<b> koncom roka 2021</b>. Pôjde navyše iba o dve lacnejšie verzie. Dvoch drahších a teda aj lepšie vybavených sa dočkáme zhruba o rok neskôr, <a href="https://electrek.co/2019/11/21/tesla-cybertruck-electric-pickup-range-price/">informuje</a> <i>Electrek</i>.</p>
    </article>
  </body>
</html>