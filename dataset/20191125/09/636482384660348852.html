<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/o-asistenta-medicala-s-a-apucat-de-striptease-din-cauza-saraciei-cati-bani-castiga-acum-pe-noapte-20098944"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T09:32:28+00:00"/>
    <meta property="og:title" content="O asistentă medicală s-a apucat de striptease din cauza sărăciei. Câți bani câștigă acum, pe noapte"/>
    <meta property="og:description" content="O tânără, care este studentă la Medicină, s-a apucat de striptease din cauza sărăciei. Focoasa blondă a povestit în cadrul unui interviu că mama ei a fost"/>
  </head>
  <body>
    <article>
      <h1>O asistentă medicală s-a apucat de striptease din cauza sărăciei. Câți bani câștigă acum, pe noapte</h1>
      <address><time datetime="2019-11-25T09:32:28+00:00">25 Nov 2019, 09:32</time> by <a rel="author">Alice Zotta</a></address>
      <p>
        <b>O tânără, care este studentă la Medicină, s-a apucat de striptease din cauza sărăciei. Focoasa blondă a povestit în cadrul unui interviu că mama ei a fost cea care a sfătuit-o să înceapă să se dezbrace pentru bani. În prezent, suma pe care o câștigă pe noapte este cât salariul unui politician român.</b>
      </p>
      <h3>O asistentă medicală s-a apucat de striptease din cauza sărăciei</h3>
      <p>Ellen, cunoscută și sub numele de Sexy Samaritan, are 24 de ani și este din orașul englez Brighton. Fosta asistentă medicală a început să facă striptease ca să poată să își plătească studiile și câștigă mai bine decât fostele ei colege de la facultate care au un loc de muncă. Blondă ,cu ochi albaștri, pătrunzători și un trup de zeiță, tânăra dansează la bară într-un club de noapte, iar atunci când nu e pe scenă, ea predă lecții de dans la bară și a mărturisit că iubește să facă acest lucru.</p>
      <p>
        <i>
          <b>“Mama mea a auzit la radio că mulți studenți de la Medicină își plătesc datoriile în felul acesta. Ea m-a întrebat dacă vreau să mă apuc de striptease.</b>
        </i>
      </p>
      <p><i><b>Ador să fac striptease! Mă simt mai încrezătoare în mine și am mai mulți bani în conturi. Când eram doar o simplă asistentă medicală, nu reușeam să strâng nimic. Dansul la bară mi-a schimbat viața</b><b>”</b></i>, a povestit Ellen în cadrul unui interviu oferit pentru <b>BBC</b>, relatează jurnaliștii de la <b><a href="https://www.birminghammail.co.uk/all-about/bbc">birminghammail.co.uk</a></b>.</p>
      <p>Ellen câștigă pe noapte câte 2.500 de lire sterline (13.919 de lei) pentru prestațiile sale, iar o parte din bani i-a folosit ca să își plătească studiile, dar a investit mult în imaginea ei. Transformată într-o bombă-sexy, ea și-a cunoscut soțul în timp ce muncea.</p>
      <p><i><b>“Am încredere în ea 100%! Am cunoscut-o în timp ce dansa în club și nu aș putea să o judec. Nu vreau să îi spun să se lase, pentru că îi place și se simte bine făcând asta”</b></i>, a declarat soțul lui Ellen, conform sursei citată mai sus.</p>
      <p><i><b>“Mulți cred că suntem niște prostituate cu boli venerice, care ne culcăm cu soții altora. Unii oameni cred că acest job este pentru cine nu poate face nimic altceva. De fapt, suntem doar femei normale care își doresc să câștige bani frumoși. Oamenii spun că nu sunt feministă pentru că mă dezbrac, dar tot ce fac este să-mi plătesc chiria și necesitățile. Nu sunt prostituată, nu fac nimic greșit”</b></i>, a mai mărturisit dansatoarea.</p>
    </article>
  </body>
</html>