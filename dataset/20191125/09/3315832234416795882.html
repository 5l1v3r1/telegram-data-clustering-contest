<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/c27cf5e397c46816/fotbalistului-anului-2019.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-25T09:01:50+00:00"/>
    <meta property="og:title" content="Fotbalistului anului 2019"/>
    <meta property="og:description" content="Artur Ioniță a fost desemnat cel mai bun fotbalist moldovean al anului 2019. Mijlocașul formației italiene Cagliari (Serie A) a câștigat acest trofeu pentru a doua oară (prima dată în 2014)."/>
  </head>
  <body>
    <article>
      <h1>Fotbalistului anului 2019</h1>
      <address><time datetime="2019-11-25T09:01:50+00:00">25 Nov 2019, 09:01</time> by <a rel="author">Jurnal.md</a></address>
      <p>
        <b>Artur Ioniță a fost desemnat cel mai bun fotbalist moldovean al anului 2019. Mijlocașul formației italiene Cagliari (Serie A) a câștigat acest trofeu pentru a doua oară (prima dată în 2014).</b>
      </p>
      <p>Artur Ioniță s-a născut pe 17 august 1990, la Chișinău. Acesta joacă de 6 ani în unul dintre cele mai tari campionate de fotbal din lume, Serie A, Italia. Ioniță s-a format ca junior la Zimbru Chișinău, însă în Moldova s-a remarcat în mod special la Iskra Rîbnița, echipă de la care a ajuns la Naționala Moldovei, apoi s-a transferat în Elveția, la Aarau.</p>
      <p>În 2014 internaționalul moldovean a ajuns în Serie A, la Hellas Verona, de unde doi ani mai târziu trece la Cagliari pentru fabuloasa sumă de 4,5 milioane de euro, cifră record pentru fotbalul moldovenesc.</p>
      <p>Artur Ioniță a lipsit de la Gala Fotbalului, el având programat meci în campionatul Italiei, contra formației Lecce. Anunțat titular, acesta n-a jucat pentru că partida a fost amânată din cauza condițiilor meteo nefavorabile.</p>
      <p>Ioniță a câștigat detașat titlul de ”Fotbalistul moldovean al anului 2019”, devansându-i în top pe Veaceslav Posmac, clasat al doilea și Cătălin Carp, locul 3. La sondajul realizat de FMF au participat antrenori și experți din fotbalul nostru.</p>
    </article>
  </body>
</html>