<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/xpg-spectrix-s40g-rgb-ssd-simdi-stoklarda_85194.html"/>
    <meta property="og:site_name" content="CHIP Online"/>
    <meta property="article:published_time" content="2019-11-25T09:00:00+00:00"/>
    <meta property="og:title" content="XPG SPECTRIX S40G RGB SSD Şimdi Stoklarda"/>
    <meta property="og:description" content="ADATA Technology, XPG SPECTRIX S40G RGB SSD modelini ülkemizde satışa sundu."/>
  </head>
  <body>
    <article>
      <h1>XPG SPECTRIX S40G RGB SSD Şimdi Stoklarda</h1>
      <h2>ADATA Technology, XPG SPECTRIX S40G RGB SSD modelini ülkemizde satışa sundu.</h2>
      <address><time datetime="2019-11-25T09:00:00+00:00">25 Nov 2019, 09:00</time> by <a rel="author">CHIP Online</a></address>
      <p>Dünyanın önde gelen yüksek performanslı DRAM modülü, NAND Flash depolama birimleri ve mobil aksesuar üreticilerinden biri olan ADATA Technology, Mayıs ayında duyurusunu yaptığı <b>XPG SPECTRIX S40G</b> RGB SSD modelini ülkemizde satışa sundu. Marka, saniyede 3500MB'a kadar okuma ve 3000MB'a kadar yazma hızı sunabilen S40G'nin yüksek performansı, RGB aydınlatması ve avantajlı fiyatıyla oyuncuların beğenisini kazanmayı hedefliyor.</p>
      <p>
        <b>Baş Döndüren Okuma/Yazma Hızı</b>
      </p>
      <p>SPECTRIX S40G oyunculara mümkün olan en yüksek veri aktarım hızlarını sunarak, daha kısa yükleme süreleriyle oyun deneyimini geliştirmeyi hedefliyor. NVMe protokolünü destekleyen ürün, PCIe Gen3x4 arabiriminin potansiyelini sonuna kadar kullanarak <b>saniyede 3500MB</b>'a varan okuma hızlarına ulaşabiliyor. <b>S40G</b>'nin<b> </b>yazma hızı ise modelin kapasitesine göre <b>1200MB/s</b> ila <b>3000MB/s</b> arasında değişiyor.</p>
      <p>Yüksek performansını şık bir tasarım ve RGB aydınlatma ile destekleyen ürün, kullanıcılara hayallerindeki sistemi kurma imkânı veriyor. Kullanıcılar S40G'nin renklerini ve aydınlatma efektlerini XPG RGB kontrol yazılımı veya ASUS, Gigabyte, MSI ve ASRock marka anakartlar ile birlikte gelen yazılımlar ile arzu ettikleri gibi değiştirebiliyorlar.</p>
      <p>
        <b>Uzun Kullanım Ömrü</b>
      </p>
      <p>Sıkı kontrollerden geçen 3D NAND Flash yongalarla üretilen <b>XPG S40G</b>, 2 milyon saat hatalar arası ortalama süre değerine sahip. Ayrıca ürün sahip olduğu LDPC (Düşük Yoğunluklu Eşlik Kontrolü) hata düzeltme kodu teknolojisi sayesinde geniş bir aralıktaki muhtemel hataları saptayıp düzeltebiliyor. Bu sayede ürün kullanıcılarına hem sorunsuz veri transferi hem de uzun kullanım ömrü sunuyor. Ülkemizde 256GB, 512GB ve 1TB olarak üç farklı kapasite seçeneğiyle piyasaya çıkan ürünün bazı teknik özellikleri ise şöyle:</p>
      <ul>
        <li>S40G<b> 256GB</b>: <b>Okuma</b>: 3500MB/s <b>Yazma</b>: 1200MB/s, <b>TBW</b>: 160TB</li>
        <li>S40G<b> 512GB</b>: <b>Okuma</b>: 3500MB/s <b>Yazma</b>: 1900MB/s, <b>TBW</b>: 320TB</li>
        <li>S40G<b> 1TB</b>: <b>Okuma</b>: 3500MB/s <b>Yazma</b>: 1900MB/s, <b>TBW</b>: 640TB</li>
      </ul>
      <p>SPECTRIX S40G'nin <b>256GB</b>'lık modelini <b>326TL</b>'den, <b>512GB</b>'lık modelini <b>506TL</b>'den başlayan fiyatlarla önde gelen çevrimiçi mağazalardan satın almak mümkün. Ürünün <b>1TB</b> kapasiteli modeline ise <b>999TL</b>'den başlayan fiyatlarla sahip olunabiliyor. XPG SPECTRIX S40G SSD hakkında daha fazla bilgi edinmek için <a href="https://www.chip.com.tr/redir/?url=https%3A%2F%2Fwww.xpg.com%2Ftr%2Ffeature%2F610%2F">https://www.xpg.com/tr/feature/610/</a> adresini ziyaret edebilirsiniz.</p>
    </article>
  </body>
</html>