<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/tafelspicc/20191125-termeszetes-alapanyagok-megfazas-ellen.html"/>
    <meta property="og:site_name" content="Origo"/>
    <meta property="article:published_time" content="2019-11-25T09:20:00+00:00"/>
    <meta property="og:title" content="Megfázott? Próbálja ki ezt az öt természetes alapanyagot"/>
    <meta property="og:description" content="A csípőspaprika és a gyömbér egy igazi aduász."/>
  </head>
  <body>
    <article>
      <h1>Megfázott? Próbálja ki ezt az öt természetes alapanyagot</h1>
      <address><time datetime="2019-11-25T09:20:00+00:00">25 Nov 2019, 09:20</time> by <a rel="author">Táfelspicc</a></address>
      <p>
        <b>A megfázás bizony nem kellemes: köhögünk, tüsszögünk, fújjuk az orrunkat és egész nap enerváltnak érezzük magunkat. A betegszabadságot bizony nem szabad félvállról venni, de néha egyszerűen arra sincs erőnk, hogy elmenjünk a gyógyszertárba. Azonban itt van öt természetes alapanyag, amelyre nagymamáink még a mai napig esküsznek megfázás ellen. Sőt, ezek ott rejtőznek a konyhába, így messzire sem kell mennünk értük. Képesek enyhülést hozni, így legalább annyira összeszedhetjük magunkat, hogy elcsoszogjunk a gyógyszertárba vagy az orvoshoz.</b>
      </p>
      <p>Az <a href="https://www.food.news/2019-11-22-6-remedies-for-cold-and-flu-symptoms.html">egyik ilyen</a> a fokhagyma. A benne lévő allicin nevű vegyület antimikrobális, így segíthet enyhíteni a megfázás tüneteit. Sőt, a <a href="https://www.cochranelibrary.com/cdsr/doi/10.1002/14651858.CD006206.pub4/epdf/full">Cochrane Library</a> kutatás szerint teljesen meg is szüntetheti. </p>
      <p>
        <mark>A másik alapanyag szintén nem lesz meglepő számunkra. Ez a méz.</mark>
      </p>
      <p>Noha nem egy erős gyógymódról van szó, antibakteriális és antimikrobális tulajdonságokkal is bír. Jót tesz a toroknak, köhögés ellen tejben szokták elkeverni.</p>
      <figure>
        <img src="https://cdn.nwmgroups.hu/s/img/i/1910/20191021gyomber-tea.jpg?w=645&amp;h=430"/>
        <figcaption>
          <cite>Forrás: Shutterstock</cite>
        </figcaption>
      </figure>
      <p>A csípőspaprika egy igazi aduász, mert a kapszaicin nevű vegyületnek köszönhetően, amely a csípős ízért felelős, segíthet kitisztítani az orrüregeket. A gyömbért már évszázadok óta használják különböző egészségügyi előnyei miatt.</p>
      <aside>A friss gyömbérből készült tea enyhítheti a köhögést és a torokfájást.</aside>
      <p>A sóval összekevert melegvíz tökéletes torokfertőtlenítő. Természetesen nem kell meginni, elég gargarizálni vele. A házi gyógymódok mellett azonban mindenképp keressük fel kezelőorvosunkat, hiszen ezek nem helyettesítik a gyógyszereket.</p>
      <related>
        <h4>TOVÁBBI ÉRDEKES CIKKEK, RECEPTEK AZ ORIGO GASZTROROVATÁBAN:</h4>
        <a href="https://www.origo.hu/tafelspicc/index.html"/>
        <a href="https://www.origo.hu/tafelspicc/20191115-vajtokleves-fuszeres-csicseriborsoval.html"/>
        <a href="https://www.origo.hu/tafelspicc/20191115-pink-kedvenc-etele.html"/>
        <a href="https://www.origo.hu/tafelspicc/20191119-cukrok-edesitoszerek-interju.html"/>
      </related>
    </article>
  </body>
</html>