<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/patarimai/laikrodis---namu-interjero-puosmena-1752551/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-25T09:56:00+00:00"/>
    <meta property="og:title" content="Laikrodis – namų interjero puošmena"/>
    <meta property="og:description" content="Reklama"/>
  </head>
  <body>
    <article>
      <h1>Laikrodis – namų interjero puošmena</h1>
      <address><time datetime="2019-11-25T09:56:00+00:00">25 Nov 2019, 09:56</time> by <a rel="author">NIC pranešimas spaudai</a></address>
      <p>Reklama</p>
      <p>
        <b>Interjerą sudaro ne tik spalvos, baldai ar apšvietimas, tačiau ir smulkios interjero detalės, kurios išpildo visumą bei sukuria vientisumo pojūtį. Vienas iš darnaus interjero akcentų - tinkamai parinktas laikrodis, kuris gali atlikti net dūmų detektoriaus funkciją.</b>
      </p>
      <p>Apie laikrodžių dizaino tendencijas pasakoja Namų idėjų centro NIC atstovas bei pataria kaip išsirinkti estetišką ir praktišką namų erdvės puošmeną.</p>
      <p>„Kaip ir renkantis kiekvieną interjero detalę, ne išimtis ir su laikrodžiais, pirmiausiai verta apžvelgti jau esamus interjero sprendimus. Laikrodis turėtų derėti prie interjere jau esančių detalių, jas papildant ar sukuriant stilingą kontrastą. Galima derinti prie sienų, užuolaidų, esamų baldų ir pan.“, - pasakojo N. Urbonavičius.</p>
      <p>Kiekvienas interjeras skiriasi savo išpildymu. Turbūt neįmanoma rasti identiškų erdvių, nes kiekvieną iš jų išbaigia žmogaus būtis, atnešanti įvairių, unikalumą sukuriančių smulkių detalių. Nors kiekvienas sprendimas – išskirtinis, egzistuoja tam tikros stilistikos kryptys, kuriomis remiantis kuriamos erdvės. Atsižvelgiant į jas galima rinktis ir laikrodžius.</p>
      <p>
        <b>Vintažinis stilius</b>
      </p>
      <p>Reklama</p>
      <p>Vintažinis stilius savyje harmoningai sujungia praeities estetiką ir šiltus prisiminimus iš vaikystės. Vintažiniame stiliuje vyrauja šviesios spalvos bei tradiciniai dekoravimo elementai. Tokios stilistikos laikrodis namams suteiks rafinuotą žaismingumą. Erdves puošiant šios stilistikos elementais, esminis dalykas yra laikotarpis, iš kurio daiktai yra kilę.</p>
      <p>
        <b>Skandinaviškas stilius</b>
      </p>
      <p>Skandinaviško stiliaus dekoracijos geriausiai dera skandinaviškame interjere. Patogu, nes šis  stilius vis dar vyrauja daugelio lietuvių namuose. Skandinaviško stiliaus skiriamieji ženklai – šviesios, baltos spalvos, šilti audiniai, natūralaus medžio elementai bei jaukus apšvietimas. Visus šiuos stilistikos bruožus galima pritaikyti ir renkantis tinkamiausią laikrodį.</p>
      <p>
        <b>Romantiškas ir klasikinis stiliai</b>
      </p>
      <p>Šie stiliai raiškiausiai atsiskleidžia per spalvas ir medžiagiškumą. Romantiškame stiliuje dominuoja žydra, rožinė, balta spalvos. Klasikinį dekoravimo stilių pirmiausiai pažymi žalia, raudona ir aukso spalvos. Čia puikiai tiks mediniai laikrodžiai. Medis – išskirtinė medžiaga dekoravime, į namus atnešanti dalelę gamtos, jaukumo. Kuriant šiltą interjerą verta įkomponuoti natūralia medžio tekstūra padabintas detales.</p>
      <p>
        <b>Kaimiškas stilius</b>
      </p>
      <p>Reklama</p>
      <p>Išgirdus sąvoką kaimiškas stilius, pirma vaizduotėje iškylanti mintis – tradicijos. Šis, tradicijomis dvelkiantis stilius gali apjungti tautosaką, lietuvių kultūrines, istorines vertybes. Šiame dekoravime vyrauja grubūs paviršiai, rudi atspalviai, senoviniai daiktai, papuošimai. Be abejonės, senoviniai papuošimai - neatskiriami nuo rankų darbo gaminių. Tokiame interjere laikrodis gali būti antikvarinis. Kaimiškas stilius asocijuojasi su stambiomis proporcijomis, todėl derėtų masyvesnis laikrodis.</p>
      <p>
        <b>Modernus, futuristinis stiliai</b>
      </p>
      <p>Modernaus stiliaus palydovas – fantazija. Viskas priklauso nuo išmonės. Tai stilius, kuris reikalauja netradicinių, stebinančių sprendimų. Vyrauja ryškios, metalo spalvos. Tokio stiliaus laikrodžiai gali susidaryti iš medinių lentelių priklijuotų ant sienos fragmentų, prie sienos priklijuotų lapelių, padabintų papuošimais ar net plastmasės. Naujausių kolekcijų laikrodžiai pasižymi paprastomis geometrinėmis formomis, kurioms suteiktas estetinis ramumas leidžia natūraliai įsilieti į mūsų gyvenamąją aplinką.</p>
      <p>
        <b>Prabangus stilius</b>
      </p>
      <p>Prabangus stilius kažkuo primena klasikinį stilių. Dominuoja tamsūs atspalviai, rafinuoti, blizgūs paviršiai. Prabangiame stiliuje vyrauja purpurinė, violetinė, bordo spalvos. Laikrodžiai priskiriami šiam stiliui, pasižymi savo kompleksiškumu.</p>
      <p>Dekoravimo stilius gali atitikti esamą namų interjerą, arba priešingai, su juo sudaryti kontrastą. “Nereikia to bijoti. Kontrastas taip pat turi savo žavesio. Svarbu priderinti spalvinę gamą, tarkime, mėlyną su turkio spalva, žalią su raudona spalva”, - pasakojo N. Urbonavičius.</p>
      <p>Reklama</p>
      <p>
        <b>Daugiafunkciniai laikrodžiai</b>
      </p>
      <p>Šiuolaikinis dinamiškas gyvenimo būdas reikalauja ir dinamiškos aplinkos. Baldai ar aksesuarai nebegali būti vien interjero elementai, jiems keliamas reikalavimas būti gyvenimo būdo ramsčiu. Plintant šiam suvokimui, į rinką veržte veržiasi daugiafunkciniai ir išmanūs sprendimai.</p>
      <p>Šiais laikais elementarus šviestuvas tampa mobiliųjų telefonų krovikliu, garso kolonėle, gėlių vaza ar net gėrimų šaldikliu, o sieninis laikrodis gali būti su integruotu dūmų detektoriumi.</p>
      <p>
        <b>Ryškios spalvos</b>
      </p>
      <p>Spalvos yra šių metų didžiausia naujovė. “Drąsios spalvos namų erdves keičia neatpažįstamai, todėl namų akcentu gali patapti ryškių spalvų laikrodis”, - patarė Nerijus Urbonavičius, pridurdamas jog renkantis laikrodį - verta pagalvoti apie tai, kurioje erdvėje jis bus integruojamas: virtuvėje, miegamajame ar svetainėje.</p>
      <p>Laikrodis gali patapti ir kalėdinio periodo puošmena. Pasak specialisto, šį namų dekoro elementą galima papildyti smulkiomis detalėmis, tokiomis kaip šalimais pakabinta eglės šakelė ar minimalistinis žaisliukas. Galima vadovautis ir modernaus ar futuristinio stiliaus logika: simbolinę eglutę šalimais laikrodžio padaryti iš medinių lentelių priklijuotų ant sienos.</p>
      <p>Reklama</p>
      <p>
        <b>Derinti su apšvietimu</b>
      </p>
      <p>Apšvietimas namuose jau patapo nebe praktiniu reiškiniu, o menu. Atsiranda vis įdomesnių pritaikymų. Produktų dydžiai pastebimai mažėja, o technologija diktuoja minimalistinį dizainą. Atsiranda plastiškumas, apšvietimas dalyvauja interjero formų, spalvų žaisme. Renkantis laikrodį jį galima derinti su apšvietimu, kuris tik paryškintų šio interjero elemento žavesį.</p>
      <p>“Prieš skubant įsigyti laikrodį, sustokite. Pirmiausiai, ramiai apžvelkite ir įvertinkite esamą savo namų interjerą. Atkreipkite dėmesį į elementus, kurie jus džiugina, pajauskite visumą”, - pasakojimą užbaigė Namų idėjų centro NIC atstovas.</p>
      <p><b>Išsamesnės informacijos teirautis: </b>Namų idėjų centro<b> </b>„NIC“ atstovas Nerijus Urbonavičius, tel.+370 656 92362, el.p. nerijus.urbonavicius@nicentras.lt, www.nicentras.lt</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ekonomika/it/ismaniuju-laikrodziu-evoliucija-nuo-dzeimso-bondo-iki-aukso-amziaus/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuvos-naujienos/gyvensime-ziemos-laiko-ritmu-1590229/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/jeigu-laikrodziai-rodo-blogai-kaltas-palydovas-1466835/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/pirmosios-pasaulyje-naujienu-agenturos-ikurejo-laikrodis-parduotas-uz-daugiau-kaip-3-milijonus-doleriu-1462702/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/is-bendrabucio-kambario-pavoge-14-laikrodziu-1334484/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/sveicaru-firma-gamins-laikrodzius-su-napoleono-plauku-fragmentais-1274307/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/laikrodziu-evoliucija-ar-ismanieji-laikrodziai-kelia-gresme-ju-pirmtakams-1249924/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/naujas-poziuris-i-laikrodi-uzuosk-laika-1139087/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>