<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/futball/2019/11/25/fehervar_fc_videoton_vidi_marko_nikolics/"/>
    <meta property="og:site_name" content="Index.hu"/>
    <meta property="article:published_time" content="2019-11-25T09:58:00+00:00"/>
    <meta property="og:title" content="Kirúgta edzőjét a Fehérvár FC, de már meg is van az új tréner"/>
    <meta property="og:description" content="Marko Nikoliccsal hétfőn szerződést bontott a futballklub, egy korábbi edző tér vissza."/>
  </head>
  <body>
    <article>
      <h1>Kirúgta edzőjét a Fehérvár FC, de már meg is van az új tréner</h1>
      <address><time datetime="2019-11-25T09:58:00+00:00">25 Nov 2019, 09:58</time> by <a rel="author" href="https://index.hu/szerzo/joo_gabor" target="_blank">Joó Gábor</a></address>
      <p>"A MOL Fehérvár FC a mai napon szerződést bontott Marko Nikolics vezetőedzővel. Köszönjük a klubért végzett munkáját, további pályafutásához sok sikert kívánunk!" - adott ki <a href="https://www.molfehervarfc.hu/2019/11/25/kozlemeny20191125.html">tömör közleményt</a> hétfő délelőtt a Fehérvár FC.</p>
      <p>Néhány órával ez után az egyesület már <a href="https://www.molfehervarfc.hu/2019/11/25/kozlemeny201911251.html">be is jelentette</a> az utódot, Joan Carrillo, a 2014-15-ös, bajnoki címmel zárult szezon vezetőedzője tér vissza a kispadra.</p>
      <p>A csapat a hétvégén 3-1-re kikapott hazai pályán a Felcsúttól, ezzel visszaesett a harmadik helyre a futballbajnokságban a Fradi és a Mezőkövesd mögé, három pontra az FTC-től, amely eggyel kevesebb meccset játszott.</p>
      <p>A 40 éves Nikolics 2017 nyarán vette át az irányítást, miután bajnokságot és kupát nyert a Partizan Belgráddal. Első szezonjában a Fehérvárral is bajnok lett, majd tavaly ősszel bejutottak az Európa Ligába, idén tavasszal pedig Magyar Kupát nyertek.</p>
      <p>A jelenlegi bajnokságban 8 győzelem mellett két iksszel és három vereséggel áll a Fehérvár, de utóbbi hét meccséből csak kettőt nyert meg, a vezetőség úgy gondolhatta, váltásra van szükség.</p>
      <p>Carrillo 2011 és 2014 között másodedzőként, majd a 2014-15-ös évadban vezetőedzőként dolgozott a Fehérvárnál, és bajnoki címmel távozott. </p>
    </article>
  </body>
</html>