<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/nieuws/artikel/4933216/t-mobile-vs-datalek-miljoen-klanten-prepaid"/>
    <meta property="og:site_name" content="Bright.nl"/>
    <meta property="article:published_time" content="2019-11-25T09:32:17+00:00"/>
    <meta property="og:title" content="Datalek treft miljoen klanten T-Mobile in Verenigde Staten"/>
    <meta property="og:description" content="De data van een miljoen klanten van de Amerikaanse tak van T-Mobile is gelekt naar &quot;een kwaadaardige partij&quot;."/>
  </head>
  <body>
    <article>
      <h6 class="kicker">T-Mobile prepaid</h6>
      <h1>Datalek treft miljoen klanten T-Mobile in Verenigde Staten</h1>
      <address>
        <time datetime="2019-11-25T09:32:17+00:00">25 Nov 2019, 09:32</time>
      </address>
      <p>
        <b>De data van een miljoen klanten van de Amerikaanse tak van T-Mobile is gelekt naar "een kwaadaardige partij".</b>
      </p>
      <p>Het gaat om namen, adressen, telefoonnummers en gegevens over het abonnement van de klanten, waar een 'kwaadaardige' partij inzage in heeft gehad. Volgens <a href="https://www.t-mobile.com/customers/6305378822">T-Mobile</a> zijn er geen financiële gegevens buitgemaakt.  </p>
      <p>De hack trof zo'n 1,5 procent van het klantenbestand van T-Mobile, specifiek mensen die een prepaid abonnement hadden afgesloten. Gegevens over de invulling van abonnementen vallen in de Verenigde Staten onder de privacywetgeving, en T-Mobile heeft het lek dan ook bij telecomwaakhond FCC gemeld.</p>
      <p>T-Mobile heeft getroffen klanten gevraagd om tweestapsverificatie in te stellen op hun smartphones. Een jaar geleden werd de Amerikaanse tak van het bedrijf ook al getroffen door een datalek, waarbij de informatie van twee miljoen klanten op straat kwam te liggen.</p>
      <h3>We hebben 'm: de Samsung Galaxy Fold!</h3>
      <figure>
        <iframe src="https://www.youtube.com/embed/V-Tw5Lp623k" width="854" height="480" data-service="Youtube" scrolling="no"/>
      </figure>
      <p>
        <b><a href="https://bit.ly/brighttv">Volg Bright op YouTube</a> voor meer tech-video's.</b>
      </p>
    </article>
  </body>
</html>