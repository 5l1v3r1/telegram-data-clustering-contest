<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/v_lisi_na_pustomytivshchyni_natrapyly_na_nebezpechnu_znahidku_331579.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T09:48:00+00:00"/>
    <meta property="og:title" content="У лісі на Пустомитівщині натрапили на небезпечну знахідку"/>
    <meta property="og:description" content="Як повідомили у прес-службі ДСНС Львівської області, 24 листопада о 10:04 до Служби порятунку &quot;101&quot; надійшло повідомлення, що в лісі на відстані 2,5 км від житлових будинків с. Верхня Білка Пустомитівського району виявлено предмет ззовні схожий на артилерійський снаряд часів Другої світової війни."/>
  </head>
  <body>
    <article>
      <h1>У лісі на Пустомитівщині натрапили на небезпечну знахідку</h1>
      <h2>Як повідомили у прес-службі ДСНС Львівської області, 24 листопада о 10:04 до Служби порятунку "101" надійшло повідомлення, що в лісі на відстані 2,5 км від житлових будинків с. Верхня Білка Пустомитівського району виявлено предмет ззовні схожий на артилерійський снаряд часів Другої світової війни.</h2>
      <address>
        <time datetime="2019-11-25T09:48:00+00:00">25 Nov 2019, 09:48</time>
      </address>
      <figure>
        <img src="https://galinfo.com.ua/media/gallery/intxt/p/i/piroteh.jpg"/>
      </figure>
      <p>За фактом виявлення боєприпасу повідомлено правоохоронні органи та подано заявку до 2-го спеціального центру швидкого реагування ДСНС України на вилучення та знищення.</p>
      <p>Головне управління ДСНС України у Львівській області нагадує, що боєприпаси часів війни, незважаючи на розміри та значний вік, вкрай небезпечні.</p>
      <p>Натрапити на них можна в різних місцях. Тому, в таких випадках необхідно бути вкрай обережними, в жодному разі не чіпати предмет, схожий на боєприпас, а тим паче, не намагатися його вилучити та перенести. Про знахідку необхідно терміново повідомити місцеві органи влади або Службу порятунку за номером "101".</p>
    </article>
  </body>
</html>