<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474526-nowicka-lewica-nie-pozwoli-odwolac-biejat"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T09:36:33+00:00"/>
    <meta property="og:title" content="Szykuje się starcie o komisję rodziny? Nowicka: Lewica zrobi wszystko, żeby prezes Kaczyński nie odwołał Magdaleny Biejat"/>
    <meta property="og:description" content="&quot;Byłby to wielki skandal, gdyby ze względu na poglądy szef konkurencyjnej partii pozwalał sobie, żeby kogoś dyskwalifikować z funkcji już po ustaleniach&quot; - mówiła o ewentualnym odwołaniu Magdaleny Biejat posłanka Le..."/>
  </head>
  <body>
    <article>
      <h1>Szykuje się starcie o komisję rodziny? Nowicka: Lewica zrobi wszystko, żeby prezes Kaczyński nie odwołał Magdaleny Biejat</h1>
      <address><time datetime="2019-11-25T09:36:33+00:00">25 Nov 2019, 09:36</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Wanda Nowicka z Lewicy w rozmowie z portalem Gazeta.pl stwierdziła, że Lewica zrobi wszystko, aby PiS nie udało się odwołać Magdaleny Biejat ze stanowiska szefowej sejmowej komisji ds. rodziny. To odpowiedź na wypowiedź Jarosława Kaczyńskiego, że sprawa Biejat zostanie „rozwiązana”.</b>
      </p>
      <p>CZYTAJ TAKŻE: <a href="https://wpolityce.pl/polityka/474500-wazna-deklaracja-prezesa-pis-dot-magdaleny-biejat">Ważna deklaracja prezesa PiS! Biejat przestanie być szefową komisji rodziny? „Ta sprawa wkrótce zostanie rozwiązana”</a></p>
      <p>
        <a href="https://wpolityce.pl/polityka/474414-biejat-powinno-sie-umozliwic-homoseksualistom-adopcje">Taką „rodzinę” będzie promować na posiedzeniach komisji? Biejat: Powinno się umożliwić homoseksualistom adopcję dzieci</a>
      </p>
      <blockquote>Ta sprawa wkrótce zostanie rozwiązana. Nie chcę wchodzić w szczegóły, ale tak jak w życiu, także w polityce zdarzają się różne zwroty akcji</blockquote>
      <p>— mówił Jarosław Kaczyński, odnosząc się do Magdaleny Biejat na stanowisku przewodniczącej sejmowej Komisji Polityki Społecznej i Rodziny.</p>
      <blockquote>Jak wiadomo, Jarosław Kaczyński czyni wiele obietnic, wiele z nich rzuca na wiatr. (…) Poza tym Lewica zrobi wszystko, jeżeli Kaczyński rzeczywiście będzie chciał wprowadzić tę decyzję w życie. Będziemy protestować i robić wszystko, aby do tego nie doszło. Byłby to wielki skandal, gdyby ze względu na poglądy szef konkurencyjnej partii pozwalał sobie, żeby kogoś dyskwalifikować z funkcji już po ustaleniach</blockquote>
      <p>— mówiła Nowicka. Zaatakowała też personalnie prezesa PiS.</p>
      <blockquote>On to mówi to w kontekście rodziny w sytuacji, gdy wiadomo, jak wygląda jego rodzina w sytuacji, gdy Magda Biejat jest matką dwójki małych dzieci i jest osobą jak najbardziej prorodzinną</blockquote>
      <p>— stwierdziła.</p>
      <blockquote>Pani prezesie pan ma swoje poglądy, inni posłowie mają swoje poglądy. Nie pana rolą jest wyznaczanie standardów co do poglądów i nie pana rolą jest, by rozdawać urzędy czy funkcje polityczne według czyichś poglądów</blockquote>
      <p>— dodała.</p>
      <p>as/wiadomosci.gazeta.pl</p>
    </article>
  </body>
</html>