<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/galatasarayin-club-brugge-maci-eksikleri"/>
    <meta property="og:site_name" content="CNN Türk"/>
    <meta property="article:published_time" content="2019-11-25T09:43:02+00:00"/>
    <meta property="og:title" content="Galatasaray'ın Club Brugge maçı eksikleri"/>
    <meta property="og:description" content="Galatasaray, UEFA Şampiyonlar Ligi A Grubu 5...."/>
  </head>
  <body>
    <article>
      <h1>Galatasaray'ın Club Brugge maçı eksikleri</h1>
      <h2>Galatasaray, UEFA Şampiyonlar Ligi A Grubu 5. hafta maçında yarın Belçika'nın Club Brugge ekibini konuk edecek.</h2>
      <address>
        <time datetime="2019-11-25T09:43:02+00:00">25 Nov 2019, 09:43</time>
      </address>
      <p>Türk Telekom Stadı'nda saat 20.55'te başlayacak müsabakayı Slovak hakem Ivan Kruzliak yönetecek. Maç, beIN Sports 1 kanalından naklen yayımlanacak.</p>
      <p><a href="https://www.cnnturk.com/haberleri/galatasaray">Galatasaray</a>, bu sezon <a href="https://www.cnnturk.com/haberleri/sampiyonlar-ligi">Şampiyonlar Ligi</a>'nde çıktığı 4 maçta bir beraberlik ve 3 mağlubiyet yaşadı. Grupta bir puanla son sırada yer alan Galatasaray'ın üst tura çıkma şansı bulunmuyor.</p>
      <p><a href="https://www.cnnturk.com/haberleri/club-brugge">Club Brugge</a> ise 2 beraberlik ve 2 mağlubiyet sonucunda topladığı iki puanla grupta üçüncü sırada yer alıyor.</p>
      <p>Sarı-kırmızılı takım, Belçika ekibiyle oynayacağı karşılaşmayı kazanarak <a href="https://www.cnnturk.com/haberleri/uefa">UEFA</a> Avrupa Ligi'ne kalma iddiasını sürdürmeye çalışacak.</p>
      <p>Grubun diğer maçında <a href="https://www.cnnturk.com/haberleri/real-madrid">Real Madrid</a>, gruptan çıkmayı garantileyen PSG'yi ağırlayacak.</p>
      <p>
        <b>Puan durumu</b>
      </p>
      <p>UEFA Şampiyonlar Ligi A Grubu'nda 5. hafta maçları öncesindeki puan durumu şöyle:</p>
      <table bordered="">
        <tr>
          <td> Takım</td>
          <td> O </td>
          <td> G </td>
          <td> B </td>
          <td> M </td>
          <td> A </td>
          <td> Y </td>
          <td> Av. </td>
          <td> p </td>
        </tr>
        <tr>
          <td> 1. PSG</td>
          <td> 4</td>
          <td> 4</td>
          <td> 0</td>
          <td> 0</td>
          <td> 10</td>
          <td> 0</td>
          <td> 10</td>
          <td> 12</td>
        </tr>
        <tr>
          <td> 2. Real Madrid</td>
          <td> 4</td>
          <td> 2</td>
          <td> 1</td>
          <td> 1</td>
          <td> 9</td>
          <td> 5</td>
          <td> 4</td>
          <td> 7</td>
        </tr>
        <tr>
          <td> 3. Club Brugge</td>
          <td> 4</td>
          <td> 0</td>
          <td> 2</td>
          <td> 2</td>
          <td> 2</td>
          <td> 8</td>
          <td> -6</td>
          <td> 2</td>
        </tr>
        <tr>
          <td> 4. Galatasaray</td>
          <td> 4</td>
          <td> 0</td>
          <td> 1</td>
          <td> 3</td>
          <td> 0</td>
          <td> 8</td>
          <td> -8</td>
          <td> 1</td>
        </tr>
      </table>
      <p>
        <b>Galatasaray'da 4 sakat, bir cezalı</b>
      </p>
      <p>Galatasaray'da 5 futbolcu sakatlık ve ceza nedeniyle yarınki müsabakada forma giyemeyecek.</p>
      <p>Sarı-kırmızılılarda sakatlıkları bulunan Radamel Falcao, Florin Andone, Christian Luyindama ve Şener Özbayraklı ile sarı kart cezalısı Steven Nzonzi maçın kadrosunda yer alamayacak.</p>
      <p>Uruguay Milli Takımı'ndan sakat dönen ve Süper Lig'de Medipol Başakşehir ile oynanan müsabakada görev yapamayan kaleci Fernando Muslera'nın yarın sahada yerini alması bekleniyor.</p>
      <p>
        <b>Gol atamayan tek takım</b>
      </p>
      <p>Galatasaray, Avrupa futbolunun kulüpler düzeyindeki en önemli organizasyonunda bu sezon gol sevinci yaşayamayan tek takım konumunda bulunuyor. </p>
      <p>Toplam 8 grupta 32 ekibin mücadele ettiği Şampiyonlar Ligi'nde 4. hafta maçlarının ardından Galatasaray hariç tüm takımlar en az 1 kez gol buldu.</p>
      <p>
        <b>Club Brugge'de Diagne kadroda yok</b>
      </p>
      <p>Club Brugge'ün sezon başında Galatasaray'dan kiraladığı Senegalli futbolcu Mbaye Diagne, müsabakada forma giymeyecek.</p>
      <p>Belçika ekibinin teknik heyeti, Senegalli futbolcuyu karşılaşmanın kamp kadrosuna almadı. Club Brugge'de ayrıca kırmızı kart cezalısı olan Ruud Vormer de maçta görev yapmayacak.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/okan-burukun-soyunma-odasi-konusmasi"/>
        <a href="https://www.cnnturk.com/spor/galatasaray-club-brugge-sampiyonlar-ligi-maci-ne-zaman-saat-kacta-hangi-kanalda"/>
        <a href="https://www.cnnturk.com/spor/futbol/mbaye-diagne-galatasaray-macinin-kadrosuna-alinmadi"/>
      </related>
    </article>
  </body>
</html>