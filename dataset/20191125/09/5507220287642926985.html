<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188976/"/>
    <meta property="og:site_name" content="Janam TV"/>
    <meta property="article:published_time" content="2019-11-25T09:44:16+00:00"/>
    <meta property="og:title" content="വയനാട് പ്രസ്സ് ക്ലബിലേയ്ക്ക് കമ്മ്യൂണിസ്റ്റ് ഭീകരരുടെ കത്ത്"/>
    <meta property="og:description" content="കല്‍പറ്റ: വയനാട് പ്രസ് ക്ലബിലേയ്ക്ക് വീണ്ടും കമ്മ്യൂണിസ്റ്റ് ഭീകരരുടെ കത്ത്. അട്ടപ്പാടിയില്‍ നിന്ന് പിടികൂടിയവരെ ഇപ്പോഴും പോലീസ് കസ്റ്റഡിയില്‍ വെച്ചതില്‍"/>
  </head>
  <body>
    <article>
      <h1>വയനാട് പ്രസ്സ് ക്ലബിലേയ്ക്ക് കമ്മ്യൂണിസ്റ്റ് ഭീകരരുടെ കത്ത്</h1>
      <address><time datetime="2019-11-25T09:44:16+00:00">25 Nov 2019, 09:44</time> by <a rel="author">Janam TV Web Desk</a></address>
      <p>കല്‍പറ്റ: വയനാട് പ്രസ് ക്ലബിലേയ്ക്ക് വീണ്ടും കമ്മ്യൂണിസ്റ്റ് ഭീകരരുടെ കത്ത്. അട്ടപ്പാടിയില്‍ നിന്ന് പിടികൂടിയവരെ ഇപ്പോഴും പോലീസ് കസ്റ്റഡിയില്‍ വെച്ചതില്‍ രാഷ്ട്രീയ ഇടപെടല്‍ ആവശ്യപ്പെട്ടാണ് കത്തയച്ചിരിക്കുന്നത്. കമ്മ്യൂണിസ്റ്റ് ഭീകര സംഘടനയുടെ നാടുകാണി ഏരിയാ കമ്മറ്റിയില്‍ നിന്നാണ് കത്ത് ലഭിച്ചത്.</p>
      <p>അട്ടപ്പാടിയില്‍ നിന്ന് പിടികൂടിയവരെ ഇപ്പോഴും പോലീസ് കസ്റ്റഡിയില്‍ വെച്ചിരിക്കുന്നുവെന്നും ഇതില്‍ മനുഷ്യാവകാശ പ്രവര്‍ത്തകരും രാഷ്ട്രീയ നേതൃത്വവും ഇടപെടണമെന്നുമാണ് കത്തില്‍ ആവശ്യപ്പെടുന്നത്. തിങ്കളാഴ്ച രാവിലെയാണ് കമ്മ്യൂണിസ്റ്റ് ഭീകരരുടെ പ്രതിഷേധക്കുറിപ്പ് തപാല്‍ മാര്‍ഗ്ഗം വയനാട് പ്രസ്സ് ക്ലബിലെത്തിയത്.</p>
      <p>അയോധ്യ വിധിക്കെതിരെയും അട്ടപ്പാടി ഏറ്റുമുട്ടലിനെതിരെയും ഇതിനു മുന്‍പ് വയനാട് പ്രസ്സ് ക്ലബില്‍ കത്ത് ലഭിച്ചിരുന്നു. കരുളായി ഏറ്റുമുട്ടലിനു ശേഷം കൊല്ലപ്പെട്ട കമ്മ്യൂണിസ്റ്റ് ഭീകര നേതാവ് അജിതയുടെ പേരിലാണ് സാധാരണ കുറിപ്പുകള്‍ പുറത്തിറങ്ങാറുള്ളത്. ഇത്തവണയും അജിതയുടെ പേരില്‍ തന്നെയാണ് കുറിപ്പ് ലഭിച്ചിരിക്കുന്നത്.</p>
    </article>
  </body>
</html>