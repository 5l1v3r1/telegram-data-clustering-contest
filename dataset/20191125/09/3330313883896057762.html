<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905124/den-bosch-voorzitter-schouten-alsof-hij-met-kalasjnikov-begon-te-schieten-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T09:03:00+00:00"/>
    <meta property="og:title" content="Schouten teleurgesteld: 'Dacht: als ik nou eens opsta en hem uit zijn stoel sla?'"/>
    <meta property="og:description" content="Het was een veelbesproken week voor FC Den Bosch-voorzitter Jan-Hein Schouten. De preses wilde vorige week bekend maken af te treden als voorzitter van de club uit Brabant, maar na alle commotie omtrent racisme bij de club komt hij terug op zijn beslissing. Het was zijn plan om per 1 februari te stoppen als voorzitter. &quot;Omdat het na vier jaar wel tijd is voor een nieuwe energie en omdat ik als subhoofdsponsor, aandeelhouder en voorzitter eigenlijk te veel petten op heb&quot;, aldus Schouten tegen het Brabants Dagblad. &quot;Sponsor en aandeelhouder wil ik blijven, als voorzitter wilde ik terug treden.&quot; Harde kern FC Den Bosch reageert: 'Er is iets gebeurd waar we niet trots op zijn' Den Bosch-voorzitter: 'Wij hebben geen boete nodig. Wij hebben hulp nodig' Den Bosch komt met volgende statement: club rest van seizoen in speciale shirts"/>
  </head>
  <body>
    <article>
      <h1>Schouten teleurgesteld: 'Dacht: als ik nou eens opsta en hem uit zijn stoel sla?'</h1>
      <address>
        <time datetime="2019-11-25T09:03:00+00:00">25 Nov 2019, 09:03</time>
      </address>
      <p>
        <b>Het was een veelbesproken week voor FC Den Bosch-voorzitter Jan-Hein Schouten. De preses wilde vorige week bekend maken af te treden als voorzitter van de club uit Brabant, maar na alle commotie omtrent racisme bij de club komt hij terug op zijn beslissing.</b>
      </p>
      <p>Het was zijn plan om per 1 februari te stoppen als voorzitter. "Omdat het na vier jaar wel tijd is voor een nieuwe energie en omdat ik als subhoofdsponsor, aandeelhouder en voorzitter eigenlijk te veel petten op heb", aldus Schouten tegen het <i>Brabants Dagblad</i>. "Sponsor en aandeelhouder wil ik blijven, als voorzitter wilde ik terug treden."</p>
      <p>Het liep alleen anders. Tijdens de wedstrijd tegen Excelsior werd Ahmad Mendes Moreira racistisch bejegend door een aantal Den Bosch-supporters, waarna Schouten zijn beslissing uitstelde. "Ik laat de club in deze storm niet achter. Dat kan niet. Natuurlijk staan de redenen om terug te treden nog overeind. En dat zal ik ook doen. Misschien aan het einde van het seizoen. Maar nu nog niet."</p>
      <p>Het was de bedoeling van Schouten om in de talkshow Pauw zijn verhaal te doen, maar daar kreeg hij van presentator Jeroen Pauw de mogelijkheid niet toe. "Ik was daar gekomen om te praten over de verbinding die wij nodig hebben in de strijd tegen racisme, maar daar kreeg ik de kans niet voor", aldus een teleurgestelde Schouten. "In plaats daarvan leek het wel een tribunaal en begon Pauw met een soort van kalasjnikov op mij te schieten over wat wij allemaal fout hebben gedaan bij FC Den Bosch. Na zeven minuten dacht ik: als ik nou eens opsta en hem uit zijn stoel sla? Onvoorstelbaar."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904597/harde-kern-fc-den-bosch-reageert-er-is-iets-gebeurd-waar-we-niet-trots-op-zijn-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904701/den-bosch-voorzitter-wij-hebben-geen-boete-nodig-wij-hebben-hulp-nodig-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904760/den-bosch-komt-met-volgende-verontschuldiging-rest-van-seizoen-in-speciale-shirts.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>