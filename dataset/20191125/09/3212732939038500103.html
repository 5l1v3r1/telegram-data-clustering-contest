<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/berna-gozbasi-ortaya-konulan-kotu-futbol-moralimizi-bozdu-235671-myspor"/>
    <meta property="og:site_name" content="Mynet Spor"/>
    <meta property="article:published_time" content="2019-11-25T09:14:27+00:00"/>
    <meta property="og:title" content="Berna Gözbaşı: Ortaya konulan kötü futbol moralimizi bozdu"/>
    <meta property="og:description" content="İstikbal Mobilya Kayserispor Başkanı Berna Gözbaşı, sergilenen futboldan üzüntü duyduğunu açıkladı."/>
  </head>
  <body>
    <article>
      <h1>Berna Gözbaşı: Ortaya konulan kötü futbol moralimizi bozdu</h1>
      <h2>İstikbal Mobilya Kayserispor Başkanı Berna Gözbaşı, sergilenen futboldan üzüntü duyduğunu açıkladı.</h2>
      <address><time datetime="2019-11-25T09:14:27+00:00">25 Nov 2019, 09:14</time> by <a rel="author">Mynet</a></address>
      <p>Süper Lig’in 12. haftasında sahasında Sivasspor’a farklı mağlup olan İstikbal Mobilya Kayserispor’da yüzler gülmüyor, moraller bozuk.</p>
      <p>Kayserispor’un çiçeği burnunda kadın başkanı Berna Gözbaşı da, morallerinin bozuk olduğunu söyledi. Berna Gözbaşı, "Kaybedilen 3 puandan ziyade, ortaya konulan kötü futbol moralimizi bozdu. Sorunlar büyük, Kayserispor tarihinin en zor dönemlerinden biri yaşanıyor olabilir ancak bu değerli formanın ne kadar kutsal olduğu bilinmelidir" dedi.</p>
      <h3>"BOŞ LAFLARLA KAYBEDECEK ZAMANIMIZ YOK"</h3>
      <p>Başkan Gözbaşı, "Henüz göreve geleli birkaç gün oldu. Bu sorunları çözmek, Kayseri’ye katkı sağlamak için böylesi bir görevi kabul ettim. Çok çalışacağız. Hep birlikte çalışacağız. Bu takım; kentin en önemli sosyalleşme kaynağı, en önemli markasıdır. Boş laflarla kaybedecek zamanımız yok. Kayserispor’umuzun maddi ve manevi kayıplarını konuşmak da bu dakikadan sonra anlamsız. Artık önümüze bakmamız, hep birlikte sabırla çok çalışmamız gerekiyor. İnşallah sezon sonunda hep birlikte başaracağız" açıklaması yaptı.</p>
    </article>
  </body>
</html>