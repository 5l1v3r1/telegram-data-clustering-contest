<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743499"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T09:00:00+00:00"/>
    <meta property="og:title" content="จ่อหมายเรียก&quot;หนุ่ม Bmw&quot;ประวัติไม่ธรรมดาเคยตื้บเหยื่อ"/>
    <meta property="og:description" content="ตร.เมืองชลตั้งข้อหา ’หนุ่ม BMW ‘ทำร้ายร่างกาย ครูต๊อก เตรียมออกหมายเรียก แฉประวัติไม่ธรรมดาเคยโดนคดีตื๊บเหยื่อสาหัส มาแล้ว"/>
  </head>
  <body>
    <article>
      <h1>จ่อหมายเรียก"หนุ่ม Bmw"ประวัติไม่ธรรมดาเคยตื้บเหยื่อ</h1>
      <address>
        <time datetime="2019-11-25T09:00:00+00:00">25 Nov 2019, 09:00</time>
      </address>
      <p>
        <b>ตร.เมืองชลตั้งข้อหา ’หนุ่ม BMW ‘ทำร้ายร่างกาย ครูต๊อก เตรียมออกหมายเรียก แฉประวัติไม่ธรรมดาเคยโดนคดีตื๊บเหยื่อสาหัส มาแล้ว</b>
      </p>
      <p>จากกรณี "ครูต๊อก" น.ส.ราตรี วัฒนปรีชาเลิศ อายุ 41 ปี ครูธุรการโรงเรียนแห่งหนึ่งใน อ.เมือง จ.ชลบุรี ถูกชายขับรถสปอร์ต บีเอ็มดับบลิว รุ่น แซด 4 ป้ายแดง มาหาในโรงเรียนแล้วตรงปรี่เข้ามา ชกเข้าไปที่เป้าตาซ้ายจนสลบลงกับพื้นต่อหน้านักเรียนจำนวนมาก ก่อนจะหยิบโทรศัพท์ของครูต๊อกที่พยายามถ่ายคลิป ติดมือหลบหนีไป  โดยอ้างว่าเป็นคนสนิทของคนใหญ่คนโตนามสกุลดังอีกด้วย ต่อมาชายที่ก่อเหตุได้พยายามติดต่อมาหาครูต๊อบเพื่อเจรจาขอให้ยอมความ แต่ทางครูต๊อกยืนยันจะเอาเรื่องให้ถึงที่สุด<br/> <br/>ความคืบหน้า เมื่อเวลา 14.00 น.วันที่ 25 พ.ย.   น.ส.ราตรี วัฒนปรีชาเลิศ หรือ"ครูต๊อก"  พร้อมกับ น.ส.ทองเพียร เจริญศรี ผู้ช่วยผู้ใหญ่บ้านหมู่ 4 ต.มาบไผ่ อ.บ้านบึง จ.ชลบุรี น้าสาว ได้เดินทางเข้าพบกับ พ.ต.ท.ศิวกร จันทะเมนชัย สว.สอบสวน สภ.เมืองชลบุรี เจ้าของคดี   เพื่อให้ปากคำเพิ่มเติม  โดยกล่าวว่า ตนมีอาการอักเสบบริเวณเบ้​าตาข้างซ้ายอยู่ ส่วนคดียืนยันว่าจะดำเนินคดีกับคู่กรณีจนถึงที่สุด ส่วนคู่กรณียังไม่ได้ติดต่อเข้​ามา ดีใจที่ตำรวจให้​ความสนใจและดำเนินคดีให้ ด้านน.ส.ทองเพียร กล่าวว่า ตนเลี้ยง น.ส.ราตรีมาตั้งแต่เด็ก เพราะแม่ของน.ส.ราตรี เสียชีวิต เมื่อถูกคนมาทำแบบนี้กับหลานสาวยอมรับว่​าทำใจไม่ได้ พูดไม่ออกเลย ส่วนผู้ที่ร้ายนั้น คิดว่าคงไม่​มามอบตัว  อย่างไรก็ตามอยากให้มามอบตั​วจะดีกว่า<br/> </p>
      <figure>
        <img src="https://www.dailynews.co.th/admin/upload/20191125/news_TTIJAmuMSL155757_533.jpg?v=20191125186?v=3272"/>
      </figure>
      <p>พ.ต.ท.ศิวกร กล่าวว่า ขณะนี้กำลังรวบรวมพยานหลักฐาน เบื้องต้นตั้งข้อหา”ทำร้ายร่​างกาย” ส่วนข้อหาอื่นกำลังพิจารณาในข้​อกฎหมาย หลังจากนี้จะเตรียมออกหมายเรียก 2ครั้ง หากไม่มาก็ต้องออกหมายจับต่อไป ผู้สื่อข่าวรายงานว่า สำหรับหนุ่ม”หนุ่มบีเอ็มดับบลิว “ รายนี้เคยก่อคดี ทำร้ายร่างกายผู้อื่นจนสาหัสมาแล้ว.<br/> <br/><br/><i><b>ข่าวที่เกี่ยวข้อง</b></i><br/><a href="https://www.dailynews.co.th/regional/743441">ครูต๊อกผวา"หนุ่มBmw"เส้นใหญ่จริงลาผอ.ไม่เข้าโรงเรียน.</a></p>
    </article>
  </body>
</html>