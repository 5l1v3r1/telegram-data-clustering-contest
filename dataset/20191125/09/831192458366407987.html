<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/giati-exafanistike-o-tolis-voskopoylos-i-apomonosi-sto-spiti-tis-voylas-i-katathlipsi-i-apoysia-tis-antzelas-kai-i-fygi-tis-koris-toy-dyskoles-ores-gia-ton-megalo-tragoydisti/"/>
    <meta property="og:site_name" content="europost.gr"/>
    <meta property="article:published_time" content="2019-11-25T09:30:05+00:00"/>
    <meta property="og:title" content="Γιατί «εξαφανίστηκε» ο Τόλης Βοσκόπουλος?… Η απομόνωση στο σπίτι της Βούλας, η κατάθλιψη, η απουσία της Άντζελας και η «φυγή» της κόρης του! Δύσκολες ώρες για τον μεγάλο τραγουδιστή"/>
    <meta property="og:description" content="Ο Τόλης είχε συνηθίσει τα τελευταία χρόνια να έχει συνέχεια κοντά του ως φύλακες-αγγέλους του την σύζυγό του Άντζελα Γκερέκου και την μεγάλη του αδυναμία, την κόρη του Μαρία Βοσκοπούλου. Παρότι, μέχρι κάποιο καιρό πριν έκανε"/>
  </head>
  <body>
    <article>
      <h1>Γιατί «εξαφανίστηκε» ο Τόλης Βοσκόπουλος?… Η απομόνωση στο σπίτι της Βούλας, η κατάθλιψη, η απουσία της Άντζελας και η «φυγή» της κόρης του! Δύσκολες ώρες για τον μεγάλο τραγουδιστή</h1>
      <address>
        <time datetime="2019-11-25T09:30:05+00:00">25 Nov 2019, 09:30</time>
      </address>
      <p>Ο Τόλης είχε συνηθίσει τα τελευταία χρόνια να έχει συνέχεια κοντά του ως φύλακες-αγγέλους του την σύζυγό του Άντζελα Γκερέκου και την μεγάλη του αδυναμία, την κόρη του Μαρία Βοσκοπούλου.</p>
      <p>Παρότι, μέχρι κάποιο καιρό πριν έκανε κάποιες λίγες, επιλεκτικές νυχτερινές εμφανίσεις, τελευταία έχει αποσυρθεί για τα καλά στο σπίτι της οικογένειας στη Βούλα, ακούγοντας ίσως για πρώτη φορά τις συστάσεις των γιατρών του να αφήσει τη νύχτα. Η ευαισθησία που έχει αφήσει στον Τόλη η σοβαρή περιπέτεια υγείας που πέρασε με τους πνεύμονές του, αλλά και κάποια άλλα θέματα που προέκυψαν στην πορεία, δεν αφήνουν περιθώρια για τέτοια κούραση, με ξενύχτι και ατμόσφαιρα γεμάτη τσιγάρα.</p>
      <p>Ωστόσο, τον τελευταίο καιρό η μοναξιά του άρχοντα της πίστας είναι μεγάλη καθώς, λόγω συνθηκών και εξελίξεων, ξαφνικά άρχισε να χάνει από κοντά του τα δυο πρόσωπα που αγαπά περισσότερο κι από την ίδια του τη ζωή: την Άντζελα και τη Μαρία.</p>
      <p>Ως γνωστόν, η κ. Γκερέκου είναι πλέον πρόεδρος του ΕΟΤ και οι υποχρεώσεις της είναι πολλές και χρονοβόρες. Δεν έχει πια χρόνο να κάθεται σπίτι και να του κάνει παρέα. Το ίδιο και η κόρη του. Η Μαρία τελείωσε πια τη βασική εκπαίδευση, ενηλικιώθηκε και άνοιξε τα φτερά της για τη δική της «φυγή» ξεκινώντας με τις σπουδές υποκριτικής και μουσικής που τόσο επιθυμούσε. Τώρα πια, το κορίτσι, όπως και κάθε παιδί της ηλικίας του, ασχολείται με τις σπουδές του και τους φίλους, περνώντας αρκετό χρόνο έξω από το σπίτι και μακριά από την αγκαλιά του μπαμπά.</p>
      <p>Όπως μάθαμε, κάποιες φορές ο Τόλης αισθάνεται μόνος και περιορισμένος από τα προβλήματα υγείας που ακόμη όπως και να έχει τον ταλαιπωρούν. Μελαγχολεί γιατί του λείπουν οι γυναίκες του και βγαίνει σπανίως από το σπίτι, όμως, τα ξεπερνά όλα αυτά όταν σκέφτεται πως ό,τι γίνεται, γίνεται για το καλό τους. Κι αυτό τον ενδιαφέρει περισσότερο από οτιδήποτε άλλο…</p>
    </article>
  </body>
</html>