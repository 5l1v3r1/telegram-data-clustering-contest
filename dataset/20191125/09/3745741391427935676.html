<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/karlar-ulkesi-2-en-iyi-gise-acilisi-yapan-animasyon-filmi-h80463.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T09:22:22+00:00"/>
    <meta property="og:title" content="Karlar Ülkesi 2, En İyi Gişe Açılışı Yapan Animasyon Filmi"/>
    <meta property="og:description" content="Karlar Ülkesi 2, hafta sonu boyunca gösterdiği performansla gişe açılış rekoru kırmayı başararak, en iyi açılış yapan animasyon filmi oldu."/>
  </head>
  <body>
    <article>
      <h1>Karlar Ülkesi 2, En İyi Gişe Açılışı Yapan Animasyon Filmi</h1>
      <h2>Karlar Ülkesi 2, ilk filmin ardından 6 yıl sonra sevenleriyle yeniden buluştu. Ülkemizde geçtiğimiz cuma günü vizyona giren devam film, hafta sonu boyunca gösterdiği performansla gişe açılış rekoru kırmayı başararak, en iyi açılış yapan animasyon filmi oldu.</h2>
      <address><time datetime="2019-11-25T09:22:22+00:00">25 Nov 2019, 09:22</time> by <a rel="author" href="https://www.webtekno.com/yazar/ozanbaki" target="_blank">Ozan Baki</a></address>
      <p>Disney'in sevilen serisi Karlar Ülkesi'nin yeni filmi, gişedeki ilk hafta sonunda büyük başarı yakalayarak rekor kırdı. <b>Karlar Ülkesi 2</b>, dünya çapında, yaklaşık 350,2 milyon dolarlık hasılatla tüm zamanların en iyi açılış yapan animasyon filmi olmayı başardı. Anna ve Elsa'nın yeni macerası, tüm zamanların en iyi gişe açılışını yapan film olarak <b>Buz Devri 3: Dinozorların Şafağı</b>'nı geçerek rekoru yukarı taşıdı.</p>
      <p>Dünya çapındaki gelirin büyük kısmı, filmin cuma günü ABD dışında vizyona girdiği 37 ülkeden elde edilen 223.2 milyon dolarla, uluslararası pazardan geldi. Jennifer Lee/Chris Buck'ın yönettiği devam filminin başarısında <b>Asya pazarı</b> önemli rol oynadı. Karlar Ülkesi 2, Çin'de, şimdiye kadarki en iyi 3. animasyon filmi ve en iyi Disney animasyon filmi olarak 53 milyon dolar kazandı. Kore, 31.5 milyon dolar ile Asya pazarının ikincisi oldu. Çin ve Kore'nin hemen ardından 18.2 milyon dolarla Japonya geldi.</p>
      <figure>
        <img src="https://www.webtekno.com/images/editor/default/0002/31/f56ca9e50483deeee07de95b25929529afa3ca4f.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/karlar-ulkesi-2-hafta-sonu-acilis-gisesi-rekoru-h80412.html">Karlar Ülkesi 2, Hafta Sonunda Rekor Kırdı</a>
      </p>
      <p>ABD pazarında ise yaklaşık 127 milyon dolar gelir elde edildi. Karlar Ülkesi 2, açılış haftasında İnanılmaz Aile 2 ve Kayıp Balık Dori'nin ardından üçüncü sırada yer aldı. Ayrıca en iyi Disney animasyon filmi olmayı başardı.</p>
      <h3>ABD'de en iyi gişe açılışı yapan animasyon filmleri:</h3>
      <ol>
        <li>İnanılmaz Aile 2 - $182,687,905</li>
        <li>Kayıp Balık Dori - $135,060,273</li>
        <li>Karlar Ülkesi 2 - $127,000,000</li>
        <li>Toy Story 4 $120,908,065</li>
        <li>Toy Story 3 $110,307,189</li>
        <li>Ters Yüz - $90,440,272</li>
        <li>Sevimli Canavarlar Üniversitesi - $82,429,469</li>
        <li>Zootopia - $75,063,401</li>
        <li>İnanılmaz Aile - $70,467,623</li>
        <li>Kayıp Balık Nemo - $70,251,710</li>
      </ol>
      <p><b>Kaynak : </b>https://io9.gizmodo.com/frozen-2-now-has-the-biggest-global-debut-of-any-animat-1840021985</p>
    </article>
  </body>
</html>