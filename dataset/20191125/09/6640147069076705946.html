<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-star-wars-jedi-vendite/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T09:27:00+00:00"/>
    <meta property="og:title" content="Pokémon Spada e Star Wars Jedi sono in cima alla classifica italiana dei più venduti | Game Division"/>
    <meta property="og:description" content="Pokémon Spada, Pokémon Scudo e Star Wars Jedi Fallen Order sono in cima alla classifica italiana dei giochi più venduti della settimana 46"/>
  </head>
  <body>
    <article>
      <h1>Pokémon Spada e Star Wars Jedi sono in cima alla classifica italiana dei più venduti | Game Division</h1>
      <address>
        <time datetime="2019-11-25T09:27:00+00:00">25 Nov 2019, 09:27</time>
      </address>
      <p>Novembre è stato un mese denso di uscite: Death Stranding, <a href="https://toms.it/4u2dB">Need for Speed Heat</a> e, parlando dei titoli più recenti, Pokémon Spada, Pokémon Scudo e Star Wars Jedi Fallen Order. Questi ultimi tre giochi hanno colpito il pubblico, anche se in entrambi i casi c’è stata qualche piccola rimostranza, sopratutto se parliamo delle creature di Game Freak. Ciò ha limitato le vendite? No, assolutamente no.</p>
      <p>Possiamo infatti vedere qui sotto <b>la classifica dei giochi più venduti in Italia per la settimana 46 del 2019</b>:</p>
      <ol>
        <li>Pokémon Spada</li>
        <li>Pokémon Scudo</li>
        <li>Star Wars Jedi Fallen Order</li>
        <li>Call of Duty Modern Warfare</li>
        <li>FIFA 20</li>
        <li>Death Stranding</li>
        <li>Luigi’s Mansion 3</li>
        <li>Pokémon Spada e Scudo Dual Pack</li>
        <li>Need for Speed Heat</li>
        <li>MediEvil</li>
      </ol>
      <figure>
        <img src="https://www.tomshw.it/images/images/2019/07/star-wars-jedi-fallen-order-44342.jpg"/>
      </figure>
      <p>Leggi anche: <a href="https://www.tomshw.it/videogioco/ps5-xbox-scarlett-rockstar-gioco/">PS5 e Xbox Scarlett: Rockstar è al lavoro su un gioco medioevale?</a></p>
      <p>Come potete vedere dalla classifica, <b>nelle prime due posizioni troviamo Pokémon Spada e Pokémon Scudo</b>. I giochi di Game Freak hanno riscosso un notevole successo a livello mondiale, a dispetto delle rumorose ma poco efficaci critiche fatte dalla community. Bisogna inoltre notare che in ottava posizione è presente anche la versione Dual Pack dei due giochi, la quale fa salire ulteriormente il numero totale di copie vendute.</p>
      <p>In terza posizione abbiamo invece Star Wars Jedi Fallen Order: la nuova avventura d’azione di Respawn Entertainment ha convinto il nostro Yuri Polverino, come ci ha spiegato <a href="http://www.tomshw.it/videogioco/star-wars-jedi-fallen-order-recensione/">nella recensione</a>. Death Stranding, invece, continua a difendersi bene anche dopo una settimana dall’uscita. Ovviamente, inoltre, non mancano membri fissi delle classifiche di vendita come FIFA 20 e Call of Duty Modern Warfare. In decima posizione troviamo MediEvil, un titolo con alti e bassi ma che ha saputo attirare a sé un po’ di pubblico, probabilmente anche grazie all’effetto nostalgia. <b>Diteci, dei titoli presenti in classifica, quali avete acquistato?</b></p>
      <blockquote>Se siete interessanti a Pokémon Spada e Scudo, potete trovarlo su Amazon a <a href="https://toms.it/SN46I">questo indirizzo</a>. Oppure, potete optare per <a href="https://toms.it/IgA5U">Star Wars Jedi Fallen Order</a>.</blockquote>
    </article>
  </body>
</html>