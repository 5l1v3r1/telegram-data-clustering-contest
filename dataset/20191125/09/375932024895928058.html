<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/tarsadalom/jelentos-bolcsodefejlesztesi-programok-folynak-1889493/"/>
    <meta property="og:site_name" content="Világgazdaság"/>
    <meta property="article:published_time" content="2019-11-25T09:05:00+00:00"/>
    <meta property="og:title" content="Jelentős bölcsődefejlesztési programok folynak"/>
    <meta property="og:description" content="Közel 104 milliárd forint áll rendelkezésre erre a célra az idei évben."/>
  </head>
  <body>
    <article>
      <h1>Jelentős bölcsődefejlesztési programok folynak</h1>
      <address><time datetime="2019-11-25T09:05:00+00:00">25 Nov 2019, 09:05</time> by <a rel="author">MTI</a></address>
      <p>A tavalyi 48 ezerről mintegy 51 ezerre nőtt a bölcsődei helyek száma Magyarországon – mondta Kovácsné Bárány Ildikó miniszteri biztos hétfő reggel az M1-en.</p>
      <p>A miniszteri biztos elmondta, jelentős bölcsődefejlesztési programok folynak;</p>
      <aside>csak idén majdnem 104 milliárd forint áll rendelkezésre erre a célra.</aside>
      <p>Hozzátette, új bölcsődék épülnek mindenhol az országban, és jelentős mértékben nőtt a minibölcsődei ellátás iránti igény is.</p>
      <figure>
        <img src="https://www.vg.hu/wp-content/uploads/2019/04/bolcsodemti.jpg"/>
        <figcaption>Fotó: MTI/Balázs Attila</figcaption>
      </figure>
      <p>Arról is szó esett, hogy</p>
      <aside>átlagosan harminc százalékkal nő minden bölcsődei szakdolgozó bére 2021-re.</aside>
      <p>A miniszteri biztos elmondta, az emelés két lépésben történik, amelynek során végzettségtől és munkatapasztalattól függően 2020-ra minimum bruttó 18 ezer, maximum bruttó 73 ezer, 2021-re pedig legalább bruttó 24 ezer, legfeljebb bruttó 161 ezer forinttal nő majd a bölcsődei dolgozók fizetése.</p>
    </article>
  </body>
</html>