<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/fatih-portakal-kilicdaroglu-siyasi-rakibinin-iddialarini-goz-ardi-ederse-257818h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T09:39:00+00:00"/>
    <meta property="og:title" content="Fatih Portakal: “Kılıçdaroğlu siyasi rakibinin iddialarını göz ardı ederse…”"/>
    <meta property="og:description" content="FOX TV sunucusu Fatih Portakal, &quot;Kılıçdaroğlu parti içi siyasi rakibinin iddialarını göz ardı edecek olursa, o da bu işin içinde izlenimi verecektir. Umarım hırsı ve ihtirasına yenik düşmez&quot; dedi."/>
  </head>
  <body>
    <article>
      <h1>Fatih Portakal: “Kılıçdaroğlu siyasi rakibinin iddialarını göz ardı ederse…”</h1>
      <address><time datetime="2019-11-25T09:39:00+00:00">25 Nov 2019, 09:39</time> by <a rel="author">Yeni Çağ Gazetesi</a></address>
      <p>
        <b>FOX TV sunucusu Fatih Portakal, "Kılıçdaroğlu parti içi siyasi rakibinin iddialarını göz ardı edecek olursa, o da bu işin içinde izlenimi verecektir. Umarım hırsı ve ihtirasına yenik düşmez" dedi.</b>
      </p>
      <p>Fox Tv Ana Haber Sunucusu Fatih Portakal, Saray’daki görüşme iddiaları sonrası CHP Genel Başkanı Kemal Kılıçdaroğlu ve CHP’li Muharrem İnce’nin yaptığı açıklamalar hakkında konuştu.</p>
      <p>Kılıçdaroğlu ve İnce’nin birlikte hareket ederek, söz konusu iddiaların kaynağı olan isimleri deşifre etmesi gerektiğini belirterek, “Kılıçdaroğlu parti içi siyasi rakibinin iddialarını gözardı edecek olursa o da bu işin içinde izlenimi verecektir. Umarım hırsı ve ihtirasına yenik düşmez. Her şey ortaya çıkarılır. Belediye başkanlarına şeffaf olun diyen biri bunu yapmalı” ifadelerini kullandı:</p>
      <p>FOX Tv sunucusu Fatih Portakal Twitter hesabından yaptığı paylaşımda şu ifadeleri kullandı:</p>
      <p>“Sarayda CHP’li yalanında kişisel olarak zarar gören isim siyasette geleceği olan Muharrem İnce. Haklı olarak mağduriyetinin giderilmesi için çabalıyor. CHP yönetiminde isim vermeden suçladıkları da var. Her partilinin vicdani açıdan ona destek vermesi gerekmiyor mu?</p>
      <p>Kendimi bir an için Muharrem İnce’nin yerine koydum. Tepkim farklı olmazdı. Haysiyetimle oynayanlara gerekli yanıtı üst perdeden verirdim. Ama imalarla değil, net konuşurdum. Eminsem isim dahi verirdim. Önemli olan parti veya siyasetteki gelecek değil, onur bir isim bırakmak.</p>
      <p>CHP yönetimine gelince bu haldeyken bile İnce’nin yanında olmaları gerekirken mesafeliler. Partinin genel başkanı ise Muharrem İnce isminden hoşlanmıyor, hatta çekiniyor. Bu durumda el ele verip komplocuları deşifre etmek varken olası rakibini neredeyse suçluyor.</p>
      <p>Bir de komplo tartışması var. Önemli olan bunu deşifre edebilmek. Bu da ancak Kilicdaroğlu’nun İnce’nin iddialarını merak edip araştırma talimatı vermesiyle ortaya çıkar. CHP lideri ise böyle yapmayıp işin kolayında. İktidar tarafında önce komployu aramak. Eğer,</p>
      <p>Kılıçdaroğlu parti içi siyasi rakibinin iddialarını göz ardı edecek olursa o da bu işin içinde izlenimi verecektir. Umarım hırsı ve ihtirasına yenik düşmez. Her şey ortaya çıkarılır. Belediye başkanlarına şeffaf olun diyen biri bunu yapmalı. Burada bir insanın onuru söz konusu</p>
      <p>2 gazeteci isim içinse yazacak bir şey yok. Vicdanlarına hesap versinler...”</p>
      <figure>
        <img src="https://www.yenicaggazetesi.com.tr/d/other/portakal1.jpg"/>
      </figure>
      <figure>
        <img src="https://www.yenicaggazetesi.com.tr/d/other/portakal2-001.jpg"/>
      </figure>
      <figure>
        <img src="https://www.yenicaggazetesi.com.tr/d/other/portakal3-001.jpg"/>
      </figure>
      <figure>
        <img src="https://www.yenicaggazetesi.com.tr/d/other/portakal4-001.jpg"/>
      </figure>
      <figure>
        <img src="https://www.yenicaggazetesi.com.tr/d/other/portakal5.jpg"/>
      </figure>
      <figure>
        <img src="https://www.yenicaggazetesi.com.tr/d/other/portakal6.jpg"/>
      </figure>
      <related>
        <a href="https://www.yenicaggazetesi.com.tr/akpli-fatih-sahin-kilicdaroglu-istifa-etmeli-257662h.htm"/>
        <a href="https://www.yenicaggazetesi.com.tr/rahmi-turan-kendimi-affetmiyorum-257654h.htm"/>
        <a href="https://www.yenicaggazetesi.com.tr/ugur-dundardan-kemal-kilicdarogluna-tepki-257605h.htm"/>
        <a href="https://www.yenicaggazetesi.com.tr/muharrem-ince-patladi-15-senedir-susuyorum-257516h.htm"/>
      </related>
    </article>
  </body>
</html>