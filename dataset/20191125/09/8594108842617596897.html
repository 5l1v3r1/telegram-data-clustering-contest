<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/hp-startuje-s-hp-zcentral-novu-eru-vypoctovej-techniky/265336"/>
    <meta property="og:site_name" content="touchIT"/>
    <meta property="article:published_time" content="2019-11-25T09:51:36+00:00"/>
    <meta property="og:title" content="HP štartuje s HP ZCentral novú éru výpočtovej techniky"/>
    <meta property="og:description" content="Prvé riešenie vzdialenej single-source pracovnej stanice na svete urýchli výpočtovo náročné a zložité pracovné postupy - odkiaľkoľvek Vyššia efektivita práce pre mobilných používateľov pracujúcich vo"/>
  </head>
  <body>
    <article>
      <h1>HP štartuje s HP ZCentral novú éru výpočtovej techniky</h1>
      <address><time datetime="2019-11-25T09:51:36+00:00">25 Nov 2019, 09:51</time> by <a rel="author">redakcia touchIT</a></address>
      <p>
        <b>Prvé riešenie vzdialenej single-source pracovnej stanice na svete urýchli výpočtovo náročné a zložité pracovné postupy – odkiaľkoľvek</b>
      </p>
      <p>
        <b>Vyššia efektivita práce pre mobilných používateľov pracujúcich vo vzdialených lokalitách. K pracovnej stanici sa dá vďaka aplikácii HP ZCentral Remote Boost pripojiť z takmer akéhokoľvek zariadenia. IT oddelenie môže jednotlivým pracovníkom priradiť vyhradené pracovné stanice alebo vytvoriť zdieľané skupiny cez HP ZCentral Connect. Pracovník môže mať takmer akékoľvek koncové zariadenie a stále ťažiť z výpočtovej sily pracovnej stanice s certifikáciou ISV.</b>
      </p>
      <figure>
        <img src="https://touchit.sk/wp-content/uploads/2019/11/HP-Z24n-G2-Display-showcases_nowat.jpg"/>
      </figure>
      <p>Spoločnosť HP Inc. na konferencii Autodesk University 2019 v Las Vegas predstavila HP ZCentral, riešenie poháňajúce novú generáciu výpočtovej techniky s historicky prvou single-source (jednozdrojovou) pracovnou stanicou na svete. ZCentral centralizuje špičkový počítačový výkon na jednom mieste, oslobodzuje tak používateľov, ktorí pracujú na graficky náročných aplikáciách, a podporuje vzdialené, mobilné a plynulé pracovné postupy. ZCentral je komplexné riešenie, ktoré sa skladá z vysoko výkonných rackových pracovných staníc radu Z od HP, novej generácie softvéru ZCentral Remote Boost – predtým známeho ako Remote Graphics Software (RGS) – a novo patentovaného softvéru ZCentral Connect pre urýchlenie extrémne náročných výpočtových úloh.</p>
      <p><i>„S tým, ako sa vyvíja kancelária budúcnosti, spoločnosť HP ponúka single-source riešenie vzdialenej pracovnej stanice pre dnešnú mobilnú pracovnú silu, ktoré urýchľuje vysoko náročné a zložité výpočtové úlohy – a to odkiaľkoľvek,“ </i>uviedol Jim Nottingham, generálny manažér a globálny riaditeľ divízie pracovných staníc spoločnosti HP Inc.<i> „Vďaka svojej flexibilite HP ZCentral predstavuje spôsob, akým podniky môžu uspokojiť nároky na dnešnú globálnu pracovnú silu prostredníctvom rýchlejšieho zavádzania a správy IT, znížením nákladov a zabezpečením vysokej bezpečnosti dát.“</i></p>
      <p>ZCentral ponúka predvídateľný a vyhradený vzdialený výpočtový výkon, ktorý je nezávislým na koncovom zariadení. Predstavuje jednoduchý spôsob, ako IT oddelenie môže spravovať tieto pripojenia s maximálnou bezpečnosťou dát. Finančné dôsledky prelomenej dátovej bezpečnosti môžu byť pre firmy významným rizikom: v roku 2018 stál každý útok priemerne 3,6 milióna dolárov.<anchor name="_ednref1"/><a href="https://touchit.sk/hp-startuje-s-hp-zcentral-novu-eru-vypoctovej-techniky/265336#_edn1">[i]</a> Riešenie ZCentral môže znížiť riziko aj náklady spojené so správou rôznych platforiem a zároveň ponúka používateľom bezpečný vzdialený prístup. ZCentral disponuje o 16 až 33 % vyšším výkonom, a to za 59 až 72 % náklady dnešných virtualizovaných pracovných staníc.<anchor name="_ednref2"/><a href="https://touchit.sk/hp-startuje-s-hp-zcentral-novu-eru-vypoctovej-techniky/265336#_edn2">[ii]</a> Vďaka ZCentral môžu IT manažéri spravovať, sledovať a priraďovať výkon vyhradenej vzdialenej pracovnej stanice v zabezpečenej súkromnej sieti jedinou konzolou.</p>
      <p>Spoločnosť HP dodáva komplexné riešenie ZCentral partnerom v rôznych priemyselných odvetviach. Nová verzia softvéru ZCentral Remote Boost a nová aplikácia ZCentral Connect budú k dispozícii začiatkom roka 2020. Pre existujúcich zákazníkov budú k dispozícii skôr vo forme beta verzie.</p>
      <h3>Fluidné IT mení workflow tých najnáročnejších používateľov</h3>
      <p>V dnešnom kancelárskom prostredí tvorcovia, animátori, výskumníci, vývojári produktov a ďalšie špecializované profesie čoraz častejšie pracujú v záujme vyššej spolupráce, kreativity, produktivity a efektivity vzdialene. Nároční používatelia, ktorí k týmto zložitým úlohám a veľkým súborom pristupujú vzdialene, museli doteraz počítať s časovo aj finančne nákladnou synchronizáciou v sieti. Spoločnosť HP inovuje s cieľom ponúkať podnikové riešenia pripravené pre vzdialenú prácu tým správnym spôsobom najmä v dvoch oblastiach: predvídateľnom a špecializovanom výkone vzdialenej pracovnej stanice nezávislom na operačnom systéme (MacOS, Windows, Linux) a prechodu na ultra-flexibilné IT.</p>
      <figure>
        <img src="https://touchit.sk/wp-content/uploads/2019/11/RackWorkstation_Concept2_ServerROom_noNoise_nowat.jpg"/>
      </figure>
      <p>ZCentral ponúka vyhradený výkon prostredníctvom zabezpečeného a stabilného pripojenia k vzdialenej pracovnej stanici. Nový softvér ZCentral Remote Boost prináša vysoký výkon na VFX, simuláciu a 3D a nový spôsob kolektívnej správy týchto pripojení. ZCentral Remote Boost spolupracuje so zariadeniami Windows, Linux alebo MacOS a poskytuje koncovému používateľovi flexibilitu pri vytváraní alebo navrhovaní takmer všetkých koncových zariadení – kdekoľvek.</p>
      <p>Softvér ZCentral Connect umožňuje podnikovým IT oddeleniam ľahko priraďovať pracovné stanice, sledovať pripojenie alebo prihlásenie sa do systému pomocou jediného jednoduchého rozhrania. Aplikácia ZCentral Connect tiež umožňuje vyhradiť náročným používateľom pripojenie k centralizovanej výpočtovej kapacite, alebo rezervovať prístup k ďalšej dostupnej pracovnej stanici v rámci fondu centralizovaných pracovných staníc. Zabezpečenie pracovných staníc a ich centralizácia spolu s dátovým úložiskom s pripojením cez ZCentral Connect a ZCentral Remote Boost umožňuje do siete odosielať iba šifrované pixely, takže firemné dáta zostávajú pri zdroji špičkovo zabezpečené.</p>
      <p>Vďaka týmto najbezpečnejším pracovným staniciam na svete, vybavených profesionálnou grafikou vyladenou tak, aby poskytovala dokonalý výkon pri komplexnom workflow s viacerými aplikáciami, ZCentral predstavuje zásadnú inováciu spôsobu riadenia výpočtovej sily. ZCentral prináša:</p>
      <ul>
        <li>Vyššiu efektivitu práce pre mobilných používateľov pracujúcich na veľkých projektoch vo vzdialených lokalitách (kolokácie dát a výpočtového výkonu pre vyššiu bezpečnosť a rýchlejšie načítanie). Firemné dáta chránené na tých najbezpečnejších pracovných staniciach na svete – rackových pracovných staniciach radu Z od HP.</li>
        <li>IT oddelenia môžu flexibilne, vzdialene a ľahko prideľovať kapacitu pracovnej stanice používateľom pomocou jediného jednoduchého rozhrania ZCentral Connect.</li>
        <li>Nároční používatelia môžu využívať výkon pracovnej stanice Z a pracovať, ako by boli lokálni, aj na tenkom a ľahkom koncovom zariadení vďaka aplikácii ZCentral Remote Boost.</li>
        <li>Oddelenia IT môžu vybaviť pracovníkov rôznymi typmi koncových zariadení – od tenkých klientov po notebooky a konvertibilné počítače – bez ohľadu na zariadenie môžu výkonní používatelia upgradovať na vyhradený výkon pracovnej stanice pre aplikácie ISV, ktoré používajú podľa potreby.</li>
      </ul>
      <h3>Dostupnosť ZCentral</h3>
      <ul>
        <li>Rackové pracovné stanice radu Z od HP sú už v predaji.</li>
        <li>HP ZCentral Remote Boost bude k dispozícii začiatkom roka 2020, ceny budú oznámené neskôr a verzia beta pre existujúcich zákazníkov je k dispozícii už teraz. Ďalšie informácie a kontakty na spoločnosť HP nájdete na adrese com/ZCentral.</li>
        <li>HP ZCentral Connect bude k dispozícii začiatkom roka 2020, ceny budú oznámené neskôr a verzia beta pre existujúcich zákazníkov je k dispozícii už teraz. Ďalšie informácie a kontakty na spoločnosť HP nájdete na adrese com/ZCentral.</li>
        <li>HP RGS je už k dispozícii. Viac informácií tu: com/ZCentralRemoteBoost.</li>
      </ul>
      <p><anchor name="_edn1"/><a href="https://touchit.sk/hp-startuje-s-hp-zcentral-novu-eru-vypoctovej-techniky/265336#_ednref1">[i]</a> 13. vydanie výročnej správy 2018 Cost of a Data Breach Study: Global Overview, ktorý vydáva IBM Security a Ponemon Institute.</p>
      <p><anchor name="_edn2"/><a href="https://touchit.sk/hp-startuje-s-hp-zcentral-novu-eru-vypoctovej-techniky/265336#_ednref2">[ii]</a> Na základe cien zverejnených na hp.com a dell.com zo septembra 2019 a výkonu založeného na počte jadier racku 6 jadrových pracovných staníc HP Z4 G4, s trojročnou zárukou, v porovnaní s dvoma konfiguráciami racku Dell PowerEdge R740 Server s konfiguráciou a licenciou VMware Horizon advanced 10 pack CCU a trojročnou technickou pomocou vrátane hardvéru a licencií Quadro Virtual Data Center Workstation s trojročnou podporou. Jedna konfigurácia servera používa 36 jadier a má byť zdieľaná deviatimi súbežnými používateľmi, druhá používa 56 jadier a má byť zdieľaná deviatimi súbežnými používateľmi. Všetkých deväť používateľov súčasne využíva šesť jadier, aby sa simulácia priblížila maximálnej dostupnosti CPU pracovných staníc Z4. Upozornenie: procesory na serveroch Dell majú v oboch prípadoch nižšiu základnú frekvenciu.</p>
      <related>
        <h4>Súvisiace články</h4>
        <a href="https://touchit.sk/transcend-predstavuje-nove-pamatove-karty-na-baze-96-vrstvovych-buniek-3d-nand/265354"/>
        <a href="https://touchit.sk/farebna-zima-s-trustom/265344"/>
        <a href="https://touchit.sk/amazon-v-seredi-pokracuje-v-nabore-ludi-na-dalsie-obdobie/265330"/>
      </related>
    </article>
  </body>
</html>