<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/federer-sluit-zuid-amerikaanse-tour-af-met-winst-in-quito/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T09:47:56+00:00"/>
    <meta property="og:title" content="Federer sluit Zuid-Amerikaanse tour af met winst in Quito"/>
    <meta property="og:description" content="Roger Federer heeft de laatste van vier demonstratieduels met Alexander Zverev in Zuid-Amerika gewonnen. De 38-jarige Zwitser versloeg de 16 jaar jongere Duitser in Quito met 6-3 6-4. In de hoofdstad van Ecuador zaten zo'n 14.000 mensen op de tribune."/>
  </head>
  <body>
    <article>
      <h1>Federer sluit Zuid-Amerikaanse tour af met winst in Quito</h1>
      <address>
        <time datetime="2019-11-25T09:47:56+00:00">25 Nov 2019, 09:47</time>
      </address>
      <p>Roger Federer heeft de laatste van vier demonstratieduels met Alexander Zverev in Zuid-Amerika gewonnen. De 38-jarige Zwitser versloeg de 16 jaar jongere Duitser in Quito met 6-3 6-4. In de hoofdstad van Ecuador zaten zo’n 14.000 mensen op de tribune.</p>
      <p>Een respectabel aantal, maar het viel in het niet bij de opkomst zaterdagavond in Mexico-Stad. Daar kwamen maar liefst 42.517 fans af op het duel in een stierenvechtersarena tussen de Zwitserse veteraan en de talentvolle Duitser. Het werd daarmee de beste bezochte tennispartij ooit. Het vorige bezoekersrecord stamde uit 2010, toen er 35.681 mensen in Brussel kwamen kijken naar Kim Clijsters en Serena Williams.</p>
      <p>“Ik zal deze magische avond in Mexico-Stad nooit vergeten. We hebben een record verbeterd, lang leve Mexico”, twitterde Federer, die afgelopen week vier duels uitvocht met Zverev. Ze namen het tegen elkaar op in de Chileense hoofdstad Santiago, in Buenos Aires, Mexico-Stad en Quito. De in Bogota geplande partij ging niet door, vanwege de politieke onrust in Colombia. Federer won drie duels, Zverev stapte één keer als winnaar van de baan.</p>
      <p>BUZZS</p>
    </article>
  </body>
</html>