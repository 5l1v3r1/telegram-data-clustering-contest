<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/lifestyle/drie-tips-om-bier-in-te-slaan-voor-een-feestje"/>
    <meta property="og:site_name" content="DutchCowboys"/>
    <meta property="article:published_time" content="2019-11-25T09:45:00+00:00"/>
    <meta property="og:title" content="​Drie tips om bier in te slaan voor een feestje"/>
    <meta property="og:description" content="Misschien ben je jarig in de winter of geef je een feestje ter ere van Kerstmis of Oud &amp; Nieuw. Wat je reden ook is, de kans is groot dat er niet alleen champagne wordt gedronken"/>
  </head>
  <body>
    <article>
      <h1>​Drie tips om bier in te slaan voor een feestje</h1>
      <address><time datetime="2019-11-25T09:45:00+00:00">25 Nov 2019, 09:45</time> by <a rel="author">Redactie Dutchcowboys</a></address>
      <p>Misschien ben je jarig in de winter of geef je een feestje ter ere van Kerstmis of Oud &amp; Nieuw. Wat je reden ook is, de kans is groot dat er niet alleen champagne wordt gedronken. Bier kopen is, of je nu een expert bent of niet, meestal best een uitdaging. Juist omdat iedereen zo zijn eigen favorieten heeft, kan het moeilijk zijn om met iedereen rekening te houden. En vrij duur ook. We geven je drie tips om bier in te slaan voor een feestje.</p>
      <h3>Maak er een proeverij van</h3>
      <p>Het is zo moeilijk om met iedereen rekening te houden. Oom Piet drinkt graag Bavaria, maar die collega uit Amsterdam wil liever Amstel. Een aanrader is om te kiezen voor een aantal speciaalbiertjes. Natuurlijk kosten die wel wat meer, maar mensen drinken het ook iets minder makkelijk weg dan gewoon bier. Bovendien kun je er op die manier een leuke proeverij van maken, waarbij mensen meteen een tof gespreksonderwerp hebben. Er zit achter elk <a href="https://www.dutchcowboys.nl/coffee-corner/shower-beer-speciaalbier-en-shampoo-in-een">speciaalbiertje</a> wel een mooi verhaal en je kunt ervoor kiezen om dat zelf allemaal te gaan uitleggen, maar je kunt ook briefjes neerleggen. Het is daarbij ook niet al te erg als je niet genoeg biertjes hebt, want het is een proeverij, dus mensen kunnen een biertje delen als ze per se een bepaalde smaak willen proeven. Is het op, dan kunnen mensen overstappen op gewoon bier.</p>
      <h3>Kijk bij je sportvereniging wat er mogelijk is</h3>
      <p>Wat echt een killer is voor een feestje, dat is om niet genoeg bier in huis te hebben. Aan de andere kant is het ook een gedoe om het overige bier terug te brengen naar de winkel. Het kan een uitkomst zijn om te kijken of je wat extra bier van je <a href="https://www.allesoversport.nl/artikel/vind-een-sportvereniging-bij-jou-in-de-buurt/">sportvereniging</a> kunt ‘lenen’. Zeker als er met een streepjessysteem wordt gewerkt, dan kun je na het feestje precies aangeven wat er is gedronken van het verenigingsbier en de rest terugbrengen. Dat komt wel op tijdens de beruchte derde helft, terwijl het bij jou misschien weer maanden smaak ligt te verliezen in de koelkast.</p>
      <h3>Houd de aanbiedingen in de gaten</h3>
      <p>Net als wasmiddel is bier een product dat je eigenlijk nooit voor de volle prijs moet kopen. Niet de standaardbieren in de supermarkt in ieder geval. Amstel, Heineken, Grolsch en Bavaria zijn zo’n beetje eens in de maand in de aanbieding, dus houd daar rekening mee als je op bierjacht bent. Een <a href="https://www.jumbo.com/acties/bieraanbieding">bieraanbieding</a> scoor je bijvoorbeeld makkelijk bij Jumbo. Als je favo bier er niet bij is, dan hoef je een week later maar terug te komen, want elke week worden deze aanbiedingen vernieuwd. Zeker als je een feestje geeft, dan is het aan te raden al even van tevoren de aanbiedingen in de gaten te houden, zodat je geen bier hoeft te kopen voor de volle prijs. Er zijn websites die in de gaten houden waar welk bier in de aanbieding is, zodat je niet zelf allerlei websites en folders hoeft door te spitten.</p>
      <p>Bier kopen voor een feestje wordt zo een stuk gemakkelijker. Wil je het ook nog koud hebben, dan kun je deze <a href="https://www.dutchcowboys.nl/gadgets/nieuwe-manier-om-je-bier-koel-te-houden">bijzondere gadget overwegen</a>. Proost!</p>
      <related>
        <h4>Lees ook:</h4>
        <a href="https://www.dutchcowboys.nl/online/volg-een-bierroute-door-nederland-op-internationale-bierdag"/>
        <a href="https://www.dutchcowboys.nl/online/jumbo-gaat-boodschappen-binnen-45-minuten-bezorgen"/>
        <a href="https://www.dutchcowboys.nl/lifestyle/guess-what-je-hersenen-merken-geen-verschil-tussen-bier-met-of-zonder-alcohol"/>
      </related>
    </article>
  </body>
</html>