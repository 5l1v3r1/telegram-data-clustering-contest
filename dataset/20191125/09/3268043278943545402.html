<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/mercato-outsourcing-gestione-portafoglio/"/>
    <meta property="og:site_name" content="Trend Online"/>
    <meta property="article:published_time" content="2019-11-25T09:25:00+00:00"/>
    <meta property="og:title" content="Il mercato induce a dare in outsourcing la gestione portafogli"/>
    <meta property="og:description" content="Il maggior livello di complessità è il motivo principale che induce le società assicurative a dare in outsourcing la gestione dei portafogli."/>
  </head>
  <body>
    <article>
      <h1>Il mercato induce a dare in outsourcing la gestione portafogli</h1>
      <h2>Il maggior livello di complessità è il motivo principale che induce le società assicurative a dare in outsourcing la gestione dei portafogli.</h2>
      <address><time datetime="2019-11-25T09:25:00+00:00">25 Nov 2019, 09:25</time> by <a rel="author" href="https://www.trend-online.com/pierpaolo-molinengo/" target="_blank">Pierpaolo Molinengo</a></address>
      <ul>
        <li>L’indagine, che ha coinvolto 200 responsabili investimenti e membri dei team di investimento, rivela che in un contesto di bassi tassi il 74% delle società assicurative fatica a trovare un equilibrio tra generazione di alpha e costo del capitale.</li>
        <li>Poiché i ritorni delle obbligazioni non sono in grado di compensare le passività, i due terzi (66%) dei partecipanti sono convinti che per diversificare il portafoglio sia essenziale investire in strumenti alternativi, come private debt e real asset.</li>
        <li>Permangono tuttavia barriere all’ingresso e il 97% afferma che le normative impediscono investimenti più rischiosi e asset illiquidi.</li>
        <li>Il maggior livello di complessità, associato alla diversificazione, è il motivo principale che induce le società assicurative a dare in outsourcing la gestione dei portafogli al fine di accedere a competenze innovative e specializzate.</li>
      </ul>
      <p>Gli <b>assicuratori globali guardano sempre di più agli alternativi per colmare il vuoto creato degli scarsi ritorni obbligazionari dell'ultimo decennio a causa dei tassi di interesse estremamente bassi</b>, rivela l'indagine globale di <a href="https://www.im.natixis.com/it/home">Natixis Investment Managers</a> che ha coinvolto 200 responsabili investimenti e membri del team di investimento di compagnie di assicurazione, società di property e casualty e società di riassicurazione.</p>
      <p>A <b>dieci anni dalla crisi finanziaria, gli investitori devono ancora affrontare notevoli difficoltà dovute al contesto di bassi rendimenti, con il conseguente aumento delle passività e l'ampliamento del disallineamento sulla duration</b>. Di conseguenza, gli assicuratori sono disposti ad assumersi maggiori rischi di liquidità alla ricerca di rendimenti più elevati, con tre quarti (75%) di loro che affermano come l'allocazione verso asset alternativi sia essenziale, e oltre la metà (53%) che afferma di utilizzare sempre più spesso gli strumenti alternativi al posto di quelli a reddito fisso.</p>
      <footer>
        <a href="https://www.trend-online.com/prp/mercato-outsourcing-gestione-portafoglio/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>