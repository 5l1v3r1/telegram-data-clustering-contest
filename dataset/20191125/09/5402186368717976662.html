<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/patentstrid-om-apples-imessage-och-facetime-rattegang-kan-goras-om"/>
    <meta property="og:site_name" content="Mobil"/>
    <meta property="article:published_time" content="2019-11-25T09:18:00+00:00"/>
    <meta property="og:title" content="Patentstrid om Apples Imessage och Facetime – rättegång kan göras om"/>
    <meta property="og:description" content="Den infekterade striden mellan Apple och bolaget Virnetx tycks vara långt ifrån över."/>
  </head>
  <body>
    <article>
      <h6 class="kicker">Apple i fejd med Virnetx sedan 2010</h6>
      <h1>Patentstrid om Apples Imessage och Facetime – rättegång kan göras om</h1>
      <address><time datetime="2019-11-25T09:18:00+00:00">25 Nov 2019, 09:18</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Den infekterade striden mellan Apple och bolaget Virnetx tycks vara långt ifrån över.</b></p>
      <p>Apple har legat i fejd med Virnetx sedan 2010, och fajten mellan de båda bolagen har växt till att bli en av de mer klassiska patentstrider som rasar i techvärlden. Virnetx – som verkar i cybersäkerhetsbranschen – har legat i fejder med flera andra techbolag rörande patent, bland annat Cisco och Microsoft. När det gäller striden med Apple så hävdar bolaget att Apple har inkräktat på patent för säker kommunikation med sina tjänster Imessage och Facetime. Den domstol i östra Texas som gjort sig känd för att oftast döma till kärandens fördel valde under 2018 att fälla Apple, som anmodades betala 503 miljoner dollar för att ha inkräktat på fyra patent tillhörande Virnetx. </p>
      <p>Men Apple överklagade domen till en annan instans, som nu yrkar på att rättegången bör göras om. Alternativt vill man se en rejäl minskning av skadeståndet, då man menar att Apple i själva verket bara inkräktat på två patent snarare än fyra. Nu är det upp till domstolen i Texas att avgöra hur man vill gå vidare med det hela. Varken Virnetx eller Apple har kommenterat beslutet ännu, men Virnetx-aktien sjönk med över 50 procent efter beskedet. Vi misstänker att vi inte sett det sista av den här patentstriden på bra länge. </p>
      <p>Annons</p>
      <footer>Källa <br/><a href="https://www.reuters.com/article/us-apple-virnetx-verdict/virnetx-patent-win-against-apple-vacated-by-u-s-appeals-court-idUSKBN1XW1TS">Striden mellan Apple och Virnetx fortsätter</a></footer>
      <related>
        <h4>Relaterade artiklar</h4>
        <a href="https://www.mobil.se/nyheter/uppgifter-apple-fokuserar-pa-stabilitet-med-ios-14"/>
        <a href="https://www.mobil.se/nyheter/apples-forsok-att-overklaga-virnet-x-dom-misslyckades"/>
        <a href="https://www.mobil.se/nyheter/apple-far-nej-till-att-gora-om-rattegangen-mot-virnet-x"/>
      </related>
    </article>
  </body>
</html>