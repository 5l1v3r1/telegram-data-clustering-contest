<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549854.html/%D9%86%D8%B1%D8%AE-%DA%A9%D8%B1%D8%A7%DB%8C%D9%87-%D8%AD%D9%85%D9%84-%D9%88-%D9%86%D9%82%D9%84-%D8%B9%D9%85%D9%88%D9%85%DB%8C-%D8%B3%D8%A7%D9%84-%D8%A2%DB%8C%D9%86%D8%AF%D9%87-%D8%A7%D9%81%D8%B2%D8%A7%DB%8C%D8%B4-%D9%85%DB%8C-%DB%8C%D8%A7%D8%A8%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T09:43:00+00:00"/>
    <meta property="og:title" content="نرخ کرایه حمل و نقل عمومی سال آینده افزایش می یابد"/>
    <meta property="og:description" content="رئیس شورای شهر تهران گفت: دولت تاکید کرده است امسال نرخی افزایش نیابد اما برنامه‌های دولت برای افزایش نرخ‌ کرایه حمل و نقل عمومی مربوط به سال آینده است."/>
  </head>
  <body>
    <article>
      <h1>نرخ کرایه حمل و نقل عمومی سال آینده افزایش می یابد</h1>
      <address>
        <time datetime="2019-11-25T09:43:00+00:00">25 Nov 2019, 09:43</time>
      </address>
      <p>رئیس شورای شهر تهران گفت: دولت تاکید کرده است امسال نرخی افزایش نیابد اما برنامه‌های دولت برای افزایش نرخ‌ کرایه حمل و نقل عمومی مربوط به سال آینده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محسن هاشمی، رئیس شورای شهر تهران در گفت‌وگو با فارس، درباره نرخ کرایه‌های تاکسی با توجه به تغییر قیمت بنزین در تهران و اینکه راننده‌های تاکسی معتقد‌ند هزینه‌های آنها با افزایش نرخ سوخت حدود 15 درصد افزایش یافته است،  اظهارداشت: از سوی دولت تاکید شده که امسال هیچ نرخی افزایش نیابد لذا در حال حاضر هیچ نرخی از کرایه حمل و نقل عمومی تغییر نمی‌کند.</p>
      <p>  وی با اشاره به اینکه برنامه‌های دولت برای افزایش نرخ کرایه‌ها مربوط به سال آینده است،‌ خاطرنشان کرد: ماهم بر همین اساس برنامه‌ها را رعایت می‌کنیم.   رئیس شورای شهر تهران در پاسخ به اینکه برای سال آینده آیا افزایش نرخ کرایه‌ها بیش از 20 درصد است‌،گفت: اطلاعی در این زمینه ندارم.   به گزارش فارس،‌ هاشمی همچنین روز گذشته اظهارداشت: افزایش نرخ بنزین ورود خودروهای اقماری و اطراف تهران را به پایتخت کاهش داده و ترافیک صبح کمتر شده البته از ساعت 9 صبح به بعد هم کاهش ترافیک برای همه محسوس است.    وی با اشاره به مشکلات سیستم اتوبوسرانی نیز با بیان اینکه تعداد ناوگان اتوبوس رانی تهران، طی ده سال گذشته از بیش از 7000 دستگاه است گفت: اما به جای  آنکه مطابق برنامه ناوگان اتوبوسرانی 30 درصد افزایش یابد تعداد اتوبوس‌ها به کمتر از 6000 دستگاه رسیده  که عمر اتوبوس‌ها نیز از پنج سال به 11 سال رسیده است به نحوی که نیمی از ناوگان فعلی اتوبوسرانی تهران در حال حاضر فرسوده است و روزانه بیش از 300 مورد توقف ناشی از خرابی اتوبوس در تهران رخ می‌دهد که موجب افزایش ترافیک و نارضایتی شهروندان می شود.   انتهای پیام/</p>
    </article>
  </body>
</html>