<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780466/%D8%B0%D8%AE%DB%8C%D8%B1%D9%87-%D8%B3%D8%A7%D8%B2%DB%8C-%DA%A9%D8%A7%D9%84%D8%A7%D9%87%D8%A7%DB%8C-%D8%A7%D8%B3%D8%A7%D8%B3%DB%8C-%D8%AF%D8%B1-%D9%84%D8%B1%D8%B3%D8%AA%D8%A7%D9%86-%D8%AA%D9%88%D8%B2%DB%8C%D8%B9-%D8%A7%D9%82%D9%84%D8%A7%D9%85-%D8%AF%D8%B1-%D9%81%D8%B1%D9%88%D8%B4%DA%AF%D8%A7%D9%87%D9%87%D8%A7%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T09:01:00+00:00"/>
    <meta property="og:title" content="در جمع خبرنگاران مطرح شد؛ ذخیره سازی کالاهای اساسی در لرستان/توزیع اقلام در فروشگاههای بزرگ"/>
    <meta property="og:description" content="خرم‌آباد- معاون سازمان صنعت، معدن و تجارت لرستان از ذخیره سازی کالاهای اساسی در سطح این استان به میزان لازم خبر داد."/>
  </head>
  <body>
    <article>
      <h1>در جمع خبرنگاران مطرح شد؛ ذخیره سازی کالاهای اساسی در لرستان/توزیع اقلام در فروشگاههای بزرگ</h1>
      <address>
        <time datetime="2019-11-25T09:01:00+00:00">25 Nov 2019, 09:01</time>
      </address>
      <p>به گزارش <a href="https://www.mehrnews.com/">خبرنگار مهر</a>، حسین دالوند امروز در جمع خبرنگاران در سخنانی با اشاره به ذخیره سازی هفت هزار تن برنج در استان لرستان، اظهار داشت: ۳۷۰ تن مرغ منجمد نیز در استان ذخیره سازی شده است.</p>
      <p>وی، بیان داشت: همچنین ۷۳ تن گوشت منجمد در استان ذخیره سازی شده است.</p>
      <p>معاون سازمان صنعت، معدن و تجارت لرستان، همچنین از ذخیره سازی ۴۰۰ تن روغن جامد، ۱۴ تن حبوبات، ۱۱ تن چای و هزار شکر در انبارها و همچنین ۱۰۰ تن نیز از سوی مباشاران خبر داد.</p>
      <p>دالوند با تاکید بر اینکه تلاش بر این است که ابتدا این میزان کالای اساسی ذخیره سازی شده را در بین فروشگاههای بزرگ توزیع کنیم، افزود: بعد از فروشگاههای بزرگ، مغازه های بزرگ در دستور کار است و سپس اگر اصناف افراد معتمد را معرفی کنند کالای لازم را به آنها برای توزیع خواهیم داد.</p>
      <p>وی، تصریح کرد: در حال حاضر در تامین و توزیع کالاهای اساسی در استان مشکلی نداریم.</p>
      <p>معاون سازمان صنعت، معدن و تجارت لرستان با بیان اینکه در حال حاضر در بازار تقاضای برنج بالا رفته است، گفت: ما بقی کالاهای اساسی در حال حاضر خریدار و تقاضا وجود ندارد.</p>
      <p>دالوند با بیان اینکه برنج کشاورزان در حال وارد شدن به بازار است و جلوی واردات برنج خارجی نیز گرفته شده و وارد بازار نمی شود، گفت: این امر موجب افزایش تقاضا در این رابطه شده است.</p>
    </article>
  </body>
</html>