<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/bogatstvoto-na-ilon-mask-se-srina-sas-768-mln-dolara-sled-predstavjaneto-na-kibertrak.html"/>
    <meta property="og:site_name" content="bTV Новините"/>
    <meta property="article:published_time" content="2019-11-25T09:45:00+00:00"/>
    <meta property="og:title" content="Богатството на Илон Мъск се срина със 768 млн. долара след представянето на „Кибертрък“"/>
    <meta property="og:description" content="По време на представянето &quot;бронираните&quot; стъкла на возилото бяха счупени още при първия опит"/>
  </head>
  <body>
    <article>
      <h1>Богатството на Илон Мъск се срина със 768 млн. долара след представянето на „Кибертрък“</h1>
      <h2>По време на представянето "бронираните" стъкла на возилото бяха счупени още при първия опит</h2>
      <address><time datetime="2019-11-25T09:45:00+00:00">25 Nov 2019, 09:45</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Богатството на шефа на „Тесла“ Илон Мъск се срина с колосалните 768 млн. долара след представянето на бронирания пикап на компанията „Кибертрък“, пишат световните медии.</p>
      <p>По-рано тази седмица на специално събитие Мъск представи първия пикап на компанията за електрически автомобили. Необичайното возило изглежда повече като кола от научната фантастика на 80-те години.</p>
      <p>По време на представянето Мъск обясни, че колата е напълно бронирана, като са използвани най-високотехнологичните закалени стъкла и сплави за направата й. Демонстрацията на сцената обаче показа друго – след удар с метални топки по стъклата, те се спукаха без проблем.</p>
      <figure>
        <img src="https://img.bg.sof.cmestatic.com/media/images/640x/Nov2019/2112029216.jpg"/>
        <figcaption>Снимка: Reuters</figcaption>
      </figure>
      <p>Това доведе до много подигравки в социалните мрежи, но и до загуба на пари за Илон Мъск.</p>
      <p>След презентацията цената на акциите на „Тесла“ се срина с около 6%, според „Форбс“. Това означава, че богаството на Мъск намаля с над 7,5 млн. долара за 24 часа.</p>
      <p>В момента Мъск заема 41-вото място по богатство в света.</p>
      <p>До момента са направени около 150 хил. предварителни поръчки на футуристичния пикап.</p>
    </article>
  </body>
</html>