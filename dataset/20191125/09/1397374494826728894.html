<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/partizane-cuvaj-se-alkmar-zeli-ligu-sampiona-393684.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T09:54:00+00:00"/>
    <meta property="og:title" content="Partizane, čuvaj se, Alkmar želi Ligu šampiona!"/>
    <meta property="og:description" content="Ekipa Arnea Slota je hit Eredivizije."/>
  </head>
  <body>
    <article>
      <h1>Partizane, čuvaj se, Alkmar želi Ligu šampiona!</h1>
      <h2>Ekipa Arnea Slota je hit Eredivizije.</h2>
      <address><time datetime="2019-11-25T09:54:00+00:00">25 Nov 2019, 09:54</time> by <a rel="author">Ivan Cvetković</a></address>
      <p>Pred Partizanom je možda i ključna utakmica u sezoni, ukoliko pobedi AZ Alkmar u Holandiji sva je prilika da će se plasirati u drugu rundu Lige Evrope.<br/><br/>Da to neće biti nimalo lak izazov govori i forma tima Arne Slota koji se trenutno nalazi na drugom mestu Eredivizije tik ispod Ajaksa.<br/><br/>Najveća opasnost će pretiti od novopečenog reprezentativca Holandije Majrona Boadua, strelca 15 golova od početka sezone.<br/><br/><i>"Sjajno bi bilo ako bismo opet uspeli da se kvalifikujemo za Ligu šampiona. Daćemo sve od sebe da to radimo. Dalek je put, ima dosta da se igra do kraja sezone, ali snovi su nam dozvoljeni. Na kraju krajeva, neke od snova i na ličnom i na timskom planu sam ostvario u poslednje vreme."</i><br/><br/><i>"Malo po malo učvrstili smo se na drugom mestu tabele. Gledaćemo da ga odbranimo. Plan je da dobijemo što više mečeva je moguće. Pitaju me da li možemo da se umešamo u borbu za titulu i koliko je relano da je preotmemo Ajaksu, a ja kažem da će se više znati kad budemo odmerili snage sa Kopljanicima, sredinom decembra. Ili ćemo smanjiti razliku na samo tri boda i pokazati da smo sposobni za iskorak ili će se ona uvećati na devet"</i>, smatra 18-godišnji napadač.<br/><br/>U poslednjih šest mečeva, AZ Alkmara je beležio ubedljive pobede protiv Astane (dva puta), PSV, Tventea, Emena i Utrehta uz gol-razliku 24:0.<br/><br/>"Crno-beli" bi da prekinu taj niz u Hagu...</p>
      <p>Izvor: Sportske.net</p>
    </article>
  </body>
</html>