<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780490/%DA%A9%D9%85%DA%A9-%D9%87%D8%B2%DB%8C%D9%86%D9%87-%D9%85%D8%B9%DB%8C%D8%B4%D8%AA%DB%8C-%D8%A8%D8%B3%DB%8C%D8%A7%D8%B1%DB%8C-%D8%A7%D8%B2-%D9%85%D8%B1%D8%AF%D9%85-%D9%BE%D8%B1%D8%AF%D8%A7%D8%AE%D8%AA-%D9%86%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T09:16:49+00:00"/>
    <meta property="og:title" content="قاضی‌پور در تذکری: کمک هزینه معیشتی بسیاری از مردم پرداخت نشده است"/>
    <meta property="og:description" content="نماینده مردم ارومیه در مجلس شورای اسلامی گفت: متاسفانه کمک هزینه معیشتی تعداد زیادی از مردم پرداخت نشده است."/>
  </head>
  <body>
    <article>
      <h1>قاضی‌پور در تذکری: کمک هزینه معیشتی بسیاری از مردم پرداخت نشده است</h1>
      <address><time datetime="2019-11-25T09:16:49+00:00">25 Nov 2019, 09:16</time> by <a rel="author" href="https://www.mehrnews.com/archive?jr=763" target="_blank">سید مهدی حسینی</a></address>
      <p> به گزارش <a href="https://www.mehrnews.com/">خبرگزاری مهر</a>، نادر قاضی پور در جلسه علنی امروز (دوشنبه) مجلس شورای اسلامی در تذکر شفاهی، گفت: در اجرای اصول ۱۵ و ۱۶ قانون اساسی و تدریس با زبان مادری در مدارس و دانشگاه ها و چاپ روزنامه سراسری به زبان ترکی تسریع شود.</p>
      <p>وی افزود: احداث قطعه سوم اتوبان ارومیه- تبریز که از زمان بندی عقب مانده است، ضروری است.</p>
      <p>نماینده مردم ارومیه در مجلس خطاب به رئیس جمهور، تصریح کرد: برای تولید محصولات کشاورزی از جمله کنستانتره، رب گوجه فرنگی و سیب درختی چه برنامه ای دارید؟ امسال کشاورزانی که گوجه فرنگی و سیب درختی کاشته اند، با مشکلات بسیاری مواجه هستند.</p>
      <p>قاضی پور همچنین خطاب به نوبخت رئیس سازمان برنامه و بودجه، تاکید کرد: متاسفانه کمک هزینه معیشتی تعداد زیادی از مردم از جمله فرهنگیان، بازنشستگان، زوج ها جوان، کارگران، کشاورزان، کارکنان دولت به ویژه کارکنان بهزیستی پرداخت نشده است.</p>
      <p>وی  در ادامه با خطاب قرار دادن وزیر آموزش و پرورش، اظهار داشت: مدارس کانکسی چه زمانی جمع آوری خواهد شد؟</p>
      <p>این نماینده مجلس با بیان اینکه اگر امروز بسیج نبود، دولت چه کاری انجام می داد؟ گفت: خداوندا بسیجیان را حفظ کند.</p>
    </article>
  </body>
</html>