<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/25/mosaic-una-spedizione-alla-deriva-nel-mar-glaciale-artico/"/>
    <meta property="og:site_name" content="Lega Nerd"/>
    <meta property="article:published_time" content="2019-11-25T09:30:27+00:00"/>
    <meta property="og:title" content="MOSAiC: una spedizione alla deriva nel Mar Glaciale Artico"/>
    <meta property="og:description" content="Partito a settembre di quest'anno dalla Norvegia il rompighiaccio tedesco Polarstern da ottobre si trova alla deriva intrappolata nei ghiacci del Mar"/>
  </head>
  <body>
    <article>
      <h1>MOSAiC: una spedizione alla deriva nel Mar Glaciale Artico</h1>
      <address><time datetime="2019-11-25T09:30:27+00:00">25 Nov 2019, 09:30</time> by <a rel="author" href="https://leganerd.com/author/newsbot15/" target="_blank">Newsbot15</a></address>
      <p>
        <i>Partito a settembre di quest’anno dalla Norvegia il rompighiaccio tedesco Polarstern da ottobre si trova alla deriva intrappolata nei ghiacci del Mar Glaciale Artico. La spedizione <b>MOSAiC</b> vuole studiare da vicino l’epicentro degli effetti del riscaldamento globale per comprendere meglio i cambiamenti climatici.</i>
      </p>
      <p>La <b>spedizione</b> ha lo scopo di capire come i cambiamenti climatici influenzeranno l’<b>Artico</b> centrale: la regione si sta riscaldando il doppio rispetto ad altre zone ma a causa della lontananza ancora non c’era stata la possibilità di studiarla a fondo.</p>
      <p> </p>
      <figure>
        <img src="https://leganerd.com/wp-content/uploads/2019/11/polarstern_prua-e1574674195342.jpg"/>
      </figure>
      <p> </p>
      <p>La spedizione <b>MOSAiC</b> è composta da centinaia di scienziati provenienti da 19 paesi diversi. Seguendo la stessa visione della spedizione del veliero <a href="https://it.wikipedia.org/wiki/Spedizione_della_Fram">Fram</a> (1893-1896) di Fridtjof Nansen questa <b>spedizione</b> vede protagonista il moderno rompighiaccio di ricerca <i>Polarstern</i>: bloccato tra i ghiacci da ottobre sarà spinta dal vento e dalle correnti.</p>
      <p> </p>
      <figure>
        <iframe src="https://www.youtube.com/embed/NoMQyWsxyf4" width="660" height="400" data-service="Youtube" scrolling="no"/>
      </figure>
      <p> </p>
      <p>Il rompighiaccio percorre cinque miglia al giorno o meno, ed è a circa 300 miglia dal Polo Nord. Se tutto procede come previsto, la nave dovrebbe uscire dal ghiaccio alla fine dell’estate prossima nello stretto di <b>Fram</b> tra Norvegia e Groenlandia.</p>
      <p> </p>
      <figure>
        <img src="https://leganerd.com/wp-content/uploads/2019/11/polarstern-e1574674209481.jpg"/>
      </figure>
      <p> </p>
      <p>Gli scienziati stanno campionando particelle e goccioline nell’aria per studiare la formazione delle <b>nuvole artiche</b> ed esemplari di ghiaccio utili per diversi studi scientifici dallo studio dell’ecosistema, dell’atmosfera e dei mari.</p>
      <p>Guidata dagli scienziati Markus Rex, Klaus Dethloff e Matthew Shupe, MOSAiC è una spedizione dell’<i>Istituto Alfred Wegener</i>, Helmholtz Center for Polar and Marine Research (AWI).</p>
      <p> </p>
      <ul>
        <li><a href="https://www.mosaic-expedition.org/">Mosaic expedition</a> (mosaic-expedition.org)</li>
        <li><a href="https://www.nytimes.com/2019/11/22/climate/arctic-mosaic-polar-bears.html?smtyp=cur&amp;smid=tw-nytimes">Stuck in Arctic Ice, Dodging Polar Bears. All for Science.</a> (nytimes.com)</li>
      </ul>
    </article>
  </body>
</html>