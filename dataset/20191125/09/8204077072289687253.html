<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/novini/261/a/mysk-ne-spira-da-se-hvali-s-porychkite-na-cybertruck-293783/"/>
    <meta property="og:site_name" content="Investor.bg"/>
    <meta property="article:published_time" content="2019-11-25T09:39:00+00:00"/>
    <meta property="og:title" content="Мъск не спира да се хвали с поръчките на Cybertruck"/>
    <meta property="og:description" content="По последни данни от предприемача те вече са 200 хил."/>
  </head>
  <body>
    <article>
      <h1>Мъск не спира да се хвали с поръчките на Cybertruck</h1>
      <h2>По последни данни от предприемача те вече са 200 хил.</h2>
      <address><time datetime="2019-11-25T09:39:00+00:00">25 Nov 2019, 09:39</time> by <a rel="author">Елена Кирилова</a></address>
      <p>Главният изпълнителен директор на Tesla Илон Мъск подсказа в туит тази неделя, че компанията му за електромобили е получила 200 хил. поръчки за своя електрически пикап в рамките на първите три дни от обявяването му, предава Ройтерс.</p>
      <p>Мъск, който редовно туитва за функциите на Cybertruck от премиерата насам, също така дава информация на своите последователи за броя на поръчките, които компанията е получила.</p>
      <p>В по-ранен туит Мъск заяви, че е получил 146 хил. поръчки за Cybertruck, а след това туитна отново в неделя “200К”, очевидна референция към броя на поръчките.</p>
      <p>Според уебсайта на компанията е нужно незабавно плащане на 100 долара за резервиране на поръчката за Cybertruck, чиято начална цена е 39 900 долара.</p>
      <p>Пускането на футуристичния пикап миналата седмица беше свързано с гафове, след като “бронираното стъкло” на прозорците не издържа на теста за удар. Като цяло електрическото превозно средство сякаш притесни Wall Street в петък, тъй като акциите на Tesla завършиха търговията с 6,1% понижение на цената.</p>
      <p>Плановете на компанията са да започне да произвежда Cybertruck към края на 2021 г.</p>
      <p>
        <i>По статията работиха: <a href="https://www.investor.bg/novini/261/a/mysk-ne-spira-da-se-hvali-s-porychkite-na-cybertruck-293783/znvygb:ryran.inygrebin@tznvy.pbz">Елена Кирилова</a>, редактор <a href="https://www.investor.bg/novini/261/a/mysk-ne-spira-da-se-hvali-s-porychkite-na-cybertruck-293783/znvygb:ryran.vyvrin@vairfgbe.ot">Елена Илиева</a></i>
      </p>
      <related>
        <h4>Още по темата</h4>
        <a href="https://www.investor.bg/novini/444/a/ilon-mysk-porychkite-za-cybertruck-nadhvyrliat-140-hil-broia-293768/"/>
        <a href="https://www.investor.bg/novini/261/a/noviiat-pikap-na-tesla-kiberpynk-eksperimentyt-na-mysk-293681/"/>
      </related>
      <related>
        <a href="https://www.investor.bg/novini/444/a/ilon-mysk-porychkite-za-cybertruck-nadhvyrliat-140-hil-broia-293768/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/noviiat-pikap-na-tesla-kiberpynk-eksperimentyt-na-mysk-293681/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/chast-ot-prototip-na-raketa-na-spacex-se-vzrivi-po-vreme-na-testove--293651/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/tesla-otvaria-goliam-zavod-v-evropa-293101/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/socialni-mreji/454/a/mysk-ne-spazi-obeshtanieto-si-da-stoi-dalech-ot-twitter-292634/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/vozniak-izkustveniiat-intelekt-i-avtonomnite-koli-niama-da-otgovoriat-na-ochakvaniiata-291974/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/444/a/kitaiskiiat-model-s-na-tesla-shte-e-s-autopilot-i-shte-struva-50-hil-dolara-291961/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/web/456/a/mysk-pusna-pyrviia-si-tuit-prez-interneta-na-starlink-291756/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/ilon-mysk-razkri-plan-za-kosmicheskiia-korab-na-spacex-koito-shte-leti-do-mars-290229/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>