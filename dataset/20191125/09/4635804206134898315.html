<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/huawei-sound-x-tanitildi-devialet-imzali-akilli-hoparlor/"/>
    <meta property="og:site_name" content="LOG"/>
    <meta property="article:published_time" content="2019-11-25T09:14:17+00:00"/>
    <meta property="og:title" content="Huawei Sound X tanıtıldı; Devialet imzalı akıllı hoparlör!"/>
    <meta property="og:description" content="Huawei MatePad Pro Android tablet sonrasında Huawei Sound X akıllı hoparlör modeli de tanıtıldı. Devialet imzalı model heyecan veriyor."/>
  </head>
  <body>
    <article>
      <h1>Huawei Sound X tanıtıldı; Devialet imzalı akıllı hoparlör!</h1>
      <address><time datetime="2019-11-25T09:14:17+00:00">25 Nov 2019, 09:14</time> by <a rel="author">Can TUNÇER</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/huawei-sound-x-tanitildi-devialet-imzali-akilli-hoparlor-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/huawei-sound-x-tanitildi-devialet-imzali-akilli-hoparlor-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/huawei-sound-x-tanitildi-devialet-imzali-akilli-hoparlor-3.jpg"/>
        </figure>
      </slideshow>
      <p><b>Huawei MatePad Pro</b> Android tablet sonrasında <b>Huawei Sound X</b> akıllı hoparlör modeli de tanıtıldı. <b>Devialet</b> imzalı model heyecan <a href="https://www.gizmochina.com/2019/11/25/huawei-unveils-sound-x-smart-speaker-co-developed-with-devialet/">veriyor</a>.</p>
      <p><b>Huawei Sound X</b> akıllı hoparlör heyecan veriyor çünkü bu model için <b>Devialet</b> ile ortaklık kurulmuş durumda. Daha önce de müjdesi verilen bu detay, firmanın <b>Leica</b> ortaklığı ile telefon kamerasında yaptığı atılımı <b>akıllı hoparlör</b> pazarına da getireceği anlamına geliyor. Bilmeyenler için Fransa merkezli <b>Devialet</b> dünyanın en gelişmiş ve güçlü hoparlör, özellikle de <a href="https://www.log.com.tr/dunyanin-en-iyi-bluetooth-hoparlor-ailesine-uygun-fiyatli-yeni-uye-karsinizda-devialet-phantom-reactor/">Bluetooth hoparlör</a> sistemlerini üretiyor. Phantom serisi hoparlörleri inanılmaz olan firma, <b>Sound X </b>modelini de ses açısından özel şekilde hazırlamış. Silindirik bir tasarıma sahip olan ve çok şık olan model, benzerleri gibi <b>360 derece ses verebiliyor</b>. Yan taraflarında <b>toplam 60W gücünde iki adet 3,5 inç subwoofer’a</b> özel açıklıklar yer alan model, üstünde renkli bir dokunmatik kontrol paneli taşıyor.</p>
      <p>Sesli asistan desteği unutulmayan hoparlörün, alandaki <b>Hi-Res sertifikasına</b> sahip ilk <b>akıllı hoparlör</b> olduğu aktarılıyor. Özellikle <b>bass</b> konusunda çok iddialı olan modelde, en yüksek ses seviyesinde dahi bozulma olmadığı aktarılıyor. 2 adet subwoofer’a ek olarak <b>altı adet 1,5 inç 8W normal hoparlör</b> ile donatılan <b>Huawei Sound X, </b>altı adet mikrofon ile ortama özel ses ayarlamayaları yapabiliyor. Bu mikrofon dijital asistan erişimi için de görev yapıyor. Gücünü <b>1.5 GHz MediaTek MT8518</b> işlemciden ve 512 MB RAM’den alan 8 GB dahili depolamalı model, stereo için <b>çiftli kuruluma</b> da izin veriyor. Kolay eşleştirme için <b>NFC</b> desteği unutulmayan hoparlör, toplam <b>3,5 kg</b> ağırlığında.</p>
      <h3>Devialet imzalı Huawei Sound X akıllı hoparlör gerçekten çok iddialı</h3>
      <p>Birçok farklı pazarda satılacak akıllı hoparlörün açıklanan satış fiyatı <b>284 dolar</b> seviyesinde. Stereo kullanım içinse <b>553 dolar</b> (İki ürün) verilmesi gerekiyor. Modelin ön siparişi <b>8 Aralık</b> itibariyle başlıyor. Türkiye satışı hakkında şimdilik bir bilgimiz yok.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/huawei-matepad-pro-tanitildi-iste-fiyati-ve-tum-ozellikleri/"/>
      </related>
    </article>
  </body>
</html>