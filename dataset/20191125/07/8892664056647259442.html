<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/kulfold/jobbak-a-tanulmanyi-eredmenyei-a-rendszeresen-reggelizo-fiataloknak/t4ezezb"/>
    <meta property="og:site_name" content="Blikk.hu"/>
    <meta property="article:published_time" content="2019-11-25T07:20:42+00:00"/>
    <meta property="og:title" content="Kiderült: ezért fontos, hogy mindig reggelizzenek a gyerekek"/>
    <meta property="og:description" content="Kiderült, nem csak a tanulás, de a reggeli is befolyásolja a középiskolások teljesítményét."/>
  </head>
  <body>
    <article>
      <h1>Kiderült: ezért fontos, hogy mindig reggelizzenek a gyerekek</h1>
      <address><time datetime="2019-11-25T07:20:42+00:00">25 Nov 2019, 07:20</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Kiderült, nem csak a tanulás, de a reggeli is befolyásolja a középiskolások teljesítményét.</b>
        </i>
      </p>
      <p>Régóta él a köztudatban, hogy a reggeli a nap legfontosabb étkezése. A brit tudósok most egy komoly összefüggést is felfedeztek a reggeli fogyasztás és a diákok teljesítménye között – számolt be <a href="https://hvg.hu/tudomany/20191125_erettsegi_vizsgak_eredmeny_reggelizes">a HVG oldala az MTI híre alapján.</a></p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p><b>A kutatás során azt vizsgálták, jobb-e a teljesítménye az érettségin vagy más vizsgákon azoknak a fiataloknak, akik otthon rendszeresen megreggeliznek. </b>Ehhez összesen a nyugat-yorkshire-i iskolák 294 tanulóját vették alapul. A fiatalok 53 %-a saját bevallásuk szerint gyakran reggeliznek otthon, 29 százalékuk csak ritkán, míg a többiek egyáltalán nem.</p>
      <p><b>A tanulmány eredményeként pedig kiderült, hogy valóban több pontszámot tudtak elérni az érettségi vizsgákon azok a diákok, akik otthon rendszeresen szoktak reggelizni. </b>Ráadásul a reggelizők akár két osztályzattal is jobb jegyet kaphatnak. A tudósok arra is fordítottak figyelmet, hogy más szempontokat is figyelembe vegyenek a napi étkezés mellett, mint például az életkort, nemet vagy testtömegindexet, de az eredmény akkor sem változott.</p>
      <p>Arra, hogy pontosan miért is ennyire fontosa az emberi szervezetnek a napindító étkezés, Katie Adalphus a Leedsi Egyetem kutatásban részt vevő pszichológusa adott némi magyarázatot:</p>
      <p>
        <i>„A középiskolások hátrányba kerülnek, ha nem fogyasztják el a reggelijüket, ami táplálja az agyukat egy iskolai nap kezdetén.”</i>
      </p>
    </article>
  </body>
</html>