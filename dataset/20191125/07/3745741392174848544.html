<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/obi-wan-kenobi-dizisine-yesil-isik-h80455.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T07:39:15+00:00"/>
    <meta property="og:title" content="Disney+ İçin Planlanan Obi-Wan Kenobi Dizisine Yeşil Işık"/>
    <meta property="og:description" content="Disney+'ın yeni Star Wars: The Mandalorian dizisinin başarısı, Obi-Wan Kenobi'nin hikayesine odaklanan yeni bir proje için hevesi artırıyor."/>
  </head>
  <body>
    <article>
      <h1>Disney+ İçin Planlanan Obi-Wan Kenobi Dizisine Yeşil Işık</h1>
      <h2>Disney+'ın yeni Star Wars: The Mandalorian dizisiyle galakside macera tam gaz devam ediyor. Yeni dizinin başarısı, Obi-Wan Kenobi'nin hikayesine odaklanan yeni bir proje için güven veriyor.</h2>
      <address><time datetime="2019-11-25T07:39:15+00:00">25 Nov 2019, 07:39</time> by <a rel="author" href="https://www.webtekno.com/yazar/ozanbaki" target="_blank">Ozan Baki</a></address>
      <p>Disney+'ın The Mandalorian dizisinin ardından Star Wars'ın geleceği parlak görünüyor. Özellikle de Ewan McGregor'un film serisinde canlandırdığı <b>Obi-Wan Kenobi</b> karakterine dayanan ve Star Wars: Revenge of the Sith ile Star Wars: A New Hope filmleri arasında geçmesi planlanan yeni dizisi için talep olduğu çok açık.</p>
      <p>Obi-Wan Kenobi dizisi, Star Wars: The Mandalorian'ın 3. bölümündeki çalışmaları övgü alan Deborah Chow'dan destek aldı. Chow, geçtiğimiz günlerde The Mandalorian konusundaki çalışmaları, oyuncu Werner Herzog'un <b>Bebek Yoda</b>'ya olan sevgisiyle ilgili konuştu ve özellikle de Obi-Wan'ı ekranlara geri getirme fırsatına değindi.</p>
      <figure>
        <img src="https://www.webtekno.com/images/editor/default/0002/31/4ca3457ae50c0c4911e23e8ed1fc2fee8f41a12f.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/the-mandalorian-bolum-cikis-tarihleri-h79976.html">Disney+'ın Gümbür Gümbür İlerleyen Dizisi The Mandalorian'ın Yeni Bölümleri Ne Zaman?</a>
      </p>
      <p>Chow, yeni bağımsız bir film yerine, <b>Disney+ dizisi</b> yapmanın daha iyi olacağını ve Hossein Amini ile birlikte çalışacağını açıkladı. Hossein Amini de Obi-Wan Kenobi fikrinin Star Wars dizisi için önemine değinerek şunları aktardı:</p>
      <p>
        <i>"Durum hem benim, hem de galaksi açısından çok karmaşık. Evreni keşfetmek için biraz zamana ihtiyaç var ve dürüst olmak gerekirse özellikle o aralıktaki birkaç yıl içinde başka hikayeler de var. Keşfedilmemiş olan Revenge of the Sith ve A New Hope arasında çok fazla şey var. Karakterin yolculuğu, o dönemdeki politikalar, ayrıca imparatorluğun büyüklüğü ve neler olup bittiği fikri, tam bir tarihsel dönemi hissettirdiği için bazen iki saat içinde anlatması zor oluyor. Bazen iki saatlik filmlerde aksiyon ve kurgu için hızlı hareket etmek yerine, diziye geçme zorunluluğu var. İlginç bulduğum hikaye anlatımına dair birçok yön var."</i>
      </p>
      <p>Obi-Wan Kenobi dizisinin yayın tarihi henüz planlanmadı ancak öyle görünüyor ki, yönetmenlerden yeşil ışık geldi. Şimdilik galaksideki maceraya Disney+'ın yeni Star Wars: The Mandalorian dizisiyle devam edeceğiz.</p>
      <p><b>Kaynak : </b>https://comicbook.com/starwars/2019/11/25/star-wars-the-mandalorian-director-reveals-plans-obi-wan-kenobi-series-disney-plus/</p>
    </article>
  </body>
</html>