<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/transportas/vilniaus-gatves/baigta-rekonstruoti-rinktines-ir-zalgirio-sankryza/"/>
    <meta property="og:site_name" content="Made in vilnius"/>
    <meta property="article:published_time" content="2019-11-25T07:47:25+00:00"/>
    <meta property="og:title" content="Baigta rekonstruoti Rinktinės ir Žalgirio sankryža"/>
    <meta property="og:description" content="Baigta Rinktinės-Žalgirio-Tuskulėnų-Apkasų gatvių sankryžos rekonstrukcija. Šioje intensyvioje transporto arterijoje, kurią per parą kerta daugiau kaip 50 tūkstančių transporto priemonių, įrengtos papildomos eismo juostos, nauja eismo reguliavimo įranga, atnaujintas apšvietimas ir pakeistas eismo organizavimas. Didinant pėsčiųjų ir dviratininkų saugumą buvo panaikintos ir papildomos lentelės su žalia rodykle. Rekonstravus šią judrią sankryžą..."/>
  </head>
  <body>
    <article>
      <h1>Baigta rekonstruoti Rinktinės ir Žalgirio sankryža</h1>
      <address><time datetime="2019-11-25T07:47:25+00:00">25 Nov 2019, 07:47</time> by <a rel="author">Made in Vilnius</a></address>
      <p>Baigta Rinktinės-Žalgirio-Tuskulėnų-Apkasų gatvių sankryžos rekonstrukcija. Šioje intensyvioje transporto arterijoje, kurią per parą kerta daugiau kaip 50 tūkstančių transporto priemonių, įrengtos papildomos eismo juostos, nauja eismo reguliavimo įranga, atnaujintas apšvietimas ir pakeistas eismo organizavimas. Didinant pėsčiųjų ir dviratininkų saugumą buvo panaikintos ir papildomos lentelės su žalia rodykle. Rekonstravus šią judrią sankryžą padidės visų eismo dalyvių saugumas ir transporto srautų pralaidumas.</p>
      <p>„Rinktinės-Žalgirio-Tuskulėnų-Apkasų gatvių sankryžoje įdiegtos naujos programos, kurios veikia lankstesniu režimu, reaguodamos į realius eismo srautų pokyčius, o nauji eismo srautų jutikliai užtikrina tikslesnį visų eismo srautų fiksavimą. Be to, didinant pėsčiųjų ir dviratininkų saugumą demontuotos papildomos lentelės su žalia rodykle, o judant nuo Apkasų g. ir sukant į dešinę Žalgirio gatvę, kur sukančiųjų srautas pakankamai didelis, įrengti atskiri šviesoforai“, – sako SĮ „Susisiekimo paslaugos“ Miesto eismo organizavimo departamento vadovas Aleksej Apanovič.</p>
      <figure>
        <img src="https://cdn3.hellovilnius.lt/wp-content/uploads/2019/11/VMS_0130-2048x1365.jpg"/>
        <figcaption>Nuotr.: Sauliaus Žiūros</figcaption>
      </figure>
      <p>Be to, buvo išplatinti pėsčiųjų takai, sankryžoje įrengti atskiri dviračių ir pėsčiųjų reguliavimai, įvesta aiškesnė eismo tvarka, atnaujintas ženklinimas, sutvarkyti inžineriniai tinklai, kelio danga. Vasarą buvo sutvarkyta beveik kilometro ilgio Apkasų gatvė: pakeista danga, atnaujinti šaligatviai, ženklinimas.</p>
      <p>Šiuo metu nuo Minties ir Apkasų gatvių sankryžos iki S. Žukausko gatvės tiesiamas naujas dviračių takas ir šaligatvis. Kitąmet darbai planuojami tiesiant dviračių ir pėsčiųjų jungtis Rinktinės gatvėje. Šie takai taps nenutrūkstamo tinklo dalimi, kuria Žirmūnų ir Šiaurės miestelio gyventojai galės patogiai susisiekti su centru ir Senamiesčiu.</p>
      <figure>
        <img src="https://cdn1.hellovilnius.lt/wp-content/uploads/2019/11/VMS_0207-2048x1365.jpg"/>
        <figcaption>Nuotr.: Sauliaus Žiūros</figcaption>
      </figure>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>13 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/transportas/vilniaus-gatves/dar-viena-sviesoforine-sankryza-ukmerges-gatveje-ar-nepablogins-eismo-situacijos/"/>
        <a href="https://madeinvilnius.lt/naujienos/transportas/vilniaus-gatves/eismo-salygas-sunkina-plikledis-grinda-barsto-visas-miesto-gatves/"/>
        <a href="https://madeinvilnius.lt/naujienos/transportas/vilniaus-gatves/sostines-gatviu-apsvietimo-modernizavimas-vyks-greiciau-isigyti-2-nauji-autoboksteliai/"/>
        <a href="https://madeinvilnius.lt/naujienos/transportas/vilniaus-gatves/eismo-ir-viesojo-transporto-pokyciai-1863-1864-m-sukileliu-perlaidojimo-ceremonijos-metu/"/>
        <a href="https://madeinvilnius.lt/naujienos/transportas/vilniaus-gatves/lenteles-su-zaliomis-rodyklemis-penkiose-sankryzose-ju-neliks-jau-lapkriti/"/>
        <a href="https://madeinvilnius.lt/naujienos/transportas/vilniaus-gatves/gabijos-gatveje-keisis-eismo-zenklinimas/"/>
      </related>
    </article>
  </body>
</html>