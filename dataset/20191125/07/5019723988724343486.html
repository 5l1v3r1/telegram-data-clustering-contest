<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/world/2019/11/25/willy-murphy-saves-herself-with-a-shampoo-and-broom.html"/>
    <meta property="og:site_name" content="Manoramanews"/>
    <meta property="article:published_time" content="2019-11-25T07:27:00+00:00"/>
    <meta property="og:title" content="ഒറ്റയ്ക്കായാലെന്താ സ്ട്രോങാണ്; ഷാംപുവും ചൂലും കൊണ്ട് അക്രമിയെ തുരത്തി 82 കാരി; വിഡിയോ"/>
    <meta property="og:description" content="തനിച്ചാണെന്ന് കരുതി ആക്രമിക്കാന്‍ വന്ന യുവാവിനെ ചൂലും ഷാംപുവും കൊണ്ട് കീഴ്പ്പെടുത്തി 82 കാരി. ന്യൂയോർക്കിലെ പ്രശസ്ത ബോഡി ബിൽഡറായ വില്ലി മർഫിയാണ് ചൂലും ഷാപുവും കൊണ്ട് അക്രമിയെ അടിച്ചൊതുക്കിയത്. പതിവുപോലെ വർക്കൗട്ടുകൾക്ക് ശേഷം ഭക്ഷണം കഴിച്ച് ഉറങ്ങാൻ കിടക്കുകയായിരുന്നു വില്ലി. അപ്രതീക്ഷിതമായി വാതിലിൽ. Willie Murphie. Manorama News. Intruder."/>
  </head>
  <body>
    <article>
      <h1>ഒറ്റയ്ക്കായാലെന്താ സ്ട്രോങാണ്; ഷാംപുവും ചൂലും കൊണ്ട് അക്രമിയെ തുരത്തി 82 കാരി; വിഡിയോ</h1>
      <address><time datetime="2019-11-25T07:27:00+00:00">25 Nov 2019, 07:27</time> by <a rel="author">സ്വന്തം ലേഖകൻ</a></address>
      <p>തനിച്ചാണെന്ന് കരുതി ആക്രമിക്കാന്‍ വന്ന യുവാവിനെ ചൂലും ഷാംപുവും കൊണ്ട് കീഴ്പ്പെടുത്തി 82 കാരി. ന്യൂയോർക്കിലെ പ്രശസ്ത  ബോഡി ബിൽഡറായ വില്ലി മർഫിയാണ് ചൂലും ഷാപുവും കൊണ്ട് അക്രമിയെ അടിച്ചൊതുക്കിയത്. പതിവുപോലെ വർക്കൗട്ടുകൾക്ക് ശേഷം ഭക്ഷണം കഴിച്ച് ഉറങ്ങാൻ കിടക്കുകയായിരുന്നു വില്ലി. അപ്രതീക്ഷിതമായി വാതിലിൽ ഒരു തട്ടു കേട്ടു. വാതിലിന് പുറത്ത് നിന്ന യുവാവ് തനിക്ക് സുഖമില്ലെന്നും ആംബുലൻസ് വിളിക്കാനും ആവശ്യപ്പെട്ടു. വില്ലി ഫോണെടുക്കാൻ തിരിഞ്ഞതും യുവാവ് വാതിൽ തള്ളിത്തുറന്ന് ഉള്ളിലേക്ക് കയറുകയായിരുന്നു. </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F13WHAM%2Fvideos%2F402569860624777%2F&amp;show_text=0&amp;width=560&amp;playsinline=true&amp;domain=www.manoramanews.com&amp;keyword=World" width="560" height="314" data-service="Facebook" scrolling="no"/>
      </figure>
      <p>ഉപദ്രവിക്കാൻ ശ്രമിച്ച യുവാവിനെ അടുത്തുണ്ടായിരുന്ന ചെറിയ മേശ എടുത്ത് ബോഡി ബിൽഡർ കൂടിയായ വില്ലി അടിച്ചു. ഇയാൾ നിലതെറ്റി വീണതോടെ മുഖത്തേക്ക് ഷാംപു ഒഴിക്കുകയായിരുന്നു. പിന്നെ ചൂലെടുത്ത് അടിയോടടി. ഇതിനിടയിൽ പൊലീസിലും വില്ലി വിവരമറിയിച്ചു. ഇതോടെ പൊലീസെത്തി കയ്യോടെ അക്രമിയെ പൊക്കി.</p>
      <p>അത്യാവശ്യം കായികമുറകളൊക്കെ അറിഞ്ഞിരുന്നാൽ വയസ്സാംകാലത്തും പ്രയോജനപ്പെടുത്താമെന്നാണ് വില്ലി പറയുന്നത്. പ്രായമായതും ഒറ്റയ്ക്കായതുെമല്ലാം ശരിയാണ് പക്ഷേ താൻ ഡബിൾ സ്ട്രോങാണെന്നും വില്ലി കൂട്ടിച്ചേർത്തു. ഇപ്പോഴും സജീവമായി വില്ലി ബോഡിബിൽഡിങ് ചാമ്പ്യൻഷിപ്പുകളിൽ പങ്കെടുക്കാറുണ്ടെന്നാണ് ട്വിറ്ററിൽ വാർത്ത പങ്കുവച്ച ആൻഡ്രൂ ബനാസ് പറയുന്നത്. </p>
    </article>
  </body>
</html>