<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/lokalt/i/3JKE5d/vurderer-aa-vrake-tunnelprosjekt-paa-grunn-av-hoeye-bompenger"/>
    <meta property="og:site_name" content="Bergens Tidende"/>
    <meta property="article:published_time" content="2019-11-25T07:06:28+00:00"/>
    <meta property="og:title" content="Vurderer å vrake tunnelprosjekt på grunn av høye bompenger"/>
    <meta property="og:description" content="Hvis det blir bygget tunnel mellom Bergen og Hardanger, kan bomkostnadene bli 200 kroner per passering. Det er så dyrt at ordføreren ikke lenger vil ha tunnel."/>
  </head>
  <body>
    <article>
      <h1>Vurderer å vrake tunnelprosjekt på grunn av høye bompenger</h1>
      <h2>Hvis det blir bygget tunnel mellom Bergen og Hardanger, kan bomkostnadene bli 200 kroner per passering. Det er så dyrt at ordføreren ikke lenger vil ha tunnel.</h2>
      <address><time datetime="2019-11-25T07:06:28+00:00">25 Nov 2019, 07:06</time> by <a rel="author">NTB</a></address>
      <p>Veien gjennom Tokagjelet som forbinder Bergen og Hardanger, fylkesvei 49, er svært rasutsatt.</p>
      <p>Etter planen skal det bygges tunnel på strekningen, for å senke rasfaren.</p>
      <p>Prosjektet er anslått å koste minst 1,7 milliarder kroner, ifølge <a href="https://www.nrk.no/hordaland/vil-heller-ruste-opp-rasfarleg-veg-enn-a-betale-200-kroner-i-bompengar-1.14789944?utm_source=share_mailer&amp;utm_medium=email&amp;utm_campaign=share_post">NRK</a>. Til tross for at fylket allerede har satt av 670 millioner til prosjektet, kan det innebære bompenger opp mot 200 kroner per passering for personbiler.</p>
      <p>Det er for dyrt, mener ordfører i Kvam herad, Torgeir Næss (Ap).</p>
      <p>– Om det ikke kommer ytterligere finansiering er det Arbeiderpartiets mening at man ikke kan gå for en tunnelløsning, sier Næss til NRK.</p>
      <p>Han mener at så høye bompenger i praksis ville stengt av sentrale deler av kommunen for både turister og nyttetrafikk. Dersom det ikke blir tunnel, er planen å bruke de 670 millionene på rassikring av veien.</p>
      <p>– Selv om man bruker enorme summer på sikring, vil man likevel stå igjen med en betydelig restrisiko, sier geolog i Statens vegvesen, Harald Huso, til kanalen.</p>
      <p>Han mener at faren for nye ras fremdeles kommer til å være overhengende.</p>
      <related>
        <h4>Les også</h4>
        <a href="https://www.bt.no/nyheter/okonomi/i/qnMqzo/9000-hyttefolk-paa-kvamskogen-vil-ikkje-betala-bompengar-for-tryggare-v"/>
        <a href="https://www.bt.no/nyheter/okonomi/i/9mVJXp/vegen-paa-kvamskogen-er-saa-farleg-at-fartsgrensa-kan-verta-sett-ned"/>
        <a href="https://www.bt.no/nyheter/lokalt/i/VbLxBW/denne-verstingveien-vil-kreve-hele-rassikringspotten"/>
        <a href="https://www.bt.no/nyheter/lokalt/i/Vb62O3/god-gammel-paaske"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/xPzgqV/her-gaar-forbikjoeringen-nesten-galt-denne-foereren-er-livsfarlig"/>
        <a href="https://www.bt.no/nyheter/okonomi/i/0nzQe2/loene-broer-kjempar-i-retten-om-smalahovegarden"/>
        <a href="https://www.bt.no/nyheter/lokalt/i/b5wgkg/politiet-rykket-ut-til-mystisk-bylt-som-ulte-i-arna-litt-snodig"/>
        <a href="https://www.bt.no/btmeninger/debatt/i/pLOL3w/vi-som-har-funksjonshemninger-har-noen-fordeler-tross-alt"/>
        <a href="https://www.bt.no/nyheter/okonomi/i/RRnzzr/uib-legger-ned-petroleumfag"/>
        <a href="https://www.bt.no/bolig/i/g71El5/julepynter-huset-i-oktober-for-aa-ha-lave-skuldre-i-desember"/>
      </related>
      <ol>
        <li>
          <a href="https://www.bt.no/tag/Hardanger">Hardanger</a>
        </li>
        <li>
          <a href="https://www.bt.no/tag/Ras">Ras</a>
        </li>
        <li>
          <a href="https://www.bt.no/tag/Tunnel">Tunnel</a>
        </li>
        <li>
          <a href="https://www.bt.no/tag/Statens_vegvesen">Statens vegvesen</a>
        </li>
      </ol>
    </article>
  </body>
</html>