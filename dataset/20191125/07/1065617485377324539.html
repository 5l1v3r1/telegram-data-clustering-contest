<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/il-messaggero/classe-e-piede-di-velluto-il-trequartista-pellegrini-e-gia-ritornato-in-mezzo/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T07:44:24+00:00"/>
    <meta property="og:title" content="Classe e piede di velluto, il trequartista Pellegrini è già ritornato in mezzo"/>
    <meta property="og:description" content="Al suo rientro dopo l'infortunio Lorenzo si è ripreso la Roma in un attimo"/>
  </head>
  <body>
    <article>
      <h1>Classe e piede di velluto, il trequartista Pellegrini è già ritornato in mezzo</h1>
      <h2>Al suo rientro dopo l’infortunio Lorenzo si è ripreso la Roma in un attimo</h2>
      <address><time datetime="2019-11-25T07:44:24+00:00">25 Nov 2019, 07:44</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p><b>Roberto Mancini avrà ammirato.</b> Così come, più da vicino, Paulo<b> Fonseca.</b> Lorenzo <b>Pellegrini</b> accontenta tutti e oggi merita queste attenzioni, se non altro per la crescita che ha dimostrato di aver fatto nelle ultime stagioni, scrive Alessandro Angeloni su <i>Il Messaggero</i>.</p>
      <p>Lo guardi giocare e ti accorgi che davanti hai un <b>calciatore di spessore.</b> <b>Si è ripreso la Roma in un attimo,</b> ripiazzandosi al centro della squadra, entrando nel vivo di ogni azione spericolata.</p>
      <p>I suoi movimenti tra le linee, le sue idee, la sua predisposizione all’assist è aiuto alla squadra. E il tutto senza somigliare per forza a qualcuno, forse questa è la sua forza, la sua differenza, il suo valore.</p>
      <p><b>A chi somiglia Lorenzo Pellegrini? Boh, a Lorenzo Pellegrini.</b> Ieri, il numero 7 è stato subito decisivo: suoi i corner del vantaggio di Smalling e della rete di Dzeko. L’uscita dal campo, al 27esimo della ripresa, è stata accompagnata dall’ovazione. <b>La gente vuole bene a questo ragazzo romano,</b> discreto e mai sopra le righe, umile e non sbruffone.<b> Totti lo ha eletto a suo erede,</b> lui ha voglia di portare avanti questa missione. Ma per non rischiare il contrario, ha bisogno di rivedere il contratto e annullare una clausola che oggi è il vero fardello sul suo futuro: solo 30 milioni. <b>Ecco, il rischio è alto.</b> Ma pare che sia il calciatore sia il club, al di là di chi sarà la proprietà, abbiano intenzione di venirsi incontro.</p>
    </article>
  </body>
</html>