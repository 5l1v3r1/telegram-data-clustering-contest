<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/azionario-asia-positivo-borsa-tokyo-078-con-elezioni-hong-kong-e-speranze-usa-cina"/>
    <meta property="og:site_name" content="FinanzaOnline"/>
    <meta property="article:published_time" content="2019-11-25T07:49:00+00:00"/>
    <meta property="og:title" content="Azionario Asia positivo, Borsa Tokyo +0,78% con elezioni Hong Kong e speranze Usa-Cina"/>
    <meta property="og:description" content="L'indice Nikkei 225 della borsa di Tokyo ha chiuso la sessione in rialzo dello 0,78% a 23.292,81 punti. Positiva la performance, in generale, dell'azionario asiatico, che continua a scommettere sulla …"/>
  </head>
  <body>
    <article>
      <h1>Azionario Asia positivo, Borsa Tokyo +0,78% con elezioni Hong Kong e speranze Usa-Cina</h1>
      <address><time datetime="2019-11-25T07:49:00+00:00">25 Nov 2019, 07:49</time> by <a rel="author">Laura Naka Antonelli</a></address>
      <p>L’indice Nikkei 225 della borsa di Tokyo ha chiuso la sessione in rialzo dello 0,78% a 23.292,81 punti. Positiva la performance, in generale, dell’azionario asiatico, che continua a scommettere sulla possibilità di un accordo tra Usa e Cina sulla “Phase One” di una intesa commerciale più ampia. Un accordo su cui, c’è da dire, diversi analisti ed esperti hanno ancora diversi dubbi.</p>
      <p>Balzo dell’indice Hang Seng di Hong Kong, che guida i rialzi dell’azionario asiatico, dopo che le elezioni nella città stato hanno confermato una vittoria incontrastata dei candidati pro-democrazia.</p>
      <p>Nella città stato che conta 7,4 milioni di persone, stravolta da mesi da violenti scontri tra manifestanti pro-democrazia e forze di polizia e affossata dalla recessione, più della metà dei 452 seggi dei consigli del distretto, 333 unità, è andata ai candidati pro-democrazia, contro quelli a favore dell’establishment pro-Cina, che si sono aggiudicati solo 52 seggi.</p>
      <p>L’indice azionario Hang Seng, che sta balzando dell’1,55% circa, nel suo massimo intraday è salito fino a +1,76%. Shanghai +0,50%, Seoul +0,93%, Sidney +0,32%.</p>
    </article>
  </body>
</html>