<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905103/gumienny-vraagt-zware-schorsing-voor-vargas-vijf-zes-weken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T07:16:00+00:00"/>
    <meta property="og:title" content="Gumienny vraagt zware schorsing voor Vargas: &quot;Vijf, zes weken&quot;"/>
    <meta property="og:description" content="Ronald Vargas kreeg afgelopen vrijdag een rode kaart na een zware overtreding in de partij tegen Club Brugge. De Venezolaan moest al voor de rust naar de kleedkamers. Een terechte rode kaart, oordeelt Serge Gumienny. Hij vraagt een zware schorsing voor Vargas."/>
  </head>
  <body>
    <article>
      <h1>Gumienny vraagt zware schorsing voor Vargas: "Vijf, zes weken"</h1>
      <address>
        <time datetime="2019-11-25T07:16:00+00:00">25 Nov 2019, 07:16</time>
      </address>
      <p>
        <b>Ronald Vargas kreeg afgelopen vrijdag een rode kaart na een zware overtreding in de partij tegen Club Brugge. De Venezolaan moest al voor de rust naar de kleedkamers. Een terechte rode kaart, oordeelt Serge Gumienny. Hij vraagt een zware schorsing voor Vargas.</b>
      </p>
      <p>"Ronald Vargas kreeg helemaal terecht rood voor zijn drieste tackle met gestrekt been in de match tegen Club Brugge", oordeelt Gumienny in <i>Het Belang van Limburg</i>. "Alleen jammer dat de ref niet zelf meteen rood trok en op de VAR wachtte. Het was een duidelijke en smerige overtreding, ik vraag me af wat een speler bezielt om er zo in te vliegen."</p>
      <p>Gumienny is dan ook bijzonder streng voor de ex-speler van Club Brugge en RSC Anderlecht. "Zo ga je niet voor de bal, zo zeg je tegen de tegenstander: 'Ik zal u eens ferm op uwe poot rammen', dit was er zwaar over. Het seizoen van Deli had aan flarden kunnen liggen."</p>
      <p>De ex-scheidsrechter vraagt dan ook een zware straf voor Vargas. "De bond moet ook streng optreden. Niet afkomen met twee weken schorsing. Maak daar maar een week of vijf, zes van. Het is de enige manier om dit soort zware overtredingen eruit te krijgen. Anders blijven ze dat gewoon doen in de toekomst, hoor", besluit hij.</p>
      <aside>Lees meer<br/><a href="https://www.voetbalprimeur.be/nieuws/904789/fans-club-brugge-vieren-na-rode-kaart-voor-vargas-bye-bye-.html?itm_source=www.voetbalprimeur.be&amp;itm_medium=highlighted-content">Fans Club Brugge vieren na rode kaart voor Vargas: 'Bye bye!'</a></aside>
    </article>
  </body>
</html>