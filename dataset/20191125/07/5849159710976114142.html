<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/cinema-news-telugu/hero-nikhil-siddhartha-visit-bhadrakali-temple-1-1-10610542.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T07:22:00+00:00"/>
    <meta property="og:title" content="భద్రకాళీ సన్నిధిలో సినీ హీరో నిఖిల్"/>
    <meta property="og:description" content="మట్టెవాడ: వరంగల్ నగరంలోని శ్రీభద్రకాళీ ఆలయాన్ని ఆదివారం సినీ హీరో నిఖిల్ సందర్శించుకున్నారు. ఈ సందర్భంగా అమ్మవారిని దర్శించుకుని ప్రత్యేక పూజలు నిర్వహించారు"/>
  </head>
  <body>
    <article>
      <h1>భద్రకాళీ సన్నిధిలో సినీ హీరో నిఖిల్</h1>
      <address>
        <time datetime="2019-11-25T07:22:00+00:00">25 Nov 2019, 07:22</time>
      </address>
      <p>మట్టెవాడ: వరంగల్ నగరంలోని శ్రీభద్రకాళీ ఆలయాన్ని ఆదివారం సినీ హీరో నిఖిల్ సందర్శించుకున్నారు. ఈ సందర్భంగా అమ్మవారిని దర్శించుకుని ప్రత్యేక పూజలు నిర్వహించారు. అనంతరం మహా మండపంలో వేదపండితులు అమ్మవారి శేషవస్ర్తాలను బహుకరించి మహాదాశీర్వచనం చేసి ప్రసాదం అందించారు. ఆయన వెంట టీఆర్‌ఎస్ నాయకుడు దాస్యం అభినవ భాస్కర్ తదితరులు ఉన్నారు. అర్జున్ సురవరం సినిమాలో ఓ పాటను విడుదల చేశారు. ఏషియన్ శ్రీదేవి మాల్‌లో నిఖిల్ స్వయంగా సినిమా టికెట్లు విక్రయించారు. <br/><br/>గంగా హారతిలో పాల్గొన్న చీఫ్ విప్ దాస్యం<br/>భద్రకాళీ చెరువుకట్టపై వేంచేసిన శ్రీ చంద్రమౌళీశ్వరస్వామికి ఆదివారం విశేష అభిషేకాలు, అర్చనలు నిర్వహించారు. సాయంకాలం తటాకంలో గంగా హారతి కార్యక్రమాన్ని నిర్వహించారు. కార్యక్రమానికి ప్రభుత్వ చీఫ్ విప్, వరంగల్ పశ్చిమ ఎమ్మెల్యే దాస్యం వినయభాస్కర్ పాల్గొన్నారు.</p>
    </article>
  </body>
</html>