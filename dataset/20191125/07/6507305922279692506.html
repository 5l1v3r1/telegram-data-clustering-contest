<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/corsera-milan-ibra-ci-sono-due-visioni-nel-club-maldini-e-boban-spingono-per-lo-svedese-gazidis-ha-un-altro-modello-in-testa-353062"/>
    <meta property="og:site_name" content="MilanNews.it"/>
    <meta property="article:published_time" content="2019-11-25T07:59:00+00:00"/>
    <meta property="og:title" content="CorSera - Milan-Ibra, ci sono due visioni nel club: Maldini e Boban spingono per lo svedese, Gazidis ha un altro modello in testa"/>
    <meta property="og:description" content="Vista l'involuzione di Piatek e il ritardo di maturazione di Leao, il Milan è alla ricerca di un attaccante in vista del mercato di gennaio. E il nome più caldo è sicuramente quello di Zlatan Ibrahimovic, sul quale però sembrano esserci, ancora una volta, due visioni diverse all'interno del club di via Aldo Rossi: da una parte ci sono infatti Maldini e Boban che spingono per lo svedese, dall'altra invece c'è l'ad Gazidis che ha un altro modello in testa."/>
  </head>
  <body>
    <article>
      <h1>CorSera - Milan-Ibra, ci sono due visioni nel club: Maldini e Boban spingono per lo svedese, Gazidis ha un altro modello in testa</h1>
      <address><time datetime="2019-11-25T07:59:00+00:00">25 Nov 2019, 07:59</time> by <a rel="author">Enrico Ferrazzi</a></address>
      <p>Vista l'involuzione di Piatek e il ritardo di maturazione di Leao, il Milan è alla ricerca di un attaccante in vista del mercato di gennaio. E il nome più caldo è sicuramente quello di Zlatan Ibrahimovic, sul quale però sembrano esserci, ancora una volta, due visioni diverse all'interno del club di via Aldo Rossi: da una parte ci sono infatti Maldini e Boban che spingono per lo svedese, dall'altra invece c'è l'ad Gazidis che ha un altro modello in testa.</p>
      <p><b>IBRA PRENDE TEMPO</b> - A riferirlo questa mattina il Corriere della Sera che spiega che per i due dirigenti dell'area tecnica Ibra è l'uomo giusto per provare a risollevare la stagione. Negli ultimi giorni, hanno presentato la loro offerta al centravanti svedese, il quale ha preso tempo e ha fatto sapere che gli serviranno una decina di giorni per decidere il suo futuro. La proposta milanista di 6 milioni di euro complessivi per 18 mesi non sembra convincerlo del tutto e per questo sia Bologna che Napoli restano alla finestra. </p>
      <p><b>MODELLO ATALANTA </b>- Ivan Gazidis non è molto convinto di andare a prendere un 38enne, ma se dovesse arrivare sarebbe solo perchè avrà derogato alla sua linea, accontentando Maldini e Boban. In realtà, però, l'ad rossonero, come spiega sempre il Corriere della Sera, vorrebbe accelerare sulla strada che ha individuato da tempo: il modello che cita ai suoi collaboratori è quello dell’Atalanta, per costanza di risultati, gioco espresso, corsa, intensità e, non ultimo, monte ingaggi. Nelle prossime settimane si vedrà se passare la linea di Maldini e Boban oppure quella di Gazidis, con conseguenze tutte da scoprire.<br/> </p>
    </article>
  </body>
</html>