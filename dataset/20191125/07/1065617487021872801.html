<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa-roma/leggo/inzaghi-e-fonseca-quelle-scelte-destate-oggi-vincenti/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T07:15:38+00:00"/>
    <meta property="og:title" content="Inzaghi e Fonseca, quelle scelte d’estate oggi vincenti"/>
    <meta property="og:description" content="Indovinate le scelte di mercato e i due tecnici da parte delle squadre capitoline"/>
  </head>
  <body>
    <article>
      <h1>Inzaghi e Fonseca, quelle scelte d’estate oggi vincenti</h1>
      <h2>Indovinate le scelte di mercato e i due tecnici da parte delle squadre capitoline</h2>
      <address><time datetime="2019-11-25T07:15:38+00:00">25 Nov 2019, 07:15</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>A d oggi <b>hanno vinto loro</b> e ne siamo felici, scrve Marco Lobasso su <i>Leggo</i>. E se continua così, non ci sarà più da discutere. <b>Simone Inzaghi e Paulo Fonseca</b>, in estate, le hanno indovinate tutte. Certo, <b>sono stati bravi il solito Tare e il nuovissimo Petrachi</b>, che più passano le settimane più diventa prezioso.</p>
      <p>Il <b>mercato della Roma</b> è stato criticato, vituperato, sottostimato: e ieri <b>Smalling e Mancini,</b> più degli altri, hanno dimostrato una volta di più che, invece, la campagna acquisti ha funzionato; nonostante gli infortuni, la sfortuna (ma la chiesetta di Trigoria è tornata benedetta) e gli inevitabili debiti di esperienza che di solito si pagano nella prima stagione.</p>
      <p>Discorso simile per la Lazio. Ricordate l’estate scorsa? Dovevano andare via <b>Luis Alberto</b>, Milinkovic Savic, soprattutto <b>Caicedo</b>. E ieri chi ti risolve il match col Sassuolo al 91’? Ovviamente Caicedo. <b>Inzaghi</b> ha difeso i suoi uomini, la società lo ha seguito e la Lazio oggi è la vera terza forza del campionato. Mancava solo la continuità che oggi sta arrivando in abbondanza. Funziona tutto, anche quel pizzico di fortuna che quest’anno sorride <b>più alla Lazio che alla Roma.</b></p>
      <p>C’è vita in questo campionato; c’è vita tra Roma e Lazio; <b>c’è vita sul pianeta Champions,</b> sempre più raggiungibile. E magari c’è vita pure in Europa League: giovedì si torna in campo per la penultima dei gironcini eliminatori; hai visto mai che il momento magico continua…</p>
    </article>
  </body>
</html>