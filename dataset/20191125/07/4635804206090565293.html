<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/tartismalarin-odaginda-olan-tesla-cybertruck-icin-rekor-siparis/"/>
    <meta property="og:site_name" content="LOG"/>
    <meta property="article:published_time" content="2019-11-25T07:30:16+00:00"/>
    <meta property="og:title" content="Tartışmaların odağında olan Tesla Cybertruck için ilginç öneri"/>
    <meta property="og:description" content="Nikola Motors patronunun Tesla Cybertruck için sosyal medya hesabından yayınladığı mesaj, aracın bir süre daha gündemde kalacağını gösteriyor."/>
  </head>
  <body>
    <article>
      <h1>Tartışmaların odağında olan Tesla Cybertruck için ilginç öneri</h1>
      <address><time datetime="2019-11-25T07:30:16+00:00">25 Nov 2019, 07:30</time> by <a rel="author">Ozan ÖĞRETMENOĞLU</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/tesla-cybertruck-tanitildi-iste-elon-muskin-yeni-gozdesi-hayalet-ucak-f-117yi-akillara-getiren-elektrikli-pickup-11-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/nikolat.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/nikolat-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tan-dikkat-cekici-iki-detay-1-1.jpg"/>
        </figure>
      </slideshow>
      <p>Nikola Motors patronunun Tesla Cybertruck için sosyal medya hesabından yayınladığı mesaj, aracın bir süre daha gündemde kalacağını gösteriyor.</p>
      <p>Uzun süren bir bekleyişin ardından beraberinde hararetli tartışmalarla tanıtılan <b>Tesla Cybertruck</b> hala pek çok kişinin gündeminde. Tasarım noktasında negatif yönde çok ciddi eleştiri almasına karşın <b>146.000</b> gibi şaşırtıcı derece sipariş adedine ulaşan bu ilginç araç rakiplerin de ilgi odağı konumunda. Bu seferki haberin karşı tarafında ise Amerika pazarında hidrojen yakıtlı kamyonlarıyla büyük ilgi toplayan <a href="https://www.log.com.tr/1-000-beygirle-avrupaya-geliyor-karsinizda-nikola-tre/">Nikola</a> var. Şirket CEO’su <b>Trevor Milton</b> tarafından atılan bir <a href="https://twitter.com/nikolatrevor/status/1197749716580093952?ref_src=twsrc%5Etfw%7Ctwcamp%5Etweetembed%7Ctwterm%5E1197749716580093952&amp;ref_url=https%3A%2F%2Fwww.motor1.com%2Fnews%2F384135%2Fnikola-offered-free-cybertruck-design%2F">tweetin</a> ardından meraklıları için yine başka bir noktaya sürülecek tartışmada, araç için yeni bir tasarım dinamiği önerildiğini görüyoruz. Musk için bir pickup tasarımı “bağışladıklarını” ifade eden Milton, kısa süre içerisinde sosyal medyanın da gündemine oturdu.</p>
      <slideshow>
        <figure>
          <img src="https://www.log.com.tr/wp-content/uploads/2019/11/nikolat.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/nikolat-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tan-dikkat-cekici-iki-detay-1-1.jpg"/>
        </figure>
      </slideshow>
      <h3>“Tesla Cybertruck tasarımımızı kullanabilirsiniz”</h3>
      <p>Musk’ın da içerisine sahil edilerek paylaşıldığı mesajda Milton; “<i>Merhaba Elon, biz Nikola olarak otomobil veya pickup tipi araçlar üretmiyoruz. Lakin bu” pickup tasarımını kullanmak istemeniz durumunda ise armağan etmekten mutluluk duyuyorum. Kendi içerimizdeki ekip tarafından tasarlanan bu çizgileri kullanmanıza izin vermekten de mutluyum. Bana haber ver ve konuşalım.</i>” ifadelerine yer verdi. Tek motor arkadan itiş, çift motor dört çeker ve üç motor dört çeker olmak üzere üç farklı versiyonu bulunan Cybertruck için bu teklifin nasıl karşılık bulacağıysa merak konusu. Araçla ilgili detaylı bilgiye <a href="https://www.log.com.tr/tesla-cybertruck-tanitildi-iste-elon-musk-in-yeni-gozdesi-hayalet-ucak-f-117yi-akillara-getiren-elektrikli-pickup/">buradan </a>ulaşabilirsiniz.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/tesla-cybertruck-ve-rakibi-rivian-r1t-elektrikli-pickup-karsi-karsiya/"/>
      </related>
    </article>
  </body>
</html>