<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780298/%D8%A2%D8%B2%D9%85%D9%88%D9%86-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D9%85%D9%87%D8%A7%D8%B1%D8%AA-%D8%B2%D8%A8%D8%A7%D9%86-%D9%81%D8%A7%D8%B1%D8%B3%DB%8C-%D8%AF%D8%B1-%D8%B1%D9%88%D8%B3%DB%8C%D9%87-%D9%88-%D8%B9%D8%B1%D8%A7%D9%82-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T07:21:40+00:00"/>
    <meta property="og:title" content="به همت بنیاد سعدی آزمون بین‌المللی مهارت زبان فارسی در روسیه و عراق برگزار شد"/>
    <meta property="og:description" content="بنیاد سعدی با همکاری رایزنان فرهنگی ایران در روسیه و عراق آزمون بین‌المللی مهارت زبان فارسی «آمفا» (AMFA) را برگزار ‌کرد."/>
  </head>
  <body>
    <article>
      <h1>به همت بنیاد سعدی آزمون بین‌المللی مهارت زبان فارسی در روسیه و عراق برگزار شد</h1>
      <address><time datetime="2019-11-25T07:21:40+00:00">25 Nov 2019, 07:21</time> by <a rel="author" href="https://www.mehrnews.com/archive?jr=14" target="_blank">حمید نورشمسی</a></address>
      <p>به گزارش <a href="https://www.mehrnews.com/">خبرگزاری مهر</a>،  با همکاری رایزنی فرهنگی ایران و  نماینده بنیاد سعدی در روسیه، آزمون بین المللی آمفا، با حضور داوطلبان در دانشگاه سن پترزبورگ آغاز شد و با انجام آزمون گفتاری به پایان رسید.</p>
      <p>خانم کاترینا به نمایندگی از دانشگاه سن پترزبورگ و خانم ماریا گن، رییس مرکز آموزش زبان فارسی رایزنی فرهنگی ایران در مسکو و نماینده بنیاد سعدی، به عنوان نماینده تام الاختیار بنیاد سعدی و ناظر بر حسن اجرا، در این آزمون بین المللی حضور داشت و مراحل مختلف آزمون را که شامل آزمون چهار مهارت اصلی زبان است، برگزار شد.</p>
      <p>همچنین در کشور عراق نیز، عصر دیروز، آزمون بین المللی آمفا، در مرکز "قلم للتعلیم و الترجمه" برگزار شد و رایزنی فرهنگی ایران در عراق به عنوان نماینده تام الاختیار بنیاد سعدی در برگزاری این آزمون حضور داشت و بر حسن اجرای آن نظارت کرد.</p>
      <p>قرار بود همزمان با این آزمون ها، در هندوستان نیز آزمون آمفا برگزار شود که به دلیل مشکلات اینترنتی به تعویق افتاد.</p>
      <p>آزمون آمفا برای هشت کشور دیگر متقاضی از جمله ترکیه، صربستان، هندوستان و ... تا پایان سال جاری برگزار خواهد شد.</p>
      <p>خاطرنشان می شود، مخاطبان آزمون "آمفا"، فارسی آموزان مراکز مختلف و کلاس های رایزنی های فرهنگی، دانشجویان رشته زبان و ادبیات فارسی و رشته‌های مرتبط همچون ایرانشناسی، تاریخ ایران، مطالعات شرق‌شناسی و سایر علاقمندان هستند که میزان توانایی خود را در چهار مهارت اصلی زبان فارسی (شنیدن، خواندن، صحبت کردن، نوشتن) مورد ارزیابی قرار می‌دهند.</p>
    </article>
  </body>
</html>