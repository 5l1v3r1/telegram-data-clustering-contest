<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/sporarena/spo-doncicli-mavericks-galibiyet-serisini-41381679"/>
    <meta property="og:site_name" content="Hürriyet"/>
    <meta property="article:published_time" content="2019-11-25T07:11:00+00:00"/>
    <meta property="og:title" content="Doncic coştu, Dallas Rockets'ı devirdi"/>
    <meta property="og:description" content="Amerikan Basketbol Ligi'nde (NBA) Dallas Mavericks, formda genç yıldızı Luka Doncic'in yeni bir rekora daha imza attığı maçta Houston Rockets'ı 137-123 mağlup etti."/>
  </head>
  <body>
    <article>
      <h1>Doncic coştu, Dallas Rockets'ı devirdi</h1>
      <h2>Amerikan Basketbol Ligi'nde (NBA) Dallas Mavericks, formda genç yıldızı Luka Doncic'in yeni bir rekora daha imza attığı maçta Houston Rockets'ı 137-123 mağlup etti.</h2>
      <address><time datetime="2019-11-25T07:11:00+00:00">25 Nov 2019, 07:11</time> by <a rel="author">AA</a></address>
      <p><a href="http://www.hurriyet.com.tr/haberleri/nba">NBA</a>'e 5 maçla devam edildi. Son olarak Cleveland Cavaliers'ı 42 sayı farkla yenen <a href="http://www.hurriyet.com.tr/haberleri/dallas-mavericks">Dallas Mavericks</a>, deplasmanda <a href="http://www.hurriyet.com.tr/haberleri/houston-rockets">Houston Rockets</a>'ı 137-123 mağlup ederek üst üste beşinci galibiyetini aldı.</p>
      <p>Bu sezon sahadan 11. kez galip ayrılan Mavericks'in Sloven yıldızı Doncic, karşılaşmayı 41 sayı, 10 asist ve 6 ribauntla tamamladı. 20 yaşında basketbolcu, NBA'de 4 maç üst üste 30 sayı barajını aşan Kevin Durant'tan sonraki en genç oyuncu oldu. Tim Hardaway 31, Kristaps Porzingis 23 sayıyla galibiyette pay sahibi oldu.</p>
      <p>Üst üste 3. mağlubiyetini alan Rockets'ta James Harden'ın 32 sayı, 9 ribaunt, 11 asistlik performansı mağlubiyete engel olamadı. <br/><br/><b>Sonuçlar </b><br/><br/>Houston Rockets-Dallas Mavericks: 123-137 <br/>New York Knicks-Brooklyn Nets: 101-103 <br/>Washington Wizards-Sacramento Kings: 106-113 <br/>Denver Nuggets-Phoenix Suns: 116-104 <br/>Los Angeles Clippers-New Orleans Pelicans: 134-109</p>
      <related>
        <a href="http://www.hurriyet.com.tr/sporarena/galeri-fenerbahcede-buyuk-surpriz-obradovic-41381925"/>
      </related>
      <figure>
        <a href="https://www.misli.com/iddaa-futbol">
          <img src="https://i4.hurimg.com/i/hurriyet/75/770x0/5dda3104c03c0e1fb485306f"/>
        </a>
      </figure>
      <p>
        <b>Canlı Bahis kaybına %10'a varan iade sadece Misli.com'da,</b>
        <a href="https://www.misli.com/misli-kampanyalar/canli-bahis-kaybina-10a-varan-iade-19?utm_source=dp-hurriyetsporarena&amp;utm_medium=f-link&amp;utm_campaign=iddaa-content">katılmak için buraya tıklayın!</a>
      </p>
    </article>
  </body>
</html>