<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/islam-slimani-bu-kez-takiminin-yenilgisine-sebep-12652025-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-25T07:06:01+00:00"/>
    <meta property="og:title" content="Islam Slimani, bu kez takımının yenilgisine sebep oldu"/>
    <meta property="og:description" content="Son haftalarda attığı gollerle dikkatleri üzerine çeken Islam Slimani, sebebiyet verdiği penaltı ve ikinci sarıdan gördüğü kırmızı kart ile takımı Monaco'nun Bordeaux ile oynadığı karşılaşmaya damga vurdu."/>
  </head>
  <body>
    <article>
      <h1>Islam Slimani, bu kez takımının yenilgisine sebep oldu</h1>
      <address>
        <time datetime="2019-11-25T07:06:01+00:00">25 Nov 2019, 07:06</time>
      </address>
      <p><a href="https://www.haberler.com/fenerbahce/"><b>Fenerbahçe</b></a>'nin geçtiğimiz sezon kiralık olarak kadrosuna kattığı ancak istediğini bir türlü alamadığı Islam Slimani, Monaco forması ile <a href="https://www.haberler.com/fransa/"><b>Fransa</b></a> Ligi'ne damgasını vurmaya devam ediyor.</p>
      <h3>MAÇA SLİMANİ DAMGA VURDU</h3>
      <p>Fransa Ligue 1'in 14. hafta mücadelesinde <a href="https://www.haberler.com/bordeaux/"><b>Bordeaux</b></a>, sahasında konuk ettiği Monaco'yu 2-1'lik skorla mağlup ederek 3 puanın sahibi oldu. Ev sahibinin golleri Pablo ve Nicolas de Preville (pen.)'den gelirken, konuk ekibin Cezayirli golcüsü Islam Slimani attığı gol, sebebiyet verdiği penaltı ve ikinci sarıdan gördüğü kırmızı kart ile maça damgasını vurdu.</p>
      <h3>ZİRVE YARIŞINDA ÖNEMLİ MAÇTI</h3>
      <p>Zirve yarışını yakından ilgilendiren karşılaşmanın ardından puanını 22'ye yükselten Bordeaux 3. sıraya yerleşirken, Monaco 18 puanla kendisine 14. sırada yer buldu.</p>
      <figure>
        <img src="https://foto.haberler.com/haber/2019/11/25/islam-slimani-bu-kez-takiminin-yenilgisine-sebep-12652025_8658_m.jpg"/>
      </figure>
      <h3>BU SEZON 6 GOL ATIP 7 ASİST YAPTI</h3>
      <p>Bu sezon Monaco formasıyla 10 lig maçına çıkan Islam Slimani, 6 gol ve 7 asistlik performans sergiledi.</p>
      <figure>
        <img src="https://foto.haberler.com/haber/2019/11/25/islam-slimani-bu-kez-takiminin-yenilgisine-sebep-12652025_328_o.jpg"/>
      </figure>
      <p>Haber Videosu: <a href="https://www.haberler.com/video/islam-slimani-bu-kez-takiminin-yenilgisine-sebep-12652025-videosu/">Islam Slimani, aldığı kırmızı kart ile maça damga vurdu!</a></p>
    </article>
  </body>
</html>