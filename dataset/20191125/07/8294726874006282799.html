<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/tesla-cybertruck-comenzi-prima-zi-175098.html"/>
    <meta property="og:site_name" content="Auto Bild"/>
    <meta property="article:published_time" content="2019-11-25T07:30:34+00:00"/>
    <meta property="og:title" content="Tesla Cybertruck, număr impresionant de comenzi în primele 24 de ore"/>
    <meta property="og:description" content="Cel mai recent și mai ciudat produs Tesla se bucură de un interes neașteptat de mare din partea publicului. Câte rezervări s-au făcut în prima zi"/>
  </head>
  <body>
    <article>
      <h6 class="kicker">Fenomenul Tesla</h6>
      <h1>Tesla Cybertruck, număr impresionant de comenzi în primele 24 de ore</h1>
      <address><time datetime="2019-11-25T07:30:34+00:00">25 Nov 2019, 07:30</time> by <a rel="author">AutoBild</a></address>
      <p>Cel mai recent și mai ciudat produs Tesla se bucură de un interes neașteptat de mare din partea publicului.</p>
      <p>Citește și:</p>
      <p>
        <a href="https://www.auto-bild.ro/stiri/rwb-tuning-primul-911-electric-174226.html">Porsche 911 cu motor Tesla, modificat de RWB. Rar vezi ceva atât de frumos</a>
      </p>
      <p>
        <a href="https://www.auto-bild.ro/stiri/problema-majora-tesla-descoperita-de-un-hacker-masina-poate-paraliza-temporar-172922.html">Problemă majoră Tesla, descoperită de un hacker. Mașina poate paraliza temporar</a>
      </p>
      <p>Cu toate că Elon Musk nu a menționat, în cadrul evenimentului de prezentare a lui Tesla Cybertruck, când anume vor începe livrările, împătimiții mărcii s-au înscris deja pe lista de viitori proprietari.</p>
      <p>Așa cum s-a întâmplat și cu celelalate modele, Cybertruck a devenit disponibil pentru comandă imediat după încheierea prezentării oficiale. La 24 de ore distanță, pickup-ul Tesla înregistra aproape 150.000 de solicitări.</p>
      <p>„146.000 de comenzi pentru Cybertruck până acum, dintre care 42% cu două motoare, 41% cu trei motoare și 17% cu un singur motor”, a scris Elon Musk pe Twitter, completând: „Fără reclame sau advertoriale”.</p>
      <figure>
        <iframe data-src="https://twitter.com/elonmusk/status/1198344195317985280?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>O mențiune importantă aici este, desigur, și avansul pentru Cybertruck. În cazul modelelor anterioare, cei care doreau să rezerve o mașină trebuiau să plătească 1.000 de dolari (SUA), respectiv 1.000 de euro (Europa). În cazul autoutilitarei, suma a fost de 10 ori mai mică: clienții au trebuit să achite doar 100 de dolari sau euro, și aceștia returnabili.</p>
      <p>Prețurile pentru versiunea cu un singur motor electric (cu tracțiune spate, autonomie 400 km) încep de la 39.900 de dolari, în timp ce versiunea de top (cu trei motoare, 4×4 și autonomie de 800 de kilometri) pornește de la 69.900 de dolari. <a href="https://www.auto-bild.ro/stiri/tesla-cybertruck-apocalipsa-175070.html">Aici găsiți toate detaliile despre Tesla Cybertruck</a>.</p>
      <p>Pe foaie, venitul total din pre-comenzile primei zile însumează peste 7 miliarde de dolari.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/tesla-cybertruck-ford-f-150-175211.html"/>
        <a href="https://www.auto-bild.ro/stiri/tesla-cybertruck-apocalipsa-175070.html"/>
        <a href="https://www.auto-bild.ro/stiri/tesla-inregistrat-pierderi-163429.html"/>
      </related>
    </article>
  </body>
</html>