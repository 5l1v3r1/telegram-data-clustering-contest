<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402188/15-%DA%A9%D8%B4%D8%AA%DB%8C-%DA%AF%DB%8C%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87%DB%8C-%D8%A8%D9%87-%D9%85%D8%B3%D8%A7%D8%A8%D9%82%D8%A7%D8%AA-%D8%A7%D9%86%D8%AA%D8%AE%D8%A7%D8%A8%DB%8C-%D8%AC%D8%A7%D9%85-%D8%AA%D8%AE%D8%AA%DB%8C-%D8%A7%D8%B9%D8%B2%D8%A7%D9%85-%D9%85%DB%8C-%D8%B4%D9%88%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T07:51:08+00:00"/>
    <meta property="og:title" content="15 کشتی‌گیر کرمانشاهی به مسابقات انتخابی جام تختی اعزام می‌شوند"/>
    <meta property="og:description" content="ایسنا/کرمانشاه رئیس هیات کشتی استان کرمانشاه گفت: 15 آزادکار کرمانشاهی به مسابقات کشتی انتخابی جام تختی که 16 آذر در تهران برگزار می‌شود، اعزام خواهند شد."/>
  </head>
  <body>
    <article>
      <h1>15 کشتی‌گیر کرمانشاهی به مسابقات انتخابی جام تختی اعزام می‌شوند</h1>
      <address><time datetime="2019-11-25T07:51:08+00:00">25 Nov 2019, 07:51</time> by <a rel="author">فاطمه احمدیان</a></address>
      <p>ایسنا/کرمانشاه رئیس هیات کشتی استان کرمانشاه گفت: 15 آزادکار کرمانشاهی به مسابقات کشتی انتخابی جام تختی که 16 آذر در تهران برگزار می‌شود، اعزام خواهند شد.</p>
      <p>محمدحسین محبی در گفت وگو با ایسنا، بااشاره به برگزاری رقابت‌های کشتی انتخابی استان جهت اعزام به رقابت‌های انتخابی جام تختی در تهران، اظهارکرد: در این رقابت‌ها، نفرات اول تا سوم مسابقات قهرمانی استان و نفراتی که توسط کمیته فنی استان معرفی شده بودند حضور داشتند و در هشت وزن رقابت کردند.</p>
      <p>وی در خصوص چرایی پائین بودن تعداد کشتی گیران حاضر در این رقابت‌ها نیز گفت: در این رقابت ها در هر وزن چهار تا پنج کشتی گیر حضور داشتند و تلاش کردیم تا بهترین‌های کشتی استان در این رقابت ها باشند، برای همین تعداد کشتی گیران زیاد نبود.</p>
      <p>رئیس هیات کشتی استان عنوان کرد: کیانوش قاسمی در 61 کیلوگرم،  امیرحسین کرمی در 65 کیلوگرم، سبحان یاری 70 کیلوگرم، محمدعلیزاده در 74 کیلوگرم، محمدمهدی ارجمند در 79 کیلوگرم، محمدمرادی در 86 کیلوگرم، هوشنگ کاظمی در 92 کیلوگرم و مرتضی مرادی در 97 کیلوگرم هشت کشتی گیری هستند که در مسابقات انتخابی استان در جایگاه اول قرار گرفتند و به همراه کشتی گیران دو وزن باقی مانده - سیدعلی عظیمی در وزن 57 کیلوگرم و علی آقایی در وزن 74 کیلوگرم که با نظر کادر فنی از حضور در مسابقات انتخابی استان معاف شدند- به مسابقات انتخابی جام تختی که 16 آذر در سالن کشتی هفت تیر تهران برگزار می‌شود، اعزام خواهند شد.</p>
      <p>این مسئول اضافه کرد: در کنار 10 سهمیه‌ای که استان برای اعزام به مسابقات انتخابی جام تختی دارد، بهزاد بهروزی راد، خیرالله قهرمانی، حامد رشیدی و جواد نظری به واسطه کسب مدال برنز رقابت‌های قهرمانی کشور و محمد مرادی در وزن 125 کیلوگرم نیز به دلیل کسب مدال برنز رقابت‌های آسیایی امیدها در مغولستان در این رقابت‌ها حضور دارند.</p>
      <p>وی تاکید کرد: پیش از این حضور چهار کشتی گیر کرمانشاهی یعنی رضا افضلی، بهمن تیموری و یدالله محبی به واسطه حضور در رقابت‌های کشتی قهرمانی جهان و ارشک محبی به دلیل قهرمانی در مسابقات قهرمانی کشور در مسابقات جام تختی قطعی شده بود.</p>
      <p>محبی در ادامه با اشاره به آمادگی کامل کرمانشاه برای میزبانی رقابت‌های کشتی جام تختی که از 25 تا 27 دی برگزار می‌شود، گفت: پیش بینی می‌شود در این رقابت‌ها نزدیک به 80 کشتی گیر داخلی حضور داشته باشند.</p>
      <p>وی در خصوص تیم‌های خارجی حاضر در این رقابت‌ها نیز گفت: فدراسیون کشتی برای تیم‌های خارجی دعوت نامه ارسال کرده، اما از اینکه برای کدام کشورها دعوت نامه فرستاده و تاکنون چه کشورهایی اعلام آمادگی کرده‌اند، اطلاعی ندارم.</p>
      <p> انتهای پیام  </p>
    </article>
  </body>
</html>