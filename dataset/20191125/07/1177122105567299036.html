<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-klaus-iohannis-este-cea-mai-categorica-victorie-obinuta-vreodata-impotriva-psd-148868.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T07:30:00+00:00"/>
    <meta property="og:title" content="Klaus Iohannis: Este cea mai categorică victorie obținută vreodată împotriva PSD"/>
    <meta property="og:description" content="Klaus Iohannis, candidatul PNL care s-a clasat pe primul loc în cel de-al doilea tur al alegerilor prezidențiale, cu 66,5% din voturi, potrivit exit poll-ului IRES, a spus că victoria sa la alegeri este „cea mai categorică obținută vreodată împotriva PSD”. El a adăugat însă că „războiul nu a fost câștigat” și i-a îndemnat pe români să voteze și la alegerile locale și europarlamentare. „România a câștigat. România modernă, România europeană, România normală a câștigat astăzi. Românii au fost eroii zilei de azi, au venit într-un număr impresionant să voteze, e cel mai important câștig pe ziua de astăzi. O mențiune specială pentru românii din diaspora care au mers în număr extraordinar de mare la vot”, a spus Iohannis. „E o victorie importantă victoria de azi, e cea mai categorică victorie obținută vreodată împotriva PSD. Primesc această victorie cu bucurie, cu mulțumire, cu modestie și cu încredere în România”, a adăugat el."/>
  </head>
  <body>
    <article>
      <h1>Klaus Iohannis: Este cea mai categorică victorie obținută vreodată împotriva PSD</h1>
      <address>
        <time datetime="2019-11-25T07:30:00+00:00">25 Nov 2019, 07:30</time>
      </address>
      <p>
        <b>Klaus Iohannis, candidatul PNL care s-a clasat pe primul loc în cel de-al doilea tur al alegerilor prezidențiale, cu 66,5% din voturi, potrivit exit poll-ului IRES, a spus că victoria sa la alegeri este „cea mai categorică obținută vreodată împotriva PSD”. El a adăugat însă că „războiul nu a fost câștigat” și i-a îndemnat pe români să voteze și la alegerile locale și europarlamentare.<br/><br/>„România a câștigat. România modernă, România europeană, România normală a câștigat astăzi. Românii au fost eroii zilei de azi, au venit într-un număr impresionant să voteze, e cel mai important câștig pe ziua de astăzi. O mențiune specială pentru românii din diaspora care au mers în număr extraordinar de mare la vot”, a spus Iohannis.<br/><br/>„E o victorie importantă victoria de azi, e cea mai categorică victorie obținută vreodată împotriva PSD. Primesc această victorie cu bucurie, cu mulțumire, cu modestie și cu încredere în România”, a adăugat el.</b>
      </p>
      <p>„Vă promit astăzi, aici, în această seară, că voi fi președintele tuturor românilor – și al celor care m-au votat, cărora le mulțumesc, și al celor care nu m-au votat. Voi fi și președintele românilor care nu au votat deloc, cu speranța că data viitoare vor merge totuși la vot”, a continuat Iohannis.</p>
      <p>El a mai spus că, după această victorie, „multe lucruri de făcut, de reparat, pentru a crea o nouă majoritate, compusă din partidele democratice, care vor duce România spre europenizare, spre modernizare, spre România normală. Voi fi un președinte total implicat pentru România”, a mai spus el.</p>
      <p>Iohannis a adăugat că rezultatele din această seară reprezintă „o înfrângere semnificativă pentru PSD”, dar acest lucru nu înseamnă că „războiul a fost câștigat”.</p>
      <p>„E nevoie să mergem la vot și la alegerile locale și la parlamentare. Abia atunci când PSD e trimis în opoziție vom putea face România normală, așa cum ne-o dorim noi cu toții”, a spus Iohannis.</p>
      <p>„În România normala trebuie sa fie alegătorii liberali, alegătorii USR-PLUS , alegătorii PMP, alegătorii UDMR și da , în România normală vor trebui să fie și alegătorii PSD. Eu nu am un război cu alegătorii PSD-ului, am un război cu PSD-ul care încearcă să se cramponeze de putere”, a continuat el.</p>
      <p>„Nu există mai multe Românii, există o singură Românie, România noastră a tuturor, și cu toții trebuie să punem umărul pentru a construi România normală”, a adăugat Iohannis.</p>
      <p>https://www.digi24.ro/s</p>
    </article>
  </body>
</html>