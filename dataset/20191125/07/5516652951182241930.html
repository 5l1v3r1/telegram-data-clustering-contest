<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426457/htan-pragmatikos-kolossos"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-25T07:56:36+00:00"/>
    <meta property="og:title" content="Ήταν πραγματικός Κολοσσός!"/>
    <meta property="og:description" content="Σημαντική εκτός έδρας νίκη επί του Ιωνικού με 86 – 79 πέτυχε ο Κολοσσός ο οποίος έπαιξε πολύ καλά και δίκαια έφθασε στην κατάκτηση του ροζ φύλλου αγώνα."/>
  </head>
  <body>
    <article>
      <h1>Ήταν πραγματικός Κολοσσός!</h1>
      <h2>Οι «θαλασσί» έκαναν μια πολύ πειστική εμφάνιση και επικράτησαν εκτός έδρας του Ιωνικού με 86 – 79</h2>
      <address>
        <time datetime="2019-11-25T07:56:36+00:00">25 Nov 2019, 07:56</time>
      </address>
      <p>
        <b>Σημαντική εκτός έδρας νίκη επί του Ιωνικού με 86 – 79 πέτυχε ο Κολοσσός ο οποίος έπαιξε πολύ καλά και δίκαια έφθασε στην κατάκτηση του ροζ φύλλου αγώνα.</b>
      </p>
      <p>Οι «θαλασσί» μπήκαν πολύ δυνατά στο παιχνίδι και έδειξαν να το ελέγχουν σε όλη τη διάρκεια του πρώτου δεκαλέπτου.</p>
      <p>Η συνέχεια ήταν κάπως διαφορετική καθώς οι γηπεδούχοι έδειξαν να έχουν το μομέντουμ στο δεύτερο δεκάλεπτο και να φθάνουν τη διαφορά στο καλάθι, ωστόσο η ροδίτικη ομάδα είχε τις λύσεις και κατάφερε να διατηρήσει το προβάδισμα με το φινάλε του ημιχρόνου.</p>
      <p>Στο τρίτο δεκάλεπτο η ομάδα του Άρη Λυκογιάννη πήρε διαφορά 10 πόντων ενώ στο τέταρτο και τελευταίο ο Ιωνικός έκανε μια προσπάθεια περίπου 6 λεπτά πριν το φινάλε μειώνοντας σε έξι πόντους, ωστόσο ο Κολοσσός είχε και πάλι πιο καθαρό μυαλό αλλά και τις απαιτούμενες λύσεις σε άμυνα και επίθεση.</p>
      <p>Τα δεκάλεπτα: 14-22, 42-41, 52-62, 79-86</p>
      <p>Το παιχνίδι διαιτήτευσαν οι κ.κ. Σώμος, Παναγιώτου και Πουρσανίδης Κ.</p>
      <p>ΙΩΝΙΚΟΣ ΝΙΚΑΙΑΣ (Βετούλας): Τζόουνς 17(3), Στιθ 8(1), Χαραλαμπόπουλος 20(3), Μπατής, Λόρενς 12(1), Μπαρτ 9(1), Μαυροκεφαλίδης 10, Σάφτενααρ, Κώττας 3, Δημάκος<br/>ΚΟΛΟΣΣΟΣ ΡΟΔΟΥ (Λυκογιάννης): Αγκμπελέσε 13, Τζάκσον 13(2), Τσαλμπούρης 8, Πουλιανίτης, Μπρούσεβιτς 6, Μωραΐτης 9(1), Ντάνιελς 14(1), Κρομά 17(1), Τουτζιαράκης 6, Παύλος</p>
    </article>
  </body>
</html>