<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tennis.bg/article/nadal-i-bautista-agut-ne-dadoha-shans-na-kanada-i-ispaniia-specheli-kupa-dejvis/16782/"/>
    <meta property="og:site_name" content="Tennis.bg"/>
    <meta property="article:published_time" content="2019-11-25T07:48:00+00:00"/>
    <meta property="og:title" content="Надал и Баутиста-Агут не дадоха шанс на Канада и Испания спечели Купа &quot;Дейвис&quot;"/>
    <meta property="og:description" content="Испания написа важна страница в историята в световния тенис, след като страната стана първият шампион във финалите на Купа &quot;Дейвис&quot; в Мадрид.Вчера &quot;фуриите&quot; победиха на…"/>
  </head>
  <body>
    <article>
      <h1>Надал и Баутиста-Агут не дадоха шанс на Канада и Испания спечели Купа "Дейвис"</h1>
      <address><time datetime="2019-11-25T07:48:00+00:00">25 Nov 2019, 07:48</time> by <a rel="author">Калоян Пламенов</a></address>
      <figure>
        <img src="https://tennis.bg/uploaded/thumbs/6453f022fe339707e07cbbb3402a3e06.jpg"/>
      </figure>
      <p>Испания написа важна страница в историята в световния тенис, след като страната стана първият шампион във финалите на Купа "Дейвис" в Мадрид.<br/><br/>Вчера "фуриите" победиха на финала Канада с 2:0 без особени трудности и така стигнаха до големия триумф. Аванс на испанците даде почерненият заради смъртта на баща си Роберто Баутиста-Агут, който надви Феликс Оже-Алиасим след 7:6(3), 6:3.<br/><br/>Вторият мач бе спечелен от Рафаел Надал, който не даде никакви шансове на Денис Шаповалов и след 6:3, 7:6(7) донесе успеха на Испания.<br/><br/>Това бе и 10-и финал за испанците в турнира, а титлата за страната е шеста. Сега обаче е по-различно, тъй като форматът и концепцията на целия турнир са напълно нови.<br/><br/>"Фуриите" печелят турнира през 2000, 2004, 2008, 2009, 2011 и 2019 година. <br/><br/>За Канада пък може да се каже, че се превърна в приятната изненада на турнира и никой не очакваше от "кленовите листа" да играят финал. </p>
      <related>
        <h4>Виж още:</h4>
        <a href="https://tennis.bg/article/federer-nadal-shte-ostane-v-istoriiata-kato-naj-velikiiat-igrach-v-tenisa/16756/"/>
        <a href="https://tennis.bg/article/famozen-nadal-prati-ispaniia-na-final-za-kupa-dejvis/16776/"/>
        <a href="https://tennis.bg/article/toni-nadal-rafa-mozhe-da-igrae-oshte-niakolko-godini-na-visoko-nivo/16781/"/>
      </related>
    </article>
  </body>
</html>