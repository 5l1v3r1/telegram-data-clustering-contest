<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/nasce-coordinamento-contro-violenza-alle-donne-%E2%80%9C-non-ricordarcene-solo-25-novembrre%E2%80%9D-219863"/>
    <meta property="og:site_name" content="Oggi Treviso"/>
    <meta property="article:published_time" content="2019-11-25T07:49:34+00:00"/>
    <meta property="og:title" content="Nasce il coordinamento contro la violenza alle donne: “Per non ricordarcene solo il 25 novembre”"/>
    <meta property="og:description" content="ASOLO – Oggi è la Giornata internazionale contro la violenza sulle donne ed è da Asolo, una città celebre anche per le sue donne eccezionali che è partita un’iniziativa rivolta all’universo femminile"/>
  </head>
  <body>
    <article>
      <h1>Nasce il coordinamento contro la violenza alle donne: “Per non ricordarcene solo il 25 novembre”</h1>
      <h2>Il comune di Asolo promotore di un tavolo permanente per tutti i comuni della Pedemontana del Grappa</h2>
      <address><time datetime="2019-11-25T07:49:34+00:00">25 Nov 2019, 07:49</time> by <a rel="author" href="http://oggitreviso.it/archivio/news/giornalista/23291" target="_blank">Ingrid Feltrin Jefwa</a></address>
      <p><b>ASOLO </b>– Oggi è la <b>Giornata internazionale contro la violenza sulle donne </b>ed è da <b>Asolo, una città celebre anche per le sue donne eccezionali </b>che è partita un’iniziativa rivolta all’universo femminile. L’istituzione di un tavolo di <i>coordinamento volto a prevenire il problema ma anche per promuovere le pari opportunità tra donne e uomin</i>i. La proposta asolana registra già l’interesse dei comuni di <b>Maser, Cavaso del Tomba, Riese Pio X, Possagno e Fonte</b>, ma l’elenco delle Municipalità è destinato a crescere.<br/><br/>“Il tema della prevenzione delle azioni di violenza sulle donne - spiega <b>Andrea Canil, assessore alle politiche sociali del Comune di Asolo </b>- è un tema su cui l’assessorato alle politiche sociali sta lavorando costantemente: l’obiettivo è elaborare un calendario di eventi che non si concentri solo sulla ricorrenza del 25 novembre, con la collaborazione di diverse realtà asolane, dalla biblioteca civica al Museo, agli artisti e le associazioni”. La proposta sarà allargata a breve anche agli altri comuni della pedemontana e l’ufficialità arriverà con l’inizio del 2020.<br/><br/>Ma perché una commissione intercomunale? “Unirsi - spiegano <b>Rosy Silvestrini, assessore alle politiche di comunità del Comune di Asolo e Milly Buonanno, consigliere con delega alle pari opportunità</b> -, significa poter mettere insieme risorse e progettualità con una ricaduta più ampia e incisiva sul territorio e una maggior rappresentatività politica. Del resto, a nostro avviso, non si può più prescindere da un coordinamento attraverso un tavolo di lavoro tematico che permetta una visione allargata per richiamare l’attenzione sulla necessità di politiche a favore delle donne che sono ancora troppo spesso penalizzate nel contesto lavorativo, sociale e familiare. Le pari opportunità fra donne e uomini sono un tema ampiamente condiviso e quindi la capacità di fare rete diventa strategica per lo sviluppo e la sostenibilità di progetti, per trovare soluzioni e offrire risposte”.</p>
      <related>
        <h4>Dello stesso argomento</h4>
        <a href="http://oggitreviso.it/aiuteremo-asolo-telefona-venezia-volontari-pronti-partire-dopo-leccezionale-acqua-alta-219221"/>
        <a href="http://oggitreviso.it/tutti-col-naso-allins%C3%B9-lelicottero-trasporta-posa-una-scala-da-70-quintali-alla-rocca-di-asolo"/>
        <a href="http://oggitreviso.it/arriva-ad-asolo-goccia-di-sangue-di-papa-san-giovanni-paolo-ii-218374"/>
        <a href="http://oggitreviso.it/clima-impazzito-questanno-niente-olio-gli-ulivi-non-hanno-prodotto-nulla-216740"/>
        <a href="http://oggitreviso.it/asolo-chiede-regione-ministero-misure-contro-cimice-asiatica-215332"/>
        <a href="http://oggitreviso.it/luida-bordin-l%E2%80%99asolana-che-ha-trionfato-sull%E2%80%99etna-215001"/>
        <a href="http://oggitreviso.it/nel-fiume-muson-tornano-germani-reali-214446"/>
        <a href="http://oggitreviso.it/nicola-andreose-l%E2%80%99asolano-che-sta-attraversando-l%E2%80%99australia-bicicletta-214429"/>
        <a href="http://oggitreviso.it/ad-asolo-arriva-lorella-cuccarini-con-programma-linea-verde-213668"/>
        <a href="http://oggitreviso.it/rivoluzione-parcheggi-ad-asolo-chi-pranza-citt%C3%A0-ha-diritto-unora-gratis-212860"/>
      </related>
    </article>
  </body>
</html>