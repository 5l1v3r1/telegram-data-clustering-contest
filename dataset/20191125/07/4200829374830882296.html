<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/galatasaray/eski-galatasaray-geri-donuyor-aslanda-her-sey-degisecek"/>
    <meta property="og:site_name" content="FotoMaç"/>
    <meta property="article:published_time" content="2019-11-25T07:21:01+00:00"/>
    <meta property="og:title" content="Eski Galatasaray geri dönüyor! Aslan'da her şey değişecek"/>
    <meta property="og:description" content="Süper Lig'in 12. haftasında evinde Medipol Başakşehir'e 1-0 yenilen ve 41 maçlık serisi sona eren Galatasaray'da maç sonu Fatih Terim ocak ayını işaret ederek &quot;Gemiyi ocak ayına yanaştıracağız.&quot; demişti. Bu açıklamadan sonra Galatasaray'da gözler ocak ayında gelecek oyunculara çevrildi. FFP kıskacında olan sarı-kırmızılı ekip, ara transferde yapılacak transfer ya da transferlerle yeniden şaha kalkmak istiyor. Bu kapsamda planını hazırlayan Cimbom, ligin ikinci devresine kabuk değiştirerek başlayacak. Peki Galatasaray'da devre arasında transfer konusunda kesinleşen durumlar neler? Cimbom'da ara transferde neler yaşanacak? İşte ayrıntılar..."/>
  </head>
  <body>
    <article>
      <h1>Eski Galatasaray geri dönüyor! Aslan'da her şey değişecek</h1>
      <address>
        <time datetime="2019-11-25T07:21:01+00:00">25 Nov 2019, 07:21</time>
      </address>
      <p>
        <b>Süper Lig'in 12. haftasında evinde Medipol Başakşehir'e 1-0 yenilen ve 41 maçlık serisi sona eren Galatasaray'da maç sonu Fatih Terim ocak ayını işaret ederek "Gemiyi ocak ayına yanaştıracağız." demişti. Bu açıklamadan sonra Galatasaray'da gözler ocak ayında gelecek oyunculara çevrildi. FFP kıskacında olan sarı-kırmızılı ekip, ara transferde yapılacak transfer ya da transferlerle yeniden şaha kalkmak istiyor. Bu kapsamda planını hazırlayan Cimbom, ligin ikinci devresine kabuk değiştirerek başlayacak. Peki Galatasaray'da devre arasında transfer konusunda kesinleşen durumlar neler? Cimbom'da ara transferde neler yaşanacak? İşte ayrıntılar...</b>
      </p>
      <figure>
        <img src="https://iaftm.tmgrup.com.tr/b7a2d7/0/0/0/0/0/0?u=https://iftm.tmgrup.com.tr/album/2019/11/25/1574665573898.jpg&amp;mw=1000&amp;l=1"/>
        <figcaption>Sezon başından beri gol atma yollarında büyük sorun yaşayan ve şampiyonlar liginde gol atamayan tek takım olan Galatasaray'da gözler ocak ayına çevrildi...</figcaption>
      </figure>
      <figure>
        <img src="https://iaftm.tmgrup.com.tr/e4005f/0/0/0/0/0/0?u=https://iftm.tmgrup.com.tr/album/2019/11/25/1574665589786.jpg&amp;mw=1000&amp;l=1"/>
        <figcaption>Milli takımda sakatlanan Luyindama ile birlikte stoper ihtiyacı da doğan Galatasaray'da, bu bölge için ilk hedefini kiralık yolladığı Maicon olarak belirledi.</figcaption>
      </figure>
      <figure>
        <img src="https://iaftm.tmgrup.com.tr/929b16/0/0/0/0/0/0?u=https://iftm.tmgrup.com.tr/album/2019/11/25/1574665597101.jpg&amp;mw=1000&amp;l=1"/>
        <figcaption>Demokratik Kongolu oyuncu milli takımda sakatlanarak sezonu kapattığı açıklanmıştı. Ara transfer döneminden sezon sonuna kadar kontratı dondurulacak Luyindama yerine böylelikle yabancı oyuncu statüsündeki Maicon gelebilecek.</figcaption>
      </figure>
      <figure>
        <img src="https://iaftm.tmgrup.com.tr/99136f/0/0/0/0/0/0?u=https://iftm.tmgrup.com.tr/album/2019/11/25/1574665556016.jpg&amp;mw=1000&amp;l=1"/>
        <figcaption><b>ASLAN'DA SAKATLIKLAR CAN SIKIYOR!<br/></b>Kolombiyalı golcü Falcao'nun sakatlanmasıyla birlikte Terim forvette Andone'yi tercih etti. Andone de ligde 11. haftada Gazişehir Gaziantepspor maçında sakatlanınca forvet hattında sarı-kırmızılı ekipte sadece Babel ve Adem Büyük kaldı.</figcaption>
      </figure>
      <figure>
        <img src="https://iaftm.tmgrup.com.tr/5b3333/0/0/0/0/0/0?u=https://iftm.tmgrup.com.tr/album/2019/11/25/1574665536666.jpg&amp;mw=1000&amp;l=1"/>
        <figcaption>Andone'nin uzun sürecek sakatlığı ve Falcao'nun da takıma katılamamasıyla birlikte forvete de takviye zorunlu hale geldi.</figcaption>
      </figure>
      <figure>
        <img src="https://iaftm.tmgrup.com.tr/d0e5eb/0/0/0/0/0/0?u=https://iftm.tmgrup.com.tr/album/2019/11/25/1574665551242.jpg&amp;mw=1000&amp;l=1"/>
        <figcaption><b>DIAGNE DÖNÜYOR!<br/></b>Çözüm için sezon başında Club Brugge'ye kiralanan Diagne'nin takıma geri çağrılarak forvet hattındaki eksiklik giderilmesi düşünülüyor.</figcaption>
      </figure>
      <figure>
        <img src="https://iaftm.tmgrup.com.tr/c283f3/0/0/0/0/0/0?u=https://iftm.tmgrup.com.tr/album/2019/11/25/1574665580115.jpg&amp;mw=1000&amp;l=1"/>
        <figcaption><b>SAĞ BEKE LINNES GERİ DÖNÜYOR!<br/></b>Sezon başında yabancı kontenjanı yüzünden lisans çıkartılamayan Martin Linnes de takıma geri dönüyor!</figcaption>
      </figure>
      <figure>
        <img src="https://iaftm.tmgrup.com.tr/e8786f/0/0/0/0/0/0?u=https://iftm.tmgrup.com.tr/album/2019/11/25/1574665587266.jpg&amp;mw=1000&amp;l=1"/>
        <figcaption>Mariano'nun bu bölgedeki etkisiz performansıyla birlikte Fatih Terim ocak ayında Linnes'i kadroya geri almayı planlıyor.</figcaption>
      </figure>
      <figure>
        <img src="https://iaftm.tmgrup.com.tr/3c92a3/0/0/0/0/0/0?u=https://iftm.tmgrup.com.tr/album/2019/11/25/1574665561962.jpg&amp;mw=1000&amp;l=1"/>
        <figcaption>Geçiş oyunlarında da sıkıntı yaşayan Galatasaray'da bu bölge için de hedef belirlendi.</figcaption>
      </figure>
      <figure>
        <img src="https://iaftm.tmgrup.com.tr/c71caa/0/0/0/0/0/0?u=https://iftm.tmgrup.com.tr/album/2019/11/25/1574665612831.jpg&amp;mw=1000&amp;l=1"/>
        <figcaption><b>ONYEKURU KİRALANACAK<br/></b>Foot Mercato'nun geçtiği habere göre Galatasaray, eski yıldızını sezon sonuna kadar kiralamak istiyor.</figcaption>
      </figure>
      <figure>
        <img src="https://iaftm.tmgrup.com.tr/a9b7af/0/0/0/0/0/0?u=https://iftm.tmgrup.com.tr/album/2019/11/25/1574665619503.jpg&amp;mw=1000&amp;l=1"/>
        <figcaption><b>GÖRÜŞMELER BAŞLADI!<br/></b>Ayrıca sarı-kırmızılı ekibin Monaco ile görüşmelerin başladığı bilgisi de verildi.</figcaption>
      </figure>
      <figure>
        <img src="https://iaftm.tmgrup.com.tr/8d1fbc/0/0/0/0/0/0?u=https://iftm.tmgrup.com.tr/album/2019/11/25/1574665563977.jpg&amp;mw=1000&amp;l=1"/>
        <figcaption><b>HEDEF ESKİ GALATASARAY! <br/></b>Başarılar yakaladığı eski oyuncularını tekrar kadroda buluşturmayı düşünen Terim, Süper Lig'in ikinci yarısında takımı yeniden canlandırma hedefinde.</figcaption>
      </figure>
      <figure>
        <img src="https://iaftm.tmgrup.com.tr/663b56/0/0/0/0/0/0?u=https://iftm.tmgrup.com.tr/album/2019/11/25/1574665606959.jpg&amp;mw=1000&amp;l=1"/>
        <figcaption>Sarı-kırmızılı ekip yeni gelecek yabancı oyuncular için kontenjanı da Luyindama'nın kontratını dondurarak; Mariano, Nagatomo ve Belhanda üçlüsünden en az ikisini satarak açmayı planlıyor...</figcaption>
      </figure>
      <figure>
        <img src="https://iaftm.tmgrup.com.tr/d69f76/0/0/0/0/0/0?u=https://iftm.tmgrup.com.tr/album/2019/11/25/1574665566276.jpg&amp;mw=1000&amp;l=1"/>
      </figure>
      <figure>
        <img src="https://iaftm.tmgrup.com.tr/720cb3/0/0/0/0/0/0?u=https://iftm.tmgrup.com.tr/album/2019/11/25/1574665562059.jpg&amp;mw=1000&amp;l=1"/>
      </figure>
    </article>
  </body>
</html>