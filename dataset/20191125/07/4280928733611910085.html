<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/ingenjorskarriar/fyra-steg-som-kan-forhindra-prokrastinering-6979473"/>
    <meta property="og:site_name" content="Ny Teknik"/>
    <meta property="article:published_time" content="2019-11-25T07:30:00+00:00"/>
    <meta property="og:title" content="Fyra steg som kan förhindra prokrastinering"/>
    <meta property="og:description" content="De flesta av oss skjuter upp saker vi borde ta tag i. Här är fyra steg för att bryta mönstret."/>
  </head>
  <body>
    <article>
      <h1>Fyra steg som kan förhindra prokrastinering</h1>
      <address><time datetime="2019-11-25T07:30:00+00:00">25 Nov 2019, 07:30</time> by <a rel="author">Charlotte Delaryd</a></address>
      <h4>De flesta av oss skjuter upp saker vi borde ta tag i. Här är fyra steg för att bryta mönstret.</h4>
      <p>Oavsett om vi medvetet eller inte förhalar vissa aktiviteter, eller prokrastinerar, tvingas vi ofta ta tag i dem senare. Elizabeth Grace Saunders, coach i tidsplanering, har märkt att framgångsrika människor känner igen sina egna tendenser att skjuta upp arbetsuppgifter eller aktiviteter. De ger dem bättre möjligheter att lösa problemet för att mildra effekterna. I en artikel i <a href="https://www.fastcompany.com/90432143/im-a-time-management-coach-this-is-what-i-advise-about-procrastination">Fast Company</a> delar hon med sig av en strategi i fyra steg för att övervinna prokrastinering:</p>
      <p>
        <b>Steg 1: Inse att prokrastinering inte är en identitet</b>
      </p>
      <p>Det är mer framgångsrikt att förhålla sig till prokrastinering som något du gör, inte något du är. Tänk i stället att du skjuter upp en viss arbetsuppgift. Då blir det lättare att agera annorlunda. Målet är att inte skuldbelägga dig själv för hur du känner, utan istället analysera vad som sker. Då kan du vidta åtgärder och komma vidare.</p>
      <related>
        <a href="https://www.nyteknik.se/ingenjorskarriar/darfor-ar-prokrastinering-inte-alltid-av-ondo-6973046"/>
      </related>
      <p>
        <b>Steg 2: Klargör varför du prokrastinerar</b>
      </p>
      <p>Ta reda på vad som hindrar just dig från att agera. Använd dig av brainstorming för att identifiera specifika hinder. Det kan finnas en eller flera orsaker. Tycker du att uppgiften är svår, tråkig eller onödig? Har du inte tid eller saknar du en deadline? Blir du störd eller vet inte var du ska börja? Oroar du dig för att bli bedömd, eller väntar du eftersom du presterar bäst under press?</p>
      <p>
        <b>Steg 3: Ta tag i hindren</b>
      </p>
      <p>När du har fått klart för dig vad som står i vägen kan du ta itu med de specifika hindren. Det gör att du kan sätta igång och så småningom slutföra dina projekt. Ett tips är att gå igenom uppgiften med en kollega eller avsätta tid i schemat för att utföra den. Du kan också göra en överenskommelse med en vän om att du ska rapportera framsteg vid ett visst datum.</p>
      <related>
        <a href="https://www.nyteknik.se/ingenjorskarriar/da-ar-det-dags-att-ta-en-risk-i-karriaren-6970508"/>
      </related>
      <p>
        <b>Steg 4: Fira framstegen</b>
      </p>
      <p>Döm inte dig själv för att vissa uppgifter är svåra eller att din process inte är perfekt. Du kanske aldrig kommer tycka att en viss uppgift är rolig, men du kan fortfarande få arbetet gjort. Det kan innebära att du tvingas sätta upp regler för dig själv, till exempel att avsätta viss tid i veckan för ett projekt. Över tid kommer även svåra uppgifter, som måste göras, att kunna bockas av från listan.</p>
      <related>
        <h4>Relaterade artiklar</h4>
        <a href="https://www.nyteknik.se/ingenjorskarriar/microsoft-testade-fyradagarsvecka-okade-produktiviteten-med-40-procent-6977302"/>
        <a href="https://www.nyteknik.se/ingenjorskarriar/darfor-ar-prokrastinering-inte-alltid-av-ondo-6973046"/>
        <a href="https://www.nyteknik.se/ingenjorskarriar/sa-bryter-du-ett-dodlage-i-karriaren-6976330"/>
        <a href="https://www.nyteknik.se/ingenjorskarriar/trassliga-relationer-pa-jobbet-gar-att-reparera-6978411"/>
        <a href="https://www.nyteknik.se/ingenjorskarriar/sa-far-du-igenom-dina-ideer-pa-jobbet-6976804"/>
      </related>
    </article>
  </body>
</html>