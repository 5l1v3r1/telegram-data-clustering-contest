<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77688-Auto-sa-prepadlo-do-cesty-v-ktorej-sa-zrazu-vytvorila-obrovska-jama"/>
    <meta property="og:site_name" content="REFRESHER"/>
    <meta property="article:published_time" content="2019-11-25T07:33:00+00:00"/>
    <meta property="og:title" content="Auto sa prepadlo do cesty, v ktorej sa zrazu vytvorila obrovská jama"/>
    <meta property="og:description" content="Nehoda si našťastie nevyžiadala žiadne vážne zranenia."/>
  </head>
  <body>
    <article>
      <h1>Auto sa prepadlo do cesty, v ktorej sa zrazu vytvorila obrovská jama</h1>
      <address><time datetime="2019-11-25T07:33:00+00:00">25 Nov 2019, 07:33</time> by <a rel="author">Jakub Paulík</a></address>
      <p>
        <b>Nehoda si našťastie nevyžiadala žiadne vážne zranenia.</b>
      </p>
      <p>34-ročná Vanessa Cavagnolli išla na svojom aute niekoľko metrov za veľkým nákladiakom. Krátko po tom, ako prešiel po istej časti cesty, sa <b>na mieste vytvorila široká jama</b>. Vodička na vzniknutú situáciu nestihla zareagovať, a tak sa s autom doslova prepadla pod zem, <b>následkom čoho si zlomila nos</b>. Udalosť sa odohrala v brazílskom meste Flores da Cunha.</p>
      <related>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
      </related>
      <p>Ako informuje <a href="https://www.dailymail.co.uk/news/article-7712375/Mother-drove-car-sinkhole-opened-truck-passed-road-lane.html?fbclid=IwAR00uu8Eum9vJ814hnFOEMh40HJ6kFBg3dbrvTNYq9GrETfdIw9UR_-BzB0"><b>Daily Mail</b></a>, vo vozidle sedela<b> 34-ročná žena spoločne so svojou 12-ročnou dcérou</b>. Ani jedna z nich nebola vážne zranená. Krátko po páde do jamy sa vodička s dcérou pokúšali dostať von zo svojho auta. „<i>Z ničoho nič spadla cesta. Potom sme otvorili dvere auta a pokúsili sme sa dostať von. Na miesto prišiel muž, ktorý nám pomohol,</i>“ <a href="https://g1.globo.com/rs/rio-grande-do-sul/noticia/2019/11/20/video-mostra-carro-entrando-em-buraco-apos-asfalto-ceder-em-flores-da-cunha-caiu-do-nada.ghtml"><b>povedala</b></a> o incidente Cavagnolli. </p>
      <p>Časť cesty, na ktorej prišlo k nehode, sa nachádza pod miestnou kanalizáciou. Zapadnuté auto na mieste prerazilo niekoľko potrubí, a tak bola<b> časť obyvateľov dočasne odpojená od vody</b>. Povrch danej cesty je približne 50 rokov starý a<b> kolaps mohol podľa úradov nastať z dôvodu hmotnosti nákladného vozidla</b>, ktoré sa nachádzalo pred zranenou vodičkou.</p>
      <figure>
        <iframe src="https://www.youtube.com/embed/d8pvw828zlM" width="700" height="370" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/30853-Vazna-autonehoda-zmenila-Zbynku-Standerovi-zivot-k-lepsimu-Dnes-ma-vlastni-znacku-obleceni-a-provozuje-tetovaci-studio"/>
        <a href="https://refresher.sk/53422-Listok-na-vlak-bol-taky-drahy-ze-si-na-160-kilometrovu-cestu-kupil-ojazdene-auto-a-usetril-V-idealnom-pripade-skonci-dokonca-v-pluse"/>
        <a href="https://refresher.sk/77682-Nepredali-mu-energeticky-napoj-tak-sa-opil-a-isiel-podpalit-cely-klub-Na-incident-si-nespomina-tvrdil-jeho-advokat"/>
        <a href="https://refresher.sk/77663-Cinska-policia-ziskala-6-klonovanych-psov-Ich-DNA-sa-zhoduje-na-viac-ako-99"/>
        <a href="https://refresher.sk/68760-Krajina-ktoru-rocne-navstivi-vyse-30-milionov-ludi-no-nikdy-si-o-nej-nepocul"/>
        <a href="https://refresher.sk/69607-KVIZ-Spoznas-bratislavske-MHD-zastavky-podla-fotiek"/>
        <a href="https://refresher.sk/77630-Otrasny-pohlad-na-vychode-Slovenska-Priehrada-Ruzin-je-plna-plastoveho-odpadu-zasahuje-az-do-metrovej-hbky"/>
        <a href="https://refresher.sk/76688-Bratislava-alebo-Kosice-Vieme-kde-najdes-lepsie-Airbnb-ubytovanie-do-70"/>
      </related>
    </article>
  </body>
</html>