<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezine.se/nyheter/tredje-the-walking-dead-serien-world-beyond-2020-teaser"/>
    <meta property="og:site_name" content="MovieZine"/>
    <meta property="article:published_time" content="2019-11-25T07:51:12+00:00"/>
    <meta property="og:title" content="Tredje &quot;The Walking Dead&quot;-serien har fått en titel: &quot;World Beyond&quot;"/>
    <meta property="og:description" content="Ny teaser-trailer till &quot;The Walking Dead: World Beyond&quot; presenterar en ny grupp överlevare."/>
  </head>
  <body>
    <article>
      <h1>Tredje "The Walking Dead"-serien har fått en titel: "World Beyond"</h1>
      <address><time datetime="2019-11-25T07:51:12+00:00">25 Nov 2019, 07:51</time> by <a rel="author">Alexander Dunerfors</a></address>
      <p>
        <b>Ny teaser-trailer till "The Walking Dead: World Beyond" presenterar en ny grupp överlevare.</b>
      </p>
      <p>
        <i>”Once upon a time… the end of the world was our beginning.”</i>
      </p>
      <p>TV-kanalen AMC visar upp sin tredje ”The Walking Dead”-serie med en ny teaser. Här avslöjas också titeln på serien som släpps nästa år: <a href="https://www.moviezine.se/series/the-walking-dead-world-beyond">”The Walking Dead: World Beyond”</a>.</p>
      <p>Vad vi vet sedan tidigare är att <a href="https://www.moviezine.se/nyheter/trailerpremiar-for-ungdomsversionen-av-the-walking-dead">serien utspelar sig tio år efter</a> att zombiekatastrofen bröt ut. Handlingen kommer följa en ny grupp överlevande, ungdomar som inte minns något av livet innan apokalypsen och som har växt upp i en farlig värld.</p>
      <figure>
        <video src="https://s3-eu-west-1.amazonaws.com/dev.trailers.moviezine.se/uploads/c12d540a2bf7ecf0c4ae82ecbd12f6d6-walking-dead-world-beyond.mp4"/>
      </figure>
      <p>Serien har beskrivits som en postapokalyptisk ”Stand By Me”, vilket syftar på Stephen King-filmen från 1980-talet. Vi får anta att relationerna i tonårsgänget kommer spela en minst lika stor roll som kampen mot de döda.</p>
      <p>I rollistan finns bland andra Aliyah Royale, Alexa Mansour, Annet Mahendru, Nicolas Cantu, Hal Cumpston, Nico Tortorella och Julia Ormond.</p>
      <p>”The Walking Dead: World Beyond” får sin tv-premiär våren 2020, och kommer att <a href="https://www.moviezine.se/nyheter/nya-walking-dead-serien-kommer-slappas-pa-amazon-prime-i-sverige">visas på svenska Amazon Prime</a>. Tidigare har ”The Walking Dead” visats på Kanal 9 medan spinoffen ”Fear The Walking Dead” går på HBO Nordic.</p>
      <related>
        <h4>Relaterade artiklar</h4>
        <a href="https://www.moviezine.se/nyheter/nya-walking-dead-serien-kommer-slappas-pa-amazon-prime-i-sverige"/>
        <a href="https://www.moviezine.se/nyheter/trailerpremiar-for-ungdomsversionen-av-the-walking-dead"/>
        <a href="https://www.moviezine.se/nyheter/amc-planerar-att-satsa-pa-the-walking-dead-i-minst-20-30-ar-till"/>
        <a href="https://www.moviezine.se/nyheter/nico-tortorella-far-huvudroll-i-nya-the-walking-dead-serien"/>
      </related>
    </article>
  </body>
</html>