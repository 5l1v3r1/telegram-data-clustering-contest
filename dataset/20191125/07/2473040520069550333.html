<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247173/dragnea-a-facut-plangere-penala-pentru-ca-nu-a-fost-lasat-sa-voteze.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T07:45:27+00:00"/>
    <meta property="og:title" content="Dragnea a facut plangere penala, pentru ca nu a fost lasat sa voteze"/>
    <meta property="og:description" content="Fostul lider PSD, Liviu Dragnea, a formulat duminica doua plangeri, la Biroul Electoral Central si la Parchetul de pe langa Judecatoria Sectorului 5, dupa ce i s-ar fi interzis sa voteze la alegerile prezidentiale, atat pe 10 noiembrie, cat si pe si 24 noiembrie."/>
  </head>
  <body>
    <article>
      <h1>Dragnea a facut plangere penala, pentru ca nu a fost lasat sa voteze</h1>
      <address>
        <time datetime="2019-11-25T07:45:27+00:00">25 Nov 2019, 07:45</time>
      </address>
      <p>
        <b>Fostul lider PSD, Liviu Dragnea, a formulat duminica doua plangeri, la Biroul Electoral Central si la Parchetul de pe langa Judecatoria Sectorului 5, dupa ce i s-ar fi interzis sa voteze la alegerile prezidentiale, atat pe 10 noiembrie, cat si pe si 24 noiembrie.</b>
      </p>
      <p>Fostul sef al Camerei Deputatilor sustine ca a solicitat urna mobila pentru a vota, dar ca persoanele desemnate de la Sectia de votare nr 988, Biroul Electoral nr. 46, sector 5, unde este arondat Penitenciarul Rahova, i-ar fi comunicat ca are interzis dreptul de a vota.</p>
      <h3>Plangerea penala</h3>
      <p>Publicatia <a href="https://www.luju.ro/zorii-dictaturii-regimul-iohannis-nu-are-pace-daca-nu-le-interzice-capilor-psd-si-dreptul-la-vot-condamnat-politic-liviu-dragnea-a-fost-impiedicat-sa-isi-exercite-dreptul-la-vot-in-penitenciarul-rahova-in-ambele-tururi-de-scrutin-de-la-prezidentiale-prin">Lumea Justitiei</a> publica cele doua plangeri, depuse de Dragnea, prin avocatul Flavia Teodosiu.</p>
      <p>Avocata Flavia Teodosiu, aparatoarea lui Liviu Dragnea, a confirmat pentru Mediafax depunerea plangerii penale.</p>
      <p>In documente se apreciaza ca vinovate pentru interzicerea dreptului la vot lui Liviu Dragnea se fac "persoanele care au intocmit listele electorale permanente si au introdus datele acestea in sistemul electronic pentru a fi utilizat pe tabletele STS la alegerile prezidentiale din anul 2019."</p>
      <p>"Avand in vedere cele de mai sus, consider ca prin impiedicarea mea de a-mi exercita dreptul de a alege, mi s-au incalcat drepturile constitutionale mai sus mentionate, persoanele responsabile pentru aceasta situatie facandu-se vinovate de savarsirea infractiunilor prevazute de art 385 si art. 297 al. 1 si 2- teza I Cod penal".</p>
      <h3>ANP: Sectia de votare i-a interzis</h3>
      <p>Reprezentantii Administratiei Nationale a Penitenciarelor au transmis pentru <b>Ziare.com</b> ca decizia finala in astfel de cazuri apartine sectiei de votare, in baza datelor din programul informatic.</p>
      <p>"La nivelul unitatilor subordonate Administratiei Nationale a Penitenciarelor, identificarea persoanelor private de libertate cu drept de vot se realizeaza prin verificarea documentelor aflate in dosarul de penitenciar.</p>
      <p>Procedural, persoanele in cauza sunt informate cu privire la posibilitatea exercitarii dreptului de vot, prin intermediul urnei speciale, in baza formularii unei cereri.</p>
      <p>Decizia finala asupra posibilitatii exercitarii dreptului de vot apartine reprezentantilor sectiei de votare arondate unitatii, prin interogarea aplicatiei informatice pentru verificarea dreptului de vot," explica ANP, in raspunsul la solicitarea Ziare.com.</p>
      <p>
        <a href="https://www.wall-street.ro/articol/Politic/246686/dragnea-adus-din-penitenciar-la-instanta-suprema-procesul-a-durat-cateva-minute.html">Citeste si:<br/>Liviu Dragnea, adus din penitenciar la Instanta suprema</a>
      </p>
      <figure>
        <img src="https://img.wall-street.ro/image_thumbs/thumbs/be6/be6ccf6fc64883cec954da23d1d17835-400x250-00-65.jpg?v=1573545359"/>
      </figure>
      <h3>Interdictiile</h3>
      <p>Potrivit deciziei de condamnare la 3 ani si 6 luni de inchisoare, Dragnea are mai multe interdictii impuse de instanta pe o perioada de 3 ani.</p>
      <ul>
        <li>Dreptul de a fi ales in organele puterii de stat si in functii elective de stat sau obstesti;</li>
        <li>Dreptul de a ocupa o functie implicind exercitiul autoritatii de stat;</li>
        <li>Dreptul de a ocupa o functie sau de a exercita o profesie de natura aceleia de care s-a folosit condamnatul pentru savirsirea infractiunii.</li>
      </ul>
      <p>In cazul dreptului de a fi ales, instanta a specificat explicit ca este interzisa teza a II-a literei a), articolul 64: "dreptul de a alege si de a fi ales in autoritatile publice sau in functii elective publice."</p>
      <p>"Aplica inculpatului Dragnea Liviu Nicolae, pe langa pedeapsa principala a inchisorii, pedeapsa accesorie a interzicerii exercitiului drepturilor prev. de art.64 alin.1 lit.a teza a II-a, b si c din Codul Penal 1969," este o parte din minuta Inaltei Curti.</p>
    </article>
  </body>
</html>