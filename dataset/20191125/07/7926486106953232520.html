<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013321/%D8%B4%DA%A9%D8%A7%DB%8C%D8%AA-%D8%A8%D8%A7%D8%B4%DA%AF%D8%A7%D9%87-%D9%86%D8%A7%D9%86%D8%AA-%D8%A7%D8%B2-%D8%A7%D9%84%D8%A7%D9%87%D9%84%DB%8C-%D8%B9%D8%B1%D8%A8%D8%B3%D8%AA%D8%A7%D9%86-%D8%A8%D9%87-%D9%81%DB%8C%D9%81%D8%A7"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T07:21:33+00:00"/>
    <meta property="og:title" content="شکایت باشگاه نانت از الاهلی‌عربستان به فیفا"/>
    <meta property="og:description" content="باشگاه عربستانی با شوک دیگری روبرو و این بار در آستانه محکومیت سه میلیون یورویی از سوی فیفا قرار گرفت."/>
  </head>
  <body>
    <article>
      <h1>شکایت باشگاه نانت از الاهلی‌عربستان به فیفا</h1>
      <address>
        <time datetime="2019-11-25T07:21:33+00:00">25 Nov 2019, 07:21</time>
      </address>
      <p>
        <i>باشگاه عربستانی با شوک دیگری روبرو و این بار در آستانه محکومیت سه میلیون یورویی از سوی فیفا قرار گرفت.</i>
      </p>
      <p>به گزارش مشرق، <b>الاهلی </b>عربستان که فصل جاری را با تنش های فراوانی استارت زد و با اخراج <b>برانکو </b>با بحران های زیادی از حیث مسائل حقوقی روبرو و مجبور به پرداخت 1.8 میلیون دلار به مربی کروات شد یک بار دیگر با پرونده ای جنجالی باید دست و پنجه نرم کند.</p>
      <blockquote>بیشتر بخوانید:<br/><a href="https://www.mashreghnews.ir/news/1012923/%D9%85%D8%B5%D8%AF%D9%88%D9%85%DB%8C%D8%AA-%D9%88%D8%AD%D8%B4%D8%AA%D9%86%D8%A7%DA%A9-%DA%AF%D9%84%D8%B1-%D8%AA%DB%8C%D9%85-%D8%B3%D8%A7%D8%A8%D9%82-%D8%A8%D8%B1%D8%A7%D9%86%DA%A9%D9%88-%D8%B9%DA%A9%D8%B3">مصدومیت وحشتناک گلر تیم سابق برانکو +عکس</a></blockquote>
      <p>بنا به اعلام رسانه های سعودی از جمله روزنامه عکاظ، باشگاه <b>نانت فرانسه</b> با شکایت از الاهلی به کمیته انضباطی فیفا خواستار پرداخت غرامتی 3 میلیون یورویی به خاطر پایبند نبودن طرف سعودی به تعهدات مالی در قبال خرید<b> لوکاس لیما</b> مدافع برزیلی از این تیم شد.</p>
      <p>الاهلی در آخرین روزهای تابستان گذشته با قراردادی تا سال 2022 لوکاس لیما را به خدمت گرفت که این قرارداد به ارزش شش میلیون یورو امضا شد. نانت فرانسه مدعی شده باشگاه الاهلی برخلاف توافقات صورت گرفته هنوز سه میلیون یورو در این انتقال بدهکار است و باید این پول را هرچه سریع تر پرداخت کند از همین رو کار به شکایت کشیده شده تا کمیته انضباطی فیفا در این خصوص تصمیم گیری کند.</p>
      <p>منبع: ورزش سه</p>
    </article>
  </body>
</html>