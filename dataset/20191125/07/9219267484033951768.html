<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392901-%d7%a0%d7%aa%d7%a0%d7%99%d7%94%d7%95-%d7%a0%d7%aa%d7%9f-%d7%90%d7%95%d7%a8-%d7%99%d7%a8%d7%95%d7%a7-%d7%94%d7%99%d7%95%d7%96%d7%9e%d7%94-%d7%a9%d7%aa%d7%a4%d7%aa%d7%95%d7%a8-%d7%90%d7%aa-%d7%94%d7%a4"/>
    <meta property="og:site_name" content="סרוגים"/>
    <meta property="article:published_time" content="2019-11-25T07:13:07+00:00"/>
    <meta property="og:title" content="נתניהו נתן אור ירוק: היוזמה שתפתור את הפלונטר הפוליטי"/>
    <meta property="og:description" content="ראש הממשלה נתן אור ירוק ליוזמה של ח&quot;כ שלמה קרעי לפיה תיערך בחירה ישירה לראשות הממשלה והמנצח יקבל עוד 12 חברי כנסת מטעמו. שלמה קרעי"/>
  </head>
  <body>
    <article>
      <h1>נתניהו נתן אור ירוק: היוזמה שתפתור את הפלונטר הפוליטי</h1>
      <h2>ראש הממשלה נתן אור ירוק ליוזמה של ח"כ שלמה קרעי לפיה תיערך בחירה ישירה לראשות הממשלה והמנצח יקבל עוד 12 חברי כנסת מטעמו</h2>
      <address><time datetime="2019-11-25T07:13:07+00:00">25 Nov 2019, 07:13</time> by <a rel="author">, חדשות סרוגים</a></address>
      <p>חבר הכנסת שלמה קרעי מהליכוד קיבל אור ירוק מראש הממשלה בנימין נתניהו לקדם את רעיון הבחירה הישירה לראשות הממשלה. ראוי לציין כי לא מדובר בשיטת הבחירות בה ראש ממשלה נבחר בסיבוב הראשון על ידי שני פתקים, אלא ביוזמה שמטרתה לפתור מצבים מסובכים כמו זה אליו נקלעה מדינת ישראל בשנה האחרונה.</p>
      <p>על פי ההצעה של קרעי, שכאמור קיבלה את אישורו העקרוני של נתניהו, הבחירות תתקיימנה באותה מתכונת כיום, כלומר ללא בחירה ישירה לראשות הממשלה. אך אם לא הצליחו להרכיב ממשלה עד תום התקופה הקבועה בחוק כיום, תיערך בחירה ישירה בלבד, בה יוכלו להתמודד זה מול זה, ראשי המפלגות מהכנסת הקיימת.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>"לחקור את החוקרים", הצהרת נתניהו נגד כתב האישום נגדו (קרדיט: קונטקט)</p>
      <p>על פי ההצעה, בשלב הזה המנצח בבחירות הישירות יקבל תוספת כוח פרלמנטרית בשיעור של 10%. כלומר עוד 12 חברי כנסת מיוחדים שיחולקו על ידו בין סיעות הקואליציה מתוך הרשימות שלהן. חברי הכנסת האלו יכהנו עד ליציאה לבחירות הבאות.</p>
      <p>המשמעות של הסכמתו של נתניהו לקידום היוזמה של קרעי, היא בעצם הזמנה לבני גנץ למעין דו- קרב שבסיומו העם יכריע מי יהיה ראש הממשלה ויקבל אפשרות מעשית להרכבת הממשלה.</p>
    </article>
  </body>
</html>