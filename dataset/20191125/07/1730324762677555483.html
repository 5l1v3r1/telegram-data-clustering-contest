<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/244070/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-25T07:00:30+00:00"/>
    <meta property="og:title" content="‘รัตนากร’ เชื่ออุปสรรคขวางช้างศึกซีเกมส์ไม่ได้"/>
    <meta property="og:description" content="ทีมฟุตบอลชายทีมชาติไทย ชุดทำศึกซีเกมส์ ครั้งที่ 30 ที่ประเทศฟิลิปปินส์ ลงซ้อมเป็นครั้งแรกเมื่อช่วงเย็นวันที่ 24 พฤศจิกายน แบบทุลักทุเลพอสมควรเมื่อเจอการจราจรที่ติดขัดทำให้ต้องลงซ้อมล่าช้าไป 20 นาที"/>
  </head>
  <body>
    <article>
      <h1>‘รัตนากร’ เชื่ออุปสรรคขวางช้างศึกซีเกมส์ไม่ได้</h1>
      <address><time datetime="2019-11-25T07:00:30+00:00">25 Nov 2019, 07:00</time> by <a rel="author" href="https://www.thebangkokinsight.com/author/sarawuth/" target="_blank">Surachet Srisomwongse</a></address>
      <p>ทีมฟุตบอลชายทีมชาติไทย ชุดทำศึกซีเกมส์ ครั้งที่ 30 ที่ประเทศฟิลิปปินส์ ลงซ้อมเป็นครั้งแรกเมื่อช่วงเย็นวันที่ 24 พฤศจิกายน แบบทุลักทุเลพอสมควรเมื่อเจอการจราจรที่ติดขัดทำให้ต้องลงซ้อมล่าช้าไป 20 นาที</p>
      <p>นอกจากนี้ ภายในสนามซ้อมที่ทางเจ้าภาพจัดเตรียมไว้ ไม่ได้รับความสะดวกสบายแต่อย่างใด เนื่องจากกำลังอยู่ระหว่างก่อสร้าง ซ้ำยังไม่มีห้องน้ำ ซึ่งนักเตะต้องอาศัยเปลี่ยนชุดซ้อมบนรถแทน</p>
      <figure>
        <img src="https://www.thebangkokinsight.com/wp-content/uploads/2019/11/rattanakorn.jpg"/>
        <figcaption>
          <i>ภาพจาก : @changsuek</i>
        </figcaption>
      </figure>
      <p>รัตนากร ใหม่คามิ กองกลางตัวหลักกล่าวถึงการซ้อมครั้งแรกของทัพช้างศึกซีเกมส์ว่า “สำหรับผมพร้อมเต็มที่ สำหรับเกมกับอินโดนีเซีย”</p>
      <p>“เราไม่กังวลกับอินโดนีเซียเท่าไหร่ แม้เขาจะมีผู้เล่นที่เปลี่ยนแปลงมากมาย แต่เราก็ต้องพร้อมไว้อยู่แล้ว”</p>
      <p>“กลุ่มนี้ ผมมองว่า เราต้องพยายามโฟกัสไปทีละแมตช์ ไม่ได้ให้น้ำหนักทีมไหนเป็นพิเศษ”</p>
      <p>“การจัดการของที่นี่ดูไม่พร้อมเท่าไหร่ แต่ถึงแม้จะมีอุปสรรคมากมาย เราก็จะพยายามทำผลงานในสนามให้ออกมาดีที่สุด”</p>
      <p>“อยากเชิญชวนแฟนบอลชาวไทย เชียร์พวกเรากันเยอะๆ นะครับ ทั้งหน้าจอทีวี และในสนาม” ดาวรุ่งจากบุรีรัมย์ ยูไนเต็ด กล่าวปิดท้าย</p>
      <p>โปรแกรมนัดแรก ทีมชาติไทย จะพบกับ อินโดนีเซีย ในวันที่ 26 พฤศจิกายน 2562 เวลา 15.00 น. (ตามเวลาประเทศไทย) ที่ รีซาล เมโมเรียล สเตเดียม กรุงมะนิลา ประเทศฟิลิปปินส์ ถ่ายทอดสดทางช่อง 7</p>
      <p>ทั้งนี้ การแข่งขัน ฟุตบอลชายซีเกมส์ 2019 มีทีมเข้าร่วมการแข่งขันทั้งหมด 10 ทีม คือ ฟิลิปปินส์ (เจ้าภาพ), ไทย, อินโดนีเซีย, มาเลเซีย, เมียนมา, เวียดนาม, สิงคโปร์, กัมพูชา, ติมอร์ เลสเต และลาว</p>
      <p>
        <b>สายการแข่งขันแบ่งออกเป็น 2 กลุ่ม</b>
      </p>
      <ul>
        <li><b>กลุ่ม A :</b> ฟิลิปปินส์ (เจ้าภาพ), มาเลเซีย, เมียนมา, กัมพูชา, ติมอร์ เลสเต</li>
        <li><b>กลุ่ม B :</b> ไทย, บรูไน, อินโดนีเซีย, เวียดนาม, สิงคโปร์, ลาว</li>
      </ul>
      <p>
        <b>โปรแกรมการแข่งขันของทัพนักเตะ “ช้างศึก” </b>
      </p>
      <ul>
        <li><b>วันที่ 26 พฤศจิกายน 2562</b><br/>15.00 น. ไทย พบ อินโดนีเซีย</li>
        <li><b>วันที่ 28 พฤศจิกายน 2562</b><br/>15.00 น. บรูไน พบ ไทย</li>
        <li><b>วันที่ 1 ธันวาคม 2562</b><br/>15.00 น. สิงคโปร์ พบ ไทย</li>
        <li><b>วันที่ 3 ธันวาคม 2562</b><br/>15.00 น. ลาว พบ ไทย</li>
        <li><b>วันที่ 5 ธันวาคม 2562</b><br/>15.00 น. เวียดนาม พบ ไทย</li>
        <li><b>วันที่ 7 ธันวาคม 2562</b><br/>รอบรองชนะเลิศ</li>
        <li><b>วันที่ 10 ธันวาคม 2562</b><br/>รองชิงชนะเลิศเเละชิงอันดับสาม</li>
      </ul>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F244070%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/244745/"/>
        <a href="https://www.thebangkokinsight.com/244621/"/>
        <a href="https://www.thebangkokinsight.com/244596/"/>
        <a href="https://www.thebangkokinsight.com/244158/"/>
      </related>
    </article>
  </body>
</html>