<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/piti-jubileaza-dupa-victoria-la-scor-de-neprezenttare-cuu-hermannstadt-la-3-0-normal-ca-mi-a-placut-echipa-20098790"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T07:18:46+00:00"/>
    <meta property="og:title" content="Piți jubilează după victoria la scor de neprezenttare cuu Hermannstadt: „La 3-0, normal că mi-a plăcut echipa!”"/>
    <meta property="og:description" content="Universitatea Craiova a trecut la scor de neprezentare, scor 3-0 (1-0) de FC Hermannstadt pe stadionul „Ion Oblemenco'', într-un meci contând pentru etapa"/>
  </head>
  <body>
    <article>
      <h1>Piți jubilează după victoria la scor de neprezenttare cuu Hermannstadt: „La 3-0, normal că mi-a plăcut echipa!”</h1>
      <address><time datetime="2019-11-25T07:18:46+00:00">25 Nov 2019, 07:18</time> by <a rel="author">Cristian P</a></address>
      <p>
        <b>Universitatea Craiova a trecut la scor de neprezentare, scor 3-0 (1-0) de FC Hermannstadt pe stadionul „Ion Oblemenco”, într-un meci contând pentru etapa a XVII-a a Ligii I.</b>
      </p>
      <p>Victoria oltenilor a fost obținută grație golurilor marcate de Nicuşor Bancu (min. 39) și Alexandru Cicâldău (min. 68), rezultatul final al confruntării fiind stabilit prin autogolul ivorianului Ousmane Viera (min. 76).</p>
      <p><b><i>„ </i></b><b><i>La 3-0, normal că mi-a plăcut echipa. Cu echipe de genul ăsta, la Craiova, trebuie să fie diferență de 3-4-5 goluri. Trebuia să avem un meci precis. Voiam să marcăm 3 goluri pentru a-i întrece pe cei de la Astra”,</i></b> a declarat Victor Pițurcă, antrenorul principal al formației Universitatea Craiova.</p>
      <p>Cu acest rezultat, Universitatea a ajuns la o serie de patru jocuri consecutive fără înfrângere, înregistrând două victorii acasă şi două egaluri în deplasare. De partea cealaltă FC Hermannstadt nu a mai câştigat de nouă etape, având cinci egaluri şi patru înfrângeri, fiind pe locul 13 cu 14 puncte.</p>
      <p>În urma succesului înregistrat în Bănie, echipa pregătiă de Victor Pițurcă a urcat pe locul 2 în clasamentul Ligii 1 cu 31 de puncte, având acelați număr de puncte cu Astra Giurgiu, dar cu un golaveraj superior. Oltenii pot însă ceda locul 2 în clasament astăzi în cazul în care Viitorul se impune în epilogul rundei a XVII-a pe teren propriu cu Sepsi OSK Sf. Gheorghe. Următoarea rundă, Universitatea va juca în deplasare la Sf. Gheorghe în timp ce Hermannstadt va primi pe teren propriu vizita campioanei CFR Cluj.</p>
      <p>
        <b>Rezultate etapa a XVII-a Liga 1</b>
      </p>
      <p>CFR Cluj – Chindia Târgovişte 4-0<br/>Politehnica Iaşi – FC Voluntari 2-2<br/>FCSB – Astra Giurgiu 1-3<br/>Academica Clinceni – Dinamo 2-2<br/>Gaz Metan Mediaş – FC Botoşani 0-0<br/>Universitatea Craiova – FC Hermannstadt 3-0</p>
      <p><b>Luni, 25 noiembrie      </b><br/>ora 20:30 Viitorul – Sepsi</p>
    </article>
  </body>
</html>