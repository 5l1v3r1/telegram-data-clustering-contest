<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/martwe-morswiny-niemcy-zdetonowali-na-baltyku-miny-z-ii-wojny-swiatowej,988000.html"/>
    <meta property="og:site_name" content="TVN24"/>
    <meta property="article:published_time" content="2019-11-25T07:51:27+00:00"/>
    <meta property="og:title" content="Miny zdetonowane w Bałtyku. &quot;Morświny w promieniu 10-30 metrów zostały zabite&quot;"/>
    <meta property="og:description" content="18 morświnów zginęło w wyniku przeprowadzonej przez niemiecką marynarkę wojenną detonacji w Morzu Bałtyckim kilkudziesięciu min z II wojny światowej. Stało się to w czasie manewrów NATO. Obrońcy pr..."/>
  </head>
  <body>
    <article>
      <h1>Miny zdetonowane w Bałtyku. "Morświny w promieniu 10-30 metrów zostały zabite"</h1>
      <address><time datetime="2019-11-25T07:51:27+00:00">25 Nov 2019, 07:51</time> by <a rel="author">kz//rzw</a></address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/7ca57a9f85a19a6e4b9a248c1daca185/8a09c8fa-84f5-4c36-bf36-af4cd12760ab.jpg?type=1&amp;srcmode=0&amp;srcx=1/1&amp;srcy=14/25&amp;srcw=1/1&amp;srch=17/20&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/5bce843dd76db8c939d5323dd3e54ec9/f0aac8bd-2192-447e-9552-3730bca20e5a-480p.mp4"/>
          <figcaption>Brytyjska mina wydobyta z kanału w Świnoujściu. Nagranie z...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f542eae1949358e25d8bfeefe5b199f1/2c1b6065-2b82-4476-af19-69546b68a438-480p.mp4"/>
          <figcaption>Rybacy wyłowili morświna z Bałtyku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ed519dacc89b2bead3f453b0b05a4a8b/570a4fd1-482d-42ca-a18e-4427d48af854-480p.mp4"/>
          <figcaption>Ekolodzy znajdują nawet kilkanaście martwych morskich ssaków...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c5cc17e395d3049b03e0f1ccebb02b4d/0533b5e4-82f6-11e4-896f-0025b511226e-480p.mp4"/>
          <figcaption>Morświny w Bałtyku zagrożone wyginięciem</figcaption>
        </figure>
        <figcaption>Latem minę detonowano w Świnoujściu (wideo z 14.07.2019)<cite>Foto: Ecomare CC BY-SA Wikipedia | Video: tvn24</cite></figcaption>
      </slideshow>
      <h3>18 morświnów zginęło w wyniku przeprowadzonej przez niemiecką marynarkę wojenną detonacji w Morzu Bałtyckim kilkudziesięciu min z II wojny światowej. Stało się to w czasie manewrów NATO. Obrońcy praw zwierząt uznali to za złamanie prawa, zwłaszcza że do eksplozji doszło na terenie rezerwatu.</h3>
      <p>Miny zostały zdetonowane w sierpniu br., w czasie ćwiczeń NATO w cieśninie Bełt Fehmarn między Danią i Niemcami. W komunikacie wydanym w sobotę organizacja Nature and Biodiversity Conservation Union (NABU) poinformowała, że Bundesmarine wysadziła wtedy 42 miny, z czego 39 na terenie morskiego rezerwatu - podała w niedzielę Deutsche Welle.</p>
      <related>
        <a href="https://www.tvn24.pl/wiadomosci-ze-swiata,2/ogromna-kara-lub-usuniecie-dziecka-z-placowki-nowe-przepisy-w-sprawie-szczepienia-w-niemczech,985554.html"/>
      </related>
      <p>NABU podała, że po eksplozji znaleziono 18 martwych morświnów. Zdaniem aktywistów, marynarka wojenna złamała prawo, nie konsultując decyzji o manewrach z władzami odpowiedzialnymi za ochronę środowiska.</p>
      <p>"Każda mina wyrwała krater szeroki na pięć metrów i głęboki na 1,5 metra. Wszystkie (zwierzęta) w promieniu 10 do 30 metrów zostały zabite" - napisał w oświadczeniu szef NABU Leif Mueller.</p>
      <h3>Bez konsultacji</h3>
      <p>Rząd tłumaczy, że stara broń musiała być zdetonowana i to własnie podczas manewrów NATO, ponieważ takie działania muszą być autoryzowane przez Sojusz.</p>
      <p>NABU nie jest przekonana do argumentów Bundesmarine - skomentowało DW. W komunikacie organizacja przypomniała, że położenie min było znane od 2016 roku. Oskarżyła armię o wykorzystanie ćwiczeń NATO jako okazji do pozbycia się min małym kosztem i bez konsultacji z rządowymi agencjami odpowiedzialnymi za ochronę środowiska.</p>
      <p>NABU dodała też, że istnieją technologie pozwalające na neutralizowanie podobnych ładunków wybuchowych bez szkody dla środowiska.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/7ca57a9f85a19a6e4b9a248c1daca185/19f0ebb2-8960-4f29-95c0-8917f7216827.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Cieśninia Bełt Fehrman<cite>Źródło: Google Maps</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/testy-dna-u-900-mezczyzn-niemcy-chca-rozwiazac-sprawe-morderstwa-dziewczynki-sprzed-23-lat,987866.html"/>
        <a href="https://www.tvn24.pl/wiadomosci-ze-swiata,2/ostre-przemowienie-nastepczyni-merkel-dalo-rezultat-nie-bedzie-prawyborow-w-cdu,987810.html"/>
        <a href="https://www.tvn24.pl/wiadomosci-ze-swiata,2/merkel-jesli-chcemy-miec-dobre-stosunki-z-rosja-to-jest-to-w-naszym-interesie,987601.html"/>
        <a href="https://www.tvn24.pl/wiadomosci-ze-swiata,2/powiedzmy-to-sobie-dzis-i-to-zakonczmy-ultimatum-szefowej-chadekow,987505.html"/>
        <a href="https://www.tvn24.pl/wiadomosci-ze-swiata,2/der-spiegel-o-morderstwie-weizsaeckera-motywem-zemsta-na-ojcu-za-wojne-w-wietnamie,987078.html"/>
      </related>
    </article>
  </body>
</html>