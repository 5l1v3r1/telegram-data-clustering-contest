<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/25/focus-on-africa-giornale/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-25T07:47:02+00:00"/>
    <meta property="og:title" content="Focus on Africa: il nuovo giornale online al femminile dedicato a questo magnifico continente"/>
    <meta property="og:description" content="Di cosa parla il nuovo giornale dedicato all'Africa, Focus On Africa: da chi è diretto e cosa sapere su questa rivista gratis online."/>
  </head>
  <body>
    <article>
      <h1>Focus on Africa: il nuovo giornale online al femminile dedicato a questo magnifico continente</h1>
      <address><time datetime="2019-11-25T07:47:02+00:00">25 Nov 2019, 07:47</time> by <a rel="author">Selena Marvaldi</a></address>
      <p>
        <b>Il giornale online tutto al femminile dedicato all’Africa per dare voce a questo magnifico continente.</b>
      </p>
      <figure>
        <img src="https://www.viagginews.com/wp-content/uploads/2019/11/antonella-napoli-e-chiara-cavallo.jpg"/>
      </figure>
      <p>Arriva nel mondo dell’editoria un progetto nuovo, totalmente al femminile e dedicato ad un continente da sempre molto affascinante e tutto da scoprire come l’<a href="https://www.viagginews.com/2019/03/05/viaggio-africa-luoghi-top-2019/"><b>Africa</b></a>. Si chiama <a href="http://www.focusonafrica.info/">Focus on Africa</a>, è dedicato a questo magico continente e, come vi abbiamo anticipato, è edito e diretto solo da donne. A capo del progetto troviamo Antonella Napoli, giornalista specializzata in politica estera che, purtroppo, vive da diversi mesi sotto scorta per via delle pesanti minacce ricevute a seguito delle sue inchieste in Africa. Accanto a lei c’è Chiara Cavallo, esperta di marketing e comunicazione strategica e di impresa. Ma vediamo insieme di cosa tratterà questo nuovo progetto che, come spiega bene il titolo, punterà gli occhi sul grande continente Africano.</p>
      <h3>Di cosa parla Focus on Africa?</h3>
      <p>L’Africa è un paese vicino a noi, ma sotto certi punti di vista sembra essere molto lontano, forse anche troppo. Così, Focus on Africa, punta ad approfondire tematiche internazionali che si snodano proprio qui, in Africa. Ma non solo. Si cercherà infatti di far conoscere tutte le problematiche di questo paese, le guerre e le carestie, puntando i riflettori anche sui punti di forza dell’Africa. Ricordando come ci siano prospettive di sviluppo e di crescita. Focus on Africa sarà così un punto di incontro dove dialogare diciamo sulle tematiche africane dando spazio e voce a persone del posto. Il giornale è online da qualche mese, è totalmente gratuito proprio per volontà delle donne che ci lavorano di dare maggior visibilità e spazio possibile alle tematiche africane trattate nel giornale. Un giornale che è anche un impegno sociale insomma. Ci sono articoli che parlano di problematiche legate allo schiavismo come “Mende Nazer, una donna schiava nel cuore dell’Europa”, altri articoli che invece parlano di sanità, come: “Africa, la sanità d’eccellenza è possibile. Parola di Rossella Miccio, presidente Emergency”. Insomma, Focus on Africa è un giornale interessante e tutto da seguire.</p>
      <p>(Fonte Immagine Ufficio Stampa)</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/22/suicidio-siena-ragazza-lancia-torre-mangia/"/>
        <a href="https://www.viagginews.com/2019/11/21/5-motivi-per-trascorrere-le-tue-vacanze-in-barca-a-vela-navigando/"/>
        <a href="https://www.viagginews.com/2019/11/19/skioffi-chi-e-social-carriera-e-vero-nome-del-concorrente-di-amici-2019/"/>
      </related>
    </article>
  </body>
</html>