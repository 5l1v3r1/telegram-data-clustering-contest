<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techoffside.com/2019/11/line-sticker-scb-easy/"/>
    <meta property="og:site_name" content="ล้ำหน้า SHOW"/>
    <meta property="article:published_time" content="2019-11-25T07:42:27+00:00"/>
    <meta property="og:title" content="ซื้อสติกเกอร์ใน LINE STORE บนแอป SCB Easy รับเครดิตเงินคืนทันที 50%"/>
    <meta property="og:description" content="LINE จับมือ ธ.ไทยพาณิชย์ ซื้อสติกเกอร์ใน LINE STORE บนแอป SCB Easy พร้อมโปรโมชันสุดคุ้ม รับเครดิตเงินคืนทันที 50% ถึงวันที่ 31 ม.ค. 2563"/>
  </head>
  <body>
    <article>
      <h1>ซื้อสติกเกอร์ใน LINE STORE บนแอป SCB Easy รับเครดิตเงินคืนทันที 50%</h1>
      <address><time datetime="2019-11-25T07:42:27+00:00">25 Nov 2019, 07:42</time> by <a rel="author" href="https://www.techoffside.com/author/gogolico/" target="_blank">gogolico</a></address>
      <p>
        <b>LINE จับมือ ธนาคารไทยพาณิชย์ กับครั้งแรกของการมอบประสบการณ์การซื้อสติกเกอร์ใน LINE STORE บนแอป SCB Easy มั่นใจขยายฐานผู้ใช้งานโต 15 % พร้อมมอบโปรโมชันสุดคุ้มถึงวันที่ 31 ม.ค. 2563</b>
      </p>
      <p><b>นางสาวอิ</b><b>สรี ดำรงพิทักษ์กุล หัวหน้าธุรกิจสติกเกอร์ LINE ประเทศไทย</b> กล่าวว่า “ปัจจุบันมีผู้ใช้งาน LINE ในประเทศไทยมากกว่า 44 ล้านคน และผู้ใช้งานส่วนใหญ่นิยมส่งสติกเกอร์หากัน เพราะสามารถแสดงความรู้สึก และง่ายต่อการสื่อสาร ซึ่งธุรกิจสติกเกอร์ในประเทศไทยถือเป็นตลาดใหญ่รองจากญี่ปุ่น และไต้หวัน ที่ผ่านเราจึงมุ่งมั่นในการพัฒนาสินค้าและบริการใหม่ๆ เพื่อรองรับความต้องการของผู้ใช้งานสติกเกอร์ในประเทศไทยให้ครอบคลุมมากขึ้น โดยหนึ่งในกลยุทธ์สำคัญในปีนี้คือการขยายช่องทางการชำระเงินเพื่อเพิ่มทางเลือกและเพิ่มความสะดวกสบายให้ผู้ใช้มากขึ้น โดยการชำระเงินด้วย โมบายแบงก์กิ้งถือเป็นไฮไลต์ในช่วงปลายปีนี้ เนื่องจากเราเห็นโอกาสจากผู้ใช้งาน โมบายแบงก์กิ้งที่มีมากกว่า 43 ล้านราย ทำให้เห็นโอกาสในการขยายฐานผู้ซื้อสติกเกอร์ในกลุ่มนี้ให้มากขึ้น</p>
      <p>โดย LINE ได้ร่วมมือกับธนาคารไทยพาณิชย์เป็นเจ้าแรกในการเพิ่มช่องทางการซื้อสติกเกอร์ผ่านแอป SCB Easy ถือเป็นครั้งแรกของการซื้อสติกเกอร์ผ่านช่องทาง<b>โมบายแบงก์กิ้ง</b>ซึ่ง LINE เชื่อมั่นว่าจุดยืนของธนาคารไทยพาณิชย์ในการเป็นไลฟ์สไตล์แบ้งก์กิ้งที่พร้อมเป็นทุกอย่าง เพื่อผู้ใช้งานในยุคดิจิทัลนั้น จะช่วยสร้างประสบการณ์ที่ดีในการใช้งานในการเลือกซื้อสติกเกอร์ ธีม และอิโมจิ ใน LINE STORE บนแอป SCB Easy โดยมองว่าการให้บริการการชำระเงินผ่าน โมบาย แบงก์กิ้งจะช่วยขยายฐานผู้ซื้อสติกเกอร์รายใหม่มากกว่า 15 %</p>
      <p><b>นายปวเรศ หวังดี ผู้อำนวยการอาวุโส ผู้บริหารสายงาน Retail Digital และ รักษาการ ผู้บริหารสูงสุด กลุ่มงาน Digital Platforms ธนาคารไทยพาณิชย์ </b>กล่าวว่า “ปัจจุบันมีผู้ใช้งาน SCB EASY จำนวนกว่า 10 ล้านคน จากจำนวนลูกค้าของธนาคารทั้งสิ้นกว่า 16 ล้านคน โดยปริมาณธุรกรรมเติบโตแบบก้าวกระโดดจาก 233 ล้านรายการในปี 2560 เพิ่มเป็น 712 ล้านรายการในปี 2561 คิดเป็น 205%ซึ่งธนาคารคาดว่าในช่วงปลายปี 2562 นี้ ปริมาณธุรกรรมผ่าน SCB EASY น่าจะแตะที่ระดับ 1,000 ล้านรายการได้ และเพื่อให้ลูกค้าผู้ใช้บริการได้มีประสบการณ์ด้านการทำธุรกรรมการเงินแบบไร้รอยต่อ (Seamless Experience) อย่างต่อเนื่อง ธนาคารจึงไม่หยุดที่จะพัฒนา และยังคงมุ่งมั่นนำเอาดิจิทัลเทคโนโลยีอันทันสมัยมาใช้เป็นแกนหลักสำคัญในการพัฒนารูปแบบผลิตภัณฑ์ และบริการทางการเงินใหม่ๆ เพื่อเข้าถึงและตอบโจทย์ความต้องการที่เปลี่ยนแปลงไปของลูกค้าในยุคปัจจุบัน การจับมือกับ LINE ในครั้งนี้ เราได้ยกเอา LINE STORE ร้านค้าทางการของ LINE มาไว้บน <b>“EASY Mall”</b> ฟีเจอร์ใหม่ล่าสุดของ SCB EASY ที่จะช่วยให้ลูกค้าสามารถซื้อสินค้าและบริการออนไลน์จากร้านค้าพันธมิตรชั้นนำของธนาคารผ่าน SCB EASY ได้อย่างสะดวก รวดเร็ว ปลอดภัย และสามารถชำระเงินผ่านการตัดเงินจากบัญชีออมทรัพย์ไทยพาณิชย์ได้โดยตรงอีกด้วย”</p>
      <figure>
        <img src="https://www.techoffside.com/wp-content/uploads/2019/11/scb4.jpg"/>
      </figure>
      <p>โปรโมชันสุดพิเศษสำหรับผู้ที่ซื้อสติกเกอร์ ธีม หรืออิโมจิ ในLINE STORE ผ่านแอป SCB Easy รับเครดิตเงินคืนทันที 50% ตั้งแต่วันนี้ – 31 ม.ค. 2563 รายละเอียดเพิ่มเติม <a href="https://lin.ee/rLaHhWL/leph/PR">https://lin.ee/rLaHhWL/leph/PR</a></p>
      <related>
        <h4>Related<b> Posts</b></h4>
        <a href="https://www.techoffside.com/2019/11/z-holdings-softbank-merged-line-japan/"/>
        <a href="https://www.techoffside.com/2019/11/line-retail-tech-2019/"/>
        <a href="https://www.techoffside.com/2019/10/line-official-account-chula-hospital/"/>
        <a href="https://www.techoffside.com/2019/08/review-line-melody/"/>
        <a href="https://www.techoffside.com/2019/08/bidc-2019-digital-content/"/>
        <a href="https://www.techoffside.com/2019/08/line_hack-2019-hackathon/"/>
      </related>
    </article>
  </body>
</html>