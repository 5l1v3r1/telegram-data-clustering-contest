<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/fisco/tasse-su-risparmi-e-conti-allestero-versamento-ivafe-entro-il-2-dicembre/"/>
    <meta property="og:site_name" content="InvestireOggi"/>
    <meta property="article:published_time" content="2019-11-25T07:06:02+00:00"/>
    <meta property="og:title" content="Tasse su risparmi e conti all’estero, versamento Ivafe entro il 2 dicembre"/>
    <meta property="og:description" content="Chi detiene risparmi e conti all’estero deve pagare l’IVAFE entro il 2 dicembre. Sanzioni pesanti per chi omette la dichiarazione. I controlli del fisco."/>
  </head>
  <body>
    <article>
      <h1>Tasse su risparmi e conti all’estero, versamento Ivafe entro il 2 dicembre</h1>
      <h2>Chi detiene risparmi e conti all’estero deve pagare l’IVAFE entro il 2 dicembre. Sanzioni pesanti per chi omette la dichiarazione. I controlli del fisco.</h2>
      <address><time datetime="2019-11-25T07:06:02+00:00">25 Nov 2019, 07:06</time> by <a rel="author" href="https://www.investireoggi.it/fisco/author/qquebec/" target="_blank">Mirco Galbusera</a></address>
      <p>Si avvicina la scadenza del pagamento delle imposte anche per chi ha<b> conti e depositi all’estero</b>. Entro il 2 dicembre bisogna infatti versare le relative tasse (<b>IVAFE</b>) relative ai risparmi detenuti all’estro e dichiarati con il quadro RW del modello Unico.</p>
      <p>Come recita la legge, i risparmiatori residente in Italia che detengono <b>strumenti finanziari</b> presso banche estere devono dichiararlo all’Agenzia delle Entrate. Per costoro le imposte sono le stesse che il fisco applica in Italia e per le quali le banche agiscono come sostitute d’imposta prelevando direttamente dai conti le somme destinate all’erario. Per i conti esteri, invece, deve essere il contribuente a provvedervi utilizzando il modello F24.</p>
      <h3>La dichiarazione delle attività finanziarie e il Quadro RW</h3>
      <p>Pertanto le persone fisiche dovranno dichiarare a mezzo <b>quadro RW </b>del <b>modello Unico</b> della dichiarazione dei redditi tutte le attività finanziarie detenute all’estero e gli interessi che sono stati prodotti nell’anno fiscale di competenza sui quali dovrà essere calcolata e applicata l’imposta sostitutiva del 26% (o 12,5% se trattasi di titoli di stato). Inoltre, sempre a mezzo quadro RW, dovranno essere riportati i guadagni o le perdite in conto capitale e in caso di profitto (<i>capital gain</i>) occorrerà calcolare e versare la relativa imposta. Infine, il contribuente dovrà anche versare l’aliquota dello 0,02% sulle attività finanziarie detenute alla data del 31 dicembre di ogni anno (imposta di bollo sul deposito titoli) desumibili dalle risultanze dell’estratto deposito titoli.</p>
      <h3>Che cos’è l’IVAFE e quanto si paga</h3>
      <p>L’<b>IVAFE</b> è, quindi, per definizione l’imposta che le persone fisiche residenti in Italia devono pagare allo Stato. Entrata in vigore nel 2012 con il governo Monti, riguarda anche conti correnti, libretti di risparmio e prodotti finanziari di ogni genere (quote di fondi d’investimento, polizze vita, ecc.). <b>L’IVAFE va pagata il 30 novembre</b> di ogni anno, ma può essere rateizzata in due tranches: una il 30 novembre come acconto e l’altra il 30 giugno dell’anno successivo a saldo. Il codice da utilizzare sul modello F24 per pagare l’IVAFE è il “4043”.</p>
      <p>In base al DL 124 del 2019, è previsto per quest’anno uno <a href="https://www.investireoggi.it/fisco/per-isa-e-forfettari-acconti-tasse-di-novembre-ridotti-del-10/">sconto del 10% a novembre, come per l’ISA e altre imposte</a>. L’Ivafe potrà quindi essere versata nella misura del 40% come acconto o del 90% per chi versa in unica rata.</p>
      <h3>Le sanzioni</h3>
      <p>Un aspetto molto importante relativo alla compilazione del quadro RW per i redditi all’estero è legato al <b>regime sanzionatorio</b> nel momento in cui il quadro non sia compilato ovvero sia compilato con valori più bassi di quelli corretti. In proposito va ricordato che oggi lo scambio delle informazioni fiscali con i paesi esteri “white list” avviene in automatico nell’ambito del monitoraggio delle attività fiscali. Pertanto, le banche estere comunicano al fisco italiano tutte le attività finanziarie detenute dal contribuente in maniera dettagliata riassumendo i saldi di conto corrente e i saldi dei depositi.</p>
      <h3>Casi di esenzione</h3>
      <p>Quindi, se non viene compilato il quadro RW, l’ <b>Agenzia delle Entrate</b> applicherà al contribuente una sanzione per violazione degli obblighi sul monitoraggio fiscale dal 3% al 15% dell’importo non dichiarato. Multa che viene raddoppiata qualora le attività finanziaria siano detenute in <b>Paesi black list</b> (paradisi fiscali) che non applicano ancora l’attività di monitoraggio automatico ma che comunque comunicano i dati al fisco italiano in via non automatica. Unica eccezione alla compilazione del Quadro RW è data per i depositi e conti correnti costituiti il cui valore massimo complessivo raggiunto nel corso del periodo d’imposta non sia superiore a 15.000 euro (art. 2 L. n. 186/2014) . Sono esonerati dalla dichiarazione nel Quadro RW anche i contribuenti italiani che lavorano all’estero in via continuativa (frontalieri) e che non detengano attività finanziarie. L’esonero decade con la fine del rapporto di lavoro.</p>
    </article>
  </body>
</html>