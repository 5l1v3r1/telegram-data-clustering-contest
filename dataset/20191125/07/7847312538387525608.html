<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474511-jaskowiak-odpowiada-na-krytyke-kolegow-z-po"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T07:30:03+00:00"/>
    <meta property="og:title" content="To będzie jego główny postulat? Jaśkowiak odpowiada na krytykę kolegów z PO i przyznaje, że jest za małżeństwami homoseksualnymi"/>
    <meta property="og:description" content="W rozmowie pojawiły się pytania dot. światopoglądy prezydenta Poznania. Jaśkowiak pytany, czy były za wprowadzeniem związków homoseksualnych, gdyby to od niego zależało, krótko odpowiedział &quot;tak&quot;."/>
  </head>
  <body>
    <article>
      <h1>To będzie jego główny postulat? Jaśkowiak odpowiada na krytykę kolegów z PO i przyznaje, że jest za małżeństwami homoseksualnymi</h1>
      <address><time datetime="2019-11-25T07:30:03+00:00">25 Nov 2019, 07:30</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Kandyduję, więc to jest jak najbardziej poważne</b>
      </blockquote>
      <p>—podkreślił na antenie RMF FM Jacek Jaśkowiak, prezydent Poznania, który wystartuje w prawyborach prezydenckich Platformy Obywatelskiej.</p>
      <p>CZYTAJ TAKŻE: <a href="https://wpolityce.pl/polityka/474498-sondaz-kandydaci-po-nie-maja-szans-z-duda">Wyborczy ból głowy Schetyny. Ani Kidawa-Błońska, ani Jaśkowiak nie mają szans na wygraną z prezydentem Dudą. SONDAŻ</a></p>
      <p>Jaśkowiak pytany o głosy polityków PO, którzy krytykują formułę w jakiej zgłosił swoją chęć wzięcia udziału w prawyborach, odpowiedział:</p>
      <blockquote>Politycy są przyzwyczajeni do tego, że zgłasza się deklaracje na Facebooku. Sonduje się opinię publiczną: „co sądzicie? A może ja? A  jakie miałbym szanse”. Mam do tego inne podejście, jestem z biznesu.</blockquote>
      <p>Dopytywany o tajemniczą kopertę, w której ukrywano jego kandydaturę, odpowiedział:</p>
      <blockquote>Nie lubię wrzasku wokół pewnych rzeczy. Uważam, że wszystko musi mieć swój timing. Byłem też ciekaw, kto jeszcze ewentualnie złoży swoją deklarację. A ponieważ politycy tak często robią, że właśnie sondują gdzieś na Facebooku, deklarują gdzieś w mediach, robią konferencje prasowe, więc czekałem na odpowiedni moment i dopiero wtedy złożyłem swoje zgłoszenie.</blockquote>
      <p>Polityk odniósł się również do słów Borysa Budki, który stwierdził, że nie podejrzewa, aby do sam Jacek Jaśkowiak wymyślił zgłoszenie swojej kandydatury.</p>
      <blockquote>Decyzję podjąłem samodzielnie, rzeczywiście po dużym zastanowieniu, po przeanalizowaniu również tego, kto jest potencjalnym kandydatem innych formacji</blockquote>
      <p>—odpowiedział.</p>
      <p>Jaśkowiak pytany był również o wiarygodność prawyborów organizowanych w PO, którą zakwestionował Radosław Sikorski, który w poprzednich takich prawyborach przegrał z Bronisławem Komorowskim.</p>
      <blockquote>Radek Sikorski ma w tym zakresie dosyć przykre doświadczenie, natomiast te wybory wtedy były inne i dzisiaj są inne…</blockquote>
      <p>—przekonywał.</p>
      <p>Jaśkowiak odniósł się również do dzisiejszego sondażu RMF FM i „DGP”, w którym w II turze wyborów może liczyć na 30 proc. poparcia.</p>
      <blockquote>To jest bardzo dobry wyniki. O tej porze 5 lat temu Komorowski miał 76 proc. a Duda 7</blockquote>
      <p>—przyznał.</p>
      <p>W rozmowie pojawiły się pytania dot. światopoglądy prezydenta Poznania. Jaśkowiak pytany, czy były za legalizacją małżeństw homoseksualnych, gdyby to od niego zależało, krótko odpowiedział:</p>
      <blockquote>
        <b>Tak.</b>
      </blockquote>
    </article>
  </body>
</html>