<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/coming-tasty-food-street-shop-of..html"/>
    <meta property="og:site_name" content="Kvatha.com"/>
    <meta property="article:published_time" content="2019-11-25T07:04:00+00:00"/>
    <meta property="og:title" content="വരുന്നു സര്‍ക്കാര്‍ വക തട്ടുകടകള്‍; കൊതിയൂറും വിഭവങ്ങള്‍ ഇനി കയ്യെത്തും ദൂരെ"/>
    <meta property="og:description" content="വൃത്തിയുള്ള സാഹചര്യങ്ങളില്‍ തെരുവോര ഭക്ഷണം വിളമ്പുകയെന്ന ലക്ഷ്യത്തോടെ News, Kerala, Thiruvananthapuram, Goverment, Food, Health, Coming Tasty Food Street Shop of Government"/>
  </head>
  <body>
    <article>
      <h1>വരുന്നു സര്‍ക്കാര്‍ വക തട്ടുകടകള്‍; കൊതിയൂറും വിഭവങ്ങള്‍ ഇനി കയ്യെത്തും ദൂരെ</h1>
      <address><time datetime="2019-11-25T07:04:00+00:00">25 Nov 2019, 07:04</time> by <a rel="author">kvartha beta</a></address>
      <p><b>തിരുവനന്തപുരം: (www.kvartha.com 25.11.2019)</b> വൃത്തിയുള്ള സാഹചര്യങ്ങളില്‍ തെരുവോര ഭക്ഷണം വിളമ്പുകയെന്ന ലക്ഷ്യത്തോടെ സര്‍ക്കാര്‍ വക തട്ടുകടകള്‍ വരുന്നു. കൊതിയൂറും വിഭവങ്ങള്‍ ഒരുക്കിക്കൊണ്ട് ആദ്യത്തെ തെരുവോര ഭക്ഷണകേന്ദ്രം ആലപ്പുഴയില്‍ തുടങ്ങും. നടപടി വേഗത്തിലാക്കാന്‍ ചീഫ് സെക്രട്ടറി ആലപ്പുഴ കളക്ടര്‍ക്കു കത്തയയ്ക്കും.<br/><br/>ആലപ്പുഴയ്ക്കുശേഷം തിരുവനന്തപുരത്തെ ശംഖുംമുഖം, ഫോര്‍ട്ട്കൊച്ചി എന്നിവിടങ്ങളിലും ഭക്ഷണകേന്ദ്രം തുടങ്ങും. വര്‍ക്കലയില്‍ മാതൃകാ തെരുവോര ഭക്ഷണ ഹബ് സ്ഥാപിക്കാനും നടപടിയുണ്ടാകും. ചീഫ് സെക്രട്ടറി ടോം ജോസിന്റെ നേതൃത്വത്തില്‍ നടന്ന ഭക്ഷ്യസുരക്ഷാ വകുപ്പിന്റെ സംസ്ഥാനതല ഉപദേശകസമിതിയാണ് ഇക്കാര്യത്തില്‍ തീരുമാനമെടുത്തത്.</p>
      <figure>
        <img src="https://1.bp.blogspot.com/-VyHpx54PrJk/Xdt8249ci0I/AAAAAAAAMS0/GCNNbYGLoYgJuXSpIvSH3LCaw-QZdUdEQCLcBGAsYHQ/s1600/street-shop.jpg"/>
      </figure>
      <p>ഭക്ഷ്യസുരക്ഷാ മാനദണ്ഡങ്ങള്‍ പാലിച്ച്, കൃത്യമായ മാലിന്യസംസ്‌കരണ സംവിധാനങ്ങളും സജ്ജമാക്കിയാകും ഇത്തരം കേന്ദ്രം പ്രവര്‍ത്തിക്കുക. ഇതിനായി കുടുംബശ്രീ പ്രവര്‍ത്തകരെയും നിയോഗിക്കും. <br/><br/>ഭക്ഷ്യസുരക്ഷാ മാനദണ്ഡം കൃത്യമായി പാലിക്കുന്ന കടകള്‍ക്കും ഹോട്ടലുകള്‍ക്കും 'വാങ്ങാന്‍ സുരക്ഷിതം, കഴിക്കാന്‍ സുരക്ഷിതം' എന്ന സര്‍ട്ടിഫിക്കറ്റ് ഭക്ഷ്യസുരക്ഷാ വകുപ്പ് നല്‍കും. ഇത് മൊബൈല്‍ ആപ്പുമായി ബന്ധിപ്പിക്കുന്നതോടെ ജനങ്ങള്‍ക്ക് ഈ വിവരങ്ങള്‍ കിട്ടും. ഭക്ഷണരംഗത്ത് പ്രവര്‍ത്തിക്കുന്ന കുടുംബശ്രീ സ്ഥാപനങ്ങള്‍ക്ക് ഭക്ഷ്യസുരക്ഷാ ലൈസന്‍സ് നിര്‍ബന്ധവുമാക്കും.<br/><br/><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങaളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം  )</a><br/><br/>Keywords: <b>News, Kerala, Thiruvananthapuram, Goverment, Food, Health, Coming Tasty Food Street Shop of Government</b></p>
    </article>
  </body>
</html>