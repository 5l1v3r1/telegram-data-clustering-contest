<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/etf/bond-oggi-btp-punto-lunedi-251119/"/>
    <meta property="og:site_name" content="Trend Online"/>
    <meta property="article:published_time" content="2019-11-25T07:00:00+00:00"/>
    <meta property="og:title" content="Bond oggi: Btp, il punto del lunedì. Laterali e incerti"/>
    <meta property="og:description" content="Future, la scadenza più lunga in assoluto e il decennale sono instabili nelle evoluzioni. Tutti i relativi riferimenti grafici da seguire."/>
  </head>
  <body>
    <article>
      <h1>Bond oggi: Btp, il punto del lunedì. Laterali e incerti</h1>
      <h2>Future, la scadenza più lunga in assoluto e il decennale sono instabili nelle evoluzioni. Tutti i relativi riferimenti grafici da seguire.</h2>
      <address><time datetime="2019-11-25T07:00:00+00:00">25 Nov 2019, 07:00</time> by <a rel="author" href="https://www.trend-online.com/lorenzo-raffo/" target="_blank">Lorenzo Raffo</a></address>
      <p>Gli aggettivi utilizzabili possono essere vari, perché la situazione – graficamente parlando per Future e singoli Btp – resta incerta o instabile o precaria che dir si voglia. Dopo le tante sedute negative di inizio novembre si è registrato qualche miglioramento, non tale però da definire un nuovo quadro.</p>
      <h3>I due derivati</h3>
      <p>Il Future long term si è allontano dall’area dei 106,85, supporto delineatosi proprio da dieci sedute per ritrovare il livello dei 109, confermando una situazione di lateralità per ora compressa fra tali valori. Meglio si è mosso il Future short term, che merita una valutazione aggiuntiva. Il netto movimento ribassista del 14 novembre, che aveva fatto scattare un segnale di allarme, avrebbe trovato origine in arbitraggi nell’ambito dell’operatività bancaria dei pronto contro termine con vendita di titoli di Stato italiani corti, ritenuti meno affidabili per l’avvio del nuovo sistema di tiering della Bce. Nelle sedute successive il relativo derivato ha però reagito, allontanando l’ipotesi di una debolezza strutturale. </p>
      <h3>Gli Inverse cosa fanno?</h3>
      <p>Controprova inevitabile relativa al comportamento degli Etf short, cioè ribassisti o Inverse, a seconda della denominazione. Il Lyxor Btp monthly -1 (quindi senza leva) ha ripreso un po’ di fiato ma nelle ultime due sedute è tornato sotto la media mobile a 10 periodi, che fra l’altro si sta inclinando negativamente. Il Wisdomtree Btp -3 (appunto a leva 3) registra una dinamica identica, mentre il Wisdomtree Btp -5 (quindi a leva 5) conferma un trend rialzista non troppo marcato avviatosi a metà settembre. Il tutto porta ad avvalorare la valutazione iniziale di incertezza in un trend laterale di breve periodo.</p>
      <footer>
        <a href="https://www.trend-online.com/etf/bond-oggi-btp-punto-lunedi-251119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>