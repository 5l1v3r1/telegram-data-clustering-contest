<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/banjaluka/Nova-trim-staza-uz-Istocni-tranzit/570322?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T07:48:43+00:00"/>
    <meta property="og:title" content="Nova trim staza uz Istočni tranzit"/>
    <meta property="og:description" content="BANJALUKA - Rekreativci će dogodine u Banjaluci dobiti još jednu trim - stazu, koja će biti izgrađena uz nove biciklističke i pješačke staze na dionici Istočnog tranzita kroz Starčevicu i Obilićevo."/>
  </head>
  <body>
    <article>
      <h1>Nova trim staza uz Istočni tranzit</h1>
      <address><time datetime="2019-11-25T07:48:43+00:00">25 Nov 2019, 07:48</time> by <a rel="author">N.N.</a></address>
      <p>BANJALUKA - Rekreativci će dogodine u Banjaluci dobiti još jednu trim - stazu, koja će biti izgrađena uz nove biciklističke i pješačke staze na dionici Istočnog tranzita kroz Starčevicu i Obilićevo.</p>
      <p>Nova trim staza na Bulevaru Desanke Maksimović biće izgrađena od marketa „As“ prema Rebrovačkom mostu u dijelu gdje to dozvoljavaju tehničke i prostorne mogućnosti.</p>
      <p>“Na jednom dijelu, staza će biti kružna, poput one uz obalu Vrbasa na potezu od mosta „Venecija“ do „Rebrovačkog“. Sveukupno, nova trim staza trebalo bi da bude dužine oko pola kilometra”, kazali su iz resornog odjeljenja.</p>
      <p>Prema tehničkoj specifikaciji, podlogu nove trim staze činiće prirodni materijal – tzv. malč, koji je već upotrebljavan na ranije sagrađenim trim stazama.</p>
      <p>U okviru nastojanja Gradske uprave da se širom grada izgradi što više rekreativnih sadržaja, u posljednje vrijeme ovakvi slični projekti već su realizovani u Parku „Mladen Stojanović“, na Banj brdu i uz obalu Vrbasa, od mosta „Venecija“ do „Rebrovačkog“.</p>
    </article>
  </body>
</html>