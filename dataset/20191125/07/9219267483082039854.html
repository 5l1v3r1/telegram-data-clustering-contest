<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392900-%d7%92%d7%93%d7%a2%d7%95%d7%9f-%d7%a1%d7%a2%d7%a8-%d7%a0%d7%aa%d7%a0%d7%99%d7%94%d7%95-%d7%9c%d7%90-%d7%99%d7%95%d7%9b%d7%9c-%d7%9c%d7%94%d7%a7%d7%99%d7%9d-%d7%9e%d7%9e%d7%a9%d7%9c%d7%94"/>
    <meta property="og:site_name" content="סרוגים"/>
    <meta property="article:published_time" content="2019-11-25T07:15:59+00:00"/>
    <meta property="og:title" content="גדעון סער: &quot;נתניהו לא יוכל להקים ממשלה&quot;"/>
    <meta property="og:description" content="גדעון סער יוצא למלחמה הבוקר הוא תוקף: &quot;נתניהו לא יוכל להקים ממשלה גם אם יתקיימו בחירות שלישיות ורביעיות. הוא היה צריך להסיק מסקנות&quot; על ניר ברקת: מצ.."/>
  </head>
  <body>
    <article>
      <h1>גדעון סער: "נתניהו לא יוכל להקים ממשלה"</h1>
      <h2>גדעון סער יוצא למלחמה הבוקר הוא תוקף: "נתניהו לא יוכל להקים ממשלה גם אם יתקיימו בחירות שלישיות ורביעיות. הוא היה צריך להסיק מסקנות" על ניר ברקת: מציע לו להתעטף בצניעות"</h2>
      <address><time datetime="2019-11-25T07:15:59+00:00">25 Nov 2019, 07:15</time> by <a rel="author">, חדשות סרוגים</a></address>
      <p>חבר הכנסת <u><a href="https://www.srugim.co.il/392882-%d7%a1%d7%a2%d7%a8-%d7%aa%d7%95%d7%a7%d7%a3-%d7%90%d7%aa-%d7%93%d7%95%d7%91%d7%a8%d7%95%d7%aa-%d7%94%d7%9c%d7%99%d7%9b%d7%95%d7%93-%d7%9e%d7%a2%d7%a9%d7%99%d7%9d-%d7%a4%d7%a1%d7%95%d7%9c%d7%99%d7%9d">גדעון סער</a></u> מגיב הבוקר (שני) אצל אריה גולן ברשת ב, ואומר כי: "נתניהו לא יוכל להקים ממשלה גם אם יתקיימו בחירות שלישיות ורביעיות. הוא היה צריך להסיק מסקנות"</p>
      <p>לאחר שנתניהו הסכים עקרונית לקיים פריימריז לראשות הליכוד, אך רק לאחר מועד פיזור הכנסת אומר סער שהוא "מברך על הסכמתו של רה"מ לקיים פריימריז. חשוב לקיימם בתוך הזמן של 21 הימים כדי למנוע בחירות שלישיות שימנעו את המשך הרעל בעם. מאמין שאם אנצח בפריימריז אוכל להקים ממשלה בכנסת הנוכחית"</p>
      <figure>
        <img src="https://www.srugim.co.il/i/wp-content/uploads/2019/11/%D7%92%D7%93%D7%A2%D7%95%D7%9F-%D7%A1%D7%A2%D7%A8-8__w1980.jpg"/>
      </figure>
      <h4>עוד באותו נושא</h4>
      <h3>ארבעת המהלכים של גדעון סער</h3>
      <p>לכתבה המלאה בסרוגים &gt;<br/>9</p>
      <p>על <u><a href="https://www.srugim.co.il/392807-%d7%9b%d7%a9%d7%a0%d7%9c%d7%97%d7%9e%d7%aa%d7%99-%d7%a2%d7%91%d7%95%d7%a8-%d7%94%d7%9c%d7%99%d7%9b%d7%95%d7%93-%d7%91%d7%a8%d7%a7%d7%aa-%d7%97%d7%92%d7%92-%d7%91%d7%9e%d7%a4%d7%9c%d7%92%d7%aa">ניר ברקת</a></u>: "הגיע אלינו מקדימה אחרי שתמך באוסלו ובהתנתקות. מציע לו להתעטף בצניעות. אני לא מתמודד מול ברקת, אני אתמודד מול יו"ר התנועה. ניר ברקת כביכול התנגד לפריימריז ובמקביל הציע אותם – לזה התכוונתי כשאמרתי זגזוגים ומצמוצים"</p>
      <p>סער מתיחס להשמצות נגדו שבאו גם מבנו של ראש הממשלה יאיר נתניהו "אני אדם נקי לחלוטין. התקיימו נגדי במשך שנים מסעות של הכפשות, לאחרונה ראינו מאיזה כיוון הם באו. אותי אי אפשר להפחיד עם שום דבר, אני ישן טוב בלילה ואני יודע שאני ומשפחתי נצטרך לעבור הרבה השמצות אבל ידעתי את זה כשחזרתי לחיים הפוליטיים. "אני נאלץ לעבור מסע של הסתה והכפשות כולל איומים באלימות, ראינו מה נאמר ועל ידי מי בחקירות במשטרה"</p>
    </article>
  </body>
</html>