<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/marcel-ciolacu-psd-are-nevoie-de-un-nou-inceput-sa-trecem-la-fapte-18613665"/>
    <meta property="og:site_name" content="Gândul"/>
    <meta property="article:published_time" content="2019-11-25T07:11:22+00:00"/>
    <meta property="og:title" content="Marcel Ciolacu: PSD are nevoie de un nou început! Să trecem la fapte"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Marcel Ciolacu: PSD are nevoie de un nou început! Să trecem la fapte</h1>
      <h2>Preşedintele Camerei Deputaţilor, Marcel Ciolacu, a declarat luni, după ce liderul partidului, Viorica Dăncilă, a pierdut prezidenţialele, că PSD ”are nevoie de un nou început”, rezultatul alegerilor de duminică fiind unul ”dezastruos care vine după cel la fel de prost la europarlamentare”.</h2>
      <address><time datetime="2019-11-25T07:11:22+00:00">25 Nov 2019, 07:11</time> by <a rel="author" href="https://www.gandul.info/autor/alexandru-costea" target="_blank">Alexandru Costea</a></address>
      <p>”Felicitări tuturor românilor din ţară şi din străinătate care au înţeles cât de important este votul lor. Indiferent de opţiunile exprimate. Sper ca viitorul mandat al lui Klaus Iohannis să aducă mai multe realizări pentru România. Vreau să îi felicit pe toţi colegii mei din organizaţii, primari, preşedinţi de consilii judeţene, simpli membri sau simpatizanţi care au muncit extrem de mult în aceste luni de campanie. Mulţumiri speciale le adresez şi buzoienilor mei care mi-au fost alături întotdeauna! Rezultatele ne arată, însă, că în turul II al alegerilor prezidenţiale PSD a luat cel mai mic număr de voturi din istorie. Asta după ce şi în turul I am avut, la fel, un număr foarte mic de voturi. Să fim cinstiţi: este un rezultat dezastruos care vine după un rezultat la fel de prost la europarlamentare”, a scris pe Facebook Marcel Ciolacu.</p>
      <p>El susţine că şi după alegerile europarlamentare, dar şi după cele prezidenţiale s-au făcut doar analize judeţene, ”nimic la nivel naţional”.</p>
      <p>”Acum cred că e timpul să vedem unde am greşit cu adevărat la nivel central, să judecăm raţional şi apoi să trecem la fapte. PSD are nevoie de un nou început. Avem alegeri locale în 6 luni. Acolo nu mai avem voie să pierdem”, a conchis Ciolacu.</p>
      <p>Rezultatele provizorii, după numărarea a 9.081.127 voturi (99,94%) din ţară, arată că actualul preşedinte Klaus Iohannis a obţinut 63,16% din voturi, iar Viorica Dăncilă- 36,82%.</p>
      <related>
        <h4>Citeşte şi</h4>
        <a href="https://www.gandul.info/stiri/presedintele-camerei-deputatilor-marcel-ciolacu-pentru-presedinte-votul-ar-trebui-sa-fie-obligatoriu-18610626?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/ciolacu-atac-dur-la-adresa-lui-turcan-dupa-gafa-de-miercuri-e-mai-sanatos-sa-nu-te-bagi-ca-turca-n-lemne-risti-sa-te-faci-de-ras-18601719?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/ciolacu-despre-cazul-timisoara-pnl-nu-isi-asuma-e-incredibil-asta-e-romania-normala-18592554?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>