<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/kamu-memurlar/3600-ek-gostergede-ogretmenler-icin-teklif-verildi-iste-o-teklif-h543987.html"/>
    <meta property="og:site_name" content="KamuAjans"/>
    <meta property="article:published_time" content="2019-11-25T07:52:53+00:00"/>
    <meta property="og:title" content="3600 Ek Göstergede Öğretmenler İçin Teklif Verildi! İşte O Teklif..."/>
    <meta property="og:description" content="CHP İstanbul Milletvekili Sezgin Tanrıkulu, öğretmenler için Meclis Başkanlığı’na kanun teklifi verdi ve öğretmenlerin ek göstergelerinin 3600'e çıkarılması için Devlet Memurları Kanunu’nda değişiklik istedi."/>
  </head>
  <body>
    <article>
      <h1>3600 Ek Göstergede Öğretmenler İçin Teklif Verildi! İşte O Teklif...</h1>
      <address><time datetime="2019-11-25T07:52:53+00:00">25 Nov 2019, 07:52</time> by <a rel="author">KamuAjans</a></address>
      <p>
        <b>CHP İstanbul Milletvekili Sezgin Tanrıkulu, öğretmenler için Meclis Başkanlığı’na kanun teklifi verdi ve öğretmenlerin ek göstergelerinin 3600'e çıkarılması için Devlet Memurları Kanunu’nda değişiklik istedi.</b>
      </p>
      <p>CHP İstanbul Milletvekili Sezgin Tanrıkulu, öğretmenler için Meclis Başkanlığı’na kanun teklifi verdi ve öğretmenlerin ek göstergelerinin 3600'e çıkarılması için Devlet Memurları Kanunu’nda değişiklik istedi.</p>
      <p>24 Kasım Öğretmenler Günü vesilesiyle öğretmenlerin sorunları gündeme geldi. CHP İstanbul Milletvekili Sezgin Tanrıkulu da öğretmenlerin ek gösterge sorununa çözüm için Meclis Başkanlığı’na kanun teklifi verdi. 657 Sayılı Devlet Memurları Kanunu'nda değişiklik isteyen teklifin gerekçesinde şu ifadelere yer verildi: “Öğretmenlerin ek göstergelerinin 3600'e çıkartılması emekliliklerinde büyük oranda fayda sağlayacaktır. 3600 ile 3000 ek gösterge üzerinden emekli olanlar arasında ciddi emekli maaş farkı bulunmaktadır. Yıllarca çalıştıktan sonra emekli olan öğretmenlerin maaşlarında büyük oranda azalma meydana gelmektedir. Fiilen görev yapılan süre içerisinde verilen ek ders ücretleri ve ek ödemeler, emekli keseneklerine yansıtılmadığı ve emeklilikte ek ders ücreti de alınmadığı için emekli olan bir öğretmenin aldığı maaş ile görev yapan öğretmenin aldığı maaş arasındaki fark büyüktür. Bu ücret farkı sebebi ile pek çok öğretmen emekliliği hak etmiş olmalarına rağmen emekli olamamaktadır.”</p>
      <p>Kaynak : Anayurt</p>
    </article>
  </body>
</html>