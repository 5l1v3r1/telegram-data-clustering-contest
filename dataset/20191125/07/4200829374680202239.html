<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/fenerbahce/spor-yazarlari-yeni-malatyaspor-fenerbahce-macini-degerlendirdi"/>
    <meta property="og:site_name" content="FotoMaç"/>
    <meta property="article:published_time" content="2019-11-25T07:58:00+00:00"/>
    <meta property="og:title" content="Spor yazarları Yeni Malatyaspor - Fenerbahçe maçını değerlendirdi"/>
    <meta property="og:description" content="Süper Lig'in 12. haftasında Fenerbahçe, bir penaltı atışından yararlanamadığı mücadelede deplasmanda Yeni Malatyaspor ile 0-0 berabere kaldı. Spor yazarları bu kritik maçı değerlendirdi. İşte o çarpıcı yorumlar..."/>
  </head>
  <body>
    <article>
      <h1>Spor yazarları Yeni Malatyaspor - Fenerbahçe maçını değerlendirdi</h1>
      <address>
        <time datetime="2019-11-25T07:58:00+00:00">25 Nov 2019, 07:58</time>
      </address>
      <p>
        <b>Süper Lig'in 12. haftasında Fenerbahçe, bir penaltı atışından yararlanamadığı mücadelede deplasmanda Yeni Malatyaspor ile 0-0 berabere kaldı. Spor yazarları bu kritik maçı değerlendirdi. İşte o çarpıcı yorumlar...</b>
      </p>
      <figure>
        <img src="https://iaftm.tmgrup.com.tr/d2082b/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657572402.jpg&amp;mw=1000&amp;l=1"/>
        <figcaption><b>REHA KAPSAL: HANGİ TAKIM?<br/></b>Fenerbahçe, Malatyaspor deplasmanında iki hücumcu ile sahaya çıktı. Bunun sonucunda, daha çok bekleyerek oynamayı tercih eden bir oyun anlayışıyla sahadaydı. Oyunu kontrol etmek başka, topun kontrolünü sağlamak başka... Bu ikisini karıştırmamak gerek.</figcaption>
      </figure>
      <figure>
        <img src="https://iaftm.tmgrup.com.tr/7a1590/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657569446.jpg&amp;mw=1000&amp;l=1"/>
        <figcaption>Sarı-lacivertliler, dün bu iki özelliği de doğru şekilde eline geçiremedi. Saha içinde fark yaratan şey; oyun özelliğine göre maçı oynamak ve bunu planlayarak sahada fark yaratmak. Eğer bu kadar defansif oyuncuyla oynarsanız, genel yapı olarak futbolcular garantiyi aramak için fazla risk almazlar. Esas olan, hücumda risk almak, rakip savunmanın dengesini bozmaktır.</figcaption>
      </figure>
      <figure>
        <img src="https://iaftm.tmgrup.com.tr/cab29b/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657570065.jpg&amp;mw=1000&amp;l=1"/>
        <figcaption>Bu oyuncu topluluğu ile oynayıp bu kurguyu belirlemek çok önemli. Yeri geldiğinde savunmasını öne çıkaran bir takım olan Malatyaspor karşısında; topla beraber kat eden, takımı öne taşıyacak, dripling yapan oyuncularla oynamak daha doğruydu. Tabi ki Muriç, Kruse ve Mevlüt'ün eksikliği hissedildi. Yanal'ın F.Bahçe'yi şampiyonluk yaşadığı dönemdeki hücumdaki çizgi oyuncu özellikleriyle şu anki oyuncular farklı. Eldeki kadroyla rakip yarı alanda daha çok ceza sahası içinde sorun çözebilecek isimlerle bir kurgu oluşturması gerek.</figcaption>
      </figure>
      <figure>
        <img src="https://iaftm.tmgrup.com.tr/85ad8e/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657577540.jpg&amp;mw=1000&amp;l=1"/>
        <figcaption>Peki hangi tip takım olmak önemli? Ersun Yanal denince akla "Fenerbahçe savunma yapmaz, savunma yaptırır" sözü gelir. Bundan yola çıkarak günümüz oyunlarında beden güçlü takımlar değil; zeki, hızlı, teknik, yetenek gücü olan takım olmak daha önemli. Bu da bir takım için saha içinde en temel farkı yaratan özelliktir.</figcaption>
      </figure>
      <figure>
        <img src="https://iaftm.tmgrup.com.tr/a2551c/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657578703.jpg&amp;mw=1000&amp;l=1"/>
        <figcaption>Ersun Yanal'ın; Deniz Türüç, Zajc, Rodrigues gibi farklı özelliklere sahip oyuncularla farklı oyun kurgularını denemesi lazım. Oyuna yapılan hamlelerde de geç kalındı, daha farklı tercihler yapılabilirdi. Futbolda saha içinde her tercih bir şeylerden vazgeçiştir. Yanal bu tercihleriyle üretken değil, defansif bir takımla oynamanın sıkıntısını yaşadı.</figcaption>
      </figure>
      <figure>
        <img src="https://iaftm.tmgrup.com.tr/443b99/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657579138.jpg&amp;mw=1000&amp;l=1"/>
        <figcaption><b>EMRE BOL: WINNER BİR HOCA <br/></b>Ersun Yanal Fenerbahçe'yi "yapan" değil, "bozan" bir takım haline getirdi. Sahaya çıkan 11'de Emre dışında rakibi şaşırtacak ikinci isim yoktu. Bu kadar bozanın olduğu takımın kazanmayı değil, beraberliği düşündüğü çok net görülüyor.</figcaption>
      </figure>
      <figure>
        <img src="https://iaftm.tmgrup.com.tr/40623a/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657576991.jpg&amp;mw=1000&amp;l=1"/>
        <figcaption>Peki beraberliği kazanç sayan F.Bahçe nasıl şampiyon olacak? Ersun Yanal bir sorum var. Vedat ve Mevlüt'ün yokluğunda Alper'i tercih etmeni anlayabilirim. Kanatları bozmak istemediğini düşünmüştüm. Peki Rodrigues'i neden yedek soyundurdun? Rodrigues yedek kalacağına pekala Vedat'ın yerinde oynayabilirdi. Lütfen bana bunun mantıklı bir izahını yap. Varsa tabi!</figcaption>
      </figure>
      <figure>
        <img src="https://iaftm.tmgrup.com.tr/89019e/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657578742.jpg&amp;mw=1000&amp;l=1"/>
        <figcaption>Alper'in bir gün, "patlama yapacağını" bekleyenler burada mı? Her geçen gün daha da geriye gidiyor. Mete Kalkavan'ın daha önce hiç iyi maç yönettiğini görmedim. Antalyaspor ve Kayserispor mağlubiyetleriyle zaten krediyi tükettin. Takım kalitesiyle ilgili bir endişem yok. Ancak Yanal'la ilgili çekincelerim var. Her geçen hafta şampiyonluğa taşıyabilecek bir hoca olduğu konusunda tereddütlerim var.</figcaption>
      </figure>
      <figure>
        <img src="https://iaftm.tmgrup.com.tr/534de4/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657586119.jpg&amp;mw=1000&amp;l=1"/>
        <figcaption>F.Bahçe'nin deplasmanlarda kazanmayı öğrenmesi gerekiyor. Yoksa winner bir teknik direktör gelip bunu yapar Ersun hoca. Kredin giderek tükeniyor. Benden söylemesi...</figcaption>
      </figure>
      <figure>
        <img src="https://iaftm.tmgrup.com.tr/392684/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657582126.jpg&amp;mw=1000&amp;l=1"/>
        <figcaption><b>GÜRKAN KUBİLAY: 1 PUAN İYİDİR<br/></b>Santraforu olmayınca, Alper'i o bölgeye atıp başladı F.Bahçe. Aslında bol orta sahalı idi takım ama Guilherme'nin 2 stoper arasından sıyrılıp pozisyon bulmasına engel olamadılar. İlk 20 dakika kaleyi daha çok<br/>deneyen ama isabet bulamayan Malatya idi.</figcaption>
      </figure>
      <figure>
        <img src="https://iaftm.tmgrup.com.tr/9e8b57/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657580722.jpg&amp;mw=1000&amp;l=1"/>
        <figcaption>F.Bahçe topla daha çok oynayandı ama ilk 20 dakikada, Dirar 18, Hasan 7 kez topla buluştu, bu da sol kanadı etkisiz kıldı. İlk organize atakta, Alper'in pasına Moses iyi vursa, skor değişebilirdi. Hasan ve Tolga ile sol kanat işlemiyordu. F.Bahçe,savunmada kalesine yakın fazla faul yapınca (21) duran toplarda tehlike yaşadı.</figcaption>
      </figure>
      <figure>
        <img src="https://iaftm.tmgrup.com.tr/e4fd57/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657589294.jpg&amp;mw=1000&amp;l=1"/>
        <figcaption>Üstelik savunma arkasına adam kaçırma tehdidi de Jahoviç'le sürdü ama Altay durumu kurtardı. Son dakikada gelen penaltıyı Emre kötü kullanınca, kaleci Farnolle topu kurtarmakta zorlanmadı. İlk yarının en kötüleri ise hakem 3'lüsü idi. İlk yarıya iyi başlayan ve bu sene çokça denedikleri, ceza alanı dışından Gustavo'nun şutu ile ilk pozisyonu bulan F.Bahçe, daha sonra Tolga ve Ozan ile de bunu deneyecekti.</figcaption>
      </figure>
      <figure>
        <img src="https://iaftm.tmgrup.com.tr/bdb3bc/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657586987.jpg&amp;mw=1000&amp;l=1"/>
        <figcaption>Cevaplarını ise yine uzak şutlar ile Y.Malatya'da Robin Yalçın ve Bifouma verdi. Daha iyi oynayan ve rakip sahada kalabalıklaşan F.Bahçe, Dirar'la kenar ortalarını Tolga ve Hasan ile kaçırıyordu da ama sıkıntı, çıkarken top kaybı ve hızlı hücumlara verilemeyen koşu cevapları idi.</figcaption>
      </figure>
      <figure>
        <img src="https://iaftm.tmgrup.com.tr/81001f/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657594916.jpg&amp;mw=1000&amp;l=1"/>
        <figcaption>Garry Rodrigues-Alper Potuk hamlesi geldi, Ozan Tufan santrafora geçti. İkinci yarı temposu düşüktü. Yeni Malatyaspor ise Donald-Guilherme değişikliği ile beraberliği garantiye almaya çalıştı. Bifouma'nın hızı karşısında Zanka çok ağır kaldı. Fofana-Töre ile biraz hızlanmak istedi Malatya ama son 5 dakika hızlanan ve pozisyonları bulan yine de F.Bahçe idi. 5 büyük lig ve ligimizdeki 116 takım içinde son 15 dakika gol yemeyen F.Bahçe, bu istatistiği yine bozmadı. Bu kadar eksikle, zaten kolay yenilmeyen Malatyaspor'dan, deplasmanda alınan 1 puan iyidir.</figcaption>
      </figure>
      <figure>
        <img src="https://iaftm.tmgrup.com.tr/3a87cd/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657592401.jpg&amp;mw=1000&amp;l=1"/>
        <figcaption><b>ERMAN TOROĞLU: HAKEM MAÇI BOZDU <br/></b>Maç başladı, iki taraf iyi futbol oynuyor, tempo da var. Ama ortaya, yani sahneye hakem çıkıyor. Kötü bir idare etmesi maçı gergin bir havaya sokuyor. Aslında futbolcular kötü niyetli değil. Ama maç gerilince haliyle futbolcuların kontak noktaları atıyor. Bu maçı iki taraftan biri kazansaydı diğerine yazık olurdu. Çünkü iki tarafın da pozisyonları vardı. Ama iki ekibin de kafasında 'önce mağlup olmayayım, işi sağlama alayım sonra Allah Kerim' düşüncesi vardı. Malatya'nın attığı gol, hakemin iptal ettiği. Net gol. Hiçbir şekilde faul yok.</figcaption>
      </figure>
      <figure>
        <img src="https://iaftm.tmgrup.com.tr/25e80d/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657595604.jpg&amp;mw=1000&amp;l=1"/>
        <figcaption>Topa bakarak kafaya çıkan futbolculara doğru koşan kaleci Altay. Topu tutamıyor, elinden kaçırıyor. Gol oluyor. Hakem yanlış bir kararla iptal ediyor. Neden verdiğini ben anlamadım çünkü Malatyalı futbolcular kaleciye gitmiyor, doğrudan topa bakarak yükseliyor ve topa müdahale ediyorlar. Kaleci ise hem kendini dağıtıyor hem ortalığı dağıtıyor.</figcaption>
      </figure>
      <figure>
        <img src="https://iaftm.tmgrup.com.tr/7a67cd/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657589640.jpg&amp;mw=1000&amp;l=1"/>
        <figcaption>Fenerbahçe'nin kazandığı ise net penaltı. Emre kaçırıyor ama orada kaleci Farnolle'ün ayakları bir karış önde. Kaleci doğru pozisyonda değil. Ancak hakem Mete Kalkavan, VAR hakemi ve yardımcı hakem, penaltıyı tekrar etme cesaretini gösteremiyor, hemen ilk yarıyı bitiriyor.</figcaption>
      </figure>
      <figure>
        <img src="https://iaftm.tmgrup.com.tr/71afb7/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657599346.jpg&amp;mw=1000&amp;l=1"/>
        <figcaption>Maç tempolu ve iyi başladı ama giden dakikalarda maalesef tempo düştü ve pozisyonlar eridi. Yine de önceki günkü Konyaspor-Beşiktaş müsabakasından daha iyiydi. Hiç olmazsa 90 dakika uyumadan esnemeden seyredebildik.<br/>Bu maçta iyi bir hakem olsaydı daha da iyi olacak maçtı.</figcaption>
      </figure>
      <figure>
        <img src="https://iaftm.tmgrup.com.tr/16d186/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657599752.jpg&amp;mw=1000&amp;l=1"/>
        <figcaption>Mete Kalkavan için 'iyi insan, iyi çocuk' diyorlar, olabilir. Bir sözüm olmaz. Ama kesinlikle iyi hakem değil. 10 üzerinden ancak 5'lik 6'lık maçları idare edebilir. Çatırtılı, tempolu 7-8'lik maçlara geldi mi gümler.</figcaption>
      </figure>
      <figure>
        <img src="https://iaftm.tmgrup.com.tr/0f9c1a/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657600794.jpg&amp;mw=1000&amp;l=1"/>
      </figure>
      <figure>
        <img src="https://iaftm.tmgrup.com.tr/36a2b9/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657595233.jpg&amp;mw=1000&amp;l=1"/>
      </figure>
      <figure>
        <img src="https://iaftm.tmgrup.com.tr/3c01eb/0/0/0/0/0/0?u=https://iftm.tmgrup.com.tr/album/2019/11/25/spor-yazarlari-yeni-malatyaspor-fenerbahce-macini-degerlendirirdi-1574657603167.jpg&amp;mw=1000&amp;l=1"/>
      </figure>
    </article>
  </body>
</html>