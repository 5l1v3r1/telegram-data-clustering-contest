<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/273/Artykul/2409685,Szal-przecen-w-czarny-piatek-Oszusci-tez-czekaja-na-okazje"/>
    <meta property="og:site_name" content="Polskie Radio"/>
    <meta property="article:published_time" content="2019-11-25T07:34:00+00:00"/>
    <meta property="og:title" content="Szał przecen w czarny piątek. Oszuści też czekają na okazję"/>
    <meta property="og:description" content="- Przełom listopada i grudnia to czas, w którym odnotowuje się aż o 18 proc. więcej prób oszustw niż w innych okresach roku. W tzw. czarny piątek rośnie ruch, ale konsumenci muszą być ostrożni, bo w zakupowym zamieszaniu bywają w ten dzień oszukiwani – ostrzegają eksperci w &quot;Rzeczpospolitej&quot;."/>
  </head>
  <body>
    <article>
      <h1>Szał przecen w czarny piątek. Oszuści też czekają na okazję</h1>
      <address>
        <time datetime="2019-11-25T07:34:00+00:00">25 Nov 2019, 07:34</time>
      </address>
      <p>
        <b>- Przełom listopada i grudnia to czas, w którym odnotowuje się aż o 18 proc. więcej prób oszustw niż w innych okresach roku. W tzw. czarny piątek rośnie ruch, ale konsumenci muszą być ostrożni, bo w zakupowym zamieszaniu bywają w ten dzień oszukiwani – ostrzegają eksperci w "Rzeczpospolitej".</b>
      </p>
      <ul>
        <li>
          <b>Rzeczpospolita: szał przecen wykorzystują też oszuści</b>
        </li>
        <li>
          <b>Eksperci: konsumenci powinni być ostrożni</b>
        </li>
        <li>
          <b>Sklepy stosują różne sztuczki cenowe</b>
        </li>
      </ul>
      <p>Gazeta informuje, powołując się na Shoper, że rok temu w czarny piątek w porównaniu z piątkiem tydzień wcześniej sklepy z platformy zanotowały wzrost ruchu o 32 proc. Liczba zamówień skoczyła o 142 proc., a wartość – o 190 proc.</p>
      <p>- Konsumenci muszą być jednak ostrożni, bo w zakupowym zamieszaniu są zwyczajnie w ten dzień oszukiwani. Z badania Dealavo i Deloitte z ubiegłego roku wynika, że w 800 analizowanych sklepach ceny spadły średnio jedynie o 3,5 proc. Rok wcześniej było to co prawda 1,3 proc., więc progres niewątpliwie jest, ale do przecen sięgających 20 czy nawet 50 proc. droga bardzo daleka" - czytamy w "Rzeczpospolitej".</p>
      <related>
        <a href="https://www.polskieradio.pl/42/273/Artykul/polskieradio24.pl/art259_2219411"/>
      </related>
      <p><b>Sklepy stosują sztuczki</b><br/><br/>Według gazety sklepy stosują stałe sposoby, np. przed czarnym piątkiem podnoszą ceny, aby potem rabat wyglądał bardziej imponująco; wprowadzają też nowe linie z od razu atrakcyjnymi cenami, które jednak z rzeczywistością nie mają za wiele wspólnego – na przykład opakowanie jest mniejsze niż standardowo, albo produkt pozbawiony jest wielu funkcjonalności w stosunku do pierwotnej wersji.</p>
      <p>Więcej - w "Rzeczpospolitej".</p>
      <p>PolskieRadio24.pl, Rzeczpospolita, md</p>
      <related>
        <a href="https://www.polskieradio.pl/42/1699/Artykul/2219865,Podsumowanie-Black-Friday-rekordy-w-USA-ekspansja-ehandlu-wyprzedaze-przedluzone-do-poniedzialku"/>
      </related>
      <related>
        <a href="https://www.polskieradio.pl/42/273/Artykul/2223705,Black-Friday-nakrecil-zakupy-w-Internecie"/>
      </related>
      <related>
        <a href="https://www.polskieradio.pl/42/259/Artykul/2408938,Promocyjne-pulapki-Zobacz-na-co-uwazac-podczas-wyprzedazy-z-okazji-Black-Friday"/>
      </related>
    </article>
  </body>
</html>