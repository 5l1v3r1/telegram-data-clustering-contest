<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/ethniki-odos-athinon-korinthoy-kleisti-akoma-3-4-ores-sta-dyo-reymata/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T07:02:28+00:00"/>
    <meta property="og:title" content="Εθνική οδός Αθηνών – Κορίνθου: Κλειστή για ακόμα 3-4 ώρες και στα δύο ρεύματα"/>
    <meta property="og:description" content="Εθνική οδός Αθηνών – Κορίνθου: Κλειστή για ακόμα 3-4 ώρες και στα δύο ρεύματα. Μεγάλα προβλήματα έχει προκαλέσει η κακοκαιρία Γηρυόνης σε σημεία"/>
  </head>
  <body>
    <article>
      <h1>Εθνική οδός Αθηνών – Κορίνθου: Κλειστή για ακόμα 3-4 ώρες και στα δύο ρεύματα</h1>
      <address><time datetime="2019-11-25T07:02:28+00:00">25 Nov 2019, 07:02</time> by <a rel="author">ΣΥΝΕΙΔΗΣΗ</a></address>
      <p>
        <b>Μεγάλα προβλήματα έχει προκαλέσει η κακοκαιρία Γηρυόνης σε σημεία του οδικού δικτύου.</b>
      </p>
      <p>Κλειστή και στα δύο ρεύματα παραμένει η εθνική οδός Αθηνών – Κορίνθου, νέα και παλαιά, και ενδεχομένως η κυκλοφορία να μην αποκατασταθεί πριν από 3-4 ώρες, όπως είπε στον ΣΚΑΪ ο εκπρόσωπος Τύπου της ΕΛ.ΑΣ. Θεόδωρος Χρονόπουλος.</p>
      <p>Σύμφωνα με την «Ολυμπία Οδό», οι πολύ έντονες καιρικές συνθήκες που επικρατούν σε όλο το μήκος του αυτοκινητόδρομου καθ’ όλη τη διάρκεια της νύχτας είχαν ως αποτέλεσμα μεγάλη εισροή υδάτων και φερτών υλικών στο οδόστρωμα στην περιοχή της Κινέτας.</p>
      <p>«Για προληπτικούς λόγους και την ασφάλεια όλων, η Τροχαία έδωσε εντολή για διακοπή της κυκλοφορίας από τα διόδια της Ελευσίνας έως τον Ισθμό, καθώς κλειστή παραμένει και η Παλαιά Εθνική Οδός σε διάφορα σημεία από την Κινέττα ως τους Αγίους Θεοδώρους», όπως επισημαίνεται στην ανακοίνωση της εταιρείας</p>
      <p>Συνεργεία της Ολυμπίας Οδού και υπεργολάβων επιχειρούν στην περιοχή, ενώ όλος ο μηχανισμός παραμένει σε επιφυλακή σε όλο το μήκος του δρόμου.</p>
      <p>Κλειστή είναι επίσης η έξοδος της Χαμοστέρνας προς Πειραιώς λόγω καθίζησης του οδοστρώματος, αποκαταστάθηκε όμως η κυκλοφορία στην Πειραιώς.</p>
      <p>Τα σχολεία στην περιφέρεια Αττικής παραμένουν κλειστά έως τις 10 το πρωί τουλάχιστον, και τότε αναμένεται να γίνει επανεξέταση της κατάστασης.</p>
      <p>newsbeast.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/platanos-stin-mageia-ton-chromaton-fthinoporoy-deite-foto/"/>
        <a href="http://sinidisi.gr/to-happy-traveller-sti-gefyra-rioy-antirrioy-quot-charilaos-trikoypis-quot-video/"/>
        <a href="http://sinidisi.gr/to-pigadi-tis-avoranis-poy-edine-nero-parelthon-chorio-deitefoto/"/>
        <a href="http://sinidisi.gr/25i-noemvrioy-diethni-imera-tin-exaleipsi-tis-vias-ton-gynaikon/"/>
        <a href="http://sinidisi.gr/viosimi-alieia-ston-korinthiako/"/>
        <a href="http://sinidisi.gr/enosi-stratiotikon-aitoloakarnanias-se-kamia-periptosi-kentro-metanaston-stratiotiko-aerodromio-agrinioy/"/>
      </related>
    </article>
  </body>
</html>