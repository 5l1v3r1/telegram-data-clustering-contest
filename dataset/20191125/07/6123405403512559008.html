<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/politica/geopolitica/elezioni-romania-presidenziali-risultati-vince-europeista-iohannis-dancila-ko-639048.html"/>
    <meta property="og:site_name" content="Affari Italiani"/>
    <meta property="article:published_time" content="2019-11-25T07:26:00+00:00"/>
    <meta property="og:title" content="Elezioni Romania presidenziali risultati:vince europeista Iohannis, Dancila ko"/>
    <meta property="og:description" content="Il conservatore ed europeista Klaus Iohannis è stato rieletto presidente in Romania. Risultati elezioni presidenziali"/>
  </head>
  <body>
    <article>
      <h1>Elezioni Romania presidenziali risultati:vince europeista Iohannis, Dancila ko</h1>
      <h2>Il conservatore ed europeista Klaus Iohannis è stato rieletto presidente in Romania. Risultati elezioni presidenziali</h2>
      <address>
        <time datetime="2019-11-25T07:26:00+00:00">25 Nov 2019, 07:26</time>
      </address>
      <h3>Elezioni Romania: l'europeista Iohannis rieletto presidente</h3>
      <p>Il conservatore ed europeista Klaus Iohannis e' stato rieletto presidente in Romania. Candidato del partito nazionale liberale (Pnl) del premier Ludovic Orban, il 60enne Iohannis ha vinto al ballottaggio doppiando nei consensi la sfidante del Psd ed ex primo ministro Viorica Dancila. Iohannis ha corso per la rielezione descrivendosi come un "un vigile del fuoco che ha impedito alla Romania di collassare". Ex professore di fisica, noto anche come "il tedesco" per le sue origini, ha promesso di combattere la corruzione, ha sostenuto le proteste a favore della democrazia e ha rivendicato la necessita' di un piu' accentuato atlantismo.</p>
      <h3>Elezioni Romania: Iohannis amico di Trump</h3>
      <p>E' appoggiato dal presidente Donald Trump che lo ha ricevuto due volte alla Casa Bianca durante il suo primo mandato. I critici lo accusano di mancanza di carisma e d non essere un bravo oratore. Ha rifiutato di dibattere con la sfidante durante la campagna elettorale. "Oggi ha vinto una Romania moderna, europea e normale", "prometto di essere il presidente di tutti", ha detto Iohannis commentando la vittoria. Prima di diventare presidente, e' stato sindaco di Sibiu, sua citta' natale in Romania. Per il partito social democratico, con la Dancila intorno al 35%, si e' trattato del peggior risultato dalla caduta del comunismo nel 1989.</p>
    </article>
  </body>
</html>