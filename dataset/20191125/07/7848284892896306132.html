<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/inter-barella-torna-nel-2020-conte-corre-ai-ripari-gagliardini-con-lo-slavia-ma-occhio-alle-sorprese-323951"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T07:20:58+00:00"/>
    <meta property="og:title" content="Inter, Barella torna nel 2020. Conte corre ai ripari: Gagliardini con lo Slavia, ma occhio alle sorprese"/>
    <meta property="og:description" content="&quot;Distacco di un frammento cartilagineo della rotula&quot;. Questo il responso non tragico ma sicuramente pesante degli esami a cui si è sottoposto ieri Nicolò Barella dopo il..."/>
  </head>
  <body>
    <article>
      <h1>Inter, Barella torna nel 2020. Conte corre ai ripari: Gagliardini con lo Slavia, ma occhio alle sorprese</h1>
      <address><time datetime="2019-11-25T07:20:58+00:00">25 Nov 2019, 07:20</time> by <a rel="author">Mattia Zangari</a></address>
      <p>"Distacco di un frammento cartilagineo della rotula". Questo il responso non tragico ma sicuramente pesante degli esami a cui si è sottoposto ieri Nicolò Barella dopo il 'tac' sentito al ginocchio durante il primo tempo di Torino-Inter. Un infortunio che - evidenzia la <i>Gazzetta dello Sport - </i>costringerà il centrocampista sardo a saltare le 6 partite che mancano sino a Natale. E visto che c’è una qualificazione Champions in ballo (anche se difficile da prendere) e c’è da tenere il passo della Juve, non è roba da poco. Il frammento - spiega la <i>rosea</i> - è grande meno di un centimetro, ecco perché l'ex Cagliari sarà operato in artroscopia tra oggi e domani. Comunque a poche ore dal cruciale impegno in Champions di Praga in cui è sicuro assente: al suo posto potrebbe recuperare Roberto Gagliardini candidandosi a giocare insieme con Vecino visto e considerato che Sensi - come Asamoah - non dovrebbero essere pronti. Poi c’è anche Borja Valero, che sostituendo proprio Nicolò a Torino ha debuttato quest’anno in Serie A. Dal cilindro di Conte potrebbe uscire anche un Candreva travestito da interno, con Biraghi e Lazaro sulle fasce: visto che Antonio sabato ha fatto gli ultimi 20 minuti lontano dalla corsia di destra), non è da escludere che l’allenatore abbia provato a testarlo per lo Slavia. </p>
    </article>
  </body>
</html>