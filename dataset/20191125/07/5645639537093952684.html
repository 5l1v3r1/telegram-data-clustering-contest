<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/sonos-koupil-startup-pro-vyvoj-hlasoveho-asistenta/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-25T07:40:44+00:00"/>
    <meta property="og:title" content="Sonos koupil startup pro vývoj hlasového asistenta"/>
    <meta property="og:description" content="Firma Sonos během své čtvrtletní zprávy o příjmech oznámila, že za 37 mil. dolarů v hotovosti získala startup pod názvem Snips. Cílem této akvizice je vytvořit konkurenceschopného hlasového asistenta pro chytré reproduktory značky Sonos.  Sonos pracuje na vlastním asistentovi Společnost Snips se doposud specializovala na asistenty chytrých zařízení, kteří mohli pracovat primárně lokálně, místo aby […]"/>
  </head>
  <body>
    <article>
      <h1>Sonos koupil startup pro vývoj hlasového asistenta</h1>
      <address><time datetime="2019-11-25T07:40:44+00:00">25 Nov 2019, 07:40</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Firma Sonos během své čtvrtletní zprávy o příjmech oznámila, že za 37 mil. dolarů v hotovosti získala startup pod názvem Snips. Cílem této akvizice je vytvořit konkurenceschopného hlasového asistenta pro chytré reproduktory značky Sonos. </p>
      <h3>Sonos pracuje na vlastním asistentovi</h3>
      <p>Společnost Snips se doposud specializovala na asistenty chytrých zařízení, kteří mohli pracovat primárně lokálně, místo aby se spoléhali na neustálých hlasových dat v cloudu. Právě toto know-how by mohlo Sonosu pomoci vytvořit hlasového asistenta, který se bude více soustředit na ovládání hudby.</p>
      <figure>
        <img src="https://dotekomanie.cz/wp-content/uploads/2019/09/dseifert_190826_3622_00010-1200x800x.jpg"/>
      </figure>
      <p>Společnost již v minulosti spolupracovala s Amazonem a Googlem, díky čemuž jsme mohli jejich asistenty najít v reproduktorech Sonos. Oba asistenti však vyžadují aktivní internetové připojení, aby mohli správně pracovat. A právě to by chtěl Sonos změnit, respektive vytvořit asistenta, který bude schopen pracovat online a bude více lpět na soukromí uživatelů. Není totiž žádným tajemstvím, že Google i Amazon pracují s informacemi, které jejich asistenti od uživatelů zaslechnou. </p>
      <p>Sonos ve své zprávě uvedl, že nehodlá konkurovat svým partnerům, neboť jejich asistent bude zaměřen více na hudbu. V praxi by to mělo vypadat tak, že strojové učení se bude snažit od uživatele učit bez nutnosti ukládání dat v cloudu. Veškeré informace by tak měly zůstat na daném reproduktoru. </p>
      <footer>Zdroj: <a href="https://techcrunch.com/2019/11/20/sonos-acquires-voice-assistant-startup-snips-potentially-to-build-out-on-device-voice-control/#735b9/">techcrunch.com</a></footer>
    </article>
  </body>
</html>