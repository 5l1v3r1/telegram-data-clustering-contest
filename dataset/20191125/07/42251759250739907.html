<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Tenis/Davis-Cup/a315604-Toni-Rafa-moze-jos-koju-godinu-iako-nema-tu-snagu.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T07:27:00+00:00"/>
    <meta property="og:title" content="Toni: Rafa može još koju godinu, iako nema tu snagu"/>
    <meta property="og:description" content="Stric Rafaela Nadala i nekadašnji trener najboljeg tenisera sveta Toni Nadal pričao je posle trijumfa Španije na Dejvis kupu o Rafinoj igri i o tome koliko dugo Španac može da bude na vrhuncu."/>
  </head>
  <body>
    <article>
      <h1>Toni: Rafa može još koju godinu, iako nema tu snagu</h1>
      <h2>Stric Rafaela Nadala i nekadašnji trener najboljeg tenisera sveta Toni Nadal pričao je posle trijumfa Španije na Dejvis kupu o Rafinoj igri i o tome koliko dugo Španac može da bude na vrhuncu.</h2>
      <address><time datetime="2019-11-25T07:27:00+00:00">25 Nov 2019, 07:27</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/170424/jpeg/Rafael-Nadal"/>
        <figcaption>
          <cite>Alex Pantling/Getty Images</cite>
        </figcaption>
      </figure>
      <p>Sezonu u kojoj je osvojio Rolan Garos i US Open Rafael Nadal je krunisao i Dejvis kupom. Najbolji igrač na svetu je slavio sa španskom reprezentacijom u Madridu, a njegov stric i nekadašnji trener veruje da će Rafa igrati još dugo. </p>
      <p>"<i>Igrao je manje. Došao je do finalnog ATP turnira sa samo 12 turnira tokom godine. Video sam ga da je dobro igrao kroz celu godinu osim u Monte Karlu, Barseloni i Madridu. Karlos Moja i Francis Roig su bili zaduženi da ga ubede da ima malo lakši raspored i manje turnira. Verujem da ga je bilo lako ubediti u to jer je svestan da ima 33 godine i da nema snagu kao pre</i>", rekao je <b>Toni Nadal</b> koji veruje da Rafa može još da igra.</p>
      <related>
        <a href="http://sportklub.rs/Tenis/Davis-Cup/a315531-Pike-slusa-Novaka-i-Rafu-Razgovaracemo-sa-ATP.html"/>
      </related>
      <p> "<i>Slušao sam mnoge ljude koji su govorili kako će mu karijera biti kratka. Istina je da je bio na turu od 2003, a od 2005. je na najboljem nivou. 15 godina je na vrhu i mislim da može da igra još koju godinu. Zavisiće od njegove igre i kako se drugi razvijaju. Ako bude mlađih koji će mu komplikovati život onda će se povući. Ali mislim da se to neće desiti</i>".</p>
      <p>Toni Nadal je na kratko prokomentarisao novi format Dejvis kupa.</p>
      <p>"<i>Ima ljudi koji su vezani za prošlost. Voleli smo ovo takmičenje i najradije se sećam Sevilje, međutim menjanje podloga čini da najbolji neće da igraju. Radije bih da gledam pozitivne stvari, uglavnom je sve urađeno kako treba</i>".</p>
    </article>
  </body>
</html>