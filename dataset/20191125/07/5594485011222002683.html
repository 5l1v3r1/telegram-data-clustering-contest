<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/poreden-tsiklon-nosi-strashen-stud-snezhnata-granitsa-pada-do-1500-metra-snimka_news711241.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T07:10:00+00:00"/>
    <meta property="og:title" content="Пореден циклон носи страшен студ, снежната граница пада до 1500 метра СНИМКА"/>
    <meta property="og:description" content="Изливат се до 60 литра нови дъждове"/>
  </head>
  <body>
    <article>
      <h1>Пореден циклон носи страшен студ, снежната граница пада до 1500 метра СНИМКА</h1>
      <h2>Изливат се до 60 литра нови дъждове</h2>
      <address>
        <time datetime="2019-11-25T07:10:00+00:00">25 Nov 2019, 07:10</time>
      </address>
      <p>https://blitz.bg/obshtestvo/poreden-tsiklon-nosi-strashen-stud-snezhnata-granitsa-pada-do-1500-metra-snimka_news711241.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574658307-zffff.jpg"/>
      </figure>
      <p>
        <b>Порои и силни гръмотевични бури се очакват днес над Гърция и Егейско море, прогнозира "Meteo Balkans".</b>
      </p>
      <p>Валежите над южната ни съседка ще са проливни, придружени от гръмотевици и временно усилване на вятъра.</p>
      <h3>Общото количество дъжд за 48 часа може да надмине 100 литра, южно от Родопите</h3>
      <p>По-значителни ще дъждовете над северната част на Гърция – в Тесалийското поле главно, и по долината на река Вардар.</p>
      <p>Причината е мощен средиземноморски циклон, който се зароди над Лигурско море в събота вечерта и вече достига Егейско море. </p>
      <p>През следващите часове ще се изнася североизток през следващите 48 часа към Черно море, и ще завлича трансформиран студ откъм Източноевропейската равнина.</p>
      <p>Първо започва да вали над Средните Родопи и Пловдивското поле може би около залеза или от ранния следобед не е изключено, валежните зони обхващат изцяло Родопите и Пирин, както и долините на Струма и Места.</p>
      <p>Още от сутринта ще превалява слабо на югоизток, в Бургаската низина и над Странджа, както и на север ще обхване Източна Стара планина, южните склонове, най-интензивен ще е дъждът след полунощ, вече във вторник.</p>
      <figure>
        <img src="https://meteobalkans.com/wp-content/uploads/2019/11/dazhdove-valezhni-zoni-meteobalkans-com-300x197.png"/>
        <figcaption>Разположение на валежните зони на 25 и 26.11.2019</figcaption>
      </figure>
      <h3>20 см сняг само в Рила и Пирин</h3>
      <p>България  постепенно ще попада под циклонално поле , като очакваме до края на днешния ден се очертава да завали дъжд над цялата страна, а по-планините от над 1500-2000 метра надморска височина отново ще започне да трупа сняг.</p>
      <p>Очакванията обаче са за скромни количества – до 20 см в Рила и Пирин, както и малко в Калоферската планина, от Амбарица през Купените и до Ботев, а може и до масива Триглав да понатрупа 5-10 см.</p>
      <p>В Родопите изобщо няма очаквания, макар и да не се изключени около първенците – Голяма Сюткя, Перелик и Широколъшкия снежник, извисяващ се величествено над село Гела. </p>
      <p>Най-интензивно ще се лее дъжд на юг от Балкана и в Странджа, почвата вече там е преовлажнена, за изминалите 24 часа, от събота сутринта до неделя в планината са се излели над 75 литра дъжд. </p>
      <p>В съботния ден, когато на запад валежните зони се изнесоха и поспря да вали, на изток и на североизток продължи, и в Странджа отчита най-голямо изливане. Това доведе до рязко повишаване на нивото на река Ропотомо в горното течение при село Веселие, 80 см спрямо предходния ден</p>
      <h3>Очаква се дъждовете да надминават 50 литра</h3>
      <p>Червен Код се издава за по-значителни валежи, като очакванията са локално в Тесалийското поле, според изчисления на регионалните модели, общото валежно количество до петък, предпоследния ден на есен 2019 г., да надхвърли 250 литра. </p>
      <p>Преминаването на циклона на юг от Родопите ще създава условия за гръмотевични бури и внезапни усилвания на вятъра.</p>
      <p>Оранжев код се издава за южно от Стара планина за есенен тип дъждове с продължителност над 18 часа, ще има да се лее доста, а от Родопите на юг е червеното, вече извън територията на страната. </p>
      <p>Гръмотевици също няма да липсват, предзимни прегърмявания са възможни в Южна България. Средиземноморецът ще вкарва топло първоначално и с изтеглянето си на североизток ще започне със завличането на студ.</p>
      <p>Очакваният дъжд за цяла Тракия, Родопите, Бургаската низина, Средна гора, както и на запад към Софийското поле, долините на Струма и Места, Рила и Пирин е до не повече от 50 литра.</p>
      <p>Почвата обаче е добре овлажнена, от сушата след серията от средиземноморци не остана и помен, реките вдигнаха нивата, измъкнаха се от маловодието, а сега по всичко личи, че се очаква и ново повишение, Ропотамо, както и другите по-малки реки, вливащи се директно в Черно море – Китенска – Караагач, Дяволска, Факийска и Средецка най-вероятно значително ще вдигнат нивата, предвид, че след вчерашните обилни дъждове бяха по-умерени.</p>
      <p>Странджа досега оставаше извън вниманието на преминаващите средиземноморци, но ето вчера започна да се проявява, това поставя началото на зимния максимум на валежите в южните части на страната, и свързаното с него постоянно по-високо ниво на реките.</p>
      <p>Арда също ще вдигне пак водите, а течащите на север родопски реки – Въча, Чепеларска и Чепинска, не са с толкова добре изразено средиземноморско влияние върху отока през зимните месеци, макар че не е изключено такова. </p>
      <p> </p>
    </article>
  </body>
</html>