<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/916381.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T07:49:00+00:00"/>
    <meta property="og:title" content="Очертава се раздяла с Виана, Ботев набеляза косовар за негов заместник"/>
    <meta property="og:description" content="В плановете за зимна селекция на Ботев (Пд) попадна един от основните футболисти на Етър. Жълто-черн..."/>
  </head>
  <body>
    <article>
      <h1>Очертава се раздяла с Виана, Ботев набеляза косовар за негов заместник</h1>
      <address>
        <time datetime="2019-11-25T07:49:00+00:00">25 Nov 2019, 07:49</time>
      </address>
      <p>В плановете за зимна селекция на Ботев (Пд) попадна един от основните футболисти на Етър. Жълто-черните подготвят офанзива за нападателя на Етър Флорен Боджадж. Предвид очертаващата се раздяла с бразилеца <a href="https://www.plovdiv24.bg/sport/persons/5177.html">Фернандо Виана</a> "канарите" се нуждаят от солидно подсилване в атака.</p>
      <p>Роденият и израснал в Англия косовар е отлична опция, която заинтересува още бившия треньор на Ботев <a href="https://www.plovdiv24.bg/sport/persons/244.html">Николай Киров</a>. През последните два трансферни прозореца обаче "канарчетата" не можаха да стигнат до споразумение и да привлекат миналия и през Пирин (Благоевград) футболист.</p>
      <p>Боджадж може да пасне идеално на стила на игра на Ботев, защото е комбинативен и техничен, пише "Меридиан мач". Той умее и да реализира, и да създава ситуации за съотборниците си. Треньорът на Етър Росен Кирилов използва Фло, както на върха на атаката, така и в ролята на плеймейкър и често го изтегля в по-задни позиции, за да дава последния пас.</p>
      <p>23-годишният футболист също е амбициран да играе на по-високо ниво и да успее да си заслужи повиквателна за националния отбор на Косово, от където следят изявите му.</p>
    </article>
  </body>
</html>