<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_vijna-na-donbasi-obstril-civilnogo-naselennya-ta-vorozhi-minometi/939700"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T07:28:00+00:00"/>
    <meta property="og:title" content="Війна на Донбасі: обстріл цивільного населення та ворожі міномети"/>
    <meta property="og:description" content="24 листопада збройні формування Російської Федерації 7 разів порушили режим припинення вогню. Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, гранатометів різних систем великокаліберних кулеметів та іншої стрілецької ..."/>
  </head>
  <body>
    <article>
      <h1>Війна на Донбасі: обстріл цивільного населення та ворожі міномети</h1>
      <address><time datetime="2019-11-25T07:28:00+00:00">25 Nov 2019, 07:28</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939700_w_300.jpg?v=0"/>
        <figcaption>Доба в ООС. Фото: Анна Чапала</figcaption>
      </figure>
      <p>24 листопада збройні формування Російської Федерації 7 разів порушили режим припинення вогню. Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, гранатометів різних систем великокаліберних кулеметів та іншої стрілецької зброї.</p>
      <p>В районі відповідальності оперативно-тактичного угруповання "СХІД" ворог здійснив 6 обстрілів: біля Тарамчука та Березового – з великокаліберних кулеметів, неподалік Водяного – з мінометів калібру 82 мм, поблизу Красногорівки – з СПГ та великокаліберних кулеметів, двічі біля Мар'їнки – з ручних протитанкових гранатометів, великокаліберних кулеметів та іншої стрілецької зброї.</p>
      <p>В районі відповідальності оперативно-тактичного угруповання "ПІВНІЧ", неподалік Луганського, зафіксовано ворожий вогонь зі станкових протитанкових гранатометів та стрілецької зброї, з великокаліберними кулеметами включно.</p>
      <p>Російські окупанти не рахуються з інтересами цивільного населення Донбасу. Так, близько 18.00, під час обстрілу українських позицій в районі Березового Донецької області, вони, з великокаліберних кулеметів, одночасно вели вогонь і по цивільній інфраструктурі, – йдеться у повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_ak-viglyadaye-prifrontova-zona-i-zolote4-zaraz-svizhi-foto/939634"/>
      </related>
      <p>Через застосування збройними формуваннями Російської Федерації трасуючих і бронебійно-запалювальних боєприпасів загорілася суха трава. Сильний вітер призвів до швидкого поширення пожежі, яка перекинулась на дачний масив. Майже вщент вигоріли 6 будівель. Військовослужбовцям Об'єднаних сил вдалося оперативно евакуювати цивільне населення та локалізувати пожежу. Жертв немає.</p>
      <p>Втрат внаслідок обстрілів серед українських військових немає.</p>
      <blockquote><a href="https://gazeta.ua/articles/donbas/_zsu-pokoshmarili-bojovikiv-ukrayinskij-oficer-rozpoviv-pro-vtrati/939618">Противник атакував позиції української армії.</a> Проте сам напоровся на жорстку "відповідь" і поніс чергові втрати. Про це повідомив офіцер Збройних сил України Анатолій Штефан "Штірліц".</blockquote>
    </article>
  </body>
</html>