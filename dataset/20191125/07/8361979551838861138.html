<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/genocid-virmen-rezolyuciyu-zablokuvali-na-prohannya-bilogo-domu-50055436.html"/>
    <meta property="og:site_name" content="НВ"/>
    <meta property="article:published_time" content="2019-11-25T07:07:00+00:00"/>
    <meta property="og:title" content="Сенатор заблокував резолюцію про визнання геноциду вірмен після прохання Білого дому"/>
    <meta property="og:description" content="Американський сенатор від Республіканської партії Ліндсі Грем заявив, що заблокував голосування в Сенаті по резолюції про визнання геноциду вірмен на прохання Білого дому."/>
  </head>
  <body>
    <article>
      <h1>Сенатор заблокував резолюцію про визнання геноциду вірмен після прохання Білого дому</h1>
      <h2>Американський сенатор від Республіканської партії Ліндсі Грем заявив, що заблокував голосування в Сенаті по резолюції про визнання геноциду вірмен на прохання Білого дому.</h2>
      <address>
        <time datetime="2019-11-25T07:07:00+00:00">25 Nov 2019, 07:07</time>
      </address>
      <p>В інтерв'ю <a href="https://www.axios.com/white-house-lindsey-graham-armenian-genocide-b3886afb-c626-476b-8a44-6d7197acd963.html">Axios</a> він повідомив, що в день зустрічі президентів Дональда Трампа і Реджепа Ердогана представник Білого дому із законодавчих питань розповів йому, що сенатор Боб Менендес збирається винести на голосування свою резолюцію про геноцид вірмен і попросив Грема заблокувати її.</p>
      <p>"Я ж сказав, звичайно ... Єдина причина, з якої я це зробив, - це те, що він (Ердоган) все ще був в місті ... Це було б не на часі", - зазначив Грем.</p>
      <p>При цьому сенатор заявив, що наступного разу не буде заперечувати проти резолюції.</p>
      <p>За даними видання, минулого тижня резолюцію представили ще раз, але її заблокував вже інший сенатор - Девід Пердью.</p>
      <p>За словами сенатора, він побоювався «зриву делікатних переговорів».</p>
      <p>Нагадаємо, Палата представників у Конгресі США прийняла резолюцію <a href="https://nv.ua/ukr/world/geopolitics/u-ssha-viznali-genocid-virmen-shcho-ce-znachit-50050570.html">про офіційне визнання масового вбивства вірмен в Османській імперії геноцидом</a>.</p>
      <p>Під час зустрічі з Трампом <a href="https://nv.ua/ukr/world/geopolitics/erdogan-zayaviv-trampu-pro-ganebniy-krok-ssha-detali-50053443.html">Ердоган назвав прийняття резолюції "ганебним кроком".</a></p>
      <p>У 1915 році сотні тисяч вірмен загинули під час масової депортації з Анатолії. Багато істориків називають цифру в 1,5 мільйони жертв.</p>
      <p>Туреччина визнає, що багато вірмен, які жили на території Османської імперії, були вбиті в зіткненнях з османськими збройними силами під час Першої світової війни і після неї. Однак в той же час Анкара заявляє, що загальне число загиблих вірмен не перевищує 300 тисяч. Турецька влада також не визнає, що цілеспрямоване вбивство вірмен здійснювалося за наказом Османської імперії.</p>
    </article>
  </body>
</html>