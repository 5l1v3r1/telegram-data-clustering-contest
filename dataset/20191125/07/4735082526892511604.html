<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Brexit/191129663-Sondaz-Partie-Pracy-czeka-kleska-w-Szkocji.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T07:57:02+00:00"/>
    <meta property="og:title" content="Sondaż: Partię Pracy czeka klęska w Szkocji"/>
    <meta property="og:description" content="Laburzyści mogą stracić prawie wszystkie miejsca w Izbie Gmin, uzyskane na terenie Szkocji - wynika z sondażu, przeprowadzonego przez Panelbase dla „Sunday Times”. Partii Pracy ostałby się tylko jeden mandat - dla Iana Muray'a z Edynburga."/>
  </head>
  <body>
    <article>
      <h1>Sondaż: Partię Pracy czeka klęska w Szkocji</h1>
      <address><time datetime="2019-11-25T07:57:02+00:00">25 Nov 2019, 07:57</time> by <a rel="author">qm</a></address>
      <p>
        <b>Laburzyści mogą stracić prawie wszystkie miejsca w Izbie Gmin, uzyskane na terenie Szkocji - wynika z sondażu, przeprowadzonego przez Panelbase dla „Sunday Times”. Partii Pracy ostałby się tylko jeden mandat - dla Iana Muray'a z Edynburga.</b>
      </p>
      <p>W ogólnych wynikach sondażu zdecydowanie prowadzi Szkocka Partia Narodowa (SNP), popierana przez 40 procent wyborców. Na drugim miejscu znalazła się Partia Konserwatywna, którą wskazało 28 proc. respondentów. Dopiero na trzecim miejscu jest Partia Pracy, na którą głos zadeklarował co piąty uczestnik badania. W praktyce, przy jednomandatowych okręgach, oznaczałoby to jednak, że laburzyści straciliby niemal wszystkie dotychczasowe mandaty ze Szkocji.</p>
      <p>Obecnie Partia Pracy ma siedmiu posłów w Izbie Gmin ze Szkocji. W nowym rozdaniu, według sondażu, mandat uzyskałby tylko Ian Muray z Edynburga. Nie byłby to pierwszy, raz, gdyby został samotnym posłem laburzystów z północy Zjednoczonego Królestwa - było tak już w 2015 roku.</p>
      <p>Według sondażu, jednego posła ze Szkocji straciliby też konserwatyści - na rzecz SNP. Stephen Kerr, który byłby tym pechowcem, stwierdził jednak, że wyniki sondażu przyjmowane są w jego ugrupowaniu z zadowoleniem. - Potwierdza to, że w Szkocji miejsce tylko dzięki wyborowi konserwatysty można powstrzymać Nicolę Sturgeon (szefową SNP - red.) i zmusić ją do słuchania - ocenił. - Natomiast sondaż pokazuje, że Partia Pracy nigdzie w Szkocji nie istnieje i że istnieje ryzyko, że zostanie ona całkowicie wymazana - zauważył.</p>
      <p>Na czwartym miejscu w sondażu znaleźli się Liberalni Demokraci (11 proc.). Wszystkie pozostałe ugrupowania, łącznie z Brexit Party, zebrały łącznie 1 proc. poparcia.</p>
    </article>
  </body>
</html>