<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/25/tri-protesta-blokirat-sofiia-dnes.430667"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T07:45:00+00:00"/>
    <meta property="og:title" content="Три протеста блокират София днес"/>
    <meta property="og:description" content="Шествия срещу насилието над жени, за и против Симеонов | Dnes.bg"/>
  </head>
  <body>
    <article>
      <h1>Три протеста блокират София днес</h1>
      <h2>Шествия срещу насилието над жени, за и против Симеонов</h2>
      <address><time datetime="2019-11-25T07:45:00+00:00">25 Nov 2019, 07:45</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>Три протеста са предвидени за днес, като вечерта може да се стигне до сериозни задръствания в центъра на София.<br/><br/>В 12 часа на обяд се готви демонстрация в подкрепа на избирането за зам.-шеф на парламента на Валери Симеонов. Вечерта пък срещу неговото назначение за пореден път излизат майките на деца с увреждания. То ще мине през Орлов мост, а автомобилни колони ще вървят по булевард "Цариградско шосе" и ще завъртят на кръговото на 4-и километър.<br/><br/>За 18:30 часа е обявено шествието "Докато има насилие, борбата продължава", като сборният пункт е на площад "Независимост". То се организира по повод международния ден срещу насилието срещу жени и също ще се отправи към "Орлов мост".</p>
    </article>
  </body>
</html>