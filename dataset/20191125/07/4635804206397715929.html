<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/redmi-note-8-pro-modelinden-begeni-toplayan-yeni-versiyon/"/>
    <meta property="og:site_name" content="LOG"/>
    <meta property="article:published_time" content="2019-11-25T07:00:18+00:00"/>
    <meta property="og:title" content="Redmi Note 8 Pro modelinden beğeni toplayan yeni versiyon"/>
    <meta property="og:description" content="Xiaomi alt markası Redmi'nin beğenilen modeli Redmi Note 8 Pro, yeni bir renk seçeneği daha kazandı. Telefon bu renkle de ses getirecek."/>
  </head>
  <body>
    <article>
      <h1>Redmi Note 8 Pro modelinden beğeni toplayan yeni versiyon</h1>
      <address><time datetime="2019-11-25T07:00:18+00:00">25 Nov 2019, 07:00</time> by <a rel="author">Can TUNÇER</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/redmi-note-8-pro-icin-dikkat-ceken-yeni-versiyon-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/redmi-note-8-pro-icin-dikkat-ceken-yeni-versiyon-2.jpg"/>
        </figure>
      </slideshow>
      <p>Xiaomi alt markası Redmi’nin beğenilen modeli <b>Redmi Note 8 Pro</b>, yeni bir renk seçeneği daha kazandı. Telefon bu renkle de ses getirecek.</p>
      <p><b>Xiaomi</b> alt markası Redmi’nin dikkat çeken modeli <b>Redmi Note 8 Pro, </b>geçtiğimiz günlerde <b><a href="https://www.log.com.tr/redmi-note-8-pro-icin-500-tl-indirim-kampanyasi/">Türkiye’de aldığı 500 TL indirim</a></b> ile büyük ses getirmişti. Bu indirim ile fiyatı 1.999 TL’ye kadar düşen telefon, biliyorsunuz şimdiye kadar <b>yeşil, gri </b>ve<b> beyaz</b> olmak üzere üç farklı renk seçeneğine sahipti. İşte bu durum kısa süre önce değişti. Model için <b>Ocean Blue</b> isimli yeni bir renk seçeneği daha duyuruldu. Gerçekten oldukça güzel duran bu renk seçeneği, modeli almak isteyenleri oldukça memnun edecek gibi görünüyor. Resmi olarak ilerleyen dönemde Türkiye’ye de geleceği düşünülen bu aşağıda görebileceğiniz <b>mavi renk</b>, Çin’de duyurulan <b>8 GB RAM + 256 GB depolama</b> seçeneği üstüne modeli bir daha gündeme getirmeyi <a href="https://www.gizmochina.com/2019/11/25/redmi-note-8-pro-ocean-blue-color-announced/">bildi</a>.</p>
      <h3>Redmi Note 8 Pro teknik olarak şu detaylara sahip</h3>
      <p>Tekrardan kısaca hatırlamak adına 6,53 inç Full HD+ LCD ekranı bulunan <b>MediaTek Helio G90T </b>işlemcili akıllı telefon, 6 GB/ 8 GB RAM ve 64 GB / 128 GB depolama seçenekleriyle geliyor. Önünde 20 megapiksel kamera bulunan telefon, arkasında ise <b>64 megapiksel +</b><b>8 megapiksel ultra geniş + 2 megapiksel makro + 2 megapiksel derinlik</b> kameralarını taşıyor. 64 megapiksel <b>Samsung ISOCELL Bright GW1</b> sensörlü ana kamerasıyla oldukça dikkat çeken <b>Pro</b>, 18W hızlı şarj destekli <b>4.500 mAh</b> pile sahip.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/tasarim-ve-teknik-detaylariyla-iddiali-elektrikli-motosiklet-zapp-i300/"/>
      </related>
    </article>
  </body>
</html>