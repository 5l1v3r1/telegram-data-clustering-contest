<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780317/%D8%AF%D8%B1%D8%A2%D9%85%D8%AF%DB%8C-%D8%A8%D8%B1-%D8%B3%D9%88%D8%A7%D8%AF-%D8%B1%D8%B3%D8%A7%D9%86%D9%87-%D8%A7%DB%8C-%D9%87%D9%86%D8%B1%D9%87%D8%A7%DB%8C-%D8%AA%D8%B9%D8%A7%D9%85%D9%84%DB%8C-%D9%88-%D9%85%D8%AE%D8%A7%D8%B7%D8%A8-%D8%B4%D9%86%D8%A7%D8%B3%DB%8C-%D9%85%D9%86%D8%AA%D8%B4%D8%B1"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T07:32:50+00:00"/>
    <meta property="og:title" content="به قلم فاطمه امیری «درآمدی بر سواد رسانه‌ای، هنرهای تعاملی و مخاطب‌شناسی» منتشر شد"/>
    <meta property="og:description" content="کتاب «درآمدی بر سواد رسانه‌ای، هنرهای تعاملی و مخاطب‌شناسی» توسط نشر پشتیبان منتشر شد."/>
  </head>
  <body>
    <article>
      <h1>به قلم فاطمه امیری «درآمدی بر سواد رسانه‌ای، هنرهای تعاملی و مخاطب‌شناسی» منتشر شد</h1>
      <address><time datetime="2019-11-25T07:32:50+00:00">25 Nov 2019, 07:32</time> by <a rel="author" href="https://www.mehrnews.com/archive?jr=710" target="_blank">علیرضا جباری دارستانی</a></address>
      <p>به گزارش خبرنگار، کتاب «درآمدی بر سواد رسانه‌ای، هنرهای تعاملی و مخاطب‌شناسی» به قلم «فاطمه امیری» و از سوی نشر پشتیبان به چاپ رسید.</p>
      <p>در خلاصه این کتاب در تعریف «سواد رسانه‌ای» آمده است: «سواد رسانه‌ای و اطلاعاتی نوعی از آموزش رسانه‌ای و اطلاعاتی است که نه تنها در انتخاب نوع رسانه و ابزارهای اطلاعاتی موثر است؛ بلکه محتوای رسانه‌ای و اطلاعاتی را با دیدگاه انتقادی، تربیتی، فرهنگی و دینی برای ایجاد نوعی از بینش و فهم در گزینش‌گری رسانه‌ای توسط مخاطبان مختلف برای تحقق جامعه مطلوب، مورد ارزیابی قرار می‌دهد و انتخاب مناسب را به مصرف‌کنندگان رسانه‌ای ارائه می‌دهد.»</p>
      <p>در بخش دیگری از این خلاصه آمده است:</p>
      <p>«سواد رسانه‌ای می‌تواند به افراد جامعه کمک کند تا:<br/>*پیام‌های رسانه‌ای خود رت طراحی، ایجاد و توزیع کنند.<br/>*چگونگی ایجاد پیام‌های رسانه‌ای را درک کنند.<br/>*آنچه که رسانه‌ها می‌خواهند ما را به باور آن برسانند را تشخیص بدهند.<br/>*تعصبات اطلاعات غلط و دروغ‌های رسانه‌ای را تشخیص بدهند.<br/>*قسمتی از داستان که کتمان می‌شود را کشف کنند.<br/>*پیام‌های رسانه‌ای را بر اساس تجربیات خود، باورها و ارزش‌هایشان ارزیابی کنند.»</p>
      <p>کتاب «درآمدی بر سواد رسانه‌ای، هنرهای تعاملی و مخاطب‌شناسی» به قلم «فاطمه امیری» و به همت دپارتمان رسانه انتشارات پشتیبان تهیه و تدوین شده و روانه بازار کتاب شده است. </p>
    </article>
  </body>
</html>