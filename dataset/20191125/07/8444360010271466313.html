<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/thessaloniki-ptoseis-dentron-sto-kentro-tis-polis-kleista-sxoleia-sti-xalkidiki-video/2922619/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T07:15:10+00:00"/>
    <meta property="og:title" content="Θεσσαλονίκη: Πτώσεις δέντρων στο κέντρο της πόλης – Κλειστά σχολεία στη Χαλκιδική – video"/>
    <meta property="og:description" content="Προβλήματα σε Θεσσαλονίκη, Χαλκιδική και Πιερία από την κακοκαιρία. Οι πρώτες εικόνες από το χτύπημα των έντονων καιρικών φαινομένων..."/>
  </head>
  <body>
    <article>
      <h1>Θεσσαλονίκη: Πτώσεις δέντρων στο κέντρο της πόλης – Κλειστά σχολεία στη Χαλκιδική – video</h1>
      <h2>Προβλήματα σε Θεσσαλονίκη, Χαλκιδική και Πιερία από την κακοκαιρία. Οι πρώτες εικόνες από το χτύπημα των έντονων καιρικών φαινομένων...</h2>
      <address><time datetime="2019-11-25T07:15:10+00:00">25 Nov 2019, 07:15</time> by <a rel="author">Newsit Newsroom</a></address>
      <p>Πτώσεις δένδρων προκάλεσαν οι ισχυροί άνεμοι που έπνεαν τη νύχτα στη Θεσσαλονίκη. Η Πυροσβεστική Υπηρεσία κλήθηκε σε επτά περιπτώσεις για κοπές και απομακρύνσεις κλαδιών και κορμών δένδρων από το οδόστρωμα, οι περισσότερες απ’ αυτές στο κέντρο της Θεσσαλονίκης, αλλά και κάποιες σε Καλαμαριά και Κορδελιό.</p>
      <p>Δεν αναφέρθηκε κάποιος τραυματισμός, αλλά σε δύο από τις περιπτώσεις κατά τις οποίες επενέβησαν οι πυροσβέστες καταγράφηκαν υλικές ζημιές σε σταθμευμένα αυτοκίνητα.</p>
      <p>Οι δυνατές ριπές ανέμου -που συνεχίζουν μέχρι και τις πρωινές ώρες- μετακίνησαν κάδους απορριμμάτων, σκουπίδια κι άλλα αντικείμενα στους δρόμους και γι’ αυτό το λόγο η Τροχαία συνιστά την προσοχή στους οδηγούς οχημάτων.</p>
      <figure>
        <iframe src="https://www.youtube.com/embed/GW98x6_tzno" width="640" height="360" data-service="Youtube" scrolling="no"/>
      </figure>
      <p>Στο μεταξύ, κλειστά θα παραμείνουν σήμερα τα σχολεία στην Πιερία, όπου τις τελευταίες ώρες το κύμα κακοκαιρίας που πλήττει τη χώρα, προκάλεσε πλημμυρικά φαινόμενα.</p>
      <p>Κλειστά θα μείνουν σήμερα σχολεία, παιδικοί σταθμοί και ΚΔΑΠ στον δήμο Αριστοτέλη Χαλκιδικής, μετά τα προβλήματα κακοκαιρίας των προηγούμενων 24ωρων. Πάντως, στον νόμο Χαλκιδικής δεν αναφέρθηκαν μέχρι στιγμής προβλήματα από το νέο κύμα κακοκαιρίας.</p>
      <figure>
        <iframe src="https://www.youtube.com/embed/GW98x6_tzno" width="640" height="360" data-service="Youtube" scrolling="no"/>
      </figure>
      <p>Πληροφορίες: <a href="http://www.thestival.gr/society/police/item/490390-ptoseis-dentron-kai-zimies-se-ix-sti-thessaloniki">thestival.gr</a>, <a href="https://www.voria.gr/article/thessaloniki-zimies-se-ich-apo-ptosi-antikimenon---kopes-epta-dentron">voria.gr</a></p>
    </article>
  </body>
</html>