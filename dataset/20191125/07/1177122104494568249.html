<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-porcul-mistre-de-la-antidrog-cum-a-facut-o-captura-fabuloasa-de-cocaina-148871.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T07:44:00+00:00"/>
    <meta property="og:title" content="Porcul mistreț de la antidrog: cum a făcut o captură fabuloasă de cocaină"/>
    <meta property="og:description" content="De-a lungul anilor, animalele au fost deseori folosite în diverse investigații pentru prinderea de răufăcători. De cele mai multe ori, este însă vorba de ajutorul unor câini antrenați, nu de porci mistreți. Animalele sălbatice sunt destul de terifiante. Ele distrug ferme, atacă animele domestice și, în mod general, fac foarte mult rău în momentul în care ies din sălbăticie. Se pare însă că există și excepții de la această regulă, iar un porc sălbatic le-a făcut o favoare foarte mare unor polițiști din Toscana, Italia. Porcul a facilitat prinderea unor traficanți de droguri periculoși din acea regiune."/>
  </head>
  <body>
    <article>
      <h1>Porcul mistreț de la antidrog: cum a făcut o captură fabuloasă de cocaină</h1>
      <address>
        <time datetime="2019-11-25T07:44:00+00:00">25 Nov 2019, 07:44</time>
      </address>
      <p>
        <b>De-a lungul anilor, animalele au fost deseori folosite în diverse investigații pentru prinderea de răufăcători. De cele mai multe ori, este însă vorba de ajutorul unor câini antrenați, nu de porci mistreți.<br/><br/>Animalele sălbatice sunt destul de terifiante. Ele distrug ferme, atacă animele domestice și, în mod general, fac foarte mult rău în momentul în care ies din sălbăticie. Se pare însă că există și excepții de la această regulă, iar un porc sălbatic le-a făcut o favoare foarte mare unor polițiști din Toscana, Italia. Porcul a facilitat prinderea unor traficanți de droguri periculoși din acea regiune.</b>
      </p>
      <p>Întregul set de evenimente a plecat de la faptul un porc mistreț a făcut ravagii în pădure în momentul în care descoperit un depozit de cocaină în valoare de aproximativ 22.000 de dolari. Gestul porcului ar fi fost trecut cu vederea, dacă polițiștii nu le-ar fi ascultat conversațiile traficanților de droguri, în speranța identificării unor dovezi clare care să poată fi folosite într-un proces.</p>
      <p>Într-unul dintre apelurile înregistrate, traficanții s-au plâns de faptul că depozitul lor de droguri din pădure a fost găsit de un porc mistreț. Animalul a răspândit praful pe o suprafață foarte mare și, cel mai probabil, a consumat o parte din substanța stupefiantă. Pachetul era foarte bine împachetat și rezistent la apă. Asta nu înseamnă însă că rezistă la agresivitatea unui porc mistreț cât se poate de ambițios.</p>
      <p>În zona rurală a Italiei, porcii mistreți se găsesc în numere din ce în ce mai mari, dar sunt percepuți ca fiind periculoși și distructivi. Datorită lor însă, polițiștii au reușit să prindă un lanț de traficanți de droguri, au arestat patru suspecți, un italian și trei albanezi. Toți sunt acuzați de trafic de droguri, doi au fost deja condamnați și se află la închisoare, în timp ce alți sunt sub arest la domiciliu.</p>
      <p>https://playtech.ro/</p>
    </article>
  </body>
</html>