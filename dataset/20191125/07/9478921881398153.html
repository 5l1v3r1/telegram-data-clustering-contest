<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/magda-giamoystari-stochos-moy-i-veltistopoiisi-tis-parechomenis-ygeias-sto-sismanogleio/"/>
    <meta property="og:site_name" content="ert.gr"/>
    <meta property="article:published_time" content="2019-11-25T07:44:29+00:00"/>
    <meta property="og:title" content="Μάγδα Γιαμουστάρη: «Στόχος μου η βελτιστοποίηση της παρεχόμενης υγείας στο Σισμανόγλειο»"/>
    <meta property="og:description" content="«Στόχος μου η βελτιστοποίηση της παρεχόμενης υγείας από το Δημόσιο Νοσοκομείο, με πολλή δουλειά από πλευράς μου, σε έναν τομέα που μας ενώνει όλους, χωρίς διαχωρισμούς και διακρίσεις»."/>
  </head>
  <body>
    <article>
      <h1>Μάγδα Γιαμουστάρη: «Στόχος μου η βελτιστοποίηση της παρεχόμενης υγείας στο Σισμανόγλειο»</h1>
      <address><time datetime="2019-11-25T07:44:29+00:00">25 Nov 2019, 07:44</time> by <a rel="author">Βασιλική Μαχαίρα</a></address>
      <p>«Στόχος μου η βελτιστοποίηση της παρεχόμενης υγείας από το Δημόσιο Νοσοκομείο, με πολλή δουλειά από πλευράς μου, σε έναν τομέα που μας ενώνει όλους, χωρίς διαχωρισμούς και διακρίσεις».</p>
      <p>Αυτό τόνισε μιλώντας στην ΕΡΤ Κομοτηνής, η νέα Διοικήτρια του Σισμανόγλειου Νοσοκομείου Κομοτηνής, Μάγδα Γιαμουστάρη, σύμφωνα με τα ονόματα που δόθηκαν στην δημοσιότητα την περασμένη Παρασκευή το βράδυ.<br/>Επι πλέον πρόσθεσε πως για την υλοποίηση του στόχου αυτού θα επιδιώξει την συνεργασία όλων των Βουλευτών Ροδόπης, όλων των φορέων της περιοχής.<br/>Παράλληλα η κ. Γιαμουστάρη θα προετοιμάσει και την ομαλή μετάβαση στο νέο υπερσύγχρονο Νοσοκομείο Κομοτηνής, το οποίο αναμένεται να ολοκληρωθεί σε τρία χρόνια.<br/>Ήταν μια πρώτη αναγνωριστική συνέντευξη στην ΕΡΤ Κομοτηνής της κ. Γιαμουστάρη, χρόνια στέλεχος της ΝΔ και συνδικαλίστρια, η οποία καλείται να προσφέρει σε ένα τομέα, που από πολλούς χαρακτηρίζεται ως ανδροκρατούμενος, ως τώρα. Η ίδια υπογράμμισε πως οι γυναίκες, όπως έχει αποδειχθεί, μπορούν να αποδώσουν και σε «ανδροκρατούμενους» τομείς, με πνεύμα, ευαισθησία και πλούσια δράση.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/komotini/komotini-25-11-2019-ert-eidiseis/"/>
        <a href="https://www.ert.gr/perifereiakoi-stathmoi/komotini/drasi-gia-tin-tin-pagkosmia-imera-exaleipsis-tis-vias-kata-ton-gynaikon-elas-kethi/"/>
        <a href="https://www.ert.gr/perifereiakoi-stathmoi/komotini/anakyklosi-ilektrikon-kai-ilektronikon-syskeyon-kai-ypo-vrochin/"/>
        <a href="https://www.ert.gr/perifereiakoi-stathmoi/komotini/magda-giamoystari-kai-elena-rofaela-se-sismanogleio-nosokomeio-komotinis-kai-xanthis/"/>
        <a href="https://www.ert.gr/perifereiakoi-stathmoi/komotini/komotini-amesi-paremvasi-e-stylianidi-gia-ta-themata-dikaiosynis-sto-nomo-rodopis/"/>
        <a href="https://www.ert.gr/perifereiakoi-stathmoi/komotini/komotini-tis-tetartes-pame-akadimia/"/>
      </related>
    </article>
  </body>
</html>