<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/hokejs/nhl/25112019-oilers_ar_makdeivida_metienu_uzvar_i_bull"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-25T07:29:22+00:00"/>
    <meta property="og:title" content="Girgensons: &quot;Vairākkārt biju piespēlējis, tādēļ izvēlējos uzmest pa vārtiem&quot;(8)"/>
    <meta property="og:description" content="Nacionālajā hokeja līgā (NHL) aizvadītajā naktī lielisku divu vārtu spēli aizvadīja Zemgus Girgensons, taču bez latvieša pārstāvētās komandas uzvaras norisinājās vēl divas spēles."/>
  </head>
  <body>
    <article>
      <h1>Girgensons: "Vairākkārt biju piespēlējis, tādēļ izvēlējos uzmest pa vārtiem"(8)</h1>
      <address>
        <time datetime="2019-11-25T07:29:22+00:00">25 Nov 2019, 07:29</time>
      </address>
      <p>Nacionālajā hokeja līgā (NHL) aizvadītajā naktī lielisku divu vārtu spēli aizvadīja Zemgus Girgensons, taču bez latvieša pārstāvētās komandas uzvaras norisinājās vēl divas spēles.</p>
      <p>Arizonas "Coyotes" savā laukumā uzņēma Rietumu konferences līderkomandu Edmontonas "Oilers". Līdz otrā perioda otrajai pusei "Coyotes" aizsargs Aleks Goligoskis ar piespēlēm izkārtoja savai komandai trīs vārtu guvumus, ļaujot <i>kojotiem</i> pirms noslēdzošās trešdaļas būt priekšā ar rezultātu 3:2. Taču pēdējā trešdaļā izlīdzinājumu uz spēles tablo panāca Markus Granluns, nosūtot spēli uz pagarinājumu, kur gan uzvarētājs netika izšķirts. Pēcspēles metienu sērijā Miko Koksinena vārtos neviena ripa nelidoja, savukārt vienīgo pēcspēles metienu realizēja Konors Makdeivids, nopelnot spēles pirmās zvaigznes titulu un atnesot savai vienībai panākumu ar 4:3.</p>
      <p>"Oilers" vārtos Koskinens atvairīja 27 no 30 pretinieku metieniem, bet Dārsijs Kumpers Arizinas vienības rindās savu komandu glāba 34 reizes pēc 37 pretinieku izdarītajiem metieniem. Statistiski rezultatīvākais šajā mačā bija Goligoskis ar trīs piespēlēm, kamēr pārējie mača dalībnieki netika pie vairāk kā viena punkta.</p>
      <p>Sauso uzvaru izbraukumā guva Karolīnas "Hurricanes" hokejisti, kuri ar rezultātu 2:0 svinēja panākumu Detroitā. Otrā perioda vidū rezultātu atklāja Sebastians Aho, vienīgo reizi spēlē liekot kapitulēt kopumā 34 metienus atvairījušajam Džimijam Hovardam. Otrā ripa pēc Tēvū Teravainena metiena lidoja jau tukšajos "Red Wings" vārtos. Uzvarētāju vārtos salīdzinoši mazāk darba bija Džeimsam Reimeram, kuram nācās atvairīt vien 19 metienus.</p>
      <hr/>
      <p>SpēleRez.</p>
      <hr/>
      <p>Panthers – Sabres<b>2:5</b></p>
      <hr/>
      <p>Red Wings – Hurricanes<b>0:2</b></p>
      <hr/>
      <p>Coyotes – Oilers<b>3:4 SO</b></p>
      <hr/>
    </article>
  </body>
</html>