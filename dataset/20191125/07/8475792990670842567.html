<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/jonkoping/har-ar-bast-att-bo-for-skuldsatta-och-lurade"/>
    <meta property="og:site_name" content="SVT Nyheter"/>
    <meta property="article:published_time" content="2019-11-25T07:10:35+00:00"/>
    <meta property="og:title" content="Här är bäst att bo för skuldsatta och lurade "/>
    <meta property="og:description" content="Enligt en ranking som gjorts över bästa konsumentkommunerna i landet hamnar tre från Jönköpings län i topp fem. "/>
  </head>
  <body>
    <article>
      <h1>Här är bäst att bo för skuldsatta och lurade </h1>
      <address><time datetime="2019-11-25T07:10:35+00:00">25 Nov 2019, 07:10</time> by <a rel="author">Kristin Renulf</a></address>
      <p>
        <b>Enligt en ranking som gjorts över bästa konsumentkommunerna i landet hamnar tre från Jönköpings län i topp fem. </b>
      </p>
      <p>Det är Sveriges konsumenter och Råd &amp; Rön som för första gången korar Årets Konsumentkommun. Vinnare är Härryda kommun men på andra plats hamnar Habo. Ytterligare två kommuner från länet hamnar i topp fem, nämligen Vaggeryd på fjärde plats och Nässjö på femte. </p>
      <p>Rankingen görs på samtliga 290 kommuner i landet utifrån fyra kriterier. I vilken mån de ger sina invånare konsumentvägledning respektive budget- och skuldrådgivning, hur bra kommunerna är på livsmedelskontroll samt hur lätt det är att få tag i kontanter. </p>
      <p>– Det är häpnadsväckande stora skillnader mellan hur kommunerna hanterar sina invånares konsumentproblem. Situationen är oacceptabel och det måste bli ett slut på att vissa kommuner behandlar konsumenterna så illa som de gör, säger Jan Bertoft, generalsekreterare på Sveriges Konsumenter i ett pressmeddelande.</p>
      <p>Nästan var fjärde kommun (24 procent) erbjuder inte sina invånare någon konsumentvägledning alls, enligt undersökningen.</p>
    </article>
  </body>
</html>