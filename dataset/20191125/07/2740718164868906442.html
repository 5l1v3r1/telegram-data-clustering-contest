<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/nauja-savo-kurini-pristatantis-dainininkas-mino-simet-tradicines-dainos-apie-kaledas-nebus.d9f885bf-0f55-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-25T07:36:00+00:00"/>
    <meta property="og:title" content="Naują savo kūrinį pristatantis dainininkas Mino: „Šįmet tradicinės dainos apie Kalėdas nebus“"/>
    <meta property="og:description" content="Prieš didžiąsias metų šventes dainininkas Mindaugas Mickevičius-Mino savo kūrybos gerbėjus vis pradžiugindavo nauja Kalėdine daina."/>
  </head>
  <body>
    <article>
      <h1>Naują savo kūrinį pristatantis dainininkas Mino: „Šįmet tradicinės dainos apie Kalėdas nebus“</h1>
      <address><time datetime="2019-11-25T07:36:00+00:00">25 Nov 2019, 07:36</time> by <a rel="author">Žmonės.lt</a></address>
      <p>
        <b>Prieš didžiąsias metų šventes dainininkas Mindaugas Mickevičius-Mino savo kūrybos gerbėjus vis pradžiugindavo nauja Kalėdine daina.</b>
      </p>
      <p>„Šįmet nusprendžiau pasielgti kitaip. Tiesiog labai norėjau priminti, kad ne brangios dovanos, o mūsų meilė, dėmesys artimam žmogui yra svarbiausia. Kalėdos – laikas ilgiau pabūti kartu, atsiprašyti, pasakyti tai, ko galbūt iki šiol neišdrįsai. Būtent todėl ir gimė daina „Aš tai tu“, – sakė atlikėjas.</p>
      <p>Jis įsitikinęs – Kalėdos yra širdies šventė.</p>
      <p>„Nors prieš jas parduotuvių vitrinos daug ryškesnės, o kvapai užėjus – malonesni, nors muzika linksmiau skamba ir pyragai gardžiau kvepia, stengiuosi nepamiršti tikrosios metų pabaigos prasmės bei dvasios“, – sakė Mino. <br/>Dainininkas neabejojo, pasaulyje yra ne vienas ir net ne šimtai žmonių, kurie šventėse jaučiasi lyg nekviesti svečiai net ir tuomet, kai laiką leidžia su artimaisiais.</p>
      <p>„Matyt, net ir susėdus už ilgo stalo bendrystę ne visada pavyksta surasti. Tad, nauja mano daina turėtų padėti pajusti, jog iš tiesų nesame vieni, jog kažkas mus myli ir patikina – juk „aš – tai tu“, – kalbėjo Mino.</p>
      <figure>
        <iframe src="https://www.youtube.com/embed/x84cRfFrEbM" width="1252" height="704" data-service="Youtube" scrolling="no"/>
      </figure>
    </article>
  </body>
</html>