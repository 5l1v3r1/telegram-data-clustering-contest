<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/santa-ugyesz-szerint-meg-kerekesszekben-birosag-ele-kellene-allitani-ruskot"/>
    <meta property="og:site_name" content="Paraméter"/>
    <meta property="article:published_time" content="2019-11-25T07:50:00+00:00"/>
    <meta property="og:title" content="Šanta ügyész szerint még kerekesszékben is a bíróság elé kellene állítani Ruskót"/>
    <meta property="og:description" content="Miután Pavol Rusko egy héttel ezelőtt betegségre hivatkozva nem jelent meg a bíróság előtt a markízás váltóhamisítási perben Ján Šanta először azt követelte, helyezzék vizsgálati fogságba, most pedig az Aktuality.sk-nak elmondta, véleménye szerint még kerekesszékben is a bíróság elé kellene hozni a vádlottat."/>
  </head>
  <body>
    <article>
      <h1>Šanta ügyész szerint még kerekesszékben is a bíróság elé kellene állítani Ruskót</h1>
      <h2>Miután Pavol Rusko egy héttel ezelőtt betegségre hivatkozva nem jelent meg a bíróság előtt a markízás váltóhamisítási perben Ján Šanta először azt követelte, helyezzék vizsgálati fogságba, most pedig az Aktuality.sk-nak elmondta, véleménye szerint még kerekesszékben is a bíróság elé kellene hozni a vádlottat.</h2>
      <address>
        <time datetime="2019-11-25T07:50:00+00:00">25 Nov 2019, 07:50</time>
      </address>
      <p>Ján Šanta a Slovenská mafia című könyv bemutatóján vett részt, mely könyvet az Aktuality.sk oknyomozó újságírója, Ján Petrovič írt. Szóba kerültek aktuális ügyek is, melyek kapcsán Šanta - akit nem mellesleg esélyesnek tartanak arra, hogy a jövőben speciális vagy főügyésszé nevezzék ki - például Trnkáról azt mondta, hogy ő az abszolút legalját képviseli annak, ami az ügyészségen valaha történt. </p>
      <p>Örült annak, amikor nem választották újra főügyésszé, mivel szerinte már addig is éppen eléggé kompromittálta magát. Szavai szerint előtte akkor írta le magát, amikor 2004-ben szabadlábra helyezte Jozef Majskýt, a BMG/Horizont-ügy egyik fővádlottját. Šanta szerint ez az egyik fő oka annak, hogy Majskýt azóta sem sikerült a rácsok mögé juttatni, azóta ugyanis számos alkalommal hivatkozott egészségügyi problémákra.</p>
      <p>Emlékeztetett, hogy régen a vádlottak nem követtek el olyan szintű obstrukciókat ezen a téren, mint ma. Emlékeztetett egy esetre 1993-ból, amikor a fia tolta be a szélütést elszenvedő vádlott apát tolószékben a bíróságra, és minden további nélkül börtönre ítélték.</p>
      <p>Éppen ezért nem hisz Pavol Ruskónak sem, amikor azt állítja, nyaki gerincével vannak problémák, szerinte</p>
      <p>"Ma viszont valakit megkarmolnak az orrán és már egészségügyi problémái vannak. A jogi képviselőjének kellene betolnia akár kerekesszékben is a védencét" - mondta.</p>
      <p>(<a href="https://www.aktuality.sk/clanok/743394/prokurator-santa-trnka-je-absolutne-dno/">Aktuality.sk</a>)</p>
    </article>
  </body>
</html>