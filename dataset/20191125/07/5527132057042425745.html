<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070948/huawei-nova-5t-pro-specyfikacja/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-25T07:00:50+00:00"/>
    <meta property="og:title" content="Huawei Nova 5T Pro nadchodzi. To będzie kolejny dobry średniak"/>
    <meta property="og:description" content="Zaprezentowany w sierpniu Huawei nova 5T najprawdopodobniej jeszcze w tym roku doczeka się swojego mocniejszego wariantu – Huawei nova 5T Pro. Model ten został dostrzeżony na stronie Android Enterprise."/>
  </head>
  <body>
    <article>
      <h1>Huawei Nova 5T Pro nadchodzi. To będzie kolejny dobry średniak</h1>
      <address><time datetime="2019-11-25T07:00:50+00:00">25 Nov 2019, 07:00</time> by <a rel="author" href="https://www.gsmmaniak.pl/author/gajkowski/" target="_blank">Paweł Gajkowski</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/05/3090990e-ec88-409c-932f-e18ecd2311ba-e1558455431572-1024x654.jpg"/>
        <figcaption>fot. Honor</figcaption>
      </figure>
      <p>Zaprezentowany w sierpniu Huawei nova 5T najprawdopodobniej jeszcze w tym roku doczeka się swojego mocniejszego wariantu – Huawei nova 5T Pro. Model ten został dostrzeżony na stronie Android Enterprise.</p>
      <p>Cieszy fakt, że Huawei pomimo swoich problemów nadal jest bardzo aktywny i co chwilę wprowadza do oferty nowy smartfon. Tym razem docierają do nas informacje na temat Huawei nova 5T Pro, który będzie udoskonalonym wariantem <a href="https://www.gsmmaniak.pl/1054934/huawei-nova-5t-cena-w-polsce-honor-20/">Huawei nova 5T</a>. Ten drugi jest w Polsce dostępny od niedawna, aczkolwiek debiutował w okresie wakacyjnym.</p>
      <h3>Czego można się spodziewać po nadchodzącym nova 5T Pro?</h3>
      <p>W sumie niczego nowego, czego byśmy od Huawei nie widzieli. Producent bowiem prawdopodobnej przemianuj jeden z istniejących już smartfonów, aczkolwiek wprowadzi do tego jeszcze jedną kluczową zmianę, o której wiemy – <b>zmniejszy wyświetlacz</b>.</p>
      <p>Mając na uwadze fakt, że nova 5T jest rebrandowanym Honorem 20, zaczęto spekulować, że <b>Huawei nova 5T Pro będzie niczym innym, jak Honorem 20 Pro</b>. I to miałoby sens, gdyby nie jeden szkopuł – wg Android Enterprise ekran smartfona ma przekątną 5.5”, a zatem znacznie mniejszą, niż ten obecny w telefonie marki Honor (6.26″). Jednak bez względu na rozmiar w ekranie obecny będzie otwór na kamerę dedykowaną Selfie.</p>
      <figure>
        <a href="https://www.gsmmaniak.pl/1070948/huawei-nova-5t-pro-specyfikacja/attachment/huawei-nova-5t-pro-2/">
          <img src="https://cdn2.techmaniak.pl/wp-content/uploads/gsmmaniak/2019/11/HUAWEI-nova-5T-Pro-medium.png"/>
        </a>
      </figure>
      <p>Strona zdradza również, że na wyposażeniu znajdzie się czytnik linii papilarnych, który umieszczony zostanie na prawym boku. Wewnątrz smartfona znajduje się 8GB pamięci RAM i 128GB lub 256GB (w zależności od wariantu) pamięci zarezerwowanej na dane i aplikacje. Z pewnością ta będzie dalej rozszerzalna poprzez wykorzystanie czytnika microSD. <b>Nie zabraknie również NFC</b>.</p>
      <h3>Na ten moment nie wiemy nic więcej</h3>
      <p>Android Enterprise nie ujawnia więcej informacji na temat Huawei nova 5T Pro, dlatego też zainteresowanym pozostaje cierpliwie czekać. Ja dodam tylko od siebie na koniec, że jeśli faktycznie będzie to rebrandowany Honor 20 Pro, to będzie miał dostęp do usług Google. Tak samo jest bowiem z <a href="https://www.gsmmaniak.pl/1067468/test-honor-9x/">Honorem 9X</a>, który jest lekko zmodyfikowanym Huawei P Smart Z.</p>
      <p>
        <a href="https://androidenterprisepartners.withgoogle.com/device/#!/ycP7uC9hdtC2tBp9a7qA">źródło</a>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1071068/huawei-sprzedaz-europa-q3-2019/"/>
        <a href="https://www.gsmmaniak.pl/1070460/droga-wymiana-ekranu-niestraszna-klientom-huawei-mate-x-sprzedaz/"/>
        <a href="https://www.gsmmaniak.pl/1069516/ekstra-zestaw-huawei-w-play/"/>
        <a href="https://www.gsmmaniak.pl/1069446/huawei-mate-x-wymiana-ekranu/"/>
      </related>
    </article>
  </body>
</html>