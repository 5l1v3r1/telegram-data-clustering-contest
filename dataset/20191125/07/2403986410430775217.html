<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/tisk_na_naftogaz_favorov_rozpoviv_pro_kontakti_iz_lyudmi_advokata_trampa_n1238843"/>
    <meta property="og:site_name" content="24 Канал"/>
    <meta property="article:published_time" content="2019-11-25T07:44:00+00:00"/>
    <meta property="og:title" content="Тиск на &quot;Нафтогаз&quot;: Фаворов розповів про контакти із людьми адвоката Трампа"/>
    <meta property="og:description" content="Соратники Руді Джуліані Лев Парнас та Ігор Фруман просували план щодо заміни керівництва &quot;Нафтогазу&quot; та усунення з посади посла США в Україні Марі Йованович."/>
  </head>
  <body>
    <article>
      <h1>Тиск на "Нафтогаз": Фаворов розповів про контакти із людьми адвоката Трампа</h1>
      <address><time datetime="2019-11-25T07:44:00+00:00">25 Nov 2019, 07:44</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Соратники Руді Джуліані Лев Парнас та Ігор Фруман просували план щодо заміни керівництва "Нафтогазу" та усунення з посади посла США в Україні Марі Йованович.</b>
      </p>
      <p>Вони при цьому хвалилися своїми зв'язками з адвокатом Трампа Руді Джуліані та адміністрацією США, про це розповів голова дивізіону "Газ" НАК "Нафтогаз України" Андрій Фаворов, пише <a href="https://www.cnn.com/2019/11/24/politics/favorov-giuliani-associates-naftogaz/index.html">CNN</a>.</p>
      <blockquote>Знайте більше:<a href="https://24tv.ua/glava_naftogazu_kobolyev_gotoviy_svidchiti_u_spravi_dzhuliani_shho_pro_tse_treba_znati_n1238614"> Глава "Нафтогазу" Коболєв готовий свідчити у справі Джуліані: що про це треба знати</a></blockquote>
      <p>Так, Фаворов зустрічався із Парнасом та Фруманом у березні 2019 року під час конференції з енергетики у Г’юстоні.</p>
      <aside>Було зрозуміло, що вони проштовхували укладення вигідної для них угоди про постачання американського газу. Вони вважали, що їхні зв’язки з Джуліані допоможуть їм досягти відповідних домовленостей,<cite>– пише видання.</cite></aside>
      <p>Фаворов зазначив, що Парнас і Фруман намагалися схилити його на свій бік задля заміни керівника "Нафтогазу", що він назвав "приголомшливою пропозицією".</p>
      <p>"Це абсолютне божевілля... Зрозуміло, я відхилив цю пропозицію відразу. Це був мій перший досвід, коли два приватні діячі обговорювали питання, яке відноситься до зовнішньої політики США", – розповів він виданню.</p>
      <p>За словами Фаворова, Парнас і Фруман "натякають на те, що в них є можливість зустрічатися і обговорювати політику України з високопосадовцями нинішньої адміністрації, а також що вони мають інші канали комунікації". Мова була, зокрема, про Джуліані.</p>
      <p>Посадовець "Нафтогазу" зазначив, що не знав, наскільки серйозно слід сприймати Парнаса і Фрумана. Однак звільнення із посади посла США в Україні Марі Йованович стало тривожним сигналом.</p>
      <aside>Досі мені важко зрозуміти, як таке можливо,<cite>– зазначив Фаворов.</cite></aside>
      <p>Він не захотів давати коментарі щодо Джуліані, але сказав, що ніколи не зустрічався й нічого не обговорював з ним.</p>
      <blockquote>Читайте також: <a href="https://24tv.ua/ssha_proponuvali_naftogazu_svogo_radnika_zmi_znayshli_slid_yanukovicha_ta_boyka_n1218673">США пропонували "Нафтогазу" свого радника: ЗМІ знайшли слід Януковича та Бойка</a></blockquote>
      <h3>Ймовірний<a href="https://24tv.ua/osobi_povyazani_z_trampom_ta_dzhuliani_namagalisya_zminiti_kerivnitstvo_naftogazu_n1215609"> тиск на "Нафтогаз"</a>: що треба знати</h3>
      <ul>
        <li>Група бізнесменів з оточення президента США Дональда Трампа та його адвоката Руді Джуліані, намагалися змінити керівництво української газову компанію "Нафтогаз".</li>
        <li>Бізнесменами з оточення Трампа та Джуліані були два уродженці СРСР <b>Лев Парнас</b> та <b>Ігор Фруман, </b>а також нафтовий магнат зі штату Флорида Гаррі Саджіант III.</li>
        <li>Вони просували зв'язок з Джуліані та Трампом, намагаючись змінити вище керівництво великої державної газової компанії України. План полягав у тому, щоб скерувати вигідні контракти компаніям контрольованим союзниками Трампа.</li>
        <li>Згідно з планом бізнесменів, гендиректора "Нафтогазу" Андрія Коболєва повинен був замінити інший топменеджер компанії Андрієм Фаворов. Однак план був зірваний програшем колишнього президента України Петра Порошенка на виборах 2019 року Володимиру Зеленському.</li>
        <li>Після цього міністр енергетики США Рік Перрі спробував змінити команду топменеджерів "Нафтогазу"</li>
      </ul>
      <p> </p>
    </article>
  </body>
</html>