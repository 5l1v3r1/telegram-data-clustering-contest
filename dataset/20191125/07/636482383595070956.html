<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cum-a-reactionat-mama-lui-klaus-iohannis-dupa-ce-fiul-ei-a-castigat-alegerile-prezidentiale-20098788"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T07:29:48+00:00"/>
    <meta property="og:title" content="Cum a reacționat mama lui Klaus Iohannis după ce fiul ei a câștigat alegerile prezidențiale"/>
    <meta property="og:description" content="Klaus Iohannis a câștigat încă un mandat de cinci ani ca Președinte al României, după ce a învins-o, în turul al doilea al alegerilor prezidențiale, pe"/>
  </head>
  <body>
    <article>
      <h1>Cum a reacționat mama lui Klaus Iohannis după ce fiul ei a câștigat alegerile prezidențiale</h1>
      <address><time datetime="2019-11-25T07:29:48+00:00">25 Nov 2019, 07:29</time> by <a rel="author">Alexandru C.</a></address>
      <p>
        <b>Klaus Iohannis a câștigat încă un mandat de cinci ani ca Președinte al României, după ce a învins-o, în turul al doilea al alegerilor prezidențiale, pe Viorica Dăncilă, candidatul PSD. Klaus Iohannis a declarat că a avut ”ceva emoție” înaintea publicării rezultatelor, iar Viorica Dăncilă a transmis că îl va suna pe Iohannis pentru a-l felicita.</b>
      </p>
      <p>Bineînțeles, ziua decisivă a alegerilor prezidențiale 2019 a fost una extrem de importantă și pentru Susanne Iohannis, mama președintelui. Nu a dorit să comenteze pe tema luptei politice pe care Klaus Iohannis a dus-o cu Viorica Dăncilă, spunând doar că urmărește știrile și dorește ”numai bine tuturor”.</p>
      <p><b><i>„Vă mulțumesc că m-ați sunat, acum mă uit și eu la știri. N-aș vrea însă să fac nici o declarație, vă doresc numai bine și numai bine tuturor pentru viitor”</i>,</b> a spus mama lui Klaus Iohannis, Susanne Iohannis, potrivit <a href="https://www.wowbiz.ro/singurele-declaratii-ale-mamei-lui-klaus-iohannis-dupa-victoria-la-alegerile-prezidentiale-impotriva-vioricai-dancila-wowbiz-ro-a-stat-de-vorba-cu-suzanne-iohannis-20052825">wowbiz.ro.</a></p>
      <h3>Klaus Iohannis: ”Am votat pentru o Românie modernă”</h3>
      <p>Candidatul PNL la alegerile prezidențiale, Klaus Iohannis, a declarat – duminică – că a votat pentru o Românie modernă, pentru o Românie europeană, pentru o Românie normală. <i><b>”Azi e ziua campionilor cu ștampila «votat» în mână”</b></i>, a spus el.</p>
      <p><b><i>”O zi foarte, foarte importantă. Eu am votat pentru o Românie modernă, pentru o Românie europeană, pentru o Românie normală. Vă invit pe toți, dragi români, să veniți la vot. Azi e o zi foarte importantă – votăm pentru viitorul României, pentru direcția în care va merge România mai departe. Azi e ziua campionilor cu ștampila «votat» în mână. Dragi români, fiți toți campioni azi”, </i></b>a declarat Klaus Iohannis după ce a votat.</p>
      <p>Klaus Iohannis a mai spus că are emoții, dar și așteptări. <b><i>”Sigur că am emoții și am așteptări. Am așteptarea să vină foarte mulți români la vot și evident, cu ceva emoție, așteptăm rezultatul”</i></b>, a mai spus Iohannis.</p>
    </article>
  </body>
</html>