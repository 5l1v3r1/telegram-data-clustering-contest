<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/sariyerli-vatandaslar-mahallelerine-inen-yaban-domuzlarini-besliyor-41381741"/>
    <meta property="og:site_name" content="Hürriyet"/>
    <meta property="article:published_time" content="2019-11-25T07:35:00+00:00"/>
    <meta property="og:title" content="Son dakika haberler: Sarıyerli vatandaşlar, mahallelerine inen yaban domuzlarını besliyor"/>
    <meta property="og:description" content="Sarıyer'de vatandaşlar, aç kalarak yol kenarına gelen yaban domuzlarını evlerinden getirdikleri yiyeceklerle besliyor."/>
  </head>
  <body>
    <article>
      <h1>Son dakika haberler: Sarıyerli vatandaşlar, mahallelerine inen yaban domuzlarını besliyor</h1>
      <h2>Sarıyer'de vatandaşlar, aç kalarak yol kenarına gelen yaban domuzlarını evlerinden getirdikleri yiyeceklerle besliyor.</h2>
      <address><time datetime="2019-11-25T07:35:00+00:00">25 Nov 2019, 07:35</time> by <a rel="author">AA</a></address>
      <p>Mareşal Fevzi Çakmak Caddesi'ndeki bir bölgeye her gün akşam saatlerinde gelen bir <a href="http://www.hurriyet.com.tr/haberleri/yaban-domuzu">yaban domuzu</a> sürüsü, burada yiyecek bulmaya çalışıyor.</p>
      <p>Yoldan geçen sürücülerle bu bölgede oturan mahalle sakinleri, getirdikleri yiyecekleri aç kalan domuzlara vererek onları besliyor.</p>
      <p>Buradan geçen sürücüler de araçlarından inerek cep telefonlarıyla yaban domuzlarının fotoğrafını çekiyor.</p>
      <p>Mahalle sakinlerinden Mustafa Atik, vatandaşların her akşam bu bölgeye gelen yaban domuzlarına ekmek ve meyve verdiğini söyledi.</p>
      <p>Yaban domuzlarının seslerini akşam geç saatlere kadar duyduklarını dile getiren Atik, "Bunlar, vatandaşlar için küçük bir eğlence oldu. Doğayla iç içe bir yaşam sürüyoruz." diye konuştu.</p>
      <figure>
        <img src="https://i4.hurimg.com/i/hurriyet/75/678x381/5ddb844bc9de3d0bd872f07e"/>
      </figure>
    </article>
  </body>
</html>