<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/hyderabad-news/22-year-old-son-leaving-home-after-argument-with-father-1-1-10610541.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T07:00:00+00:00"/>
    <meta property="og:title" content="తండ్రి మందలించాడని ఇంట్లో నుంచి వెళ్లిన కుమారుడు.."/>
    <meta property="og:description" content="జవహర్‌నగర్: పనికి వెళ్లమని తండ్రి మందలించడంతో ఓ కుమారుడు ఇంటి నుంచి వెళ్లిపోయిన ఘటన జవహర్‌నగర్ పోలీస్‌స్టేషన్ పరిధిలో చోటుచేసుకుంది. సీఐ భిక్షపతిరావు తెలిపిన వి"/>
  </head>
  <body>
    <article>
      <h1>తండ్రి మందలించాడని ఇంట్లో నుంచి వెళ్లిన కుమారుడు..</h1>
      <address>
        <time datetime="2019-11-25T07:00:00+00:00">25 Nov 2019, 07:00</time>
      </address>
      <p>జవహర్‌నగర్: పనికి వెళ్లమని తండ్రి మందలించడంతో ఓ కుమారుడు ఇంటి నుంచి వెళ్లిపోయిన ఘటన జవహర్‌నగర్ పోలీస్‌స్టేషన్ పరిధిలో చోటుచేసుకుంది. సీఐ భిక్షపతిరావు తెలిపిన వివరాల ప్రకారం.. పుక్ రాజ్ ఉమావత్‌ భార్య, కొడుకు, కుమార్తెతో కలిసి జవహర్‌నగర్‌లోని విఘ్నేశ్వర కాలనీలో నివాసముంటున్నాడు. కుమారుడు ఓ ప్రైవేటు కంపెనీలో సేల్స్‌మెన్‌గా పని చేస్తున్నాడు. ఈనెల 23న కుమారుడు సవర్‌లాల్ (22)ను ఉదయం 10గంటల వరకు నిద్రపోతే ఎట్లా.. పనికి వెళ్లాలి కదా? అని తండ్రి మందలించాడు. ఇంటి నుంచి బయటికి వెళ్లిన సవర్‌లాల్ రాత్రి వరకు తిరిగి రాలేదు. దీంతో తీవ్ర ఆందోళనకు గురైన కుటుంబసభ్యులు బంధువులు, తెలిసిన వారి ఇండ్లల్లో వెతికినప్పటికీ ఆచూకీ లభించలేదు. దీంతో ఆదివారం జవహర్‌నగర్ పోలీస్‌స్టేషన్‌లో ఫిర్యాదు చేశారు. కేసు నమోదు చేసిన పోలీసులు దర్యాప్తు చేస్తున్నారు.</p>
    </article>
  </body>
</html>