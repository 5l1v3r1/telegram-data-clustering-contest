<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/pravda-o-soukromi-vladimira-ruzicky-zmenila-jsem-ho-rika-jeho-krasna-manzelka"/>
    <meta property="og:site_name" content="eXtra.cz"/>
    <meta property="article:published_time" content="2019-11-25T07:00:00+00:00"/>
    <meta property="og:title" content="Pravda o soukromí Vladimíra Růžičky: Změnila jsem ho, říká jeho krásná manželka"/>
    <meta property="og:description" content="Marie Růžičková (31), manželka hokejové legendy Vladimíra Růžičky (56), zažívá krásné období. Její manžel opět trénuje extraligový tým a společně zažívají rodinnou idylku. Pohledná Marie poskytla redaktorovi eXtra.cz exkluzivní rozhovor, ve kterém promluvila nejen o svém manželovi, soukromí, ale i o nadcházejících vánočních svátcích."/>
  </head>
  <body>
    <article>
      <h6 class="kicker">EXKLUZIVNĚ</h6>
      <h1>Pravda o soukromí Vladimíra Růžičky: Změnila jsem ho, říká jeho krásná manželka</h1>
      <address><time datetime="2019-11-25T07:00:00+00:00">25 Nov 2019, 07:00</time> by <a rel="author">Rudolf Šindelář</a></address>
      <slideshow>
        <figure>
          <img src="https://www.extra.cz/images/thumbs/72/ef/72efd53-151847-16819247-1103835476405861-528691-0d0000000-0d0720000-1d0000000-0d8213333-sector_2560x0-shrink.jpg"/>
          <figcaption>Jsou do sebe hodně zamilovaní.</figcaption>
        </figure>
        <figure>
          <img src="https://www.extra.cz/images/thumbs/e7/ed/e7edc67-205547-3-2560x0-shrink.png"/>
          <figcaption>Vladimír svoji ženu miluje.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/24/4e/244e300-205548-2-2560x0-shrink.png"/>
          <figcaption>Vladimír Růžička a Marie Růžičková jsou pořád zamilovaní.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/38/d4/38d499a-205549-4-2560x0-shrink.png"/>
          <figcaption>Marie Růžičková je šťastná na večeři.<cite>Facebook</cite></figcaption>
        </figure>
        <figcaption>
          <a href="https://www.extra.cz/pravda-o-soukromi-vladimira-ruzicky-zmenila-jsem-ho-rika-jeho-krasna-manzelka/galerie/4">+ Dalších 8 fotografií</a>
        </figcaption>
      </slideshow>
      <p>
        <b>Marie Růžičková (31), manželka hokejové legendy Vladimíra Růžičky (56), zažívá krásné období. Její manžel opět trénuje extraligový tým a společně zažívají rodinnou idylku. Pohledná Marie poskytla redaktorovi eXtra.cz exkluzivní rozhovor, ve kterém promluvila nejen o svém manželovi, soukromí, ale i o nadcházejících vánočních svátcích.</b>
      </p>
      <p>
        <b>Být manželkou hokejové legendy není v některých věcech jednoduché… Ale zajímá mě, patříte k ženám, které rády vaří? A jaké má Vladimír nejoblíbenější z vašich receptů?</b>
      </p>
      <p>Strašně ráda vařím a peču. I když si někteří lidé mohou myslet, že to neumím, tak se mýlí. Strašně ráda vařím, hodně využívám receptů babičky. A manžel je úžasný strávník, z mých receptů má nejvíc v oblibě guláš, segedín, játrovou omáčku, zkrátka českou klasiku. A miluje polévky. Navíc u plotny jsem téměř pořád kvůli naší dceři, která má také ráda polévky.</p>
      <p>
        <b>A platí u vás v rodině, že chlap je lepší kuchař než žena? Jinými slovy, vaří i manžel?</b>
      </p>
      <p>Říkal mi, že nikdy nevařil a že to neumí, ale paradoxně jak byl teď půl roku doma, tak začal i vařit. <i>(směje se)</i></p>
      <p>
        <b>Co zvládá tedy v kuchyni?</b>
      </p>
      <p>My máme rádi mořské plody a podobná jídla. Takže vaří takovou kuchyni. A musím říct, na to, že krevety či mušle dělal poprvé, tak se mu to povedlo. Když to tedy shrnu, manžel vaří spíš středomořskou kuchyni a já jsem na tu tradiční.</p>
      <p>
        <b>Když se bavíme o vašem manželovi, hodně lidí ho zná jako nekompromisního trenéra. Ale jaký je vlastně chlap doma? Je třeba romantik?</b>
      </p>
      <p>Je velký srdcař, takže přijede domů z práce a je rád, že je s námi. Růže mi nosí, protože ví, že je mám ráda. Je jiný, než na lidi působí. Je to hrozně hodný člověk a často mi říká, že díky mně pookřál. Nemyslím si, že je úplný romantik, ale umí vytvořit krásné chvíle, kdy se já jako žena rozplývám.</p>
      <related>
        <a href="https://www.extra.cz/vladimir-ruzicka-a-jeho-krasna-marie-otevrene-bude-druhe-miminko"/>
      </related>
      <p>
        <b>Přemýšlela jste třeba, že byste se odstěhovala z Chomutova kvůli manželovým pracovním závazkům v jiném městě?</b>
      </p>
      <p>To určitě ne, v Chomutově máme zázemí.</p>
      <p>
        <b>Blíží se Vánoce. Kolik budete investovat do dárků pro nejbližší?</b>
      </p>
      <p>Pro nás ceny nejsou vůbec podstatné, o tom to totiž není. Pro mě osobně je důležité potěšit a třeba překvapit… Nejvíc stejně jako manžel budu investovat do dcery.</p>
      <p>
        <b>Jaký nejcennější – nejkrásnější dárek jste od manžela dostala?</b>
      </p>
      <p>Dostala jsem dva. Ten nejkrásnější a nejúžasnější byl, že se nám narodila dcera, což myslím, že byl i pro manžela nejcennější dárek. A druhý? Když mě překvapil o Vánocích a požádal mě o ruku.</p>
      <p>
        <b>A jaký jste mu nejkrásnější dala vy?</b>
      </p>
      <p>Vždy se snažím mu dát dárek, který něco symbolizuje. Takže jsem mu koupila náramek, na který jsem nechala vyrýt jméno dcery a datum jejího narození. Snažím se při výběru dárků nejen o to, aby to bylo hezké, ale aby to bylo také od srdce.</p>
      <p>
        <b>Když jsme u těch dárků, blíží se Vánoce… Která z pohádek, které se budou vysílat, je pro vás nejoblíbenější?</b>
      </p>
      <p>U nás vždy jednoznačně Popelka.</p>
      <p>
        <b>Dodržujete vánoční tradice jako lití olova, krájení jablka a podobně? Jaké budou Vánoce u Růžičkových a bude se podávat klasika kapr a bramborový salát?</b>
      </p>
      <p>Všechny tradice nedodržujeme, ale jen některé. Ano, u nás na štědrovečerním stole bude tradičně kapr a salát.</p>
      <p>
        <b>Co na Vánocích máte nejraději a co nejméně?</b>
      </p>
      <p>Pohádky, atmosféru, rodinnou pohodu. To je to, co si hrozně užívám. Co mi ale vadí? Určitě takový ten stres třeba v obchodech a podobně.</p>
      <p>
        <a href="https://www.extra.cz/vladimir-ruzicka-a-jeho-krasna-marie-otevrene-bude-druhe-miminko">Co prozradila manželka hokejové legendy Vladimíra Růžičky v první části rozhovoru? To naleznete ZDE</a>
      </p>
    </article>
  </body>
</html>