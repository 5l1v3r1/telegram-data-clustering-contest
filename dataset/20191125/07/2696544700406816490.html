<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191125_facebook_arcfelismero_applikacio_alkalmazas_biometrikus_azonositas"/>
    <meta property="og:site_name" content="HVG.hu"/>
    <meta property="article:published_time" content="2019-11-25T07:33:00+00:00"/>
    <meta property="og:title" content="Arcfelismerő appot fejlesztett a Facebook a saját dolgozóinak"/>
    <meta property="og:description" content="A jelek szerint a Facebooknak nem most jutott először eszébe, hogy arcfelismerő technológiát fejlesszen."/>
  </head>
  <body>
    <article>
      <h1>Arcfelismerő appot fejlesztett a Facebook a saját dolgozóinak</h1>
      <address><time datetime="2019-11-25T07:33:00+00:00">25 Nov 2019, 07:33</time> by <a rel="author">hvg.hu</a></address>
      <p>
        <b>A jelek szerint a Facebooknak nem most jutott először eszébe, hogy arcfelismerő technológiát fejlesszen.</b>
      </p>
      <p>November elején egy elcsípett kódrészletből derült ki, hogy a Facebook milyen új funkciót tesztel. A jelek szerint a közösségi oldal abban gondolkodik, hogy <a href="https://hvg.hu/tudomany/20191105_facebook_arcfelismeres_jane_manchun_wong">a felhasználókat szükség esetén az arcuk alapján is azonosítsa, mindezt pedig egy szelfivideón keresztül tennék meg</a>.</p>
      <p>A <i><a href="https://www.businessinsider.com/facebook-built-internal-facial-recognition-camera-app-2019-11">Business Insider</a></i> most arról ír, hogy a biometrikus azonosítás ezen formájának használata nem most jutott először Zuckerbergék eszébe. A lap úgy tudja, a közösségi oldal 2015 és 2016 között már kifejlesztett egy olyan okostelefonos alkalmazást, amivel a Facebook a dolgozóit, valamint azok barátait tudja arcfelismeréssel azonosítani. Ehhez nem kellett mást tenni, mint az illetőre "irányítani" az okostelefon kameráját, eredményként pedig az illető neve és profilképe kapható jött elő. (Így valószínűleg elkerülhetők azok a kellemetlen helyzetek, amikor az ember nem ismeri fel a saját kollégáját.)</p>
      <p>A beszámoló szerint az app segítségével bárki azonosíthatóvá vált, akinek van Facebook-profilja, a cég szerint azonban ez nem igaz. A <i><a href="https://www.cnet.com/news/facebook-built-a-facial-recognition-app-for-employees/">CNET</a></i>-nek a Facebook szóvivője úgy nyilatkozott, az alkalmazás csak azokat a dolgozókat és ismerőseiket tudta felismerni, akiknél engedélyezve van az arcfelismerő funkció. Az appot egyébként a technológia tanulmányozására szánták.</p>
      <p>Az alkalmazást azóta már megszüntették, és valószínűleg nem is lesz belőle "konzumer termék".</p>
    </article>
  </body>
</html>