<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/inozemets-namagavsya-vyvezty-z-ukrayiny-do-yevropy-dyzelnyj-dvygun-dlya-bronetehniky.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T07:45:37+00:00"/>
    <meta property="og:title" content="Іноземець намагався вивезти з України до Європи дизельний двигун для бронетехніки"/>
    <meta property="og:description" content="Іноземець намагався вивезти з України до Європи дизельний двигун для бронетехніки"/>
  </head>
  <body>
    <article>
      <h1>Іноземець намагався вивезти з України до Європи дизельний двигун для бронетехніки</h1>
      <h2>Вирішується питання щодо здійснення затриманому повідомлення про підозру у скоєнні кримінальних правопорушень</h2>
      <address>
        <time datetime="2019-11-25T07:45:37+00:00">25 Nov 2019, 07:45</time>
      </address>
      <figure>
        <img src="https://1news.com.ua/wp-content/uploads/2019/11/3-16.jpg"/>
      </figure>
      <p>Контррозвідники Служби безпеки України блокували протиправну діяльність громадянина однієї з країн ЄС, який намагався незаконно перемістити через державний кордон до Європи товари військового призначення для бронетанкової техніки.</p>
      <p>Про це повідомляє 1NEWS.</p>
      <p>У пункті пропуску “Шегині” Львівської митниці оперативники СБ України виявили в автомобілі під керуванням іноземця дизельний двигун, який використовується для комплектування бойових бронемашин. Орієнтовна вартість обладнання, що вивозилось з приховуванням від митного контролю та без відповідних дозвільних документів, становить майже 400 тисяч гривень.</p>
      <p>Зазначається, що розпочато кримінальне провадження за фактом вчинення іноземцем злочинів, передбачених ч. 2 ст. 28 (вчинення злочину групою осіб, групою осіб за попередньою змовою, організованою групою або злочинною організацією), ч. 1 ст. 333 (порушення порядку здійснення міжнародних передач товарів, що підлягають державному експортному контролю), ч. 3 і 4 ст. 358 (підроблення документів, печаток, штампів та бланків, їх збут, використання підроблених документів) Кримінального кодексу України.</p>
      <p>Джерело: <a href="https://www.ssu.gov.ua/ua/news/1/category/21/view/6748#.bndPw9y9.dpbs">пресцентр СБУ</a></p>
    </article>
  </body>
</html>