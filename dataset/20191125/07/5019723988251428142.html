<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/entertainment/2019/11/25/manu-asokan-about-uyare-movie.html"/>
    <meta property="og:site_name" content="Manoramanews"/>
    <meta property="article:published_time" content="2019-11-25T07:07:46+00:00"/>
    <meta property="og:title" content="'പാർവതിയോ നായിക? നീ തീർന്നെടാ',അനുഭവം വെളിപ്പെടുത്തി സംവിധായകൻ"/>
    <meta property="og:description" content="മലയാളത്തിന്റെ ബോൾഡ് ആന്റ് ബ്യൂട്ടിഫുൾ നായികയാണ് പാർവതി. ഉയരെ സിനിമയിൽ പാർവതിയെ നായികയാക്കാൻ തീരുമാനിച്ചപ്പോൾ ഉണ്ടായ ഭീഷണികളെക്കുറിച്ച് പറയുകയാണ് സംവിധായകൻ മനു അശോകൻ. നീ തീർന്നടാ എന്നായിരുന്നു ഒരു സന്ദേശം. അങ്ങനെ തീരുകയാണെങ്കിൽ തീരട്ടെയെന്നു മറുപടിയും നൽകി. ഇന്ത്യൻ രാജ്യാന്തര ചലച്ചിത്രമേളയിൽ. Parvathi. Manu Asokan."/>
  </head>
  <body>
    <article>
      <h1>'പാർവതിയോ നായിക? നീ തീർന്നെടാ',അനുഭവം വെളിപ്പെടുത്തി സംവിധായകൻ</h1>
      <address><time datetime="2019-11-25T07:07:46+00:00">25 Nov 2019, 07:07</time> by <a rel="author">സ്വന്തം ലേഖകൻ</a></address>
      <p>മലയാളത്തിന്റെ ബോൾഡ് ആന്റ് ബ്യൂട്ടിഫുൾ നായികയാണ് പാർവതി. ഉയരെ സിനിമയിൽ പാർവതിയെ നായികയാക്കാൻ തീരുമാനിച്ചപ്പോൾ ഉണ്ടായ ഭീഷണികളെക്കുറിച്ച് പറയുകയാണ് സംവിധായകൻ മനു അശോകൻ. നീ തീർന്നടാ എന്നായിരുന്നു ഒരു സന്ദേശം. അങ്ങനെ തീരുകയാണെങ്കിൽ തീരട്ടെയെന്നു മറുപടിയും നൽകി. ഇന്ത്യൻ രാജ്യാന്തര ചലച്ചിത്രമേളയിൽ ഉയരെയുടെ പ്രദർശനത്തിനു ശേഷം മുഖാമുഖത്തിൽ പങ്കെടുക്കുകയായിരുന്നു മനു അശോകൻ. </p>
      <p>പാർവതിയല്ലാതെ മാറ്റാരെയും ആ വേഷത്തിലേക്കു സങ്കൽപിക്കാൻ കഴിയില്ലായിരുന്നുവെന്നും സംവിധായകൻ പറഞ്ഞു. മികച്ച പ്രതികരണമാണു  ഉയരെയ്ക്കു ലഭിച്ചത്.   മനു അശോകന്റെ ആദ്യ സംവിധാന സംരഭമായിരുന്നു പാര്‍വതി നായികയായ ‘ഉയരെ’. ടൊവിനോ തോമസ്, ആസിഫ് അലി, സിദ്ദിഖ് തുടങ്ങിയവരായിരുന്നു അഭിനേതാക്കള്‍.</p>
      <p>ഡോ.ബിജുവിന്റെ വെയിൽമരങ്ങൾ,നോൺ ഫീച്ചർ വിഭാഗത്തിൽ ജയരാജിന്റെ ശബ്ദിക്കുന്ന കലപ്പ,  ആനന്ദ് ജ്യോതിയുടെ ബ്രസീലിയൻ ചിത്രം ഉമ: ലൈറ്റ് ഒാഫ് ഹിമാലയ എന്നിവയും ചലച്ചിത്രമേളയിൽ പ്രദർശിപ്പിച്ചു. </p>
    </article>
  </body>
</html>