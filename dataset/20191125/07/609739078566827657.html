<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/sinavda-fark-edildi-hemen-gozaltina-alindi-41381748?utm_source=t.co&amp;utm_campaign=gundem_xmlfeed"/>
    <meta property="og:site_name" content="Hürriyet"/>
    <meta property="article:published_time" content="2019-11-25T07:43:00+00:00"/>
    <meta property="og:title" content="Sınavda fark edildi... Hemen gözaltına alındı"/>
    <meta property="og:description" content="İstanbul Kağıthane’de, sahte evrak düzenleyerek arkadaşının yerine sınava giren bir kişi, sınav gözetmenlerinin dikkati sayesinde yakalandı. Polis ekipleri tarafından gözaltına alınan şüpheli, ifadesi alınmak üzere karakola götürüldü."/>
  </head>
  <body>
    <article>
      <h1>Sınavda fark edildi... Hemen gözaltına alındı</h1>
      <address><time datetime="2019-11-25T07:43:00+00:00">25 Nov 2019, 07:43</time> by <a rel="author">İHA</a></address>
      <p>
        <b>İstanbul Kağıthane’de, sahte evrak düzenleyerek arkadaşının yerine sınava giren bir kişi, sınav gözetmenlerinin dikkati sayesinde yakalandı. Polis ekipleri tarafından gözaltına alınan şüpheli, ifadesi alınmak üzere karakola götürüldü.</b>
      </p>
      <figure>
        <video src="http://hurriyettv.cubecdn.net/2019/11/25/htv_41381770_360p.mp4"/>
      </figure>
      <p>Olay, dün saat 15.30 sıralarında Kağıthane’de bulunan Kağıthane İlçe Milli Eğitim Müdürlüğü e-Sınav Salonunda meydana geldi. İddiaya göre bir kişi, sahte evrak düzenleyerek daha önce ehliyet sınavından kalan arkadaşının yerine sınava girdi.<br/><br/>Sınava giren kişinin davranışlarından şüphelenen gözetmenler, şüphelendikleri şahsın sınav giriş belgelerini kontrol etti. <br/><br/>Yapılan kontrol sonucu evrakların sahte olduğunu belirleyen sınav gözetmenleri, durumu polis ekiplerine <a href="http://www.hurriyet.com.tr/">haber</a> verdi. <br/><br/>İhbar üzerine olay yerine gelen Kağıthane İlçe Emniyet Müdürlüğü’ne bağlı polis ekipleri, evrakta sahtecilik yapan şahsı gözaltına aldı.<br/><br/>Gözaltına alınan şahıs, ifadesi alınmak üzere Kağıthane Çağlayan Polis Karakolu’na götürüldü. Olayla ilgili başlatılan inceleme sürüyor.</p>
    </article>
  </body>
</html>