<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/856130/euro-2020-jerzy-dudek-broni-jerzego-brzeczka-widzialem-regularne-postepy"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-25T07:52:56+00:00"/>
    <meta property="og:title" content="Euro 2020. Jerzy Dudek broni Jerzego Brzęczka. &quot;Widziałem regularne postępy&quot;"/>
    <meta property="og:description" content="Pod wodzą Jerzego Brzęczka reprezentacja Polski wywalczyła pewny awans do mistrzostw Europy. Selekcjoner był jednak krytykowany za styl gry Biało-Czerwonych. W obronę wziął go Jerzy Dudek."/>
  </head>
  <body>
    <article>
      <h1>Euro 2020. Jerzy Dudek broni Jerzego Brzęczka. "Widziałem regularne postępy"</h1>
      <address><time datetime="2019-11-25T07:52:56+00:00">25 Nov 2019, 07:52</time> by <a rel="author" href="https://sportowefakty.wp.pl/autor/lukasz-witczyk" target="_blank">Łukasz Witczyk</a></address>
      <h4>Pod wodzą Jerzego Brzęczka reprezentacja Polski wywalczyła pewny awans do mistrzostw Europy. Selekcjoner był jednak krytykowany za styl gry Biało-Czerwonych. W obronę wziął go Jerzy Dudek.</h4>
      <related>
        <a href="https://sportowefakty.wp.pl/pilka-nozna/856119/pko-ekstraklasa-jagiellonia-arka-martin-pospisil-pokonal-kontuzje-i-zagral-od-po"/>
      </related>
      <p>Osiem wygranych, jeden remis i tylko jedna porażka w dziesięciu meczach - to bilans  w eliminacjach Euro 2020. To przełożyło się na 25 punktów i pewny awans do mistrzostw Europy, co było celem postawionym przez PZPN wobec . Mimo to na selekcjonera wylała się lawina krytyki. Fani i eksperci mieli za złe Brzęczkowi styl gry kadry.</p>
      <p>Nie ma co ukrywać, że ten nie porywał na kolana. Dla kadry pod wodzą Brzęczka ważniejsze były wyniki, a nie styl. W obronę selekcjonera wziął <a href="https://sportowefakty.wp.pl/pilka-nozna/jerzy-dudek">Jerzy Dudek</a>. "Oglądając reprezentację, widziałem regularne postępy i wydaje się, że w ostatnich tygodniach Jerzy Brzęczek znalazł system, który działa" - napisał były bramkarz reprezentacji Polski w felietonie dla "Przeglądu Sportowego".</p>
      <p>"W listopadowych spotkaniach kadra grała na wielkim luzie. Nie wiem, czy wpływ na to miał brak presji związanej z awansem, jednak widać było, że wreszcie cieszyła się grą. To świetny znak. Wcześniejsze triumfy często były wymęczone, za to teraz dominowaliśmy i długo wszystko mieliśmy pod kontrolą" - dodał Dudek.</p>
      <p>Były golkiper Realu Madryt zwrócił też uwagę na atmosferę wokół powołań do reprezentacji <a href="https://sportowefakty.wp.pl/pilka-nozna/jakub-blaszczykowski">Jakuba Błaszczykowskiego</a>. Kibice sugerowali, że decydowała o tym nie forma, ale względy rodzinne: Błaszczykowski to siostrzeniec Brzęczka. W październikowych i listopadowych meczach piłkarza Wisły Kraków zabrakło w kadrze ze względu na kontuzję. To pozwoliło wybić się <a href="https://sportowefakty.wp.pl/pilka-nozna/sebastian-szymanski2">Sebastianowi Szymańskiemu</a> i <a href="https://sportowefakty.wp.pl/pilka-nozna/przemyslaw-frankowski">Przemysławowi Frankowskiemu</a>.</p>
      <p>"Teraz Szymański i Przemek Frankowski pokazali, że mogą grać na najwyższym poziomie. Ciekawi mnie jak rozwinie się ta sytuacja. Kuba nie był powoływany ze względu na kontuzję i między innymi dzięki temu skupialiśmy się na sporcie, co jest zdrowe. Dziś dywagowanie, czy powinniśmy zabierać Błaszczykowskiego na ME jest absurdalne, bo nie jesteśmy w stanie przewidzieć, w jakiej formie będzie wiosną. Dopiero wtedy powinniśmy rozmawiać na temat jego przydatności dla kadry" - przekazał Dudek.</p>
      <related>
        <h4>Zobacz także:</h4>
        <a href="https://sportowefakty.wp.pl/pilka-nozna/856056/pko-ekstraklasa-slask-wisla-osma-porazka-krakowian-biala-gwiazde-pograzyl-wychow"/>
        <a href="https://sportowefakty.wp.pl/pilka-nozna/856000/premier-league-sheffield-united-manchester-united-rollercoaster-i-remis-czerwony"/>
        <a href="https://pilot.wp.pl/tv#tvp-1-hd?utm_source=sportowefakty.wp.pl&amp;utm_medium=relacja_live&amp;utm_campaign=pol_slowenia_eliminacje2020"/>
      </related>
      <p>WP SportoweFakty</p>
    </article>
  </body>
</html>