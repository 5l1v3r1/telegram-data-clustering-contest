<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/oristano-provincia/2019/11/25/cade-un-masso-sulla-provinciale-11-chiusa-la-strada-tra-ula-tirso-136-956844.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T07:09:15+00:00"/>
    <meta property="og:title" content="Cade un masso, chiusa la strada tra Ula Tirso e Ghilarza. Un muro cede a Solanas"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">provinciale 11</h6>
      <h1>Cade un masso, chiusa la strada tra Ula Tirso e Ghilarza. Un muro cede a Solanas</h1>
      <h2>I detriti di terra sono piombati sulla carreggiata, bloccandola quasi completamente</h2>
      <address><time datetime="2019-11-25T07:09:15+00:00">25 Nov 2019, 07:09</time> by <a rel="author" href="https://www.unionesarda.it/autore/elia_sanna/215566" target="_blank">Elia Sanna</a></address>
      <p>ll maltempo ha provocato uno smottamento, facendo precipitare un masso lungo la strada provinciale che collega Ula Tirso con Ghilarza.</p>
      <p>La frana è avvenuta verso le 23 a pochi chilometri dal centro abitato di Ula Tirso a ridosso della diga sul Tirso.</p>
      <p>Un enorme masso e detriti di terra sono piombati sulla strada bloccandola quasi completamente.</p>
      <p>L'allarme è stato lanciato da un automobilista in transito.</p>
      <p>Sul posto sono intervenuti i vigili del fuoco del Distaccamento di Abbasanta e i carabinieri di Ghilarza.</p>
      <p>La provinciale è stata chiusa ed è atteso questa mattina il sopralluogo dei tecnici del settore viabilità della Provincia di Oristano.</p>
      <p>"La strada è stata chiusa - conferma il sindaco di Ula Tirso Ovidio Loi - speriamo che possa essere riaperta al più presto".</p>
      <p>E in mattinata è crollato anche il muro di una vecchia casa a Solanas, frazione di Cabras, in via Finzi.</p>
      <figure>
        <img src="https://www.unionesarda.it/foto/previewfotoprogressivejpeg/2019/11/26/il_crollo_a_solanas_foto_elia_sann-514-318-871179.jpg"/>
        <figcaption>Il crollo a Solanas (foto Elia Sanna)</figcaption>
      </figure>
      <p>Nonostante le forti precipitazioni che hanno colpito anche l'Oristanese, non si registrano altri incidenti, oltre a qualche allagamento nella periferia del capoluogo.</p>
      <p>Le piogge hanno provocato solo disagi alla circolazione.</p>
    </article>
  </body>
</html>