<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/avellino-oltre-sport-giornata-internazionale-contro-le-disabilita.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-25T07:44:00+00:00"/>
    <meta property="og:title" content="Avellino oltre lo sport, giornata internazionale contro le disabilità"/>
    <meta property="og:description" content="Anche quest’anno Avellino celebra la Giornata Internazionale delle persone con disabilità, proclamata dall’Onu nel 1981 allo scopo di promuovere i diritti e il benessere dei disabili. Sarà nuovamente lo sport il tema centrale della manifestazione organizzata presso la Palestra del Liceo Colletta, in programma domenica 1 dicembre a partire dalle 17. “Avellino oltre lo sport”, giunta alla seconda edizione, sarà un momento in cui le persone disabili si integreranno con le persone cosiddette normali per condividere momenti di aggregazione, festa e condivisione. Basket, esibizioni di ginnastica artistica, poesia, musica ed un ricordo del grande Giacomo Del Mauro, renderanno la giornata importante sotto tanti aspetti. L’iniziativa nasce dalla sinergia di associazioni impegnate sul territorio, come “Euthalia”, “Movimento Italiano Disabili”, “Csv Irpinia Solidale”, con il Coni e il “Cip”, Comitato Italiano Paralimpico”, con il patrocinio di Comune e Provincia di Avellino ed il supporto di “Associazioni Sportive Sociali…"/>
  </head>
  <body>
    <article>
      <h1>Avellino oltre lo sport, giornata internazionale contro le disabilità</h1>
      <address><time datetime="2019-11-25T07:44:00+00:00">25 Nov 2019, 07:44</time> by <a rel="author">Redazione</a></address>
      <ul>
        <li><b>Quando</b> <br/>Dal 01/12/2019 al 01/12/2019</li>
      </ul>
      <p>Anche quest’anno Avellino celebra la Giornata Internazionale delle persone con disabilità, proclamata dall’Onu nel 1981 allo scopo di promuovere i diritti e il benessere dei disabili. Sarà nuovamente lo sport il tema centrale della manifestazione organizzata presso la Palestra del Liceo Colletta, in programma domenica 1 dicembre a partire dalle 17. “Avellino oltre lo sport”, giunta alla seconda edizione, sarà un momento in cui le persone disabili si integreranno con le persone cosiddette normali per condividere momenti di aggregazione, festa e condivisione. Basket, esibizioni di ginnastica artistica, poesia, musica ed un ricordo del grande Giacomo Del Mauro, renderanno la giornata importante sotto tanti aspetti. L’iniziativa nasce dalla sinergia di associazioni impegnate sul territorio, come “Euthalia”, “Movimento Italiano Disabili”, “Csv Irpinia Solidale”, con il Coni e il “Cip”, Comitato Italiano Paralimpico”, con il patrocinio di Comune e Provincia di Avellino ed il supporto di “Associazioni Sportive Sociali Italiane” e “Goccia del mare”. La manifestazione sarà presentata lunedì 25 novembre, alle 10, presso il Circolo della Stampa di Avellino, dal delegato provinciale del Coni, Giuseppe Saviano, e da Giovanni Esposito del “Movimento Italiano Disabili”.</p>
    </article>
  </body>
</html>