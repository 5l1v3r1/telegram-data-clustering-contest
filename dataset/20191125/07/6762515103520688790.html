<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/pko-ekstraklasa/slask-wroclaw/lukasz-broz-zerwal-wiezadla-krzyzowe-powazna-kontuzja-obroncy-slaska-wroclaw/rxt172b"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-25T07:31:03+00:00"/>
    <meta property="og:title" content="Poważna kontuzja Brozia. Może oznaczać nawet koniec kariery"/>
    <meta property="og:description" content="Łukasz Broź zerwał więzadła krzyżowe i tym sezonie już nie zagra - poinformowała „Gazeta Wrocławska”."/>
  </head>
  <body>
    <article>
      <h1>Poważna kontuzja Brozia. Może oznaczać nawet koniec kariery</h1>
      <address>
        <time datetime="2019-11-25T07:31:03+00:00">25 Nov 2019, 07:31</time>
      </address>
      <p>
        <b>Łukasz Broź zerwał więzadła krzyżowe i tym sezonie już nie zagra - poinformowała „Gazeta Wrocławska”.</b>
      </p>
      <p>
        <a href="https://literia.pl/krzysztof-piatek-w-drodze-na-szczyt?utm_source=content&amp;utm_campaign=%5Bcontent%5D%5Bps%5Dpiatek">„Krzysztof Piątek. W drodze na szczyt”. Opowieść o młodym chłopaku, który miał marzenia. I nie bał się ich spełnić. Zamów już dziś! &gt;&gt;</a>
      </p>
      <p>Obrońca Śląska Wrocław urazu doznał na jednym z treningów w przerwie na mecze reprezentacyjne. Podczas zajęć doznał kontuzji prawego kolana, a badania wykazały, że zerwał więzadła krzyżowe przednie oraz boczne.</p>
      <p>Kontuzja Brozia jest więc bardzo poważna i obrońcy Śląska Wrocław w tym sezonie na boisku już raczej nie zobaczymy. Istnieje także ryzyko, że były piłkarz Widzewa Łódź i Legii Warszawa będzie musiał zakończyć karierę. W grudniu skończy już bowiem 34 lata, a leczenie i rehabilitacja po takim urazie może trwać nawet rok. Nie wiadomo więc czy w wieku 35 lat byłby w stanie wrócić do odpowiedniej formy, zwłaszcza, że jego umowa ze Śląskiem wygasa w połowie 2020 roku.</p>
      <p>Łukasz Broź jest byłym piłkarzem Mamrów Giżycko, Kmity Zabierzów, Widzewa Łódź i Legii Warszawa, z której w 2018 roku trafił do Śląska Wrocław. W PKO Ekstraklasie rozegrał 249 meczów i zdobył 14 bramek, a w trwającym sezonie był czołowym piłkarzem zespołu z Dolnego Śląska. Broź jest czterokrotnym mistrzem Polski i trzykrotnym reprezentantem kraju.</p>
      <related>
        <a href="http://onet.tv/s/przegladsportowy/85-plebiscyt-ps-wilfredo-leon/4teg4l"/>
      </related>
    </article>
  </body>
</html>