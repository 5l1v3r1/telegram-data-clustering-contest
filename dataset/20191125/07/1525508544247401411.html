<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780338/%DA%A9%D8%B4%D9%81-%D8%AE%D9%88%D8%AF%D8%B1%D9%88%D9%87%D8%A7%DB%8C-%D8%B3%D8%B1%D9%82%D8%AA%DB%8C-%D8%AF%D8%B1-%D8%A7%D8%B3%D8%AA%D8%A7%D9%86-%D8%B3%D9%85%D9%86%D8%A7%D9%86-%DB%B1%DB%B2%DB%B8-%D8%AF%D8%B1%D8%B5%D8%AF-%D8%B1%D8%B4%D8%AF-%D8%AF%D8%A7%D8%B4%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T07:50:55+00:00"/>
    <meta property="og:title" content="فرمانده انتظامی استان سمنان: کشف خودروهای سرقتی در استان سمنان ۱۲۸ درصد رشد داشت"/>
    <meta property="og:description" content="سمنان - فرمانده انتظامی استان سمنان از دستگیری ۸۳ سارق خودرو طی هشت‌ماهه امسال در استان خبر داد و گفت: کشف خودروهای سرقتی ۱۲۸ درصد رشد داشت."/>
  </head>
  <body>
    <article>
      <h1>فرمانده انتظامی استان سمنان: کشف خودروهای سرقتی در استان سمنان ۱۲۸ درصد رشد داشت</h1>
      <address>
        <time datetime="2019-11-25T07:50:55+00:00">25 Nov 2019, 07:50</time>
      </address>
      <p>به گزارش <a href="https://www.mehrnews.com/">خبرنگار مهر</a>، سرهنگ عبدالله حسنی صبح دوشنبه در گفتگو با خبرنگاران به میزبانی فرماندهی انتظامی سمنان بابیان اینکه کشف خودروهای سرقتی طی هشت‌ماهه گذشته امسال به نسبت مدت مشابه سال قبل در استان ۱۲۸ درصد رشد داشته است، ابراز داشت: این اقدام در راستای طرح مبارزه با سارقان حرفه‌ای صورت گرفته است که نشان می‌دهد کارآگاهان با تحقیقات محسوس و نامحسوس خود کاملاً استان را رصد می‌کنند.</p>
      <p>وی بابیان اینکه در راستای اجرای طرح مبارزه با سارقان حرفه‌ای ۸۳ سارق در استان سمنان دستگیر شدند، افزود: خودروهای مسروقه با شناسایی پلاک و مالکان خودرو به مالباختگان تحویل داده‌شده است.</p>
      <p>فرمانده انتظامی استان سمنان بابیان اینکه طی هشت‌ماهه نخست امسال ۲۵۷ دستگاه خودروی سرقتی کشف‌شده است، ابراز داشت: از شهروندان انتظار می‌رود خودروی خود را حتماً در پارکینگ پارک کنند و در صورت نبود آن حتماً مکان‌های امن را در نظر بگیرند.</p>
      <p>حسنی بابیان اینکه بیشترین عامل سرقت از اعتیاد ناشی می‌شود، اضافه کرد: استفاده از قفل فرمان، پارک کردن در مکان روشن و تحت نظارت دوربین‌های ادارات و قفل مناسب از مواردی است که سرقت خودرو را کاهش می‌دهد و انتظار می‌رود شهروندان این موارد را رعایت کنند.</p>
    </article>
  </body>
</html>