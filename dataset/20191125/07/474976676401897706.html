<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121464/rz-podpisali-sie-pod-raportem-do-premiera-maja-klopoty.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-25T07:56:00+00:00"/>
    <meta property="og:title" content="&quot;Rz&quot;: Podpisali się pod raportem do premiera. Mają kłopoty"/>
    <meta property="og:description" content="Dyrektorzy w Ministerstwie Finansów, którzy chcieli wyjaśnić, czy ktoś z resortu donosił paliwowej mafii, mają kłopoty – pisze &quot;Rzeczpospolita&quot;."/>
  </head>
  <body>
    <article>
      <h1>"Rz": Podpisali się pod raportem do premiera. Mają kłopoty</h1>
      <address>
        <time datetime="2019-11-25T07:56:00+00:00">25 Nov 2019, 07:56</time>
      </address>
      <h4>Dyrektorzy w Ministerstwie Finansów, którzy chcieli wyjaśnić, czy ktoś z resortu donosił paliwowej mafii, mają kłopoty – pisze "Rzeczpospolita".</h4>
      <p>"Przeprosiny albo dymisja – takie ultimatum dostało od przełożonych czterech dyrektorów Ministerstwa Finansów, którzy podpisali się pod «raportem do premiera»" – informuje w poniedziałek "Rz".</p>
      <p>Według dziennika dokument zawiera informacje o podejrzeniach, że do pewnej paliwowej spółki – R., należącej do byłych i obecnych ludzi służb, wyciekały informacje o szykowanych wobec niej akcjach. Kulisy tego, skąd wzięła się sprawa rzekomego kreta na szczytach władzy, gazeta opisała w ubiegłym tygodniu.</p>
      <p>Teraz dziennik informuje, że na szereg niepokojących zdarzeń natrafił w połowie 2017 r. urzędnik operacyjny wywiadu skarbowego. To on, za zgodą przełożonych i sądu, zbierał dowody przeciw paliwowej spółce R. Kiedy zaczął wyjaśniać tę sprawę, popadł w kłopoty, m.in. trzykrotnie był kierowany na badanie wariografem do ABW i za karę przesunięto go do kontroli przesyłek na Okęciu.</p>
      <p>"Rz" ustaliła, że treść swoich ustaleń urzędnik przekazywał przełożonym w resorcie finansów. "Na ich podstawie powstał wewnętrzny raport, który miał trafić do nowego ministra finansów Tadeusza Kościńskiego, a potem do Mateusza Morawieckiego. Raport ma zawierać sugestie o «sprzyjaniu mafii VAT-owskiej i blokowaniu wymierzonych w nią działań»" – czytamy.</p>
      <p>W ocenie dziennika "sprawa powinna zaalarmować służby państwa, ale nic takiego nie zaistniało". Do dziś nie wiadomo, czy raport trafił na biurko premiera.</p>
      <footer>/ Źródło: <a href="http://www.rp.pl/">Rzeczpospolita<br/></a>/ dcy</footer>
      <figure>
        <a href="https://www.pkobp.pl/?utm_source=do_rzeczy&amp;utm_medium=stopka&amp;utm_campaign=FF&amp;utm_term=pazdziernik">
          <img src="https://dorzeczy.pl/dorzeczy/_i/ad/ad-stripe-795x230-pko-2019-02.jpg"/>
        </a>
      </figure>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/121131/afera-w-resorcie-finansow-rz-ujawnia-nowe-fakty.html"/>
      </related>
    </article>
  </body>
</html>