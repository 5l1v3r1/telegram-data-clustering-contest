<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-politics-of-maharashtra-3-ncp-mlas-found-in-gurugram-oberoi-hotel-after-a-long-drama-2867135.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T07:51:19+00:00"/>
    <meta property="og:title" content="महाराष्ट्र की सियासत: लंबे ड्रामे के बाद गुरुग्राम के होटल में मिले NCP के 3 विधायक"/>
    <meta property="og:description" content="गुरुग्राम के उद्योग विहार फेस-5 स्थित पांच सितारा होटल ओबेरॉय में रविवार की रात हाईवोल्टेज ड्रामा हुआ। राष्ट्रवादी पार्टी (एनसीपी) के तीन विधायक इस होटल की पांचवीं मंजिल पर रुके हुए थे,..."/>
  </head>
  <body>
    <article>
      <h1>महाराष्ट्र की सियासत: लंबे ड्रामे के बाद गुरुग्राम के होटल में मिले NCP के 3 विधायक</h1>
      <address><time datetime="2019-11-25T07:51:19+00:00">25 Nov 2019, 07:51</time> by <a rel="author">मुख्य संवाददाता। ,गुरुग्राम।</a></address>
      <p>गुरुग्राम के उद्योग विहार फेस-5 स्थित पांच सितारा होटल ओबेरॉय में रविवार की रात हाईवोल्टेज ड्रामा हुआ। राष्ट्रवादी पार्टी (एनसीपी) के तीन विधायक इस होटल की पांचवीं मंजिल पर रुके हुए थे,  महाराष्ट्र में जारी उठा-पठक के बीच जब एनसीपी नेताओं को विधायकों के गुरुग्राम में होने की सूचना मिली तो हरियाणा प्रदेश से ताल्लकु रखने वाली पार्टी की सोनिया दुहन अपने सहयोगी और छात्र शाखा से जुड़े धीरज शर्मा के साथ गुरुग्राम पहुंचीं और इसी होटल में कमरा बुक कराया। लंबी मशक्कत के बाद एनसीपी के छात्र नेता अपने साथ दो विधायकों को मुंबई ले जाने में सफल रहे। सोनिया दुहन का आरोप है कि इन विधायकों की सुरक्षा के लिए भाजपा के करीब 100 से अधिक कार्यकर्ता तैनात किए गए थे।</p>
      <p>
        <b>Read Also: <a href="https://www.livehindustan.com/national/story-sena-ncp-congress-stake-claim-to-form-govt-2867035.html">महाराष्ट्र में नया सियासी दांव, शिवसेना-NCP-कांग्रेस का सरकार बनाने का दावा पेश</a></b>
      </p>
      <p>इसकी जिम्मेदारी जिलाध्यक्ष भूपेन्द्र चौहान, मुख्यमंत्री मनोहर लाल के एक निजी सचिव ने संभाल रखी थी।  तो वहीं एनसीपी के पूरे आरोपों पर भाजपा ने चुप्पी साध रखी है। एक टीवी चैनल से बातचीत में कहा सोनिया दुहन ने कहा कि बीजेपी के लोगों ने इन विधायकों पर नजर रखी हुई थी। उन्‍हें जहां भी ले जाया जाता था, बीजेपी के कार्यकर्ता उनके साथ रहते थे। हम होटल के पीछे के दरवाजे से रात को 10 बजे चारों विधायकों को लेकर निकले। भाजपा के 100 से लेकर 200 लोग सादे ड्रेस में होटल में तैनात थे। इसी वजह से हम रात को पीछे के दरवाजे से निकले।' इन विधायकों को दिल्‍ली लाया गया और बाद में मुंबई पहुंचा दिया गया, हालांकि एनसीपी के इन नेताओं ने जो फोटो सोशल मीडिया पर साझा किए हैं उनमें सिर्फ दो विधायक हैं। इनमें अनिल पाटिल और दौलत दारौडा हैं।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट। </b>
      </p>
    </article>
  </body>
</html>