<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/barbat-vaslui-acuzat-violat-doua-minore-pe-una-dintre-ele-307237.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T07:39:22+00:00"/>
    <meta property="og:title" content="Un bărbat din Vaslui, acuzat că a violat două minore: Pe una dintre ele a și tâlhărit-o"/>
    <meta property="og:description" content="Un bărbat în vârstă de 29 de ani, din localitatea vasluiană Armăşoaia, a fost arestat preventiv, fiind acuzat că a violat şi tâlhărit o fată de 14 ani, în cursul anchetei apărând informaţii că, în..."/>
  </head>
  <body>
    <article>
      <h1>Un bărbat din Vaslui, acuzat că a violat două minore: Pe una dintre ele a și tâlhărit-o</h1>
      <address><time datetime="2019-11-25T07:39:22+00:00">25 Nov 2019, 07:39</time> by <a rel="author">Redacția B1.ro</a></address>
      <p>Un bărbat în vârstă de 29 de ani, din localitatea vasluiană Armăşoaia, a fost arestat preventiv, fiind acuzat că a violat şi tâlhărit o fată de 14 ani, în cursul anchetei apărând informaţii că, în urmă cu un an, bărbatul a agresat-o sexual pe cumnata sa, o fată de 13 ani, transmite <a href="https://www.agerpres.ro/justitie/2019/11/25/vaslui-barbat-acuzat-ca-a-violat-doua-fete-de-13-respectiv-14-ani--408921">Agerpres</a>.</p>
      <p>Potrivit reprezentanţilor Inspectoratului de Poliţie (IPJ) <a href="https://www.b1.ro/tag/vaslui-248894.html">Vaslui</a>, fata de 14 ani ar fi fost luată cu forţa de agresor pe data de 20 noiembrie, chiar sub privirile tatălui său, fapta fiind anunţată poliţiştilor abia pe data de 22 noiembrie.</p>
      <p>„Am fost sesizaţi pe data de 22 noiembrie cu privire la faptul că o minoră de 14 ani a fost agresată sexual de un bărbat de 29 de ani. În cursul anchetei, s-a stabilit că acesta mai agresase în trecut o minoră. Cercetările sunt continuate sub aspectul săvârşirii infracţiunilor de viol, tâlhărie şi privare de libertate în mod ilegal", a declarat, pentru AGERPRES, purtătorul de cuvânt al IPJ <a href="https://www.b1.ro/tag/vaslui-248894.html">Vaslui</a>.</p>
      <p>Şi reprezentaţii Direcţiei pentru Protecţia Copilului au demarat verificări în acest caz, deoarece minora abuzată a afirmat că nu doreşte să se mai întoarcă la domiciliu.</p>
      <p>În urmă cu câţiva ani, bărbatul a mai fost închis pentru comiterea infracţiunii de viol, după ce a agresat o femeie. </p>
    </article>
  </body>
</html>