<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/il-messaggero/una-rete-e-due-assist-il-maestro-chris-ha-toccato-leccellenza/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T07:41:07+00:00"/>
    <meta property="og:title" content="Una rete e due assist, il maestro Chris ha toccato l’eccellenza"/>
    <meta property="og:description" content="Smalling è stato capace di blindare la propria difesa con classe e autorità e di dare il la alla vittoria della Roma"/>
  </head>
  <body>
    <article>
      <h1>Una rete e due assist, il maestro Chris ha toccato l’eccellenza</h1>
      <h2>Smalling è stato capace di blindare la propria difesa con classe e autorità e di dare il la alla vittoria della Roma</h2>
      <address><time datetime="2019-11-25T07:41:07+00:00">25 Nov 2019, 07:41</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p><b>Un gol e due assist.</b> Normale, per un bravo attaccante. Oppure per un trequartista di qualità. Un po’ meno normale, invece, per chi di professione fa (e bene) il difensore centrale, scrive Mimmo Ferretti su <i>Il Messaggero.</i></p>
      <p><b>Chris Smalling</b>, però, non è un calciatore normale, e i numeri della sua carriera lo stanno a confermare. L’inglese è uno capace di tutto, in questo momento. Capace, cioè, di <b>blindare la propria difesa</b> con classe e autorità e di <b>dare il la alla vittoria della Roma.</b> Con un colpo di testa sporco ma efficace. Mica roba da poco:</p>
      <p>Ci sono stati già parecchi contatti tra la Roma e lo United e nelle prossime ore ce ne dovrebbero essere altri direttamente nella Capitale: il <b>Manchester</b> chiede parecchi soldi (si parla di 18 milioni) per un giocatore non più giovanissimo (Smalling ha appena compiuto 30 anni), ma la Roma non vuole perdere altro tempo e vuole portarsi in fretta a casa Chris a titolo definitivo.</p>
      <p>Accolto a Roma con un filo di scetticismo, che da queste parti non si nega a nessuno (è finito, è rotto, è scarso, etc etc), <b>Chris ha impiegato poco tempo per zittire i criticoni</b> in servizio permanente effettivo. Forte in difesa, micidiale quando va in area avversaria. La partita contro il Brescia, sotto questo aspetto, rasenta l’eccellenza. <b>Mancini</b> gli ha dato una bella mano e la Roma può godersi i suoi gemelli del gol/non gol. Basta poco per sorridere, o no?</p>
    </article>
  </body>
</html>