<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/sports/story-sports-minister-kiren-rijiju-says-their-aims-to-make-india-a-superpower-sports-field-2867136.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T07:45:13+00:00"/>
    <meta property="og:title" content="खेल मंत्री किरेन रिजिजू बोले, खेल के क्षेत्र में भारत को महाशक्ति बनाना लक्ष्य"/>
    <meta property="og:description" content="केन्द्रीय खेल मंत्री किरेन रिजिजू ने रविवार को मध्यप्रदेश के खेल मंत्री जीतू पटवारी के निवास पर उनसे भेंट करने के बाद कहा कि भारत को खेल क्षेत्र में महाशक्ति बनाने की दिशा में प्रयास जारी..."/>
  </head>
  <body>
    <article>
      <h1>खेल मंत्री किरेन रिजिजू बोले, खेल के क्षेत्र में भारत को महाशक्ति बनाना लक्ष्य</h1>
      <address><time datetime="2019-11-25T07:45:13+00:00">25 Nov 2019, 07:45</time> by <a rel="author">एजेंसी,नई दिल्ली</a></address>
      <p>केन्द्रीय खेल मंत्री किरेन रिजिजू ने रविवार को मध्यप्रदेश के खेल मंत्री जीतू पटवारी के निवास पर उनसे भेंट करने के बाद कहा कि भारत को खेल क्षेत्र में महाशक्ति बनाने की दिशा में प्रयास जारी है।</p>
      <p>रिजिजू ने यहां पटवारी के बिजलपुर क्षेत्र स्थित घर पर भोजन करने के बाद संवाददाताओं से कहा कि आज का भारत ओलंपिक खेलों में एक-दो पदक से संतुष्ट होने वाला भारत नहीं है। उन्होंने कहा कि केंद्र सरकार खेल क्षेत्र में सकारात्मक रूप से आगे बढ रही है। रिजिजू ने दावा करते हुए कहा कि केंद्र सरकार द्वारा खेल क्षेत्र में किये जा रहे प्रयासों का असर वर्तमान और भविष्य में होने वाली अंतरराष्ट्रीय प्रतिस्पर्धाओं में देखा जा सकेगा।</p>
      <p>इस अवसर पर रिजिजू ने पटवारी की फिटनेस की प्रशंसा करते हुये कहा कि चुस्त तंदरुस्त पटवारी बेहद सक्रिय जन सेवक है। इससे पहले रिजिजू के इंदौर आगमन पर पटवारी ने उनका स्वागत किया। पटवारी ने बताया कि खेल विकास सहित अन्य विषयों पर रिजिजू से उनकी चर्चा हुई है।</p>
      <p>
        <b>
          <a href="https://www.livehindustan.com/sports/story-asia-u-15-wrestling-championship-india-bags-28-medals-including-13-gold-2867119.html">एशिया U-15 कुश्ती चैम्पियनशिप: भारत ने 13 गोल्ड सहित 28 पदक जीते</a>
        </b>
      </p>
    </article>
  </body>
</html>