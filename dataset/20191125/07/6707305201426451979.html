<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/lorella-cuccarini-si-infuria-instagram-risponde-provocazioni/659101/"/>
    <meta property="og:site_name" content="DiLei"/>
    <meta property="article:published_time" content="2019-11-25T07:53:37+00:00"/>
    <meta property="og:title" content="Lorella Cuccarini si infuria su Instagram e risponde alle provocazioni"/>
    <meta property="og:description" content="Lorella Cuccarini si infuria su Instagram dopo le polemiche che l’hanno travolta e risponde a tono alle provocazioni."/>
  </head>
  <body>
    <article>
      <h1>Lorella Cuccarini si infuria su Instagram e risponde alle provocazioni</h1>
      <h2>Lorella Cuccarini si infuria su Instagram e risponde a tono alle provocazioni</h2>
      <address>
        <time datetime="2019-11-25T07:53:37+00:00">25 Nov 2019, 07:53</time>
      </address>
      <p><b>Lorella Cuccarini</b> si sfoga su Instagram rispondendo a tono a un utente, dopo le polemiche degli ultimi giorni. La conduttrice non sta attraversando un periodo semplice. Prima lo scontro con<b> Heather Parisi</b>, che l’ha attaccata per alcune sue dichiarazioni e stuzzicata per la chiusura di <a href="https://dilei.it/vip/video/lorella-cuccarini-flop-grand-tour-chiude-reazione-heather-parisi/629041/"><i>Grand Tour</i></a>, poi il flop a <i><b>La Vita in Diretta</b> </i>e infine i gossip su una possibile <b>cancellazione</b> della trasmissione.</p>
      <p>Le sorti del programma, secondo alcune indiscrezioni lanciate da <i>TvBlog,</i> verranno decise <b>alla fine di novembre</b> quando si riunirà il nuovo Cda della Rai e ci saranno le nomine. La Cuccarini è rimasta in silenzio sino ad oggi e non ha mai voluto commentare i pettegolezzi sul suo ritorno in tv, ma soprattutto il pericolo di una <a href="https://dilei.it/vip/lorella-cuccarini-la-vita-in-diretta-rischia-cancellazione-indiscrezione/658856/">chiusura de <i>La Vita in Diretta</i></a>.</p>
      <p><i><b>Pomeriggio Cinque</b></i> condotto da Barbara D’Urso continua a registrare ascolti alti e a battere sistematicamente la concorrenza. A criticare la conduzione della Cuccarini non solo i suoi detrattori, ma anche <a href="https://dilei.it/vip/raffaella-carra-critica-lorella-cuccarini-dice-la-sua-su-maria-de-filippi-michelle-hunziker/655195/">Raffaella Carrà</a> che ha consigliato a lei e <b>Alberto Matano</b> di metterci un po’ più di brio e meno serietà.</p>
      <p>Lorella non ha replicato e, come sempre, ha preferito mantenere<b> un profilo basso</b>, ma in queste ore, forse complice il nervosismo, ha perso la pazienza. La showgirl si è infuriata con un utente che ha fatto alcune insinuazioni su <b>Ricky Martin</b> e sul punto di vista della Cuccarini <b>riguardo la comunità gay</b>.</p>
      <p>Tutto è iniziato quando la ballerina ha pubblicato su Instagram una clip del 2002 tratta dal programma <i>Uno Di Noi</i> in cui balla sulle note di una canzone di <b>Ricky Martin.</b></p>
      <p>“Brava eh .. pensa se tu avessi saputo che era gay – <b>ha scritto un utente</b> – e che avrebbe avuto un matrimonio con uomo e dei figli e se tu l’avresti omaggiato comunque il belloccio RICKY”. La Cuccarini si è infuriata e ha immediatamente risposto al follower: “Dovresti vergognarti di quello che hai scritto e comunque potresti metterci la faccia”.</p>
      <related>
        <h4>Leggi anche</h4>
        <a href="https://dilei.it/vip/video/lorella-cuccarini-flop-grand-tour-chiude-reazione-heather-parisi/629041/"/>
        <a href="https://dilei.it/vip/lorella-cuccarini-flop-la-vita-in-diretta-commento-raffaella-carra/648657/"/>
        <a href="https://dilei.it/vip/lorella-cuccarini-si-sfoga-dopo-accuse-lancia-frecciatina-heather-parisi/632160/"/>
        <a href="https://dilei.it/vip/lorella-cuccarini-alberto-matano-difende-critiche-heather-parisi/630383/"/>
        <a href="https://dilei.it/vip/lorella-cuccarini-la-vita-in-diretta-rischia-cancellazione-indiscrezione/658856/"/>
      </related>
    </article>
  </body>
</html>