<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/half-life-oyunu-alyx-klavye-ve-mouse-ile-oynanabilecek-mi"/>
    <meta property="og:site_name" content="CNN Türk"/>
    <meta property="article:published_time" content="2019-11-25T07:08:05+00:00"/>
    <meta property="og:title" content="Half Life oyunu Alyx klavye ve mouse ile oynanabilecek mi?"/>
    <meta property="og:description" content="Oyun dünyası uzun bir süredir Half Life serisinin..."/>
  </head>
  <body>
    <article>
      <h1>Half Life oyunu Alyx klavye ve mouse ile oynanabilecek mi?</h1>
      <h2>Oyun dünyası uzun bir süredir Half Life serisinin yeni oyununu bekliyordu. Genel kanı Valve’in Half Life 3’ü tanıtacağı yönündeydi. Fakat beklenen olmadı. Valve herkesi ters köşe yaparak yeni Half Life oyununu VR’a özel olarak duyurdu.</h2>
      <address><time datetime="2019-11-25T07:08:05+00:00">25 Nov 2019, 07:08</time> by <a rel="author">Ecevit Bıktım</a></address>
      <p>Half Life Alyx ismiyle tanıtılan serinin yeni oyununun, ilk iki <a href="https://www.cnnturk.com/haberleri/oyun">oyun</a> arasında geçen zaman dilimine odaklanacağı ve oyunda Gordon Freeman yerine Alyx’i kontrol edeceğimiz açıklandı.</p>
      <p>Oyunun VR’a özel olarak duyurulması bazı soru işaretlerini de beraberinde getirdi. Malum, PC’de VR kullanan oyuncu sayısı hayli kısıtlı. Hal böyle olunca oyun severlerin aklına bu yapımın klavye ve <a href="https://www.cnnturk.com/haberleri/mouse">mouse</a> desteği ile oynanıp, oynanamayacağı sorusu geldi.</p>
      <p>Valve’in yetkili isimlerinden biri olan Dario Casali, geçtiğimiz gün yaptığı bir açıklamayla konuya açıklık getirdi. Casali konu ile ilgili verdiği demeçte Half Life Alyx’in tamamen VR odaklı bir yapım olduğunu ve klavye mouse ile oynanmasının mümkün olmadığını belirtti. Klavye ve mouse ikilisinin VR kadar özgürlük sunmadığına da dikkat çeken Valve’in yetkili ismi, oyunun VR olmadan oynanmasının imkansız olduğuna vurgu yaptı.</p>
      <p>Sonuç olarak yeni Half Life oyununu klavye ve mouse ile oynamak şimdilik pek de mümkün görünmüyor. Belki Valve ileride yapacağı ufak dokunuşlarla bu durumu değiştirebilir.<br/> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/bu-ulkelerde-internet-erisimi-ciddi-anlamda-cep-yakiyor"/>
        <a href="https://www.cnnturk.com/teknoloji/2-el-konsol-fiyatlarinda-son-durum-nedir"/>
        <a href="https://www.cnnturk.com/teknoloji/apple-ram-kapasitesini-arttiriyor"/>
      </related>
    </article>
  </body>
</html>