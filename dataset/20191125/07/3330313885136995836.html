<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905102/-psv-en-lato-vinden-opstelling-valencia-vreemd-en-onbegrijpelijk-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T07:02:00+00:00"/>
    <meta property="og:title" content="PSV-vertrek in de maak na Spaans veto: 'Vreemd en onbegrijpelijk'"/>
    <meta property="og:description" content="De kans is levensgroot dat Toni Lato in de winterstop vertrekt bij PSV. Dat meldt het Algemeen Dagblad. Valencia wil niet dat de Spaanse linksback (22) uitkomt voor Jong PSV. Lato werd aan het begin van het seizoen gewogen en te licht bevonden voor PSV 1, waardoor hij enkele keren minuten maakte bij Jong PSV. Valencia staat dat echter niet meer toe. Het heeft te maken met een 'regeltje' in het huurcontract van de Spanjaard, zo onthulde trainer Mark van Bommel zondag al. Van Bommel over 'regeltje' in huurcontract Lato: 'Mag niet bij Jong van Valencia'"/>
  </head>
  <body>
    <article>
      <h1>PSV-vertrek in de maak na Spaans veto: 'Vreemd en onbegrijpelijk'</h1>
      <address>
        <time datetime="2019-11-25T07:02:00+00:00">25 Nov 2019, 07:02</time>
      </address>
      <p>
        <b>De kans is levensgroot dat Toni Lato in de winterstop vertrekt bij PSV. Dat meldt het Algemeen Dagblad. Valencia wil niet dat de Spaanse linksback (22) uitkomt voor Jong PSV.</b>
      </p>
      <p>Lato werd aan het begin van het seizoen gewogen en te licht bevonden voor PSV 1, waardoor hij enkele keren minuten maakte bij Jong PSV. Valencia staat dat echter niet meer toe. Het heeft te maken met een 'regeltje' in het huurcontract van de Spanjaard, zo onthulde trainer Mark van Bommel zondag al.</p>
      <p>In Eindhoven zit men in de maag met Lato. 'PSV en Lato vinden de opstelling van Valencia vreemd en onbegrijpelijk. De kans is levensgroot dat Lato nu in de winterstop PSV verlaat', meldt het <i>Algemeen Dagblad</i>.</p>
      <p>Lato is net 22 en mag in principe uitkomen voor Jong PSV in de Keuken Kampioen Divisie. Dat de linksback eerder dit seizoen w√©l in actie kwam voor het beloftenteam, komt doordat Valencia toen nog in de veronderstelling was dat Lato werd klaargestoomd voor de hoofdmacht. Op dit moment komt hij daarvoor niet in aanmerking.</p>
      <p>Lato zat zondag wederom niet bij de wedstrijdselectie van PSV, dat sc Heerenveen in eigen huis met 2-1 versloeg.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905045/van-bommel-over-regeltje-in-huurcontract-lato-mag-niet-bij-jong-van-valencia-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>