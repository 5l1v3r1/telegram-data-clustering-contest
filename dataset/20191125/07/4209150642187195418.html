<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/ekonomija/privreda/Odrzana-terenska-obuka-za-uzgajivace-jagode/570325?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T07:56:58+00:00"/>
    <meta property="og:title" content="Održana terenska obuka za uzgajivače jagode"/>
    <meta property="og:description" content="BRATUNAC - Članovi Stručne službe za proizvodnju jagodičastog voća firme &quot;Malina&quot; iz Bratunca, u saradnji sa Ambasadom Holandije u BiH i Univerzitetom Istočno Sarajevo, organizovali su stručnu prezentaciju i terenski obilazak i obuku bratunačkih uzgajivača jagode."/>
  </head>
  <body>
    <article>
      <h1>Održana terenska obuka za uzgajivače jagode</h1>
      <address><time datetime="2019-11-25T07:56:58+00:00">25 Nov 2019, 07:56</time> by <a rel="author">Srna</a></address>
      <p>BRATUNAC - Članovi Stručne službe za proizvodnju jagodičastog voća firme "Malina" iz Bratunca, u saradnji sa Ambasadom Holandije u BiH i Univerzitetom Istočno Sarajevo, organizovali su stručnu prezentaciju i terenski obilazak i obuku bratunačkih uzgajivača jagode.</p>
      <p> </p>
      <p>"Ova aktivnost organizovana je radi praktične obuke i upoznavanja uzgajivača jagode o najnovijim tehnologijama proizvodnje ovog voća, kako u zaštićenom, tako i otvorenom prostoru", saopšteno je iz "Maline".</p>
      <p>Holandski poljoprivredni ekspert Stefan Timermans na terenu je praktično pokazivao kako uzgajivači iz Holandije vrše analizu biljaka i zemljišta sa ciljem normiranja prehranjivanja i dodavanja mikroelemenata u zasadima jagode, kao i načine navodnjavanja ove kulture.</p>
      <p>"Bila je ovo jedinstvena prilika i za predstavnike Poljoprivredne savjetodavne službe `Maline` da razmijene iskustva iz oblasti proizvodnje jagodičastog voća sa stručnjakom iz Holandije i da steknu nova znanja, što je izuzetno značajno za njihov savjetodavni rad i obuku lokalnih proizvođača da unaprijedi proizvodnju", navedeno je u saopštenju.</p>
      <p>Pokrovitelj ove prezentacije, koja je održana proteklog vikenda, bila je Ambasada Holandije u BiH u okviru promocije i upoznavanja proizvođača sa principima cirkularne poljoprivredne proizvodnje.</p>
    </article>
  </body>
</html>