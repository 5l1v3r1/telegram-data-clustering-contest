<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/ekonomija/privreda/Investitori-iz-Emirata-zainteresovani-za-Luku-Bar/570324?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T07:55:01+00:00"/>
    <meta property="og:title" content="Investitori iz Emirata zainteresovani za Luku Bar"/>
    <meta property="og:description" content="BAR - Investitori iz Ujedinjenih Arapskih Emirata zainteresovani su za Luku Bar, izjavio je predsjednik Crne Gore Milo Đukanović."/>
  </head>
  <body>
    <article>
      <h1>Investitori iz Emirata zainteresovani za Luku Bar</h1>
      <address><time datetime="2019-11-25T07:55:01+00:00">25 Nov 2019, 07:55</time> by <a rel="author">Tanjug</a></address>
      <p>BAR - Investitori iz Ujedinjenih Arapskih Emirata zainteresovani su za Luku Bar, izjavio je predsjednik Crne Gore Milo Đukanović.</p>
      <p>Đukanović je poslije prve zvanične posete Ujedinjenim Arapskim Emiratima rekao da je Luka Bar važan infrastrukturni objekat koji treba da omogući dinamičan razvoj i kvalitetniju vezu Crne Gore sa svijetom.</p>
      <p>On je naveo da u oblasti turizma, pored pozitivnog iskustva u Porto Montenegru i Porto Novom, postoji nekoliko interesantnih lokacija na moru i na planinama, gdje investitori iz Emirata žele da učestvuju, saopšteno je iz kabineta crnogorskog predsjednika.</p>
      <p>Đukanović je istakao da je proizvodnja hrane imperativ budućeg razvoja Crne Gore, a da je njen potrošač svaki novi hotel, prenosi "<a href="https://www.blic.rs/biznis/vesti/investitori-iz-emirata-zainteresovani-za-luku-bar/0hg4jcq">Blic</a>".</p>
      <p>"Za nas je pitanje da li ćemo tu potrošnju zadovoljavati samo uvozeći hranu ili ćemo nešto učiniti da dodatno iskoristimo neiskorištene poljoprivredne površine u Crnoj Gori", dodao je Đukanović.</p>
      <p> </p>
    </article>
  </body>
</html>