<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013303/%DA%86%D9%86%D8%AF-%DB%8C%D8%A7%D8%B1%D8%A7%D9%86%D9%87-%D8%A8%DA%AF%DB%8C%D8%B1-%D8%A7%D8%B2-%D8%AF%D8%B1%DB%8C%D8%A7%D9%81%D8%AA-%D8%AD%D9%85%D8%A7%DB%8C%D8%AA-%D9%85%D8%B9%DB%8C%D8%B4%D8%AA%DB%8C-%D8%AD%D8%B0%D9%81-%D8%B4%D8%AF%D9%86%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T07:01:16+00:00"/>
    <meta property="og:title" content="چند یارانه بگیر از دریافت حمایت معیشتی حذف شدند؟"/>
    <meta property="og:description" content="سخنگوی ستاد حمایت معیشتی از اختلاف ۱۶ میلیون نفری میان دریافت کنندگان یارانه نقدی و حمایت معیشتی خبر داد."/>
  </head>
  <body>
    <article>
      <h1>چند یارانه بگیر از دریافت حمایت معیشتی حذف شدند؟</h1>
      <address>
        <time datetime="2019-11-25T07:01:16+00:00">25 Nov 2019, 07:01</time>
      </address>
      <p>
        <i>سخنگوی ستاد حمایت معیشتی از اختلاف ۱۶ میلیون نفری میان دریافت کنندگان یارانه نقدی و حمایت معیشتی خبر داد.</i>
      </p>
      <p>به گزارش مشرق،  اطلاعاتی که مبنای آزمون وسع  برای شناسایی مشمولین بوده است، مربوط به خانواده‌هایی است که یارانه‌بگیر هستند. این خانواده‌ها حدود 76 میلیون نفر از جمعیت کل کشور را تشکیل می‌دهند. </p>
      <p> بنابراین حدود 76 میلیون ایرانی مبنای تصمیم دولت در خصوص دریافت طرح حمایت معیشتی بوده‌اند که ممکن است به دلیل تغییرات ساختار خانواده همچون موالید جدید، یا انصراف‌ از دریافت یارانه  از دریافت بسته‌های معیشتی جا مانده باشند. </p>
      <blockquote>بیشتر بخوانید:<br/><a href="https://www.mashreghnews.ir/news/1013219/%D8%AA%D9%81%D8%A7%D9%88%D8%AA-%D8%AA%D9%88%D8%B1%D9%85%DB%8C-%D8%B3%D9%87%D9%85%DB%8C%D9%87-%D8%A8%D9%86%D8%AF%DB%8C-%D8%A8%D9%86%D8%B2%DB%8C%D9%86-%D8%AF%D8%B1-%D8%B3%D8%A7%D9%84-%DB%B8%DB%B9-%D9%88-%DB%B9%DB%B8">تفاوت تورمی سهمیه‌بندی بنزین در سال ۸۹ و ۹<br/></a><a href="https://www.mashreghnews.ir/news/1013078/%D9%81%DB%8C%D9%84%D9%85-%D8%A2%D9%86%DA%86%D9%87-%D9%85%D8%B4%D9%85%D9%88%D9%84%D8%A7%D9%86-%D8%AF%D8%B1%DB%8C%D8%A7%D9%81%D8%AA-%DB%8C%D8%A7%D8%B1%D8%A7%D9%86%D9%87-%D8%AD%D9%85%D8%A7%DB%8C%D8%AA%DB%8C-%D8%A8%D8%A7%DB%8C%D8%AF-%D8%A8%D8%AF%D8%A7%D9%86%D9%86%D8%AF">فیلم/ آنچه مشمولان دریافت <i>یارانه</i> حمایتی باید بدانند</a></blockquote>
      <p>حسین میرزایی سخنگوی حذف یارانه نقدی در خصوص اختلاف حدود 16 میلیون نفری میان یارانه‌بگیران و مشمولان دریافت بسته حمایت معیشتی که تا شب گذشته بسته خود را دریافت کرده‌اند نیز توضیح داد: کسانی که یارانه‌بگیر بودند و در لیست سه دهک بالای درآمدی قرار نداشتند، در لیست مشمولان طرح حمایت معیشتی قرار گرفته‌اند که حدود 60 میلیون نفر برآورد شده‌اند. بنابراین 25 میلیون نفر از ایرانیان مشمول طرح حمایت معیشتی نمی‌شوند.</p>
      <p>نکته جالب توجه اینکه هرچند فرایند حذف یارانه بگیران که بر اساس مصوبه هیئت دولت بایستی در سال جاری انجام میشد نیمه کاره مانده و در ماههای شهریور و مهر تنها یک میلیون نفر از صف یارانه بگیران کنار رفتند، اما حالا مشخص شده حدود 16 میلیون نفر از یارانه بگیران از صف در یافت حمایت معیشتی کنار گذاشته‌اند.</p>
      <p>بر اساس پیگیری ها از سخنگوی ستاد جدید التاسیس حمایت معیشتی، شاخصهای دهک بندی و معیارهای حذف خانوارها از صف دریافت حمایت معیشتی فردا(روز سه شنبه) اعلام خواهد شد.</p>
      <p>یکی از ابهامات مهم این طرح سازوکاری برای اطمنیان از واریز مبالغ اعلام شده به حساب خانوارهای مشمول است که بایستی دولت در این خصوص نیز اقدام لازم را انجام دهد.</p>
      <p>منبع: تسنیم</p>
    </article>
  </body>
</html>