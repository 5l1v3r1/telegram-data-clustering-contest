<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/astynomikos_eksafanistike_gia_treis_ores_me_kratoumeno_h_anakoinosi_tis_elas-589385/"/>
    <meta property="og:site_name" content="Real.gr"/>
    <meta property="article:published_time" content="2019-11-25T07:58:00+00:00"/>
    <meta property="og:title" content="Έφτασε στη Νάξο το πλοίο που παρουσίασε εισροή υδάτων"/>
    <meta property="og:description" content="Τον δρόμο της δικαστικής και πειθαρχικής οδού έχει πάρει πλέον η υπόθεση των δύο αστυνομικών της τοπικής ΕΛΑΣ, που τέθηκαν σε διαθεσιμότητα καθώς σε βάρος τους σχηματίστηκε δικογραφία για παράβαση καθήκοντος και απελευθέρωση κρατουμένου ενώ σε βάρος τους διατάχθηκε και διενέργεια Ένορκης Διοικητικής Εξέτασης (ΕΔΕ)."/>
  </head>
  <body>
    <article>
      <h1>
        <a href="https://www.real.gr/koinonia/arthro/eftase_sti_nakso_to_ploio_pou_parousiase_eisroi_ydaton-589382/">Έφτασε στη Νάξο το πλοίο που παρουσίασε εισροή υδάτων</a>
      </h1>
      <address><time datetime="2019-11-25T07:58:00+00:00">25 Nov 2019, 07:58</time> by <a rel="author">cretapost.gr</a></address>
      <p>
        <b>Τον δρόμο της δικαστικής και πειθαρχικής οδού έχει πάρει πλέον η υπόθεση των δύο αστυνομικών της τοπικής ΕΛΑΣ, που τέθηκαν σε διαθεσιμότητα καθώς σε βάρος τους σχηματίστηκε δικογραφία για παράβαση καθήκοντος και απελευθέρωση κρατουμένου ενώ σε βάρος τους διατάχθηκε και διενέργεια Ένορκης Διοικητικής Εξέτασης (ΕΔΕ).</b>
      </p>
      <p>Αναλυτικά η επίσημη ανακοίνωση που εξέδωσε το Αρχηγείο της ΕΛΑΣ αργά το βράδυ της Κυριακής:</p>
      <p>«Με απόφαση του Αρχηγείου της Ελληνικής Αστυνομίας τέθηκαν σε διαθεσιμότητα Αστυνόμος Α’ και Αρχιφύλακας, που υπηρετούν σε υπηρεσίες της Κρήτης και παράλληλα διατάχθηκε σε βάρος τους η διενέργεια Ένορκης Διοικητικής Εξέτασης. Η υπόθεση αφορά σε περιστατικό που έλαβε χώρα την 03:10 ώρα της 23/11/2019, όταν ο Αστυνόμος Α’, εκτός διατεταγμένης υπηρεσίας, μετέβη σε άλλη Αστυνομική Υπηρεσία, όπου εκτελούσε καθήκοντα Αξιωματικού Υπηρεσίας ο Αρχιφύλακας και αφού παρέλαβε ιδιώτη κρατούμενο για υγειονομική παράβαση επέστρεψαν μαζί μετά από περίπου (3) ώρες.</p>
      <p>Οι δύο αστυνομικοί και ο ιδιώτης συνελήφθησαν, σε βάρος τους σχηματίσθηκε ποινική δικογραφία αυτόφωρης διαδικασίας και οδηγήθηκαν στην αρμόδια εισαγγελική Αρχή»</p>
      <p>Το περιστατικό αυτό έχει προκαλέσει έντονη αναστάτωση στους κόλπους της τοπικής ΕΛ.ΑΣ.</p>
      <p>Σύμφωνα με πληροφορίες του cretapost, όλα συνέβησαν τα ξημερώματα του Σαββάτου όταν ένας αστυνόμος Α’ που βρισκόταν εκτός υπηρεσίας πήγε στο Αστυνομικό Μέγαρο και ζήτησε από τον αρχιφύλακα να παραλάβει έναν κρατούμενο ο οποίος είχε προσαχθεί για υγειονομική παράβαση.</p>
      <p>Στη συνέχεια ο αστυνόμος Α’ πήρε τον κρατούμενο και έφυγαν από το κτίριο του Μεγάρου.</p>
      <p>Όταν αστυνομικοί δεν έβρισκαν τον κρατούμενο άρχισαν οι έρευνες ωστόσο τρεις ώρες αργότερα ο αστυνόμος Α’ τον επέστρεψε.</p>
      <p>Αμέσως συνελήφθη τόσο ο ίδιος, όσο ο κρατούμενος αλλά και ο αρχιφύλακας.</p>
    </article>
  </body>
</html>