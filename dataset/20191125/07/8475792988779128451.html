<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/inrikes/detta-har-hant-eskil-erlandsson"/>
    <meta property="og:site_name" content="SVT Nyheter"/>
    <meta property="article:published_time" content="2019-11-25T07:08:23+00:00"/>
    <meta property="og:title" content="Detta har hänt: Eskil Erlandsson åtalas för sexuella ofredanden"/>
    <meta property="og:description" content="Centerpartiets före detta minister och riksdagsledamot Eskil Erlandsson står åtalad för tre fall av sexuella ofredanden efter att flera kvinnliga riksdagsledamöter berättat att de utsatts för ”oönskad beröring”. Det ska ha hänt under 2016, 2017 och 2018. Erlandsson nekar till brott."/>
  </head>
  <body>
    <article>
      <h1>Detta har hänt: Eskil Erlandsson åtalas för sexuella ofredanden</h1>
      <address><time datetime="2019-11-25T07:08:23+00:00">25 Nov 2019, 07:08</time> by <a rel="author">Ida Jansson</a></address>
      <p>
        <b>Centerpartiets före detta minister och riksdagsledamot Eskil Erlandsson står åtalad för tre fall av sexuella ofredanden efter att flera kvinnliga riksdagsledamöter berättat att de utsatts för ”oönskad beröring”. Det ska ha hänt under 2016, 2017 och 2018. Erlandsson nekar till brott.</b>
      </p>
      <ul>
        <li><b>7 mars 2019:</b> Centerpartiets gruppledare Anders W Jonsson meddelar att <a href="https://www.svt.se/nyheter/inrikes/ex-ministern-eskil-erlandsson-c-avgar-efter-upptradande-som-inte-ar-acceptabelt">Eskil Erlandsson lämnar sin riksdagsplats</a> efter ett ”uppträdande som inte är acceptabelt”. <a href="https://www.svt.se/nyheter/inrikes/loof-c-om-ex-ministern-oacceptabelt-beteende">Partiledare Annie Lööf skriver i ett inlägg på Facebook</a> att ”ett oacceptabelt beteende får konsekvenser”.<br/> </li>
        <li><b>11 mars 2019:</b> <a href="https://www.svt.se/nyheter/inrikes/centerledningen-har-forsokt-tvinga-erlandsson-att-avga-sedan-i-hostas">Ledningen inom Centerpartiet</a> har sedan november 2018 försökt förmå Eskil Erlandsson att lämna sin riksdagsplats. Partiledare Annie Lööf säger att det krävdes en lång rad samtal innan Erlandsson till slut avgick.<br/> </li>
        <li><b>13 mars 2019:</b> <a href="https://www.svt.se/nyheter/inrikes/eskil-erlandsson-c-utreds-for-sexuellt-ofredande">Åklagare inleder en förundersökning om sexuellt ofredande</a>.<br/> </li>
        <li><b>5 augusti 2019:</b> <a href="https://www.svt.se/nyheter/inrikes/eskil-erlandssson-atalas-for-sexofredande">Eskil Erlandsson åtalas för tre fall av sexuella ofredanden</a>. Chefsåklagare Lena Kastlund säger att det handlar om tre olika fall mot tre olika kvinnor under 2016, 2017 och 2018. Erlandsson nekar till brott, enligt advokat Johan Eriksson.<br/> </li>
        <li><b>25 november 2019: </b>Rättegången mot Eskil Erlandsson inleds vid Stockholms tingsrätt.</li>
      </ul>
      <related>
        <h4>Relaterat</h4>
        <a href="https://www.svt.se/nyheter/centerpartiet-kommenterar-eskil-erlandsson"/>
        <a href="https://www.svt.se/nyheter/inrikes/eskil-erlandssson-atalas-for-sexofredande"/>
        <a href="https://www.svt.se/nyheter/inrikes/eskil-erlandsson-c-utreds-for-sexuellt-ofredande"/>
      </related>
    </article>
  </body>
</html>