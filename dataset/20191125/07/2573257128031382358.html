<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/paura-per-la-privacy-come-scoprire-se-il-proprio-smartphone-e-intercettato-628307"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T07:25:15+00:00"/>
    <meta property="og:title" content="Paura per la privacy? Come scoprire se il proprio smartphone è intercettato"/>
    <meta property="og:description" content="La privacy degli utenti potrebbe essere in pericolo, ma esistono dei metodi per scoprire se si è intercettati"/>
  </head>
  <body>
    <article>
      <h1>Paura per la privacy? Come scoprire se il proprio smartphone è intercettato</h1>
      <h2>La privacy degli utenti potrebbe essere in pericolo, ma esistono dei metodi per scoprire se si è intercettati</h2>
      <address><time datetime="2019-11-25T07:25:15+00:00">25 Nov 2019, 07:25</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/AI-CyberSecurity-Teaser-kilF-U11012519709380Tg-1024x576LaStampa.it_-1-1-1.jpg"/>
      </figure>
      <p>Nell’era del digitale e della tecnologia entrata ormai di diritto nelle nostre vite, il tema della privacy degli utenti è tornato prepotentemente nel dibattito pubblico. Complici alcuni scandali come <a href="https://www.tecnoandroid.it/2019/07/14/facebook-maxi-stangata-per-il-caso-cambridge-analytica-555622">Cambridge Analytica</a>, il pubblico è sempre meno sicuro sulle modalità con cui i propri dati vengano eventualmente utilizzati.</p>
      <p>Al giorno d’oggi, gli smartphone lavorano quasi incessantemente anche quando sembrerebbero “dormire”. Si pensi alla quantità di <b>statistiche che inviano sul funzionamento del dispositivo,</b> su quali app siano maggiormente utilizzate e per far cosa siano utilizzate dall’utente: ne viene fuori un quadro ai limiti dell’inquietante, in cui sembrerebbe che, in qualunque modo la si veda, il <b>controllo esercitato sulle nostre vite tramite l’analisi di questi dati </b>appare pressoché innegabile.</p>
      <p>Talvolta, però, è necessario <b>istituire un livello di monitoraggio ben superiore</b> a questo, ad esempio nell’ambito delle cosiddette “intercettazioni” per indagini in corso. Alcuni trojan in uso, infatti, possono trasmettere qualsiasi informazione sul dispositivo, sui <b>dati archiviati al suo interno</b>, sulle <b>comunicazioni effettuate </b>sia virtualmente con i <b>messaggi</b> sia materialmente con le <b>telefonate</b>.</p>
      <h3>Intercettazioni e smartphone: come riconoscere se si è controllati</h3>
      <p>Avere contezza effettiva dell’intercettazione non è sempre facile. Fosse anche solo <b>perché alcuni strumenti sono pensati per questo</b>.</p>
      <p>Il monitoraggio del traffico dati degli utenti, soprattutto quando è nelle mani delle Forze dell’Ordine, sono <b>architettati specificatamente per non essere scoperti.</b> Questi possono provenire da varie fonti ed essere installati senza che l’utente ne abbia consapevolezza, attraverso <b>link in una mail e reindirizzamenti</b>, nonché essere <b>installati per via diretta sul dispositivo</b>.</p>
      <p>Diverso è il discorso di <b>trojan più semplici</b>, installati per un controllo immediato e meno approfondito del contenuto dello smartphone. Ad esempio, esistono dei trojan pensati per veicolare il <b>controllo dei genitori sui telefoni dei propri figli</b>. Questi ultimi possono essere scoperti sia dagli <b>antivirus</b> (anche i più comuni) sia andando ad <b>osservare le attività in corso</b> sulla memoria del dispositivo.</p>
    </article>
  </body>
</html>