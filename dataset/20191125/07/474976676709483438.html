<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121462/sondaz-co-polacy-zapamietali-z-expose-morawieckiego.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-25T07:01:00+00:00"/>
    <meta property="og:title" content="Sondaż: Co Polacy zapamiętali z exposé Morawieckiego?"/>
    <meta property="og:description" content="Co wyborcy zapamiętali z exposé Mateusza Morawieckiego? Przede wszystkim zapewnienie o wypłacie trzynastej emerytury – wynika z sondażu dla &quot;Rzeczpospolitej&quot;."/>
  </head>
  <body>
    <article>
      <h1>Sondaż: Co Polacy zapamiętali z exposé Morawieckiego?</h1>
      <address>
        <time datetime="2019-11-25T07:01:00+00:00">25 Nov 2019, 07:01</time>
      </address>
      <h4>Co wyborcy zapamiętali z exposé Mateusza Morawieckiego? Przede wszystkim zapewnienie o wypłacie trzynastej emerytury – wynika z sondażu dla "Rzeczpospolitej".</h4>
      <p>Sejmowe exposé Mateusz Morawiecki wygłosił we wtorek, 19 listopada. Na zlecenie "Rz" IBRiS zapytał Polaków, co zapamiętali z wystąpienia premiera.</p>
      <p>Badani najczęściej wskazywali na obietnicę wypłaty trzynastej emerytury (59,6 proc.), czternastej emerytury (21,2 proc.) oraz dalsze uszczelnianie podatków (19,8 proc.). Z kolei 63 proc. pytanych nie potrafiło wskazać żadnej propozycji.</p>
      <p>Z sondażu wynika również, że 56,2 proc. widziało exposé Morawieckiego w całości lub we fragmentach i aż 87 proc. ocenia je pozytywnie. Słowo, które najbardziej kojarzy się ankietowanym z wystąpieniem premiera jest "normalność" (36,8 proc.).</p>
      <p>"Rz" podkreśla, że pytanie o to, czy badani zapamiętali jakieś propozycje z exposé, zadawano jako otwarte, tzn., że respondenci sami wskazywali, co zapamiętali. Według dziennika pozwoliło to na zebranie spontanicznych wypowiedzi respondentów.</p>
      <p>Sondaż został przeprowadzony w dniach 22-23 listopada 2019 r. na 1100-osobowej grupie respondentów.</p>
      <footer>/ Źródło: <a href="http://www.rp.pl/">Rzeczpospolita<br/></a>/ dcy</footer>
      <related>
        <h4>Czytaj także</h4>
        <a href="https://www.dorzeczy.pl/ekonomia/121458/byly-wiceminister-pis-kto-ma-slabe-nerwy-niech-nie-czyta.html"/>
      </related>
    </article>
  </body>
</html>