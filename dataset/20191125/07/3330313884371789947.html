<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905106/van-der-vaart-hij-is-zich-kapot-geschrokken-en-was-bijna-een-kleine-jongen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T07:21:00+00:00"/>
    <meta property="og:title" content="Van der Vaart: 'Hij is zich kapot geschrokken en was bijna een kleine jongen'"/>
    <meta property="og:description" content="Kees Jansma vond het excuus van Marco van Basten in de uitzending van FOX Sports niet sterk. De analist vergaloppeerde zich door 'Sieg Heil' te zeggen na een interview van Hans Kraay jr. met Heracles Almelo-trainer Frank Wormuth. De uitglijder van Van Basten werd afgelopen weekend breed uitgemeten in binnen- en buitenland. Jansma, die als perschef van Oranje nauw samenwerkte met de oud-bondscoach, zou meteen in de uitzending de koe bij de horens hebben gevat. &quot;Het verhaal van Marco was daar niet sterk. Een beetje lacherig. Daar had je je beter op kunnen prepareren&quot;, stelt Jansma bij Studio Voetbal. Beschamend moment: Van Basten zegt hoorbaar 'Sieg Heil' na interview met Wormuth Duitse media rekenen af met Van Basten na 'Sieg Heil': 'Schandaal in Nederland' Van Basten moet zich melden bij FOX Sports: 'Domme actie, serieuze misstap'"/>
  </head>
  <body>
    <article>
      <h1>Van der Vaart: 'Hij is zich kapot geschrokken en was bijna een kleine jongen'</h1>
      <address>
        <time datetime="2019-11-25T07:21:00+00:00">25 Nov 2019, 07:21</time>
      </address>
      <p>
        <b>Kees Jansma vond het excuus van Marco van Basten in de uitzending van FOX Sports niet sterk. De analist vergaloppeerde zich door 'Sieg Heil' te zeggen na een interview van Hans Kraay jr. met Heracles Almelo-trainer Frank Wormuth.</b>
      </p>
      <p>De uitglijder van Van Basten werd afgelopen weekend breed uitgemeten in binnen- en buitenland. Jansma, die als perschef van Oranje nauw samenwerkte met de oud-bondscoach, zou meteen in de uitzending de koe bij de horens hebben gevat. "Het verhaal van Marco was daar niet sterk. Een beetje lacherig. Daar had je je beter op kunnen prepareren", stelt Jansma bij <a href="https://nos.nl/artikel/2311927-psv-was-geweldig-en-die-tweede-helft-vergeten-we-dan-even.html">Studio Voetbal</a>.</p>
      <p>"Dat vond ik een zwak verhaal. Het klonk wat truttig en lullig en alsof hij dit onderschatte. Ik had sneller besloten dit te duiden. Maar dat is natuurlijk makkelijk praten achteraf."</p>
      <p>Rafael van der Vaart constateerde dat de kwestie Van Basten raakte. "Hij is zich kapot geschrokken natuurlijk. Dat zag je. In de uitzending daarna was hij ook niet meer zichzelf. Hij was bijna een kleine jongen aan tafel", aldus de oud-international. "Het was natuurlijk een hele verkeerde grap. Maar wat had hij dan moeten zeggen na afloop? Hij heeft excuses aangeboden."</p>
      <related>
        <h4>Lees meer</h4>
        <a href="https://www.voetbalprimeur.nl/videos/904924/beschamend-moment-van-basten-zegt-hoorbaar-sieg-heil-na-interview-met-wormuth.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904967/duitse-media-rekenen-af-met-van-basten-na-sieg-heil-schandaal-in-nederland-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/905035/fox-sports-roept-van-basten-op-het-matje-domme-actie-serieuze-misstap-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>