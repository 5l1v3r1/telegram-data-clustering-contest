<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/larisa-ton-xorise-kai-aytoktonise-asyllipti-tragodia-me-ena-neo-paidi-na-ginetai-aytoxeiras/2922635/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T07:25:18+00:00"/>
    <meta property="og:title" content="Λάρισα: Τον χώρισε και αυτοκτόνησε – Ασύλληπτη τραγωδία με ένα νέο παιδί να γίνεται αυτόχειρας!"/>
    <meta property="og:description" content="Σκηνές αρχαίας τραγωδίας στο σπίτι του 27χρονου στη Λάρισα. Κάποιοι ήλπιζαν πως του χρειαζόταν λίγος χώρος και αρκετός χρόνος για να το ξεπεράσει, αλλά τελικά διαψεύστηκαν με τον πιο τραγικό τρόπο..."/>
  </head>
  <body>
    <article>
      <h1>Λάρισα: Τον χώρισε και αυτοκτόνησε – Ασύλληπτη τραγωδία με ένα νέο παιδί να γίνεται αυτόχειρας!</h1>
      <h2>Σκηνές αρχαίας τραγωδίας στο σπίτι του 27χρονου στη Λάρισα. Κάποιοι ήλπιζαν πως του χρειαζόταν λίγος χώρος και αρκετός χρόνος για να το ξεπεράσει, αλλά τελικά διαψεύστηκαν με τον πιο τραγικό τρόπο...</h2>
      <address><time datetime="2019-11-25T07:25:18+00:00">25 Nov 2019, 07:25</time> by <a rel="author">Newsit Newsroom</a></address>
      <p>Η αυτοκτονία ενός νεαρού εξαιτίας ερωτικής απογοήτευσης συγκλόνισε πριν μερικές ημέρες τη Λάρισα. Πρόκειται για έναν 27χρονο, ο οποίος βρέθηκε το βράδυ της περασμένης Τετάρτης (20-11-2019) απαγχονισμένος μέσα στο σπίτι όπου έμενε στο Μακρυχώρι Λάρισας.</p>
      <p>Σύμφωνα με όσα έγιναν γνωστά, ο άτυχος νεαρός είχε κλειστεί στον εαυτό του τις τελευταίες ημέρες και αρνιόταν ακόμη και να βγει από το δωμάτιό του. Η κατάστασή του είχε αρχίσει να προκαλεί ανησυχία στους δικούς του ανθρώπους, καθώς όχι μόνο δεν έβγαινε από το σπίτι του, αλλά δεν ήθελε καν να φάει, ούτε και να μιλήσει σε κανέναν, αφού ήταν μονίμως κατηφής, βουρκωμένος και έμοιαζε χαμένος στον δικό του κόσμο.</p>
      <p>Δεν ήταν λίγες οι φορές που συγγενείς και φίλοι του είχαν προσπαθήσει να του μιλήσουν για να τον κάνουν να ξεχαστεί, αλλά οι κολλητοί του γνώριζαν ότι αυτό που του είχε μαυρίσει την καρδιά ήταν ο χωρισμός από την κοπέλα του.</p>
      <p>Κάποιοι ήλπιζαν πως του χρειαζόταν λίγος χώρος και αρκετός χρόνος για να το ξεπεράσει, αλλά τελικά διαψεύστηκαν με τον πιο τραγικό τρόπο.</p>
      <p>Τις βραδινές ώρες της Τετάρτης, ο 27χρονος αποφάσισε πως δεν μπορούσε άλλο να ζει μακριά από την αγαπημένη του και πως υπήρχε μόνο μία λύση, αυτή της αυτοχειρίας.</p>
      <p>Όταν οι οικείοι του τον βρήκαν κρεμασμένο μέσα στο σπίτι του, ακολούθησαν σκηνές αρχαίας τραγωδίας, ενώ η γειτονιά σηκώθηκε στο πόδι. Κάποιοι κάλεσαν το ΕΚΑΒ, όμως ήταν ήδη πολύ αργά.</p>
      <p>Το χωριό βυθίστηκε στο πένθος, καθώς, όπως λένε οι ντόπιοι, ο νεαρός ήταν ένα άτομο αγαπητό και ευγενικό.</p>
      <p>Πηγή: <a href="https://www.espressonews.gr/">espressonews.gr</a>, <a href="https://www.onlarissa.gr/2019/11/25/i-erotiki-apogoiteysi-odigise-ton-nearo-larisaio-ston-thanato-itan-monimos-katifis-kai-voyrkomenos/">onlarissa.gr</a></p>
    </article>
  </body>
</html>