<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/25/soroptimist-per-la-dignita-e-la-liberta-della-donna/1329026/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-25T07:50:37+00:00"/>
    <meta property="og:title" content="Soroptimist per la dignità e la libertà della donna"/>
    <meta property="og:description" content="CAMPAGNA - Anche il club di Macerata sostiene #orangetheworldecidoio: 16 giorni di attivismo"/>
  </head>
  <body>
    <article>
      <h1>Soroptimist per la dignità e la libertà della donna</h1>
      <h2>CAMPAGNA - Anche il club di Macerata sostiene #orangetheworldecidoio: 16 giorni di attivismo</h2>
      <address><time datetime="2019-11-25T07:50:37+00:00">25 Nov 2019, 07:50</time> by <a rel="author">Gabriele Censi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F25%2Fsoroptimist-per-la-dignita-e-la-liberta-della-donna%2F1329026%2F">Condividi19</a><a href="https://twitter.com/intent/tweet?text=Soroptimist+per+la+dignit%C3%A0++e+la+libert%C3%A0+della+donna&amp;url=https%3A%2F%2Fwww.cronachemaceratesi.it%2F2019%2F11%2F25%2Fsoroptimist-per-la-dignita-e-la-liberta-della-donna%2F1329026%2F">Tweet</a>Email19 Condivisioni</p>
      <p> </p>
      <p> </p>
      <p><b>In occasione della giornata internazionale contro la violenza sulle donne Soroptimist International d’Italia sostiene la campagna internazionale promossa da UnWomen #orangetheworldecidoio: 16 giorni di attivismo. </b>Il problema della violenza contro la donna riguarda il mondo intero e il Soroptimist International d’Italia, con i suoi 156 club e le sue seimila socie, si batte da anni con realizzazioni concrete, nella consapevolezza che “insieme” si possa fare molto. <b>Il club di Macerata</b>, oltre alla creazione di una “Stanza tutta per sé” nel comando della caserma dei carabinieri di Macerata e di Tolentino (in allestimento), di un’ “Aula di ascolto protetto per minori “ al tribunale di Macerata, si è attivato per realizzare progetti finalizzati a contrastare la violenza attraverso il sostegno al lavoro femminile e con services legati alle necessità oggettive del territorio, soprattutto nei momenti difficili del post terremoto, perché non si perda o si possa recuperare quella indipendenza economica che è alla base di una vita dignitosa e non subordinata. Tante le iniziative assunte in occasione del 25 novembre, e per i sedici giorni successivi, in modo corale insieme alle istituzioni: convegni, spettacoli, conferenze, manifestazioni. <b>«</b>Secondo le indicazioni di UnWomen, – scrive la presidente Cinzia Cecchini –  l’ente delle Nazioni Unite per l’uguaglianza di genere e l’empowerment femminile, le nostre città si coloreranno di arancione, colore della luce, della libertà, simbolo di un futuro senza ombre e di una realtà libera da disagi e sopraffazioni fisiche e psichiche<b>»</b>.</p>
      <figure>
        <img src="https://cdn.cronachemaceratesi.it/wp-content/uploads/2019/11/orange-the-world-1-650x488.jpg"/>
        <figcaption>La campagna dei club Soroptmist</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/orange-the-world-2-650x488.jpg"/>
      </figure>
      <p> </p>
    </article>
  </body>
</html>