<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/iphone-12-centiksiz-ekranli-konsept-tasarim-video-h80454.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T07:20:08+00:00"/>
    <meta property="og:title" content="iPhone 12 İçin Hazırlanan Çentiksiz Ekranlı Konsept Tasarım"/>
    <meta property="og:description" content="Apple'ın gelecek yılın sonbaharında tanıtması beklenen iPhone 12 ile ilgili yeni bir konsept tasarım oluşturuldu ve video olarak paylaşıldı."/>
  </head>
  <body>
    <article>
      <h1>iPhone 12 İçin Hazırlanan Çentiksiz Ekranlı Konsept Tasarım</h1>
      <h2>Apple'ın gelecek yılın sonbaharında tanıtması beklenen iPhone 12 ile ilgili yeni bir konsept tasarım oluşturuldu. Tasarım, iPhone 12'nin tasarımının iPhone 5'ten ilham alacağını bir kez daha gösteriyor.</h2>
      <address><time datetime="2019-11-25T07:20:08+00:00">25 Nov 2019, 07:20</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>ABD merkezli teknoloji devi Apple, geçtiğimiz aylarda "iPhone 11" serisini tüketicilerin beğenisine sundu. Bu seri, iPhone tarihinde ilk kez üç kameranın kullanılıyor olması ile <b>tarihe </b>geçti. Ancak iPhone 11 serisi, donanımsal özellikler ve batarya açısından tüketicileri çok da heyecanlandırmadı. Çünkü Apple'ın son model akıllı telefonları, önceki nesillere göre çok büyük yenilikler <b>içermiyordu</b>.</p>
      <p>iPhone 11 serisinin beklentileri çok da karşılamaması, gözleri 2020 yılının sonlarında duyurulması beklenen <b>iPhone 12</b>'ye çevirdi. Teknik eleştirmenler ve analistler pek çok defa, tüketicilere iPhone 12'yi beklemeleri yönünde tavsiyeler verdiler. Ayrıca tasarımcılar da daha iPhone 11 duyurulur duyurulmaz, iPhone 12 <b>konsept </b>çalışmalarını kamuoyu ile paylaşmaya başladılar. Bu bağlamda yeni bir iPhone 12 konsepti daha yayınlandı.</p>
      <figure>
        <img src="https://www.webtekno.com/images/editor/default/0002/31/0f2fa20a188a286e72b9198980f1d4d9dd5a4662.jpeg"/>
      </figure>
      <p>Deneyimli Apple Analisti Ming-Chi Kuo, geçtiğimiz aylarda yaptığı bir açıklamada, iPhone 12 serisinin geçmişten ilham alacağını, Apple'ın efsane modellerinden<b> iPhone 5 </b>gibi köşelere sahip olacağını söyledi. Analistin bu cümleleri önemliydi çünkü aynı isim, geçmiş dönemlerde de iPhone serileriyle ilgili önemli bilgiler vermiş ve bu bilgiler doğru çıkmıştı. Yeni konsept tasarım da Kuo'nun açıklamasından <b>ilham </b>alıyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/apple-airpods-sevkiyat-basarisi-h80394.html">Apple AirPods Sevkiyatı, Yoğun Talep Üzerine İki Katına Çıktı</a>
      </p>
      <p>Yeni konsept tasarımın dikkat çekici yanlarından bir tanesi de, ekran üzerinde herhangi bir çentik ya da deliğin <b>bulunmuyor </b>olması. Bir süredir akıllı telefonlarda bulunan kalın çerçeveler yerini, çentik ve deliklere bırakmış durumda.</p>
      <p>Ancak teknoloji üreticileri, tüketicilere daha iyi bir ekran deneyimi sunmak için ön kamera sistemine <b>alternatifler </b>arıyorlar. Bu noktada devreye, açılabilir mekanizmalar ya da ekran altı kamera giriyor. Bu konsept tasarımı oluşturan tasarımcımız, kamerayı ekran altına yerleştirmiş.</p>
      <figure>
        <img src="https://www.webtekno.com/images/editor/default/0002/31/33d523a449df8083a6fe15859580ee9e7f1ef31c.jpeg"/>
      </figure>
      <p>Yeni konsept tasarımın ekranı, 120 Hz tazeleme oranına ve 900 nit parlaklığa sahip. Tasarımcı, iPhone 12 serisinin<b> 4K </b>HDR desteğine sahip olacağına da söylüyor. Ancak elbette bu durum, daha güçlü bir işlemci ve daha güçlü bir batarya kullanılması gerektiğini ortaya koyuyor. Düşünüldüğünde, Apple'ın zaten iPhone 12'de <b>yeni </b>bir işlemci kullanacağı kesin. Ancak batarya kapasitesi, şu an için büyük bir muamma.</p>
      <p>Tüm bunlara ek olarak yeni konsept tasarım, iPhone 12'nin 4'lü kamera kurulumuna sahip olacağını gösteriyor. Bu kamera kurulumu, 16 MP lenslerden ve 3D derinlik sensöründen oluşuyor. Ortaya çıkan<b> son raporlar </b>da iPhone 12'de 3D sensörün yer alacağını söylüyor fakat yine de son sözü Apple söyleyecek. Dilerseniz artık sizleri, iPhone 12 serisi için hazırlanan o konsept video ile baş başa bırakalım.</p>
      <figure>
        <iframe src="https://www.youtube.com/embed/0dDgh4j6WC8" width="700" height="500" data-service="Youtube" scrolling="no"/>
      </figure>
      <p><b>Kaynak : </b>https://www.cultofmac.com/668030/2020-iphone-12-concept-video-notch-3d-scanner/</p>
    </article>
  </body>
</html>