<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ismaweb.net/2019/11/25/bmf-kena-berani-berniaga-walaupun-kecil-kecilan/"/>
    <meta property="og:site_name" content="Portal Islam dan Melayu | ISMAWeb"/>
    <meta property="article:published_time" content="2019-11-25T07:27:41+00:00"/>
    <meta property="og:title" content="BMF: Kena berani berniaga walaupun kecil-kecilan"/>
    <meta property="og:description" content="Oleh Nurul Atikah Mohd Rosli BANGI, 28 Rabiulawal 1441H, Isnin – Kempen Beli Produk Muslim atau Buy Muslim First (BMF) mesti diteruskan supaya boleh menjadi kuasa pendesak untuk hak pengguna Melayu dan Islam. Setakat ini kempen BMF mendapat perhatian ramai, sehingga berjaya menurunkan harga barangan, selain membantu meningkat pendapatan peniaga muslim. Ahli Jawatankuasa Pusat Tarbiyah, …"/>
  </head>
  <body>
    <article>
      <h1>BMF: Kena berani berniaga walaupun kecil-kecilan</h1>
      <h2>Teruskan momentum BMF, agenda bantu usahawan Islam</h2>
      <address><time datetime="2019-11-25T07:27:41+00:00">25 Nov 2019, 07:27</time> by <a rel="author">nurul atikah</a></address>
      <figure>
        <img src="https://www.ismaweb.net/wp-content/uploads/2019/11/bmf.jpg"/>
      </figure>
      <p>Oleh Nurul Atikah Mohd Rosli</p>
      <p><b>BANGI, 28 Rabiulawal 1441H, Isnin</b> – Kempen Beli Produk Muslim atau Buy Muslim First (BMF) mesti diteruskan supaya boleh menjadi kuasa pendesak untuk hak pengguna Melayu dan Islam.</p>
      <p>Setakat ini kempen BMF mendapat perhatian ramai, sehingga berjaya menurunkan harga barangan, selain membantu meningkat pendapatan peniaga muslim.</p>
      <p>Ahli Jawatankuasa Pusat Tarbiyah, Ikatan Muslimin Malaysia (Isma), Ustaz Omar Kassim berkata, sejak kempen BMF dilancarkan, ramai juga peniaga muslim semakin berani menceburkan diri dalam bidang perniagaan, walaupun secara kecil-kecilan.</p>
      <p>“Peniaga kena berani mencuba. Letakkan matlamat dalam perniagaan yang diceburi. Yang penting buang sikap suka dengki antara satu sama lain. Fikirkan agenda umat yang lebih besar.</p>
      <p>“Pada masa sama, pengguna pula kena terus untuk beli produk muslim. Momentum BMF kena berterusan jangan separuh jalan sahaja,” katanya.</p>
      <p>Gerakan Pembela Ummah (UMMAH) dengan kerjasama Koperasi Al-Hilal Berhad (Kohilal) dan Abata adalah penggerak utama dalam Kempen Membeli Produk Muslim kepada masyarakat Islam di negara ini.</p>
      <p>Kempen ini bertujuan membantu meningkatkan pendapatan peniaga Islam dan memberi alternatif lain kepada masyarakat Islam</p>
      <figure>
        <img src="https://www.ismaweb.net/wp-content/uploads/2019/07/lathan-praktikal_728-x-90.jpg"/>
      </figure>
    </article>
  </body>
</html>