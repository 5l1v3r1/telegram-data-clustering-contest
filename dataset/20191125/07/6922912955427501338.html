<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/politismos/sinema-politismos/article/o-ntaniel-kreg-epiveveose-oti-apektise-amerikaniko-diavatirio"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-25T07:12:07+00:00"/>
    <meta property="og:title" content="Ο Ντάνιελ Κρεγκ επιβεβαίωσε ότι απέκτησε αμερικανικό διαβατήριο"/>
    <meta property="og:description" content="Ο Ντάνιελ Κρεγκ είναι υπήκοος των ΗΠΑ. Ο πρωταγωνιστής ταινιών Τζέιμς Μποντ αναφέρθηκε στην υπηκοότητά του στην πρεμιέρα του φιλμ «Knives Out», στο Λος Άντζελες. Συχνά υπήρξαν εικασίες σχετικά με την υπηκοότητα του Κρεγκ και επιβεβαίωσε τελικά ότι είναι μετανάστης στις ΗΠΑ. «Όλοι στη χώρα είναι μετανάστες» είπε ο Βρετανός ηθοποιός. «Με αυτόν τον τρόπο οικοδομήθηκε η χώρα. Δεν μπορούμε να το ξεχνάμε. Δεν μπορούμε απλά να το απορρίπτουμε... αλλά είναι δύσκολο και χρειάζεται σκέψη και χρειάζονται ευφυείς άνθρωποι να το σκεφτούν, αντί να χωρίζουν τους ανθρώπους βάσει κομματικών γραμμών... αλλά και του θυμού που συσσωρεύεται». «Πρέπει να συζητηθεί... και αυτό είναι δύσκολο» συνέχισε. «Τα καλά πράγματα είναι δύσκολα. Είμαι απίστευτα περήφανος που είμαι μέρος αυτού, που έχω αμερικανικό διαβατήριο και αποκαλώ τον εαυτό μου μετανάστη σε αυτήν τη χώρα» τόνισε. Ο 51χρονος Ντάνιελ Κρεγκ είναι ενθουσιασμένος που ζει στο παρόν: «Είμαι μέρος μιας θαυμάσιας περιόδου της ιστορίας που δημιούργησε τη χώρα αυτή και είμαι υπερήφανος»…"/>
  </head>
  <body>
    <article>
      <h1>Ο Ντάνιελ Κρεγκ επιβεβαίωσε ότι απέκτησε αμερικανικό διαβατήριο</h1>
      <address>
        <time datetime="2019-11-25T07:12:07+00:00">25 Nov 2019, 07:12</time>
      </address>
      <p>Ο Ντάνιελ Κρεγκ είναι υπήκοος των ΗΠΑ. Ο πρωταγωνιστής ταινιών Τζέιμς Μποντ αναφέρθηκε στην υπηκοότητά του στην πρεμιέρα του φιλμ «Knives Out», στο Λος Άντζελες.<br/><br/>Συχνά υπήρξαν εικασίες σχετικά με την υπηκοότητα του Κρεγκ και επιβεβαίωσε τελικά ότι είναι μετανάστης στις ΗΠΑ.<br/><br/>«Όλοι στη χώρα είναι μετανάστες» είπε ο Βρετανός ηθοποιός. «Με αυτόν τον τρόπο οικοδομήθηκε η χώρα. Δεν μπορούμε να το ξεχνάμε. Δεν μπορούμε απλά να το απορρίπτουμε... αλλά είναι δύσκολο και χρειάζεται σκέψη και χρειάζονται ευφυείς άνθρωποι να το σκεφτούν, αντί να χωρίζουν τους ανθρώπους βάσει κομματικών γραμμών... αλλά και του θυμού που συσσωρεύεται».<br/><br/>«Πρέπει να συζητηθεί... και αυτό είναι δύσκολο» συνέχισε. «Τα καλά πράγματα είναι δύσκολα. Είμαι απίστευτα περήφανος που είμαι μέρος αυτού, που έχω αμερικανικό διαβατήριο και αποκαλώ τον εαυτό μου μετανάστη σε αυτήν τη χώρα» τόνισε.<br/><br/>Ο 51χρονος Ντάνιελ Κρεγκ είναι ενθουσιασμένος που ζει στο παρόν: «Είμαι μέρος μιας θαυμάσιας περιόδου της ιστορίας που δημιούργησε τη χώρα αυτή και είμαι υπερήφανος» ανέφερε.<br/><br/>Η ταινία «Knives Out» θα αρχίσει να προβάλλεται στις κινηματογραφικές αίθουσες στις 27 Νοεμβρίου με πρωταγωνιστές επίσης τους Κρις Έβανς, Τζέιμι Λι Κέρτις, Μάικλ Σάνον, Κρίστοφερ Πλάμερ, Ντον Τζόνσον κ.ά.<br/><br/>Πηγή: ΑΠΕ - ΜΠΕ</p>
    </article>
  </body>
</html>