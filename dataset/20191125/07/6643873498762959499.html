<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/lokalt/i/b5wgkg/politiet-rykket-ut-til-mystisk-bylt-som-ulte-i-arna-litt-snodig"/>
    <meta property="og:site_name" content="Bergens Tidende"/>
    <meta property="article:published_time" content="2019-11-25T07:28:16+00:00"/>
    <meta property="og:title" content="Politiet rykket ut til mystisk bylt som ulte i Arna: – Litt snodig"/>
    <meta property="og:description" content="Merkelig funn utenfor lavblokk i natt."/>
  </head>
  <body>
    <article>
      <h1>Politiet rykket ut til mystisk bylt som ulte i Arna: – Litt snodig</h1>
      <h2>Merkelig funn utenfor lavblokk i natt.</h2>
      <address><time datetime="2019-11-25T07:28:16+00:00">25 Nov 2019, 07:28</time> by <a rel="author">Ørjan Torheim</a></address>
      <p>Klokken 00.50 natt til mandag fikk politiet telefon om et noe merkelig funn utenfor et leilighetsbygg i Arna.</p>
      <p>Der hadde innringeren observert en slags bylt på et hjørne inntil huset.</p>
      <p>– Det var tøystykker surret med teip. Og det ulte godt, sier operasjonsleder Knut Dahl-Michelsen i Vest politidistrikt.</p>
      <h3>– Ulte godt</h3>
      <p>Politiet var på plass 33 minutter etter at telefonen kom.</p>
      <p>Der mente patruljefolkene at det ikke var behov for ekstra bistand, og de begynte å undersøke gjenstanden.</p>
      <p>– Patruljefolkene følte seg bekvemme med å ta den avgjørelsen selv. Det var aldri aktuelt å koble inn bombegruppe eller andre spesialister, sier Dahl-Michelsen.</p>
      <p>Inni tøystykkene, forteller han, lå det en røykvarsler som pep.</p>
      <p>– Politifolkene åpnet opp, skrudde av og tok med seg funnet. Vi ble ikke klok på hva dette var. Det ulte godt, så det er også litt rart at vi bare fikk én telefon.</p>
      <h3>Kjent adresse</h3>
      <p>Operasjonslederen omtaler adressen for funnet som kjent for politiet. Han betegner saken som «litt snodig».</p>
      <p>– Blir dette etterforsket videre?</p>
      <p>– Det må eventuelt lokalt politi ta tak i. Vi har ingen mistenkte.</p>
      <p>Dahl-Michelsen sier et slikt funn – gitt andre omstendigheter, et annet funnsted og en annen tid på døgnet – kunne ha ført til mer omfattende tiltak.</p>
      <p>– Det var litt spesielt. Men i natt ble det altså løst slik. Det virket ikke som om dette var lagt frem for å skape frykt.</p>
      <related>
        <h4>Les også</h4>
        <a href="https://www.bt.no/nyheter/lokalt/i/BR4lRQ/bjarne-48-har-faatt-en-sproeyte-i-maaneden-i-ett-aar-og-er-stoffri-de"/>
        <a href="https://www.bt.no/kultur/i/VbrRPJ/vestlandsforfatteren-spiller-faren-til-en-datter-med-uhelbredelig-kref"/>
        <a href="https://www.bt.no/sport/i/3JKEp9/trenerens-stilling-kan-ikke-vaere-ferdigsnakket-ikke-naar-brann-rakner"/>
        <a href="https://www.bt.no/btmeninger/debatt/i/4qln5g/politivoldsaken-er-historien-om-et-stort-samfunnsproblem"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/okonomi/i/0nzQe2/loene-broer-kjempar-i-retten-om-smalahovegarden"/>
        <a href="https://www.bt.no/nyheter/lokalt/i/b5wgkg/politiet-rykket-ut-til-mystisk-bylt-som-ulte-i-arna-litt-snodig"/>
        <a href="https://www.bt.no/btmeninger/debatt/i/pLOL3w/vi-som-har-funksjonshemninger-har-noen-fordeler-tross-alt"/>
        <a href="https://www.bt.no/nyheter/okonomi/i/RRnzzr/uib-legger-ned-petroleumfag"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/bolig/i/g71El5/julepynter-huset-i-oktober-for-aa-ha-lave-skuldre-i-desember"/>
      </related>
      <ol>
        <li>
          <a href="https://www.bt.no/tag/Arna">Arna</a>
        </li>
        <li>
          <a href="https://www.bt.no/tag/r%C3%B8ykvarsler">røykvarsler</a>
        </li>
        <li>
          <a href="https://www.bt.no/tag/Politiet">Politiet</a>
        </li>
        <li>
          <a href="https://www.bt.no/tag/Frykt">Frykt</a>
        </li>
      </ol>
    </article>
  </body>
</html>