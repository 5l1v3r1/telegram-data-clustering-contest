<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%81%cf%8e%cf%84%ce%b7-%ce%b4%ce%bf%ce%ba%ce%b9%ce%bc%ce%ae-%cf%84%cf%89%ce%bd-s-400-%cf%83%ce%ae%ce%bc%ce%b5%cf%81%ce%b1-%cf%83%cf%84%ce%b7%ce%bd-%ce%ac%ce%b3%ce%ba%cf%85%cf%81%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T07:35:06+00:00"/>
    <meta property="og:title" content="Oλοκληρωτικός αιφνιδιασμός: Ξεκίνησαν οι δοκιμές των S-400 στην Άγκυρα – Οι ΗΠΑ στέλνουν ακόμα… τελεσίγραφα"/>
    <meta property="og:description" content="Πρώτη δοκιμή για το ρωσικό αντι-αεροπορικό σύστημα S-400 σήμερα στην Άγκυρα, κάτι που αυτόματα σημάνει συναγερμό σε Ελλάδα, ΗΠΑ και ΝΑΤΟ."/>
  </head>
  <body>
    <article>
      <h1>Oλοκληρωτικός αιφνιδιασμός: Ξεκίνησαν οι δοκιμές των S-400 στην Άγκυρα – Οι ΗΠΑ στέλνουν ακόμα… τελεσίγραφα</h1>
      <address>
        <time datetime="2019-11-25T07:35:06+00:00">25 Nov 2019, 07:35</time>
      </address>
      <p>
        <b>Πρώτη δοκιμή για το ρωσικό αντι-αεροπορικό σύστημα S-400 σήμερα στην Άγκυρα, κάτι που αυτόματα σημάνει συναγερμό σε Ελλάδα, ΗΠΑ και ΝΑΤΟ.</b>
      </p>
      <p>Η νομαρχία της τουρκικής πρωτεύουσας με επίσημη ανακοίνωσή της γνωστοποιεί στους κατοίκους ότι αεροσκάφη F-16 και άλλου τύπου μαχητικά θα εκτελέσουν σήμερα και αύριο δοκιμαστικές πτήσεις σε χαμηλό υψόμετρο πάνω από τον εναέριο χώρο της Άγκυρας, καθώς, σύμφωνα με τον τουρκικό τύπο, θα δοκιμαστεί για πρώτη φορά το ρωσικό αντι-αεροπορικό σύστημα S-400.</p>
      <p>
        <b>Τα F-16 θα πετάξουν σε συγκεκριμένες μοίρες και θα προσεγγίσουν συστοιχίες των S-400, που βρίσκονται στη βάση Ακιντζί κοντά στην Άγκυρα, προκειμένου να δοκιμαστεί το ραντάρ και η δυνατότητα ανίχνευσης του αντι-αεροπορικού συστήματος.</b>
      </p>
      <p>Η νομαρχία της Άγκυρας προέβη στην ανακοίνωση αυτή για να μην πανικοβληθούν οι πολίτες με τις χαμηλές πτήσεις των F-16.</p>
      <p>
        <b>Όπως σημειώνει ο τουρκικός τύπος, αν δεν σοβούσε η κόντρα ΗΠΑ – Τουρκίας και δεν είχε αποφασιστεί η αναστολή των εξοπλιστικών προγραμμάτων προς την Άγκυρα, φέτος το Νοέμβριο η Τουρκία θα παραλάμβανε τα πρώτα αμερικανικά F-35 και το ρωσικό σύστημα S-400 θα δοκιμάζονταν πάνω στα 5ης γενιάς μαχητικά αεροσκάφη. Ελλείψει όμως F-35, η Άγκυρα δοκιμάζει το πανάκριβο νέο-αποκτηθέν υπερόπλο της με τα παλαιότερου τύπου μαχητικά που διαθέτει F-16. </b>
      </p>
      <p>
        <b><a href="https://www.pentapostagma.gr/2019/11/%cf%86%ce%bf%ce%b2%ce%bf%cf%8d%ce%bd%cf%84%ce%b1%ce%b9-%ce%ba%ce%ac%cf%80%ce%bf%ce%b9%ce%bf-%cf%87%cf%84%cf%8d%cf%80%ce%b7%ce%bc%ce%b1-%ce%bf%ce%b9-%cf%84%ce%bf%cf%8d%cf%81%ce%ba%ce%bf%ce%b9-%ce%ac.html">Όπως είχε αναφέρει το Πενταπόσταγμα</a>, δήλωση επαναλαμβανόμενη από τουρκικά επίσημα χείλια παύει να αποτελεί “παραμύθι της Ανατολής” και αφορά υπαρκτό σενάριο επίθεσης που γνωρίζουν οι Τούρκοι, είτε από τις ΗΠΑ είτε ίσως ακόμη και από το ίδιο το ΝΑΤΟ.</b>
      </p>
      <p>Για το γεγονός αυτό μας διαφωτίζει αποκλειστικά ο ίδιος ο Τούρκος ΥΠΑΜ Χ.Ακάρ, που είναι και ο καθ’ ύλην αρμόδιος για το θέμα μαζί με τον πρόεδρο Ρ.Ν.Ερντογάν.</p>
      <p>“<b><i>Η Τουρκία θα χρησιμοποιήσει τα αντιαεροπορικά συστήματα πυραύλων S-400 που αγόρασε από την Ρωσία με τρόπο που θα εγγυώνται την εθνική της εδαφική ασφάλεια</i></b>”, δήλωσε ο ίδιος επί λέξη στους δημοσιογράφους.</p>
      <p>
        <b>Σύμφωνα με τον Τούρκο υπουργό άμυνας, Τούρκοι αξιωματικοί και υπαξιωματικοί εκπαιδεύονται εντατικά, για το πως θα λειτουργήσουν και θα χρησιμοποιήσουν το σύστημα αεράμυνας S-400, για το οποίο  το υπουργείο του θα προχωρήσει σε προγραμματισμένες ενέργειες,  για να το συμπεριλάβει αποκλειστικά και μόνο στην άμυνα της χώρας, έναντι ποιού όμως;</b>
      </p>
      <p>Αυτό  είναι τρομερά κομβικό και δεν μας το αποσαφηνίζει ο Ακάρ και το αφήνει να αιωρείται, διότι την Τουρκία δεν την απειλεί κάποια “αντίπαλη” χώρα… επίσημα.</p>
      <p>
        <b>Εφόσον λοιπόν οι Τούρκοι αφού έγραψαν στα παλιότερα των υποδημάτων τους τα αμερικανικά τελεσίγραφα,  οφείλουμε και εμείς εδώ στην Ελλάδα να κινηθούμε ταχύτατα και να κάνουμε αυτό που δεν κάναμε πριν από δύο χρόνια.</b>
      </p>
      <p>
        <b>Μιλάμε για την άμεση συμφωνία για την αναβάθμιση των ελληνικών πυραύλων είτε σε επίπεδο S-300PMU-2 Favorite, με βλήμα 48N6E2 και μέγιστο βεληνεκές 195 χιλιόμετρα, είτε σε επίπεδο S-300VM4.</b>
      </p>
      <p>
        <b>Μιλάμε για αντιαεροπορική προστασία που θα παρέχουν οι αναβαθμισμένοι πύραυλοι 9M82M, οι οποίοι πάνε ανά δύο σε κάθε εκτοξευτή, για κάλυψη κατά απειλών ταχύτητας μέχρι και τα 7,5 μαχ δηλαδή πέραν των αεροσκαφών και των πυραύλων Κρουζ και βαλλιστικούς πυραύλους με δυνατότητα αντιμετώπισης 24 στόχων ταυτόχρονα σε εμβέλειας μεταξύ 200 έως και 200 και 300 χιλιομέτρων.</b>
      </p>
      <p>
        <b>Οι δύο συστοιχίες μας S-300PMU-1 θα μπορούσαν για παράδειγμα να καλύψουν Αθήνα και Θες/νικη, ενώ θα αποτελούσαν την αιχμή της ελληνικής αεράμυνας έναντι οποιαδήποτε τουρκικής απειλής, οπουδήποτε εντός της ελληνικής επικράτειας.</b>
      </p>
      <p>Επίσης το ίδιο οφείλουμε να πράξουμε και με τους πυραύλους Tor-M1.</p>
      <p>Επισημαίνουμε ότι εκτός των τουρκικών πυραύλων S-400 έχουμε να αντιμετωπίσουμε και τους πυραύλους BORA με εμβέλεια τα 280 χλμ, οι οποίοι αν τοποθετηθούν στα παράλια της Μικράς Ασίας, μπορούν θεωρητικά να απειλήσουν ακόμη και την ελληνική πρωτεύουσα.</p>
      <figure>
        <iframe data-src="https://twitter.com/yeniakit/status/1198869194059735041?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ankahabera/status/1198680810708250624?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Ahaber/status/1198878090128171009?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>