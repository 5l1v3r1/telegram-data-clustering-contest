<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/medieforbundet-losningen-maste-sokas-dar-problemen-uppstatt/"/>
    <meta property="og:site_name" content="HBL"/>
    <meta property="article:published_time" content="2019-11-25T07:24:00+00:00"/>
    <meta property="og:title" content="Medieförbundet: &quot;Lösningen måste sökas där problemen uppstått &quot;"/>
    <meta property="og:description" content="Medieförbundet är inte en part i konflikten, säger förbundets arbetsmarknadsdirektör Elina Nissi."/>
  </head>
  <body>
    <article>
      <h1>Medieförbundet: "Lösningen måste sökas där problemen uppstått "</h1>
      <h2>Medieförbundet är inte en part i konflikten, säger förbundets arbetsmarknadsdirektör Elina Nissi.</h2>
      <address><time datetime="2019-11-25T07:24:00+00:00">25 Nov 2019, 07:24</time> by <a rel="author">SPT</a></address>
      <p>– Medieförbundets medlemsföretag följer de kollektivavtal som gjorts med Industrifacket, säger arbetsmarknadsdirektör <b>Elina Nissi</b> vid medieförbundet i ett pressmeddelande på söndag kväll.</p>
      <p>Nissis uttalande kommer efter att Medieförbundet förkastade ett medlingsförslag som kunde ha löst konflikten mellan Post- och logistikunionen PAU och servicebranschens arbetsgivarförbund Palta.</p>
      <p>Cirka 700 personer som arbetar med postens paketsortering lyder under Medieförbundets och Industrifackets kollektivavtal medan övriga anställda inom Posten och Postens dotterbolag lyder under kollektivavtal som förhandlas mellan PAU och Palta. PAU anser att paketsorterarna har sämre arbetsvillkor än övriga anställda inom Posten.</p>
      <p>Det medlingsbud som Medieförbundet på söndagskvällen förkastade skulle ha gett de 700 paketsorterarna samma villkor som övriga postanställda har.</p>
      <p>– Vi är inte en part i det kollektivavtal som Palta och PAU kommit överens om och vi kan inte tvingas till att bli det, säger Nissi i pressmeddelandet.</p>
      <p>Vd vid Medieförbundet, Jukka Holmberg, säger i pressmeddelandet att det var Postens eget beslut att paketsorterarna överförs från moderbolaget Posten till dotterbolaget Postin Palvelut, som tillämpar Medieförbundets kollektivavtal.</p>
      <p>– Om beslutet upplevs som dåligt kan det endast hävas av dem som fattat det. Postens ledning, styrelse och staten som ägare måste själv ta ansvar för sina beslut, säger Holmberg.</p>
      <p>– Lösningen på poststrejken måste sökas där problemen uppstått.</p>
    </article>
  </body>
</html>