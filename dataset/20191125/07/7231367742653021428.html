<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/risparmio/buoni-fruttiferi-postali-170-cdp-fedelta-e-premium-differenza-novita-e-rendimento/"/>
    <meta property="og:site_name" content="InvestireOggi"/>
    <meta property="article:published_time" content="2019-11-25T07:47:58+00:00"/>
    <meta property="og:title" content="Buoni fruttiferi postali 170° CDP – Fedeltà e Premium: differenza, novità e rendimento"/>
    <meta property="og:description" content="Caratteristiche principali, rendimento e differenze buoni fruttiferi postali 170° CDP – Fedeltà e Premium."/>
  </head>
  <body>
    <article>
      <h1>Buoni fruttiferi postali 170° CDP – Fedeltà e Premium: differenza, novità e rendimento</h1>
      <h2>Caratteristiche principali, rendimento e differenze buoni fruttiferi postali 170° CDP – Fedeltà e Premium.</h2>
      <address><time datetime="2019-11-25T07:47:58+00:00">25 Nov 2019, 07:47</time> by <a rel="author" href="https://www.investireoggi.it/risparmio/author/alessandradibartolomeo/" target="_blank">Alessandra Di Bartolomeo</a></address>
      <p>La scorsa settimana <b>Poste Italiane</b> ha lanciato due <b>novità</b>: i <b>buoni fruttiferi postali 170° CDP – Fedeltà e i bfp 170° CDP – Premium</b>. Entrambi sono sottoscrivibili da chi desidera investire il proprio denaro fino a quattro anni contando su un rendimento certo a scadenza. Detto ciò, ecco la <b>differenza</b> tra i due titoli, le novità, le caratteristiche principali ed il <b>rendimento</b>.</p>
      <p>
        <b>Sommario</b>
      </p>
      <ol>
        <li>
          <a href="https://www.investireoggi.it/risparmio/buoni-fruttiferi-postali-170-cdp-fedelta-e-premium-differenza-novita-e-rendimento/#buono-170%c2%b0-cdp-%e2%80%93-fedelt%c3%a0-il-rendimento-che-premia-la-fedelt%c3%a0">Buono 170° CDP – Fedeltà: il rendimento che premia la fedeltà</a>
        </li>
        <li>
          <a href="https://www.investireoggi.it/risparmio/buoni-fruttiferi-postali-170-cdp-fedelta-e-premium-differenza-novita-e-rendimento/#buono-170%c2%b0-cdp-%e2%80%93-premium-il-rendimento-che-premia-la-fedelt%c3%a0">Buono 170° CDP – Premium: il rendimento che premia la fedeltà</a>
        </li>
        <li>
          <a href="https://www.investireoggi.it/risparmio/buoni-fruttiferi-postali-170-cdp-fedelta-e-premium-differenza-novita-e-rendimento/#la-nuova-liquidit%c3%a0-caratteristiche-buono-170%c2%b0-cdp-%e2%80%93-premium">La nuova liquidità: caratteristiche Buono 170° CDP – Premium</a>
        </li>
      </ol>
      <anchor name="buono-170%25c2%25b0-cdp-%25e2%2580%2593-fedelt%25c3%25a0-il-rendimento-che-premia-la-fedelt%25c3%25a0">
        <h3>Buono 170° CDP – Fedeltà: il rendimento che premia la fedeltà</h3>
        <p>Il <b>buono 170° CDP – Fedeltà</b> è il titolo ideale per chi desidera <b>reinvestire i propri risparmi</b> fino a 4 anni. Non è però sottoscrivibile da tutti ma <b>soltanto da chi ha un buono scaduto</b> a partire dal 1° novembre 2019 e rimborsato. Fanno però eccezione i bfp dedicati ai minori.</p>
        <p>Gli interessi, poi, maturano esclusivamente alla scadenza del titolo per cui se viene chiesto il rimborso anticipato, si ha diritto solo alla restituzione del capitale investito. Alla scadenza del quarto anno, invece, il valore di rimborso è uguale al valore nominale sottoscritto (al netto di eventuali oneri fiscali) più gli interessi maturati per l’intera durata del buono 170° CDP – Fedeltà. Infine, il <b>rendimento effettivo annuo</b> lordo al termine dei quattro anni è dell’<b>1%</b>.</p>
        <anchor name="buono-170%25c2%25b0-cdp-%25e2%2580%2593-premium-il-rendimento-che-premia-la-fedelt%25c3%25a0">
          <h3>Buono 170° CDP – Premium: il rendimento che premia la fedeltà</h3>
          <p>Così come il buono 170° CDP – Fedeltà anche quello<b> Premium</b> è il titolo ideale per chi desidera investire i propri risparmi fino a quattro anni <b>versando nuova liquidità</b>. È infatti dedicato solo alle persone fisiche che apportano come detto “nuova liquidità” ma che significa? Ebbene per coloro che <b>sono già clienti la nuova liquidità </b>è costituita dal denaro versato a partire dal 15 novembre 2019 e quindi disponibile (al momento del rilascio dei buoni) sui libretti di risparmio postale e conti correnti BancoPosta con la stessa intestazione del buono 170° CDP – Premium dematerializzato. Per i nuovi clienti, invece, è costituita dalle <b>somme aggiunte</b> al momento della sottoscrizione del buono 170° CDP – Premium cartaceo.</p>
          <p>Tale tipologia di buono, quindi, può essere sottoscritta sia in forma <b>dematerializzata che cartace</b>a. Nel primo caso solo se, al momento dell’emissione del titolo, si è già titolari di un libretto di risparmio postale, conto corrente BancoPosta o un bfp avente la stessa intestazione del buono 170° CDP – Premium (per i già clienti).</p>
          <p>Nel secondo caso, invece, soltanto se al momento dell’emissione non si è titolari di un libretto di risparmio postale, conto corrente BancoPosta o un bfp avente la stessa intestazione del buono 170° CDP – Premium (nuovo cliente).</p>
          <anchor name="la-nuova-liquidit%25c3%25a0-caratteristiche-buono-170%25c2%25b0-cdp-%25e2%2580%2593-premium">
            <h3>La nuova liquidità: caratteristiche Buono 170° CDP – Premium</h3>
            <p>Il <b>buono 170° CDP – Premium </b>è il titolo che permette di ottenere (come quello Fedeltà) un <b>rendimento annuo lordo</b> alla scadenza di quattro anni dell<b>‘1%</b>. È dedicato, come detto, a coloro che versano nuova liquidità. Per quanto concerne la data di riferimento di quest’ultima, essa è quella in cui Poste Italiane fotografa la somma dei saldi contabili dei conti correnti BancoPosta e/o dei libretti di risparmio postale con la stessa intestazione o cointestazione del buono Premium. Le cifre aggiunte successivamente a tale data e quindi dal 15 novembre 2019 (secondo le modalità comunicate nella scheda di sintesi e nel foglio informativo) costituiscono così la nuova liquidità e possono essere usare per sottoscrivere il buono.</p>
            <p>Infine è<b> possibile apportare nuova liquidità</b> per i nuovi clienti mediante denaro contante o versamento di assegni bancari e circolari. Per i nuovi clienti, invece, mediante bonifico bancario, versamento assegno bancario o circolare ed infine con accredito di pensione o stipendio. Se vengono effettuati prelievi a partire dal 15 novembre 2019 su conto corrente o libretto di risparmio postale con la stessa intestazione del Buono 170° CDP – Premium, poi, viene in automatico decurtata la nuova liquidità. Si ricorda infine che per entrambe le tipologie di buoni il giorno successivo alla scadenza essi diventano infruttiferi e, trascorsi 10 anni, si prescrivono.</p>
            <p>Leggete anche: <a href="https://www.investireoggi.it/risparmio/libretti-di-risparmio-postale-ordinari-e-smart-le-offerte-del-momento-per-gestire-i-risparmi-senza-spese/">Libretti di risparmio postale ordinari e smart: le offerte del momento per gestire i risparmi senza spese</a></p>
            <p>alessandra.dibartolomeo@investireoggi.it</p>
          </anchor>
        </anchor>
      </anchor>
    </article>
  </body>
</html>