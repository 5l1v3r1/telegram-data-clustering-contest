<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/kommunen-koper-fastighet-vid-karlatornet-av-serneke/"/>
    <meta property="og:site_name" content="DN.SE"/>
    <meta property="article:published_time" content="2019-11-25T07:14:00+00:00"/>
    <meta property="og:title" content="Kommunen köper fastighet vid Karlatornet av Serneke"/>
    <meta property="og:description" content="Fastighetsbolaget Serneke har sålt en större fastighet i anslutning till Karlatornet på Hisingen i Göteborg."/>
  </head>
  <body>
    <article>
      <h1>Kommunen köper fastighet vid Karlatornet av Serneke</h1>
      <address><time datetime="2019-11-25T07:14:00+00:00">25 Nov 2019, 07:14</time> by <a rel="author" href="https://www.dn.se/av/carl-cato/" target="_blank">Carl Cato</a></address>
      <p>
        <b>Fastighetsbolaget Serneke har sålt en större fastighet i anslutning till Karlatornet på Hisingen i Göteborg. Köpare är det kommunala bolaget Älvstranden Utveckling, skriver <a href="https://www.gp.se/ekonomi/serneke-s%C3%A4ljer-fastighet-bredvid-karlatornet-1.20748720">Göteborgs-Posten</a>.</b>
      </p>
      <p>En fastighet i närheten av det omskrivna byggprojektet Karlatornet på Hisingen i Göteborg har sålts av Serneke Group till kommunala Älvstranden Utveckling. Tomten är på drygt 8.700 kvadratmeter och lokalarean uppgår till runt 9.800 kvadratmeter.</p>
      <p>Priset för fastigheten blev 173 miljoner kronor.</p>
      <p><a href="https://www.dn.se/ekonomi/ola-serneke-90-procent-av-koparna-vill-fortfarande-bo-i-karlatornet/">DN har tidigare rapporterat </a>om de svårigheter som mött Serneke i byggandet av Karlatornet och den kontrovers som uppstått när privatpersoner som köpt lägenheter på ritning velat dra sig ut och få pengarna tillbaka.</p>
      <p><b>Den fastighet som nu har</b> bytt ägare ligger vid den planerade stadsdelen Karlastaden och anses vara strategiskt viktig för området.</p>
      <p>”Vi har haft en positiv utveckling av fastigheten sedan vårt förvärv, och då följer det även vår strategi att sälja vid denna tidpunkt”, säger Ola Serneke i ett pressmeddelande.</p>
    </article>
  </body>
</html>