<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1278587-sake-zabe-pdp-da-dino-melaye-sun-yi-watsi-da-sabuwar-ranar-zaben-kujerar-sanatan-kogi-ta-yamma.html"/>
    <meta property="og:site_name" content="Legit"/>
    <meta property="article:published_time" content="2019-11-25T07:06:46+00:00"/>
    <meta property="og:title" content="Sake zabe: PDP da Dino Melaye sun yi watsi da sabuwar ranar zaben kujerar sanatan Kogi ta Yamma"/>
    <meta property="og:description" content="A yayin da hukumar zabe mai zaman kanta ta INEC ta saka ranar Asabar, 30 ga watan Nuwamba a matsayin ranar da za a kara yin zaben kujerar sanata mai wakiltar jihar Kogi ta yamma, akwai alamun Dino Melaye da PDP ba zasu fito zabe b"/>
  </head>
  <body>
    <article>
      <h1>Sake zabe: PDP da Dino Melaye sun yi watsi da sabuwar ranar zaben kujerar sanatan Kogi ta Yamma</h1>
      <address>
        <time datetime="2019-11-25T07:06:46+00:00">25 Nov 2019, 07:06</time>
      </address>
      <p>
        <b>- Akwai alamun jam'iyyar PDP ba zasu fito zaben ranar 30 ga watan Nuwamba ba na kujerar sanata mai wakiltar Kogi ta Yamma</b>
      </p>
      <p>
        <b>- Mai magana da yawun PDP din, yace jam'iyyar a halin yanzu ba ta gamsu da ikirarin INEC na yi zaben gaskiya ba</b>
      </p>
      <p>
        <b>- Ologbondiyan, ya ce sun yi watsi da sabuwar ranar sauya zaben, saboda ba zata fito da bukatar masu kada kuri'a ba</b>
      </p>
      <p>A yayin da hukumar zabe mai zaman kanta ta INEC ta saka ranar Asabar, 30 ga watan Nuwamba a matsayin ranar da za a kara yin zaben kujerar sanata mai wakiltar jihar Kogi ta yamma, akwai alamun <a href="https://www.legit.ng/tag/1589-dino-melaye.html">Dino Melaye</a> da PDP ba zasu fito zabe ba.</p>
      <p>Kamar yadda jaridar Nigerian Tribune fa fitar, sakataren yada labarai na PDP, Kola Ologbondiyan, yace jam'iyyar a halin yanzu bata gamsu da cewa shugaban INEC, Farfesa Mahmud Yakubu, zai iya yin zabe na gaskiya ba.</p>
      <p>An ruwaito cewa, Ologbondiyan ya kara da cewa, jam'iyyar PDP ta yi watsi da sabuwar ranar zaben. Ya bayyana cewa, akwai yuwuwar ba zasu fito zaben ba.</p>
      <p><i>"Mun yi watsi da sabuwar ranar sake zaben kujerar sanatan Kogi ta yamma, saboda an riga an lalata sakamakon zaben tun farko,"</i> in ji wani sashi na takardar.</p>
      <p><b>DUBA WANNAN:</b> <a href="https://hausa.legit.ng/1278561-rusau-kasupda-ta-rushe-gidaje-300-a-kaduna.html">Rusau: KASUPDA ta rushe gidaje 300 a Kaduna</a></p>
      <p>Tuni dai jam'iyyar APC ta zargi cewa, an yi kuskure tun a asalin zaben, sakamakon zaben da aka sake yi ne ya bayyana gaskiyar ra'ayin masu kada kuri'a.</p>
      <p>Jam'iyyar PDP ta bayyana cewa, har yanzu 'yan jam'iyyar na fama da alhini tare da makokin mambobinsu da aka hallaka a ranar 16 ga watan Nuwamba yayin sake zaben.</p>
      <p>Idan zamu tuna, Legit.ng ta ruwaito cewa a ranar Laraba, Dino Melaye ya mika koke ga hukumar zabe mai zaman kanta ta INEC a Abuja, da bukatar a soke zaben sanatan yankin jihar Kogi ta Yamma.</p>
      <p>Dan majalisar ya wallafa a shafinsa na tuwita yadda ya mika bidiyoyi 21 tare da kokensa. Bidiyoyin na bayyana yadda aka tafka magudin zabe a yankin.</p>
      <p>Sanatan ya ce, ya samu tarba ne daga sakatariyar INEC, Rose Orianran-Anthony da kuma kwamishinan hukumar na kasa Festus Okoye.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa:</p>
      <p>
        <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a>
      </p>
      <p>Ku biyo mu a shafukanmu na dandalin sada zumunta:</p>
      <p><b>Facebook:</b> <a href="https://facebook.com/legitnghausa">https://facebook.com/legitnghausa</a></p>
      <p><b>Twitter:</b> <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p>Tuntube mu a: <b>labaranhausa@corp.legit.ng</b></p>
      <figure>
        <iframe src="https://www.youtube.com/embed/MxyOeIuOpz0" width="640" height="360" data-service="Youtube" scrolling="no"/>
      </figure>
    </article>
  </body>
</html>