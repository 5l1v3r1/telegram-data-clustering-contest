<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%ce%b5%ce%ba-%ce%b5%cf%80%ce%b9%cf%83%cf%80%ce%b5%cf%8d%ce%b4%ce%bf%ce%bd%cf%84%ce%b1%ce%b9-%ce%bf%ce%b9-%ce%ba%ce%b9%ce%bd%ce%ae%cf%83%ce%b5%ce%b9%cf%82-%ce%b3%ce%b9%ce%b1-%cf%80%cf%81%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T07:50:44+00:00"/>
    <meta property="og:title" content="ΑΕΚ: Επισπεύδονται οι κινήσεις για προπονητή"/>
    <meta property="og:description" content="Τα συνεχή «στραβά» αποτελέσματα στην ΑΕΚ και οι αλλοπρόσαλλες εμφανίσεις συνεχίστηκαν και την Κυριακή (24/11) κόντρα στον Άρη, με το 1-1 του ΟΑΚΑ. Στην Ένωση αδυνατούν να βγάλουν πρόοδο στο παιχνίδι τους, με την καλή περίοδο μετά τον Μιγκέλ Καρντόσο να αποδεικνύεται σύντομα, με όλα τα… στραβά του καλοκαιριού να αποκαλύπτονται."/>
  </head>
  <body>
    <article>
      <h1>ΑΕΚ: Επισπεύδονται οι κινήσεις για προπονητή</h1>
      <address>
        <time datetime="2019-11-25T07:50:44+00:00">25 Nov 2019, 07:50</time>
      </address>
      <p>
        <b>Τα συνεχή «στραβά» αποτελέσματα στην ΑΕΚ και οι αλλοπρόσαλλες εμφανίσεις συνεχίστηκαν και την Κυριακή (24/11) κόντρα στον Άρη, με το 1-1 του ΟΑΚΑ. Στην Ένωση αδυνατούν να βγάλουν πρόοδο στο παιχνίδι τους, με την καλή περίοδο μετά τον Μιγκέλ Καρντόσο να αποδεικνύεται σύντομα, με όλα τα… στραβά του καλοκαιριού να αποκαλύπτονται.</b>
      </p>
      <p>Σύμφωνα με μέρος των «κιτρινόμαυρων» ρεπορτάζ, στις τάξεις του συλλόγου υπάρχει έντονος προβληματισμός για το κατά πόσο θα συνεχίσει η συνταγή αυτή, με τον Νίκο Κωστένογλου να βρίσκεται σε δύσκολη θέση. Οι δηλώσεις του στη συνέντευξη Τύπου μετά το ματς, είναι χαρακτηριστικές: «Υπάρχει έλλειψη αυτοπεποίθησης. Δείχνουν φόβο (οι παίκτες). Ίσως το τελευταίο αρνητικό αποτέλεσμα μας επηρέασε. Δεν θα έλεγα ότι στα προηγούμενα ματς είχαμε άσχημη εικόνα. Αλλά σήμερα δεν ήμασταν καθόλου καλοί».</p>
      <p>Ο Μακεδόνας τεχνικός θα αποτελούσε μια μεταβατική περίοδος, μέχρι να βρεθεί ο κατάλληλος προπονητής, τον οποίο ο Ίλια Ίβιτς φαίνεται να μην έχει βρει ακόμη για να τον «κλείσει», ωστόσο τα αποτελέσματα δεν βοηθούν για να παραταθεί αυτό το χρονικό διάστημα.</p>
      <p>Ο Σέρβος τεχνικός διευθυντής έχει εντείνει τις προσπάθειές του, αν και αρχικά ο χρόνος για κάτι τέτοιο φάνταζε περισσότερος. Πάντως, η ΑΕΚ δεν δείχνει να έχει αυτήν τη στιγμή έτοιμη λύση και όσο αυτή δεν προκύπτει, μοιάζει δύσκολο να υπάρξει αντικατάσταση. Χωρίς, τίποτα να αποκλείεται, πάντως…</p>
    </article>
  </body>
</html>