<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780206/%D8%A7%D9%88%D9%84%DB%8C%D9%86-%D9%86%D9%82%D8%B4%D9%87-%D8%AC%D9%87%D8%A7%D9%86%DB%8C-%D8%A7%D8%B2-%D9%82%D9%85%D8%B1-%D8%AA%D8%A7%DB%8C%D8%AA%D8%A7%D9%86-%D8%B2%D8%AD%D9%84-%D9%85%D9%86%D8%AA%D8%B4%D8%B1-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T07:45:43+00:00"/>
    <meta property="og:title" content="اولین نقشه جهانی از قمر تایتان زحل منتشر شد"/>
    <meta property="og:description" content="ستاره شناسان اولین نقشه جهانی و کامل از قمر تایتان سیاره زحل را منتشر کردند. تنوع چشم اندازهای قابل مشاهده از طریق این نقشه مشابه با نقشه های کره زمین است."/>
  </head>
  <body>
    <article>
      <h1>اولین نقشه جهانی از قمر تایتان زحل منتشر شد</h1>
      <address>
        <time datetime="2019-11-25T07:45:43+00:00">25 Nov 2019, 07:45</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از انگجت، دانشمندان ناسا بعد از بررسی ها و تلاش های فراوان موفق به تهیه نقشه جامع قمر تایتان زحل شده اند که بزرگترین قمر سیاره مذکور محسوب می شود.</p>
      <p>برای تهیه نقشه یادشده از اطلاعات جمع آوری شده توسط فضاپیمای کاسینی استفاده شده است. کاسینی با بیش از صد بار پرواز به دور تایتان و برآورد شرایط این قمر زحل در نهایت توانست تصاویری را از سطح آن تهیه کند که با کنار هم قرار دادن آنها یک نقشه کامل از تایتان به دست آمده است.</p>
      <p>نقشه مذکور نشان می دهد که بیش از دو سوم سطح تایتان را دشت های مسطح تشکیل می دهد.</p>
      <p>اما ۱۷ درصد از آن را هم تپه ها پوشانده اند. حدود۱۴ درصد از تایتان نیز کوهستانی است و ۱.۵ درصد باقیمانده سطوح پرپیچ و خمی هستند که به علت فرسایش و بارش باران وضعیت خاصی پیدا کرده اند.</p>
      <p>همچنین تنها ۱.۵ درصد از سطح تایتان را دریاچه ها پوشانده اند که البته ماده اصلی تشکیل دهنده این دریاچه ها متان و نه آب است. محققان عمر دریاچه های مذکور را اندک می دانند. ستاره شناسان قصد دارند با استفاده از این نقشه ها تغییرات فصلی تایتان و ویژگی های جغرافیایی و آب و هوایی آن را به طور دقیق بررسی کنند.</p>
    </article>
  </body>
</html>