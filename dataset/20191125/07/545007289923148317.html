<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/inundatii-in-franta-sute-de-persoane-evacuate-pe-coasta-de-azur/"/>
    <meta property="og:site_name" content="Europa FM"/>
    <meta property="article:published_time" content="2019-11-25T07:54:26+00:00"/>
    <meta property="og:title" content="Inundaţii în Franţa: Sute de persoane evacuate pe Coasta de Azur"/>
    <meta property="og:description" content="Patru persoane au murit în Franţa, iar altele sunt date dispărute, după ce Coasta de Azur a fost afectată de inundaţiile provocate de ploile torenţiale din ultimele zile."/>
  </head>
  <body>
    <article>
      <h1>Inundaţii în Franţa: Sute de persoane evacuate pe Coasta de Azur</h1>
      <address>
        <time datetime="2019-11-25T07:54:26+00:00">25 Nov 2019, 07:54</time>
      </address>
      <p>Patru persoane au murit în Franţa, iar altele sunt date dispărute, după ce Coasta de Azur a fost afectată de inundaţiile provocate de ploile torenţiale din ultimele zile.</p>
      <p>Autorităţile au ridicat avertizarea de cod roşu instituită sâmbătă, dar atrag atenţia că vremea nu se va îmbunătăţi prea mult în următoarele zile.</p>
      <p>În trei zile, în sudul Franţei a ploau cât pentru două luni. Cel mai afectat pare să fie orasul Roquebrune-sur-Argens – apa a intrat în restaurante sau case, iar orașul a fost izolat timp de câteva ore. Situaţia din micul oraş de pe Coasta de Azur – spun autorităţile – ar fi mai gravă decât cea de la inundaţiile istorice din 2011, când au murit 12 oameni.</p>
      <p>Mai multe curse aeriene din şi înspre Nisa au fost anulate, iar sute de persoane evacuate. Mai multe autostrăzi şi căi ferate au fost închise, mii de localnici au rămas fără curent electric.</p>
      <p>Vremea nu se va îmbunătăţi în următoarele zile. Autorităţile le-au recomandat oamenilor să nu iasă din casă decât dacă este absolut necesar şi să nu folosească maşinile personale.</p>
    </article>
  </body>
</html>