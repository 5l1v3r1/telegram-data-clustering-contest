<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/triimeri_episkepsi_tou_al_tsipra_sto_parisi-589591/"/>
    <meta property="og:site_name" content="Real.gr"/>
    <meta property="article:published_time" content="2019-11-25T18:50:00+00:00"/>
    <meta property="og:title" content="Στη Βόρεια Μακεδονία την Τρίτη ο Νίκος Δένδιας"/>
    <meta property="og:description" content="Τριήμερη επίσκεψη στο Παρίσι θα πραγματοποιήσει από την Τρίτη ο πρόεδρος του ΣΥΡΙΖΑ, Αλέξης Τσίπρας με αφορμή τη συμμετοχή του στα εγκαίνια της νέας έδρας Δημοσίου Χρέους του Πανεπιστημίου Sciences Po."/>
  </head>
  <body>
    <article>
      <h1>
        <a href="https://www.real.gr/politiki/arthro/sti_boreia_makedonia_tin_triti_o_nikos_dendias-589583/">Στη Βόρεια Μακεδονία την Τρίτη ο Νίκος Δένδιας</a>
      </h1>
      <address><time datetime="2019-11-25T18:50:00+00:00">25 Nov 2019, 18:50</time> by <a rel="author">Real.gr</a></address>
      <p>
        <b>Τριήμερη επίσκεψη στο Παρίσι θα πραγματοποιήσει από την Τρίτη ο πρόεδρος του ΣΥΡΙΖΑ, Αλέξης Τσίπρας με αφορμή τη συμμετοχή του στα εγκαίνια της νέας έδρας Δημοσίου Χρέους του Πανεπιστημίου Sciences Po.</b>
      </p>
      <p>Αναλυτικά, σύμφωνα με ανακοίνωση του ΣΥΡΙΖΑ το απόγευμα της Τρίτης, ο αρχηγός της αξιωματικής αντιπολίτευσης θα συναντηθεί με τον τέως Πρόεδρο της Γαλλίας, Φρανσουά Ολάντ και στη συνέχεια θα συμμετάσχει σε δείπνο των διοργανωτών της εκδήλωσης εγκαινίων της έδρας Δημοσίου Χρέους του Πανεπιστημίου Sciences Po, προς τιμήν του προέδρου του ΣΥΡΙΖΑ, με την παρουσία διανοουμένων και ακαδημαϊκών, επιχειρηματιών και opinion makers.</p>
      <p>Την Τετάρτη το μεσημέρι θα γευματίσει με τον απερχόμενο επίτροπο οικονομικών Πιερ Μοσκοβισί και το απόγευμα θα συναντηθεί με τον πρύτανη του Πανεπιστημίου Sciences Po, Ενρίκο Λέτα, και τον πρόεδρο έδρας Δημοσίου Χρέους, Φρεντερίκ Μιόν.</p>
      <p>Στις 17:15 τοπική ώρα, θα απευθύνει ομιλία στην εκδήλωση εγκαινίων έδρας δημοσίου χρέους της σχολής, με τίτλο «Μαθήματα από την Ελλάδα: συζήτηση με τον Αλέξη Τσίπρα». Τη συζήτηση θα διευθύνει ο πρύτανης της σχολής και πρώην πρωθυπουργός της Ιταλίας, Ενρίκο Λέτα.</p>
      <p>Στη συνέχεια, ο Αλ. Τσίπρας θα πραγματοποιήσει συνάντηση με νέους Γάλλους ακτιβιστές, καλλιτέχνες, ερευνητές, start uppers, και εκπρόσωπους της κοινωνίας των πολιτών.</p>
      <p>Τέλος, το πρωί της Πέμπτης θα συναντηθεί με τον Γάλλο Οικονομολόγο Τομά Πικετί.</p>
    </article>
  </body>
</html>