<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabletowo.pl/facebook-z-dark-mode-dla-wybranych/"/>
    <meta property="og:site_name" content="Tabletowo.pl"/>
    <meta property="article:published_time" content="2019-11-25T18:15:00+00:00"/>
    <meta property="og:title" content="Facebook z Dark Mode – nowy tryb pojawia się u wybranych użytkowników"/>
    <meta property="og:description" content="Facebook sukcesywnie wprowadza ciemny tryb. Wybrani użytkownicy głównej aplikacji zaczęli zgłaszać opcję włączenia Dark Mode."/>
  </head>
  <body>
    <article>
      <h1>Facebook z Dark Mode – nowy tryb pojawia się u wybranych użytkowników</h1>
      <address><time datetime="2019-11-25T18:15:00+00:00">25 Nov 2019, 18:15</time> by <a rel="author" href="https://www.tabletowo.pl/author/mbudzen/" target="_blank">Mateusz Budzeń</a></address>
      <p>
        <b>Facebook sukcesywnie wprowadza ciemny tryb do swoich aplikacji. Można z niego korzystać już w <a href="https://www.tabletowo.pl/messenger-z-dark-mode-dostepny-dla-wybranych/">Messengerze</a> i <a href="https://www.tabletowo.pl/instagram-ciemny-motyw-dark-mode-ios/">Instagramie</a>. Niebawem powinien pojawić się również u użytkowników głównej apki Facebooka.</b>
      </p>
      <h4>Trwają prace nad ciemnym motywem dla Facebooka</h4>
      <p>Obecnie jednym z głównych trendów na rynku oprogramowania jest wdrażanie opcjonalnego ciemnego motywu. Dark Mode dostępny jest w wielu popularnych aplikacjach, a także w systemach operacyjnych. Wśród najważniejszych nowości w <a href="https://www.tabletowo.pl/ios-13-wrazenia-po-przejsciu-na-ciemna-strone-mocy/">iOS 13</a> i <a href="https://www.tabletowo.pl/google-nowy-android-10-system-co-nowego-funkcje/">Androidzie 10</a> znalazł się właśnie zestaw ciemniejszych kolorów, które w założeniach mają zwiększyć komfort korzystania ze smartfona w nocy, a także wydłużyć czas pracy na jednym ładowaniu.</p>
      <p>Facebook, podobnie jak wielu innych twórców aplikacji, również zdecydował się dołączyć do mody na ciemniejsze kolory. Jak wspomniałem we wstępie, ciemny tryb dostępny jest już w Instagramie i Messengerze, zarówno w wersji na Androida, jak i iOS. Wkrótce zawita on również do <a href="https://www.tabletowo.pl/whatsapp-z-dwa-trybami-dark-mode-jeden-sprawdzi-sie-w-iphoneach-z-ekranami-oled/">WhatsAppa</a> i <a href="https://www.tabletowo.pl/facebook-na-androida-tryb-nocny-ciemny/">aplikacji Facebook</a>.</p>
      <figure>
        <iframe data-src="https://twitter.com/nagesh45/status/1198893505239584769?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Wybrani użytkownicy Facebooka zaczęli właśnie zgłaszać, że mogą włączyć Dark Mode w aplikacji na Androida. Nie mamy do czynienia z masowym wdrożeniem, ale pojawienie się nowych kolorów sugeruje, że prace są już na finalnym etapie i wkrótce Facebook powinien udostępnić ciemny motyw wszystkim zainteresowanym.</p>
      <h4>Facebook z Dark Mode wygląda całkiem dobrze</h4>
      <p>Całość utrzymana jest w ciemnoszarej i czarnej kolorystyce. Interfejs wygląda dość atrakcyjnie i przejrzyście. Facebook nie zdecydował się na rewolucję – po prostu nadmiar białego koloru został zastąpiony ciemniejszymi barwami.</p>
      <p>Niestety, nie wiemy kiedy zmiany pojawią się u wszystkich użytkowników. Pozostaje więc uzbroić się w cierpliwość i po prostu czekać. Docelowo Dark Mode zostanie wprowadzony w aplikacji na Androida i iOS. Różnic pomiędzy tymi wersjami raczej nie będzie – aplikacje Facebooka wyglądają prawie identycznie na obu platformach.</p>
      <p>Firma nie zapomina o użytkownikach przeglądających Facebooka z poziomu desktopowej przeglądarki internetowej. <a href="https://www.tabletowo.pl/facebook-dark-mode-tryb-ciemny-przegladarka/">Wcześniejsze informacje</a> wskazują na Dark Mode także na desktopach. Mam nadzieję, że Facebook następnie skupi się na przeglądarkowym Messengerze i Instagramie. W końcu obecne przesadnie białe interfejsy nie są zbyt wygodne podczas korzystania nocą.</p>
      <p>
        <i>źródło: <a href="https://www.androidpolice.com/2019/11/25/facebooks-dark-mode-on-android-starts-showing-up-for-some-users/">Android Police</a>, <a href="https://twitter.com/nagesh45/status/1198893505239584769">@nagesh45 (Twitter)</a></i>
      </p>
      <p>Kategorie <a href="https://www.tabletowo.pl/category/oprogramowanie-2/aplikacje-gry/">Aplikacje</a><a href="https://www.tabletowo.pl/category/producenci-2/facebook-producenci-2/">Facebook</a> Powiązane tematy <a href="https://www.tabletowo.pl/tag/aplikacja-facebook/">aplikacja facebook</a><a href="https://www.tabletowo.pl/tag/facebook-ciemny-motyw/">Facebook ciemny motyw</a><a href="https://www.tabletowo.pl/tag/facebook-dark-mode/">Facebook Dark Mode</a><a href="https://www.tabletowo.pl/tag/facebook-tryb-ciemny/">Facebook tryb ciemny</a></p>
      <p>Jeżeli znalazłeś literówkę w tekście, to daj nam o tym znać zaznaczając kursorem problematyczny wyraz, bądź zdanie i przyciśnij <b>Shift + Enter</b> lub <a href="https://www.tabletowo.pl/facebook-z-dark-mode-dla-wybranych/#"><b>kliknij tutaj</b></a>. Możesz też zgłosić błąd pisząc na <b>maila</b>.</p>
      <p>Dziękujemy za zgłoszenie!</p>
      <h3>Komentarze</h3>
    </article>
  </body>
</html>