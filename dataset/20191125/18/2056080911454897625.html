<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/biznes/2019/11/25/3997030_jilishtnite_i_potrebitelskite_zaemi_se_uvelichavat/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-25T18:00:00+00:00"/>
    <meta property="og:title" content="Жилищните и потребителските заеми се увеличават двуцифрено"/>
    <meta property="og:description" content="Това показват данните на БНБ към края на октомври."/>
  </head>
  <body>
    <article>
      <h1>Жилищните и потребителските заеми се увеличават двуцифрено</h1>
      <address><time datetime="2019-11-25T18:00:00+00:00">25 Nov 2019, 18:00</time> by <a rel="author" href="https://www.dnevnik.bg/author/419" target="_blank">Татяна Димитрова</a></address>
      <p>Последните данни на БНБ показват, че към края на октомври ипотечните и потребителските заеми за домакинствата нарастват двуцифрено - потребителските с 10.8% спрямо същия месец на предходната година до 11.226 млрд. лв. За същия период жилищните заеми се увеличават с 14.1% до 10.5 млрд. лв. Общо взетите кредити от домакинствата са за 23.651 млрд. лв. (20.4% от БВП). Спрямо същия месец на 2018 г. те се увеличават с 9.4% (9.1% годишно повишение през септември 2019 година).</p>
      <p>Данните на централната банка сочат още, че за година двуцифрено се свиват лошите и преструктурираните заеми - с 22 на сто.</p>
      <p>Въпреки нищожните лихви по депозитите в банките домакинствата продължават да държат парите си там, сочат данните. Те вече са 54.188 млрд. лв. (46.8% от БВП) в края на октомври. Това е ръст от 8.2% спрямо същия месец на 2018 г. (8.2% годишен ръст през септември 2019 година).</p>
    </article>
  </body>
</html>