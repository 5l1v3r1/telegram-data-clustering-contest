<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905200/ado-den-haag-in-zwaar-weer-groenendijk-heeft-geen-spelers-die-verschil-maken-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T18:50:00+00:00"/>
    <meta property="og:title" content="Vertrek El Khayati en Becker doet ADO pijn: 'Natuurlijk een kwaliteitsprobleem'"/>
    <meta property="og:description" content="ADO Den Haag kent tot nu toe een moeizaam seizoen in de Eredivisie en is terug te vinden op een teleurstellende zeventiende plaats. Toch is er nog niet veel reden tot paniek, zo vinden Ali Boussaboun en Harry van der Laan, die zien dat ADO dit seizoen sleutelspelers moet missen. Voormalig profvoetballer Van der Laan houdt hoop en verwacht dat de club het tij nog kan keren. &quot;Je kunt er ook iets positiefs uit halen dat je tegen Willem II - dat echt een goede ploeg heeft - op achterstand komt en toch nog een punt pakt&quot;, vertelt hij tegen het Algemeen Dagblad. &quot;Anders was de afstand nog groter geweest. Als je onderin staat, is elk punt superbelangrijk. Het is nog veel te vroeg om te zeggen dat ADO kan degraderen. Ik heb de wedstrijd tegen Willem II helemaal gezien, de manier waarop ze nog een punt pakten was een beetje per ongeluk.&quot; 'ADO kan degraderen, maar RKC, VVV, Fortuna, Emmen en Sparta zijn minder'"/>
  </head>
  <body>
    <article>
      <h1>Vertrek El Khayati en Becker doet ADO pijn: 'Natuurlijk een kwaliteitsprobleem'</h1>
      <address>
        <time datetime="2019-11-25T18:50:00+00:00">25 Nov 2019, 18:50</time>
      </address>
      <p>
        <b>ADO Den Haag kent tot nu toe een moeizaam seizoen in de Eredivisie en is terug te vinden op een teleurstellende zeventiende plaats. Toch is er nog niet veel reden tot paniek, zo vinden Ali Boussaboun en Harry van der Laan, die zien dat ADO dit seizoen sleutelspelers moet missen.</b>
      </p>
      <p>Voormalig profvoetballer Van der Laan houdt hoop en verwacht dat de club het tij nog kan keren. "Je kunt er ook iets positiefs uit halen dat je tegen Willem II - dat echt een goede ploeg heeft - op achterstand komt en toch nog een punt pakt", vertelt hij tegen het <a href="https://www.ad.nl/nederlands-voetbal/degradatiestress-achter-de-duinen-gaat-ado-eruit~a91e5056/"><i>Algemeen Dagblad</i></a>. "Anders was de afstand nog groter geweest. Als je onderin staat, is elk punt superbelangrijk. Het is nog veel te vroeg om te zeggen dat ADO kan degraderen. Ik heb de wedstrijd tegen Willem II helemaal gezien, de manier waarop ze nog een punt pakten was een beetje per ongeluk."</p>
      <p>Boussaboun gaf aan dat ADO het vertrek van Abdenasser El Khayati naar Qatar FC 'niet zomaar op heeft kunnen vangen'. Van der Laan denkt daarnaast dat het vertrek van Sheraldo Becker ook zijn sporen heeft achtergelaten in Den Haag. "En ook Becker moet je niet uitvlakken. Met zijn snelheid was hij constant dreigend. ADO heeft natuurlijk wel een kwaliteitsprobleem. Groenendijk heeft nu geen spelers die het verschil maken."</p>
      <p>De vleugelaanvaller vertrok aan het einde van vorig seizoen naar Union Berlin, dat dit jaar in de Bundesliga actief is.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905160/degradatiestress-bij-ado-het-vertrek-van-el-khayati-vang-je-niet-zomaar-op-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>