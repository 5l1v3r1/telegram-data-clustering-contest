<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/sports/harbhajan-singh-on-sanju-samson-selection-harbhajan-singh-slammed-bcci-selectors-for-not-select-sanju-samson-in-the-india-squad-against-west-indies"/>
    <meta property="og:site_name" content="inkhabar"/>
    <meta property="article:published_time" content="2019-11-25T18:28:00+00:00"/>
    <meta property="og:title" content="Harbhajan Singh On Sanju Samson Selection: संजू सैमसन को टीम इंडिया में शामिल न करने पर हरभजन सिंह ने बीसीसीआई चयनकर्ताओं पर उठाए सवाल, बोले- दादा से है उम्मीद"/>
    <meta property="og:description" content="Harbhajan Singh On Sanju Samson Selection: टीम इंडिया के बेहतरीन गेंदबाज हरभजन सिंह ने भारतीय क्रिकेट टीम के चयन पैनल पर सवाल उठाए हैं. हरभजन संजू सैमसन को टीम इंडिया में शामिल न करने पर बीसीसीआई चयनकर्ताओं से नराज हैं. इसके साथ ही उन्होंने कांग्रेस सांसद शशि थरुर के ट्वीट पर जवाब देते हुए सौरव गांगुली को टैग करते हुए कहा है कि उम्मीद है सौरव गांगुली सिलेक्शन कमेटी में बदलाव करेंगे."/>
  </head>
  <body>
    <article>
      <h1>Harbhajan Singh On Sanju Samson Selection: संजू सैमसन को टीम इंडिया में शामिल न करने पर हरभजन सिंह ने बीसीसीआई चयनकर्ताओं पर उठाए सवाल, बोले- दादा से है उम्मीद</h1>
      <h2>Harbhajan Singh On Sanju Samson Selection: टीम इंडिया के बेहतरीन गेंदबाज हरभजन सिंह ने भारतीय क्रिकेट टीम के चयन पैनल पर सवाल उठाए हैं. हरभजन संजू सैमसन को टीम इंडिया में शामिल न करने पर बीसीसीआई चयनकर्ताओं से नराज हैं. इसके साथ ही उन्होंने कांग्रेस सांसद शशि थरुर के ट्वीट पर जवाब देते हुए सौरव गांगुली को टैग करते हुए कहा है कि उम्मीद है सौरव गांगुली सिलेक्शन कमेटी में बदलाव करेंगे.</h2>
      <address><time datetime="2019-11-25T18:28:00+00:00">25 Nov 2019, 18:28</time> by <a rel="author">इनखबर टीम</a></address>
      <p><b>नई दिल्ली.</b> हरभजन सिंह और लोकसभा सांसद शशि थरूर ने भारतीय क्रिकेट टीम के चयन पैनल पर सवाल उठाए हैं. भज्जी ने थरुर के ट्वीट का जवाब देते हुए वेस्टइंडीज के खिलाफ आगामी सीमित ओवरों की सीरीज से संजू सैमसन को नजरअंदाज करने पर निराशा व्यक्त की है. बीसीसीआई चयनकर्ताओं को लेकर भज्जी ने ट्वीट कर लिखा है कि मुझे लगता है कि वह संजू सैमसन के चयन को लेकर असमंजस की स्थिति में हैं. यही कारण रहा कि बांग्लादेश के खिलाफ संजू सैमसन टी20 सीरीज में टीम शामिल तो किए लेकिन पानी की बोतल ढोते रहे लेकिन मैच खेलने का मौका नहीं मिला.<br/><br/>इसके साथ ही भज्जी ने ये भी कहा है कि अब भारतीय क्रिकेट टीम के चयन पैनल को बदलने की भी जरुरत है और आशा है कि सौरव गांगुली इस तरफ ध्यान देंगे. सैमसन को टीम में शामिल न करने पर थरुर ने ट्वीट कर कहा है कि संजू सैमसन को बिना मौका दिए टीम से बाहर करने पर में काफी निराश हूं. बांग्लादेश के खिलाफ वह तीनों टी20 मैचों की सीरज के दौरान वो ड्रिंक्स उठाते रहे और उन्हें एक भी मैच खेलने का मौका नहीं दिया. मेरी समझ में नहीं आया कि वह उसकी बल्लेबाजी का टेस्ट लेना चाहते थे या दिल का.<br/><br/>पिछले काफी दिनों से संजू सैमसन का बेहतरीन फॉर्म जारी है. विजय हजारे ट्रॉफी के दौरान वह गोवा के खिलाफ दोहरा शतक लगा चुके हैं. पूरी सीरीज के दौरान उन्होंने धुआंधार बैटिंग करते हुए उन्होंने 410 रन बनाए. एक विकेटकीपर के तौर पर वह दिनेश कार्तिक के बाद सबसे ज्यादा रन बनाने वाले दूसरे विकेटकीपर रहे. भारत 6 दिसंबर से 22 दिसंबर के बीच वेस्टइंडीज के खिलाफ टी20 और वनडे मैचों की सीरीज खेलेगा.</p>
      <figure>
        <iframe data-src="https://twitter.com/harbhajan_singh/status/1198811253977694209?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe src="https://www.youtube.com/embed/2tgzD_vjOuE" width="500" height="281" data-service="Youtube" scrolling="no"/>
      </figure>
      <p><b>वेस्टइंडीज के खिलाफ भारत की वनडे टीम</b><br/><br/>विराट कोहली (कप्तान), रोहित शर्मा, शिखर धवन, केएल राहुल, ऋषभ पंत, केदार जाधव, मनीष पांडे, श्रेयस अय्यर, रवींद्र जडेजा, शिवम दुबे, युजवेंद्र चहल, कुलदीप यादव, मोहम्मद शमी, दीपक चाहर, भुवनेश्वर कुमार<br/><br/><b>वेस्टइंडीज के खिलाफ भारत की टी20 टीम</b><br/><br/>विराट कोहली (कप्तान), रोहित शर्मा, शिखर धवन, केएल राहुल, ऋषभ पंत, मनीष पांडे, श्रेयस अय्यर, शिवम दुबे, रवींद्र जडेजा, वाशिंगटन सुंदर, युजवेंद्र चहल, कुलदीप यादव, दीपक चाहर, भुवनेश्वर कुमार, मोहम्मद शमी</p>
      <figure>
        <iframe src="https://www.youtube.com/embed/gKsytxCa2cA" width="500" height="281" data-service="Youtube" scrolling="no"/>
      </figure>
      <p><b>ये भी पढ़ें</b><br/><br/><a href="https://www.inkhabar.com/sports/ravi-shastri-on-ms-dhoni-retirement-indian-cricket-team-head-coach-ravi-shastri-said-people-commenting-on-mahendra-singh-dhoni-can-not-even-tie-their-shoelaces">रवि शास्त्री बोले- महेंद्र सिंह धोनी को रिटायरमेंट की सलाह देने वाले लोग जूते के फीते नहीं बांध सकते</a><br/><br/><a href="https://www.inkhabar.com/sports/lasith-malinga-t20i-hat-trick-sri-lanka-bowler-lasith-malinga-takes-second-hat-trick-in-t20i-gets-4-wickets-in-4-balls-against-new-zealand">श्रीलंका ने टी20 मैच में न्यूजीलैंड को 37 रनों से हराया, लसिथ मलिंगा ने हैट्रिक लेकर रचा ये विश्व कीर्तिमान</a><br/><br/> </p>
    </article>
  </body>
</html>