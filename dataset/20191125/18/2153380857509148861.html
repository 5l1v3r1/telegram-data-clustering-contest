<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/kakokairia-dyskoli-anamenetai-i-nyhta-gia-ti-halkidiki-meta-htypima-toy-giryoni"/>
    <meta property="og:site_name" content="The Pressroom"/>
    <meta property="article:published_time" content="2019-11-25T18:49:01+00:00"/>
    <meta property="og:title" content="Κακοκαιρία: Δύσκολη αναμένεται η νύχτα για τη Χαλκιδική μετά το χτύπημα του «Γηρυόνη»"/>
    <meta property="og:description" content="Κακοκαιρία - Χαλκιδική: Δύσκολη αναμένεται η νύχτα για τη περιοχή της Χαλκιδικής, καθώς ο «Γηρυόνης» χτύπησε απόψε την Ιερισσό. Σύμφωνα με το halkidikinews.gr, η δυνατή βροχή που κράτησε για αρκετή ώρα φούσκωσε τα ρέματα και το νερό ξέσπασε ορμητικά στον οικισμό της Ιερισσού. &quot;Οι δρόμοι έχουν γίνει ποτάμια και σε κάποια σημεία έχουμε μισό μέτρο νερό&quot; ανέφερε πριν λίγο (18.45) ο δήμαρχος Αριστοτέλη, Στέλιος Βαλιάνος, που βρίσκεται στην Ιερισσό."/>
  </head>
  <body>
    <article>
      <h1>Κακοκαιρία: Δύσκολη αναμένεται η νύχτα για τη Χαλκιδική μετά το χτύπημα του «Γηρυόνη»</h1>
      <address>
        <time datetime="2019-11-25T18:49:01+00:00">25 Nov 2019, 18:49</time>
      </address>
      <p>
        <b><a href="https://www.thepressroom.gr/tags/kakokairia">Κακοκαιρία</a> - <a href="https://www.thepressroom.gr/tags/halkidiki">Χαλκιδική</a>: Δύσκολη αναμένεται η νύχτα για τη περιοχή της Χαλκιδικής, καθώς ο <a href="https://www.thepressroom.gr/tags/giryonis">«Γηρυόνης»</a> χτύπησε απόψε την Ιερισσό. Σύμφωνα με το halkidikinews.gr, η δυνατή βροχή που κράτησε για αρκετή ώρα φούσκωσε τα ρέματα και το νερό ξέσπασε ορμητικά στον οικισμό της Ιερισσού.</b>
      </p>
      <p><b>"Οι δρόμοι έχουν γίνει ποτάμια και σε κάποια σημεία έχουμε μισό μέτρο νερό"</b> ανέφερε πριν λίγο (18.45) ο δήμαρχος Αριστοτέλη, <b>Στέλιος Βαλιάνος,</b> που βρίσκεται στην Ιερισσό.</p>
      <p>Μετά την Ολυμπιάδα, η Ιερισσός είναι ο δεύτερος οικισμός του Δήμου Αριστοτέλη που πλήττεται ανελέητα από τα καιρικά φαινόμενα μέσα σε λίγα εικοσιτετράωρα.</p>
      <p>Μηχανήματα του Δήμου εργάζονται μέσα στον οικισμό, ενώ η Πυροσβεστική έχει δεχτεί δεκάδες κλείσεις για πλημμυρισμένα σπίτια.</p>
      <p>Σύμφωνα με πληροφορίες του <b>halkidikinews.gr </b>αυτήν την ώρα η Πυροσβεστική έχει δεχτεί πάνω από 15 τηλεφωνήματα για αντλήσεις υδάτων στην Ιερισσό, ενώ στον οικισμό βρίσκονται 8 οχήματα της Πυροσβεστικής.</p>
      <p>Επίσης και στην Ολυμπιάδα τα ρέματα υπερχείλισαν και 2 οχήματα της Πυροσβεστικής Αρναίας βρίσκονται εκεί και κάνουν αντλήσεις.</p>
      <figure>
        <img src="https://www.thepressroom.gr/sites/default/files/inline-images/2333.jpg"/>
      </figure>
    </article>
  </body>
</html>