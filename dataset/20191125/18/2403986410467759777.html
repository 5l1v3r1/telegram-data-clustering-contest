<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/dviynik_zelenskogo_kazhe_shho_yogo_zaproshuvali_v_kvartal_95_shho_naspravdi_vidomo_n1239293"/>
    <meta property="og:site_name" content="24 Канал"/>
    <meta property="article:published_time" content="2019-11-25T18:12:00+00:00"/>
    <meta property="og:title" content="Двійник Зеленського каже, що його запрошували в &quot;Квартал 95&quot;: що насправді відомо"/>
    <meta property="og:description" content="Російський телеграм-канал Mash оприлюднив допис, у якому зазначалось про можливі кар'єрні зростання уродженця Узбекистану Уміда Ісабаєва – двійника Володимира Зеленського в російському фільмі про Україну. Пресслужба &quot;Вечірнього Кварталу&quot; спростувала усю інформацію."/>
  </head>
  <body>
    <article>
      <h1>Двійник Зеленського каже, що його запрошували в "Квартал 95": що насправді відомо</h1>
      <address><time datetime="2019-11-25T18:12:00+00:00">25 Nov 2019, 18:12</time> by <a rel="author" href="https://24tv.ua/lifestyle/nadiya_bilenko_tag7142/" target="_blank">Надія Біленко</a></address>
      <p>
        <b>Російський телеграм-канал Mash оприлюднив допис, у якому зазначалось про можливі кар'єрні зростання уродженця Узбекистану Уміда Ісабаєва – двійника Володимира Зеленського в російському фільмі про Україну. Пресслужба "Вечірнього Кварталу" спростувала усю інформацію.</b>
      </p>
      <h3>Що повідомили у телеграм-каналі Mash?</h3>
      <p>В понеділок, 25 листопада, в телеграмі з’явилась інформація, де зазначалось, що Уміда Ісабаєва начебто кличуть на місце Зеленського у "Вечірній Квартал". </p>
      <blockquote>Читайте також: <a href="https://24tv.ua/lifestyle/dviynik_zelenskogo_zigraye_rol_prezidenta_u_filmi_pro_ukrayinu_podrobitsi_n1236042">Двійник Зеленського зіграє роль президента в російському фільмі про Україну: подробиці</a></blockquote>
      <p>"Умід Ісабаєв вже зовсім освоївся в ролі зоряного клону – ходить по ефірах, дає інтерв'ю і костюм носить зовсім як дорослий. А тепер і Євген Кошовий, колишній партнер справжнього Зеленського, кличе Уміда в Україні гастарбайтером. Підмінити президента, поки той зайнятий більш важливою справою. Умід в роздумах. У Росії йому запропонували роль в серіалі, кар'єрний вибір потрібно зробити правильно", – йдеться в повідомленні, яке завершується дивним словосполученням "чебуреки із сальцем".</p>
      <figure>
        <embed-post data-src="https://t.me/breakingmash/14981" data-service="Telegram"/>
      </figure>
      <p>Таку інформацію підтвердив і сам двійник Зеленського у відеоролику каналу.</p>
      <aside>Мені відеодзвінок. Дивлюсь – український номер, а там, здається, Євген Кошовий. Було темно, важко було розгледіти. Каже: "Ми тебе заберемо, приєднуйся до нас, приїжджай до нас, в "Квартал 95". Будемо разом працювати, разом з Кошовим вести програми, щоб смішити український народ". Я б не відмовляв, просто ось скоро серіал пропонуватимуть, я контракт буду підписувати, напевне, вже пізно туди їхати. Ну, взагаліто хотів би туди поїхати. Чому б ні? Звісно, я би впорався,<cite>– заявив Умід Ісабаєв.</cite></aside>
      <p>Чоловік додав, що Кошовий начебто попросив його сфотографуватись в кепці і надіслати йому фото. Згодом актор отримав нібито схоже переслане фото від Володимира Зеленського та запрошення в команду "Кварталу". Умід Ісабаєєв підсумував, що переконаний, – завдяки Зеленському в країні буде мир. </p>
      <h3>Що відповіли у "Кварталі 95"?</h3>
      <p>У коментарі виданню LifeStyle 24 пресслужба "Кварталу 95" спростувала чутки двійника Зеленського і телеграм-канала Mash.</p>
      <aside>Дана інформація не відповідає дійсності. Студія "Квартал 95" з цього приводу ніяких переговорів не проводила,<cite>– йдеться в повідомленні.</cite></aside>
    </article>
  </body>
</html>