<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/25/belcika-kaybolan-siddet-goren-kadinlara-dikkat-cekmek-icin-kirmizi-ayakkabilar-sergisi"/>
    <meta property="og:site_name" content="euronews"/>
    <meta property="article:published_time" content="2019-11-25T18:36:12+00:00"/>
    <meta property="og:title" content="Belçika: Kadına karşı şiddete dikkat çeken kırmızı ayakkabılar"/>
    <meta property="og:description" content="Belçika'nın başkenti Brüksel, Kadına Yönelik Şiddete Karşı Uluslararası Mücadele Günü kapsamında ilginç bir açık hava sanat sergisine ev sahipliği yapıyor: Jourdan Meydanı'ndaki 'kırmızı ayakkabılar' şiddet gören ve hayatını kaybeden kadınlara dikkat çekmeyi amaçlıyor."/>
  </head>
  <body>
    <article>
      <h1>Belçika: Kadına karşı şiddete dikkat çeken kırmızı ayakkabılar</h1>
      <address>
        <time datetime="2019-11-25T18:36:12+00:00">25 Nov 2019, 18:36</time>
      </address>
      <p>Belçika'nın başkenti Brüksel, Kadına Yönelik Şiddete Karşı Uluslararası Mücadele Günü kapsamında ilginç bir açık hava sanat sergisine ev sahipliği yapıyor: Jourdan Meydanı'ndaki 'kırmızı ayakkabılar' dikkatleri şiddet gören ve hayatını kaybeden kadınlara çekmeyi amaçlıyor.</p>
      <p>25 Kasım Kadına Yönelik Şiddete Karşı Uluslararası Mücadele Günü kapsamında açılan sergi Meksikalı ödüllü sanatçı Elina Chauvet'ten ilham alıyor.</p>
      <p>Chauvet'in Kırmızı Ayakkabı Projesi, ilk kez 2009 yılında kentte şiddet gören ve öldürülen kadınlara farkındalığı artırmak amacıyla Meksika'nın Ciudad Juarez şehrinde sergilenmişti.</p>
      <p>Enstalasyon, daha sonra Meksika, Amerika Birleşik Devletleri ve Avrupa'da farklı şehirlerde sergilendi.</p>
      <p>Brüksel'deki Jourdan Meydanı'nda sergilenen kırmızı ayakkabıların yanında bir de ülkede son iki yılda şiddete uğrayarak öldürülen kadınların isimlerinin bulunduğu liste yer alıyor.</p>
    </article>
  </body>
</html>