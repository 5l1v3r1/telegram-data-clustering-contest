<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/usi-primischennya-vaks-vzyali-pid-specohoronu-330864_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T18:53:00+00:00"/>
    <meta property="og:title" content="Усі приміщення ВАКС взяли під спецохорону"/>
    <meta property="og:description" content="Забезпечувати безпеку Антикорупційного суду – завдання не з легких, зазначають у Службі судової охорони."/>
  </head>
  <body>
    <article>
      <h1>Усі приміщення ВАКС взяли під спецохорону</h1>
      <h2>Забезпечувати безпеку Антикорупційного суду – завдання не з легких, зазначають у Службі судової охорони.</h2>
      <address>
        <time datetime="2019-11-25T18:53:00+00:00">25 Nov 2019, 18:53</time>
      </address>
      <p>Служба судової охорони в понеділок, 25 листопада, взяла під постійну охорону приміщення <b><a href="https://dt.ua/UKRAINE/vaks-priynyav-mayzhe-200-kriminalnih-sprav-za-tizhden-roboti-323385_.html">Вищого антикорупційного суду України</a> </b>у Києві, повідомляє портал "<a href="https://court.gov.ua/press/news/832920/">Судова влада України</a>".</p>
      <p>Під охорону теруправління служби перейшли всі три приміщення ВАКС: на проспекті Перемоги, Хрещатику та в провулку Хрестовому.</p>
      <p>"Забезпечувати безпеку судових процесів у Вищому антикорупційному суді – завдання не з легких, адже до роботи цього суду прикута увага громадськості", - наглосив начальник управління Служби судової охорони у Києві та Київській області полковник Ігор Коваленко.</p>
      <p>Сьогодні ж Служба судової охорони взяла під спецохорону Печерський і Шевченківський районні суди Києва та Броварський районний суд Київської області.</p>
      <p>Нагадаємо, 5 вересня <a href="https://dt.ua/UKRAINE/v-ukrayini-rozpochinaye-robotu-vischiy-antikorupciyniy-sud-322609_.html"><b>розпочав роботу Вищий антикорупційний суд</b></a>, який повинен розглядати кримінальні провадження, що перебувають у підслідності НАБУ і САП.</p>
      <p>7 травня збори суддів із третьої спроби <a href="https://dt.ua/POLITICS/golovoyu-vischogo-antikorupciynogo-sudu-obrana-suddya-tanasevich-310561_.html"><b>обрали головою ВАКС Олену Танасевич</b></a>. Танасевич буде суддею ВАКС протягом трьох наступних років. Заступником голови Антикорупційного суду обрано <a href="https://dt.ua/UKRAINE/zastupnikom-golovi-vaks-obraniy-yevgen-kruk-310574_.html"><b>Євгена Крука</b></a>.</p>
      <p>18 вересня <b><a href="https://dt.ua/POLITICS/rada-rozblokuvala-robutu-antikorupciynogo-sudu-323875_.html">Верховна Рада розблокувала роботу ВАКС</a></b>, проголосувавши за зміни до закону, згідно з якими при передачі справ з інших судів пріоритет надається розслідуванням щодо топ-корупціонерів.</p>
      <footer>За матеріалами: <a href="https://dt.ua/go/aHR0cDovL2NvdXJ0Lmdvdi51YQ==">Судова влада України</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>