<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/ex-yu/Tramp-odlikovao-psa-Konana/570490?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T18:42:36+00:00"/>
    <meta property="og:title" content="Tramp odlikovao psa Konana"/>
    <meta property="og:description" content="VAŠINGTON - Američki predsjednik Donald Tramp odlikovao je medaljom i plaketom psa Konana, koji je učestvovao u operaciji američkih specijalaca koja je rezultirala smrću lidera Islamske države Abu Bakr al-Bagdadija."/>
  </head>
  <body>
    <article>
      <h1>Tramp odlikovao psa Konana</h1>
      <address><time datetime="2019-11-25T18:42:36+00:00">25 Nov 2019, 18:42</time> by <a rel="author">Tanjug</a></address>
      <p>VAŠINGTON - Američki predsjednik Donald Tramp odlikovao je medaljom i plaketom psa Konana, koji je učestvovao u operaciji američkih specijalaca koja je rezultirala smrću lidera Islamske države Abu Bakr al-Bagdadija.</p>
      <p>"Ovo je Konan. On je trenutno vjerovatno najslavniji pas na svijetu", rekao je Tramp, predstavljajući vojnog psa predstavnicima medija u Bašti ruža u Bijeloj kući, prenosi AP.</p>
      <p>Tramp je želio da odlikuje psa rase belgijski malinoa još od operacije na sjeverozapadu Sirije u oktobru, u kojoj je lakše povrijeđen.</p>
      <p>Konan se od tada oporavio i vratio na dužnost.</p>
      <p>Poslije akcije Tramp je na Tviteru postavio lažnu sliku obrađenu u foto-šopu, na kojoj se vidi kako Konanu stavlja medalju oko vrata.</p>
      <p>Ispod slike je pisalo "američki heroj".</p>
      <hr/>
      <figure>
        <iframe src="https://www.youtube.com/embed/fcN5XZm_aOI" width="628" height="353" data-service="Youtube" scrolling="no"/>
      </figure>
    </article>
  </body>
</html>