<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/finance-stock/stock/607392"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-25T18:27:00+00:00"/>
    <meta property="og:title" content="หุ้นไทยรีบาวด์ตามตลาดภูมิภาคปิดพุ่ง17จุด"/>
    <meta property="og:description" content="หุ้นไทยปิดที่ระดับ 1,614.80 จุด เพิ่มขึ้น 17.08 จุด มูลค่าการซื้อขาย 47,419.83 ล้านบาท"/>
  </head>
  <body>
    <article>
      <h1>หุ้นไทยรีบาวด์ตามตลาดภูมิภาคปิดพุ่ง17จุด</h1>
      <address><time datetime="2019-11-25T18:27:00+00:00">25 Nov 2019, 18:27</time> by <a rel="author">PostToday</a></address>
      <p>หุ้นไทยปิดที่ระดับ 1,614.80 จุด เพิ่มขึ้น 17.08 จุด มูลค่าการซื้อขาย 47,419.83 ล้านบาท</p>
      <p>เมื่อวันที่ 25 พ.ย. 62 ตลาดหุ้นไทยเคลื่อนไหวในแดนบวกตลอดทั้งวัน ก่อนปิดที่ระดับ 1,614.80 จุด เพิ่มขึ้น 17.08 จุด (+1.07%) มูลค่าการซื้อขาย 47,419.83 ล้านบาท โดยดัชนีทำระดับสูงสุดที่ 1,614.80 จุด และทำระดับต่ำสุดที่ 1,601.76 จุด</p>
      <p>นายกรภัทร วรเชษฐ์ ผู้อำนวยการฝ่ายวิจัยและบริการการลงทุน บล.โนมูระ พัฒนสิน กล่าวว่า ตลาดหุ้นไทยวันนี้รีบาวด์สอดคล้องกับตลาดหุ้นในภูมิภาคเอเชีย ขานรับเจรจาการค้าระหว่างสหรัฐและจีนที่มีพัฒนาการในเชิงบวก หลังประธานาธิบดีโดนัลด์ ทรัมป์ ระบุว่าสหรัฐใกล้จะบรรลุข้อตกลงการค้าเฟสแรกกับจีนในไม่ช้านี้ ขณะที่ฝั่งจีนก็พร้อมร่วมมือทำข้อตกลงการค้าเฟสแรกให้แล้วเสร็จ</p>
      <p>อย่างไรก็ดี ต้องติดตามการปรับน้ำหนักลงทุนของ MSCI ที่มีผลบังคับในวันพรุ่งนี้ (26 พ.ย.) คาดว่าจะถึงเม็ดเงินไหลเข้าหุ้นไทยราว 524 ล้านเหรียญสหรัฐ ส่งผลให้สภาพคล่องสูงราว 7 หมื่นล้านบาท นอกจากนี้ ยังต้องติดตามความคืบหน้าเจรจาการค้าต่อไป รวมถึงรอติดตามกองทุนใหม่ที่จะมาแทนกองทุน LTF ซึ่งใกล้จะชัดเจนแล้วน่าจะเป็นบวกต่อตลาดฯด้วย</p>
      <p>แนวโน้มการลงทุนในวันพรุ่งนี้ (26 พ.ย.) นายกรภัทร กล่าวว่า ตลาดฯมีโอกาสที่จะปรับตัวขึ้นต่อไปได้ พร้อมให้แนวรับ 1,600 จุด ส่วนแนวต้าน 1,625-1,630 จุด</p>
      <p>ส่วนหลักทรัพย์ที่มีมูลค่าการซื้อขายสูงสุด 5 หลักทรัพย์ ได้แก่</p>
      <p>KBANK มูลค่าการซื้อขาย 2,671.87 ล้านบาท ปิดที่ 156.00 บาท เพิ่มขึ้น 3.00 บาท</p>
      <p>TRUE มูลค่าการซื้อขาย 2,377.14 ล้านบาท ปิดที่ 4.38 บาท เพิ่มขึ้น 0.14 บาท</p>
      <p>PTT มูลค่าการซื้อขาย 1,682.96 ล้านบาท ปิดที่ 43.50 บาท เพิ่มขึ้น 0.25 บาท</p>
      <p>SCC มูลค่าการซื้อขาย 1,578.12 ล้านบาท ปิดที่ 393.00 บาท เพิ่มขึ้น 6.00 บาท</p>
      <p>BGRIM มูลค่าการซื้อขาย 1,410.45 ล้านบาท ปิดที่ 56.00 บาท เพิ่มขึ้น 1.75 บาท</p>
    </article>
  </body>
</html>