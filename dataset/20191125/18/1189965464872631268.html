<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260587/kypros-sovari-kataggelia-gia-vasanistiria-se-18xrono-me-egkaymata-se-olo-toy-to-soma"/>
    <meta property="og:site_name" content="LiFO"/>
    <meta property="article:published_time" content="2019-11-25T18:28:00+00:00"/>
    <meta property="og:title" content="Κύπρος: Σοβαρή καταγγελία για βασανιστήρια σε 18χρονο με εγκαύματα σε όλο του το σώμα"/>
    <meta property="og:description" content="Στη σύλληψη ενός 21χρονου προχώρησαν οι Αρχές στη Λεμεσό μετά από καταγγελία για βασανιστήρια σε βάρος 18χρονου"/>
  </head>
  <body>
    <article>
      <h1>Κύπρος: Σοβαρή καταγγελία για βασανιστήρια σε 18χρονο με εγκαύματα σε όλο του το σώμα</h1>
      <h2>Στη σύλληψη ενός 21χρονου προχώρησαν οι Αρχές στη Λεμεσό μετά από καταγγελία για βασανιστήρια σε βάρος 18χρονου</h2>
      <address><time datetime="2019-11-25T18:28:00+00:00">25 Nov 2019, 18:28</time> by <a rel="author">NEWSROOM</a></address>
      <p>
        <b>Στη σύλληψη ενός 21χρονου Ελληνοκύπριου προχώρησαν οι Αρχές της <a href="https://www.lifo.gr/tags/%CE%9A%CF%8D%CF%80%CF%81%CE%BF%CF%82">Κύπρου</a> ο οποίος κατηγορείται για βάναυσο βασανισμό ενός 18χρονου αλλοδαπού.</b>
      </p>
      <p>Όπως αναφέρουν τα τοπικά ΜΜΕ, η αστυνομία, μετά από καταγγελία το ΤΑΕ Λεμεσού εξασφάλισε ένταλμα σύλληψης εναντίον του 21χρονου, ο οποίος φέρεται ύποπτος για αρπαγή με σκοπό την πρόκληση βαριάς σωματικής βλάβης, υποβολή σε βασανιστήρια, σκληρή και απάνθρωπη και εξευτελιστική μεταχείριση, καθώς και για γραπτές απειλές θανάτωσης και άσεμνη επίθεση σε βάρος 18χρονου από τη Ρουμανία.</p>
      <p>Σύμφωνα με πληροφορίες, τα αδικήματα διαπράχθηκαν στη Λεμεσό μεταξύ Αυγούστου 2019 μέχρι 22 Νοεμβρίου 2019. Σύμφωνα με τα ρεπορτάζ, 18χρονος εξετάστηκε από ιατροδικαστή ο οποίος διαπίστωσε ότι ο 18χρονος έφερε εγκαύματα σε όλο του το σώμα και μεταφέρθηκε με ασθενοφόρο στο Γενικό Νοσοκομείο Λευκωσίας, λόγω της σοβαρότητας της κατάστασης του.</p>
      <p>Ο 21χρονος αναμένεται να ανακριθεί ενώ την Τρίτη αναμένεται να οδηγηθεί ενώπιον του Επαρχιακού Δικαστηρίου Λεμεσού για έκδοση διατάγματος προσωποκράτησης του.</p>
      <p>Με πληροφορίες από reporter / cyprustimes / alphanews</p>
    </article>
  </body>
</html>