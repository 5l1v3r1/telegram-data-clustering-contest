<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/u-starodavniy-skarbnici-znayshli-mumiyu-levenyati-330856_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T18:09:00+00:00"/>
    <meta property="og:title" content="У стародавній скарбниці знайшли мумію левеняти"/>
    <meta property="og:description" content="Археологи також знайшли 75 бронзових і дерев'яних статуй."/>
  </head>
  <body>
    <article>
      <h1>У стародавній скарбниці знайшли мумію левеняти</h1>
      <h2>Археологи також знайшли 75 бронзових і дерев'яних статуй.</h2>
      <address>
        <time datetime="2019-11-25T18:09:00+00:00">25 Nov 2019, 18:09</time>
      </address>
      <p>Єгипетські <a href="https://dt.ua/TECHNOLOGIES/arheologi-viyavili-v-nekropoli-sakkari-rimski-katakombi-329683_.html"><b>археологи</b></a> виявили в некрополі Саккари стародавню скарбницю, в якій зберігалися 75 бронзових і дерев'яних статуй. Крім того, їм вдалося виявити рідкісну мумію левеняти, прикрашену ієрогліфами, повідомляє <a href="https://www.sciencealert.com/lion-cub-mummies-feature-in-huge-ancient-egypt-find">Science Alert.</a></p>
      <p>Дослідники знайшли також муміфікованих кобр, котів, крокодилів і скарабеїв. Скарбниця знаходилася біля підніжжя храму Баст – богині родючості й любові, священною твариною якої була кішка.</p>
      <p>У міністерстві старожитностей Єгипту заявили, що скарбниця "сама по собі є музеєм". Археологічний аналіз показав, що в ній зберігалося п'ять мумій левенят. Крім того, були знайдені статуя бога Анубіса у вигляді шакала, священного бика Апіса, мангуста, ібіса і сокола.</p>
      <p>Артефакти датуються VII століттям до нашої ери, періодом правління XXVI династії.</p>
      <figure>
        <img src="https://image.zn.ua/media/images/original/Nov2019/246014.jpg"/>
        <figcaption>Science Alert <br/>Мумія левеня, знайдена в гробниці</figcaption>
      </figure>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше археологи заявили про те, що написи, які були виявлені в саркофазі, знайденому в некрополі Верхнього Єгипту, <a href="https://dt.ua/TECHNOLOGIES/v-yegipetskomu-sarkofazi-znayshli-naydavnishiy-variant-karti-zagrobnogo-svitu-326146_.html"><b>виявилися найдавнішою копією відомої "Книги двох шляхів"</b> </a>- опису загробного світу і шляху покійних по ньому. Саркофаг був виготовлений близько чотирьох тисяч років тому.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>