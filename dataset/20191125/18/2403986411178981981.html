<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/vidkrittya_rinku_zemli_zelenskiy_anonsuvav_nayblizhchi_kroki_vladi_n1239319"/>
    <meta property="og:site_name" content="24 Канал"/>
    <meta property="article:published_time" content="2019-11-25T18:35:00+00:00"/>
    <meta property="og:title" content="Відкриття ринку землі: Зеленський анонсував найближчі кроки влади"/>
    <meta property="og:description" content="Минулого тижня Верховна Рада у першому читанні підтримала закон про ринок землі. За словами українського президента Володимира Зеленського, це говорить про те, що кожен українець насправді стане власником своєї землі."/>
  </head>
  <body>
    <article>
      <h1>Відкриття ринку землі: Зеленський анонсував найближчі кроки влади</h1>
      <address>
        <time datetime="2019-11-25T18:35:00+00:00">25 Nov 2019, 18:35</time>
      </address>
      <p>
        <b>Минулого тижня Верховна Рада у першому читанні підтримала закон про ринок землі. За словами українського президента Володимира Зеленського, це говорить про те, що кожен українець насправді стане власником своєї землі.</b>
      </p>
      <p>Як розповів український гарант у відеозверненні, перед другим читанням чинна <b>влада планує внести зміни щодо продажу землі іноземцям</b>: фізичним особам і іноземним компаніям.</p>
      <blockquote>Радимо ознайомитися<a href="https://24tv.ua/zakon_pro_zemlyu_2020_za_i_proti_shhodo_rinku_zemli_v_ukrayini_n1234105">! Закон про землю: за і проти</a></blockquote>
      <p>Він підкреслює, що <b>іноземці отримають можливість придбати українську землю лише після рішення референдуму.</b></p>
      <p>"Референдум – теж дуже важлива річ. Це ще одна наша обіцянка нашому народові. Ми говорили, що найважливіші та найскладніші речі ми будемо обговорювати з суспільством і приймати ці рішення на референдумі. Тому пакет документів про народовладдя (референдум) обов’язково ухвалимо найближчим часом", – зауважив Зеленський.</p>
      <p>Також Зеленський розповів про ще одну річ, яку офіційний Київ планує запровадити щодо землі. Мовиться про <b>зменшення лімітів.</b> Крім того, у наступному році <b>уряд виділить 4 мільярди гривень на підтримку маленьких фермерів</b>. Це вже закладено у <a href="https://24tv.ua/opublikuvali_tekst_proyektu_byudzhetu_na_2020_rik_osnovni_tsifri_n1206081">Бюджеті на 2020 рік.</a></p>
      <blockquote>До теми! <a href="https://24tv.ua/nayrizikovanishiy_shlyah__tse_shlyah_referendumiv__fursa_pro_rinok_zemli_n1235405">Найризикованіший шлях – це шлях референдумів, – Фурса про ринок землі</a></blockquote>
      <p>
        <b>Зеленський записав чергове відеозвернення</b>
      </p>
      <figure>
        <iframe src="https://www.youtube.com/embed/d0CIAj9tlZ0" width="560" height="315" data-service="Youtube" scrolling="no"/>
      </figure>
      <p>До слова раніше, уповноважений Президента України Володимира Зеленського з земельних питань Роман Лещенко заявляв, що після запровадження ринку землі <a href="https://24tv.ua/u_zelenskogo_nagolosili_shho_rosiyani_ne_budut_vlasnikami_ukrayinskoyi_zemli_n1236238">громадяни Росії не матимуть змоги купувати українську землю. </a>Навіть, якщо вони є серед засновників українських компаній, і такі компанії куплять землю. Коли ж правоохоронці виявлять такі факти, цю землю конфіскують на користь держави.</p>
    </article>
  </body>
</html>