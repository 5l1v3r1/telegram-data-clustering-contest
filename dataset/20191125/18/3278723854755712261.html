<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2111919"/>
    <meta property="og:site_name" content="www.bta.bg"/>
    <meta property="article:published_time" content="2019-11-25T18:58:00+00:00"/>
    <meta property="og:title" content="Ученици от село Камбурово събират средства за деца в нужда с изложба-базар"/>
    <meta property="og:description" content="с. Камбурово, 25 ноември /Боряна Димитрова, БТА/ Възпитаници на ОУ &quot;Хр. Ботев&quot; в омуртагското село Камбурово събират средства за деца в нужда с изложба-базар. Днес те подредиха кулинарни изкушения и сувенири и поканиха учители, родители и гости да ги подкрепят в благородното начинание. Успешен ден отчитат децата. Педагогическият екип се е включил екип с изработени картички и тематични сувенири. Имало е дарители, които са пожелали средствата да отидат за подпомагане на деца от социално слаби семейства от община Омуртаг. Други - са дарявали за конкретни деца в затруднено положение, възпитаници на училището в Камбурово. В него се обучават 144 деца от 11 населени места на община Омуртаг. Голяма част от децата са от уязвимите групи, каза за БТА директорът Здравка Динчева. &quot;Радвам се, че деца, родители и учители прегърнаха идеята. Опитваме се да ги приучим към добротворство&quot;, коментира проявата Динчева. По думите й благотворителният базар и привлякъл десетки хора, които са &quot;разтворили &quot; сърцата си за хора в нужда.…"/>
  </head>
  <body>
    <article>
      <h1>Ученици от село Камбурово събират средства за деца в нужда с изложба-базар</h1>
      <address>
        <time datetime="2019-11-25T18:58:00+00:00">25 Nov 2019, 18:58</time>
      </address>
      <p>BOBSTH 18:59:31 25-11-2019</p>
      <p>RM1855BO.019</p>
      <p>с. Камбурово - благотворителна изложба-базар - ученици</p>
      <p>Ученици от село Камбурово събират средства за деца в нужда с изложба-базар</p>
      <p>с. Камбурово, 25 ноември /Боряна Димитрова, БТА/</p>
      <p>Възпитаници на ОУ "Хр. Ботев" в омуртагското село Камбурово събират средства за деца в нужда с изложба-базар. Днес те подредиха кулинарни изкушения и сувенири и поканиха учители, родители и гости да ги подкрепят в благородното начинание.</p>
      <p>Успешен ден отчитат децата. Педагогическият екип се е включил екип с изработени картички и тематични сувенири. Имало е дарители, които са пожелали средствата да отидат за подпомагане на деца от социално слаби семейства от община Омуртаг. Други - са дарявали за конкретни деца в затруднено положение, възпитаници на училището в Камбурово. В него се обучават 144 деца от 11 населени места на община Омуртаг. Голяма част от децата са от уязвимите групи, каза за БТА директорът Здравка Динчева.</p>
      <p>"Радвам се, че деца, родители и учители прегърнаха идеята. Опитваме се да ги приучим към добротворство", коментира проявата Динчева. По думите й благотворителният базар и привлякъл десетки хора, които са "разтворили " сърцата си за хора в нужда.</p>
      <p>Проявата е посетена от областния управител на Търговище Митко Стайков, съобщиха от администрацията му. "Да бъдем добри хора е най-важното, от което имаме нужда днес" е казал той. Стайков е изразил удовлетвореността от факта, че в училището децата получават и реална възможност да се чувстват полезни, помагайки на свои връстници в неравностойно положение.</p>
      <p>На базара средства за дарени и за инициативата "Щедрият вторник", в която ОУ "Хр. Ботев" участва с намерението за изграждане на детска площадка в двора на училището. Нужни са около 4 000 лева, а финалът на кампанията е през декември. Митко Стайков е дарил лични средства, за да подкрепи каузата и най-малките възпитаници на учебното заведение.</p>
      <p>/РУМ/</p>
    </article>
  </body>
</html>