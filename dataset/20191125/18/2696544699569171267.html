<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191125_kolodko_mihaly_miniszobor_usanka_szabadsag_ter_mi_hazank_mozgalom"/>
    <meta property="og:site_name" content="HVG.hu"/>
    <meta property="article:published_time" content="2019-11-25T18:46:00+00:00"/>
    <meta property="og:title" content="A Dunába dobta az új Kolodko-szobrot a Mi Hazánk politikusa"/>
    <meta property="og:description" content="A párt szerint ezzel a helyére került az usánkát formázó miniszobor."/>
  </head>
  <body>
    <article>
      <h1>A Dunába dobta az új Kolodko-szobrot a Mi Hazánk politikusa</h1>
      <address><time datetime="2019-11-25T18:46:00+00:00">25 Nov 2019, 18:46</time> by <a rel="author">hvg.hu</a></address>
      <p>
        <b>A párt szerint ezzel a helyére került az usánkát formázó miniszobor.</b>
      </p>
      <p><a href="https://www.facebook.com/948556461944435/photos/pcb.1746322805501126/1746321735501233/?type=3&amp;theater">Pénteken tette ki</a> a budapesti Szabadság térre – az ott álló szovjet emlékmű közelébe – Kolodko Mihály szobrászművész a legújabb miniszobrát, egy ötágú csillaggal díszített orosz katonai sapkát. Az alkotás azonban hétfő délutánra eltűnt, és aki leszerelte, nem csinál titkot a dologból: a Mi Hazánk Mozgalom közleményt küldött az akcióról.</p>
      <p>A párt szerint</p>
      <blockquote>fővárosunk szabadságról elnevezett terén egy szovjet megszállási emlékmű is túl sok, ezért a mai napon, a Szovjetunióba hurcolt magyar politikai rabok és kényszermunkások emléknapján dr. Fülöp Erik országgyűlési képviselőnk eltávolította az engedély nélkül kihelyezett, usankát ábrázoló szobrot, és azt méltó helyére juttatta.”</blockquote>
      <p>Hogy hová került az alkotás, az a közleményhez csatolt képről derül ki:</p>
      <figure>
        <img src="https://img4.hvg.hu/image.aspx?id=53a39f48-ae84-40ba-85da-e595093b987b&amp;view=b2dea50f-cee1-4f6e-b810-034566fbfb2e"/>
        <figcaption>
          <cite>© Mi Hazánk Mozgalom</cite>
        </figcaption>
      </figure>
      <p>
        <i>(Nyitókép: Facebook / Kolodko Art)</i>
      </p>
      <related>
        <a href="https://hvg.hu/elet/20190927_kolodko_mihaly_miniszobor_hold_utca_holdjaro"/>
        <a href="https://hvg.hu/elet/20190911_Seress_Rezso_a_Kispipa_mellett_kapott_miniszobrot"/>
      </related>
    </article>
  </body>
</html>