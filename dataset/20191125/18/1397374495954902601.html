<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/pobeda-protiv-zvezde-na-marakani-evo-kako-to-zvuci-treneru-bajerna-393729.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T18:30:00+00:00"/>
    <meta property="og:title" content="Pobeda protiv Zvezde na &quot;Marakani&quot;, evo kako to zvuči treneru Bajerna!"/>
    <meta property="og:description" content="Trener Bajerna skoro siguran upobedu."/>
  </head>
  <body>
    <article>
      <h1>Pobeda protiv Zvezde na "Marakani", evo kako to zvuči treneru Bajerna!</h1>
      <h2>Trener Bajerna skoro siguran upobedu.</h2>
      <address><time datetime="2019-11-25T18:30:00+00:00">25 Nov 2019, 18:30</time> by <a rel="author">Beta</a></address>
      <p>Trener fudbalskog kluba Bajern Minhen Hans Diter Flik rekao je danas da želi pobedu protiv Crvene zvezde u Beogradu baš zbog atmosfere na njenom stadionu.<br/><br/>"<i>Posebno želimo pobedu na ovom stadionu, pred ovakvom atmosferom, protiv domaćinske ekipe kao što je Zvezda, koja je ovde pobedjivala velike klubove. Veoma je važno da pobedimo i završimo kao prvi u grup</i>i", rekao je Flik na konferenciji za novinare u Beogradu.<br/><br/>Bajern Minhen će sutra igrati protiv Crvene zvezde u petom kolu Grupe B Lige šampiona.<br/><br/>Flik je posebno govorio o atmosferi na stadionu "Rajko Mitić".<br/><br/><i>"Atmosfera na ovom stadionu je nešto posebno. Pokazali smo ekipi šta može da očekuje u Beogradu. Jedva čekam, radoznao sam da vidim atmosferu i svi jedva čekaju utakmicu da je osete jer ona našeg protivnika čini još težim</i>", kazao je Flik.<br/><br/>Novinari su sadašnjeg trenera nemačkog kluba pitali za 1991. godinu i legendarnu pobedu Zvezde u dvomeču sa Bajernom u polufinalu Kupa šampiona.<br/><br/>Flik je tada bio igrač i godinu dana pre te utakmice otišao je iz Bajerna u Keln.<br/><br/><i>"Tada sam otišao u Keln, ali to je bilo odavno. Ne mogu toliko da se setim šta se tačno dogadjalo, ali su reakcije u nemačkoj javnosti bile i te kako upečatljive. To je bio veliki podvig Crvene zvezde</i>", rekao je Flik.<br/><br/>On je postavljen kao privremeno rešenje na mestu trenera Bajerna umesto smenjenog Nika Kovača, a istakao je da uživa u trenutnoj situaciji.<br/><br/>Utakmica Crvena zvezda - Bajern Minhen će početi sutra u 21.00 na stadionu "Rajko Mitić".</p>
      <p>Izvor: Beta</p>
    </article>
  </body>
</html>