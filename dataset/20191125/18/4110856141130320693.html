<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/xamos_sto_belgio_me_ton_kebin_miralas-589543/"/>
    <meta property="og:site_name" content="Real.gr"/>
    <meta property="article:published_time" content="2019-11-25T18:20:00+00:00"/>
    <meta property="og:title" content="Ζοσέ Μουρίνιο: Δεν φοβόμαστε κανέναν"/>
    <meta property="og:description" content="Από το κακό στο χειρότερο βαδίζει η καριέρα του Κέβιν Μιραλάς, ο οποίος δε θυμίζει σε τίποτα τον επιθετικό που δεν… έβλεπε κανέναν στο γήπεδο."/>
  </head>
  <body>
    <article>
      <h1>
        <a href="https://www.real.gr/athlitismos/arthro/zose_mourinio_den_fobomaste_kanenan-589529/">Ζοσέ Μουρίνιο: Δεν φοβόμαστε κανέναν</a>
      </h1>
      <address><time datetime="2019-11-25T18:20:00+00:00">25 Nov 2019, 18:20</time> by <a rel="author">filathlos.gr</a></address>
      <p>
        <b>Από το κακό στο χειρότερο βαδίζει η καριέρα του Κέβιν Μιραλάς, ο οποίος δε θυμίζει σε τίποτα τον επιθετικό που δεν… έβλεπε κανέναν στο γήπεδο.</b>
      </p>
      <p>Η μεταγραφή του στην Αντβέρπ δεν έδωσε ώθηση στον πρώην επιθετικός του Ολυμπιακού, ο οποίος έχει σκοράρει μόλις μία φορά και έχει χάσει τη θέση του στη βασική ενδεκάδα της ομάδας.</p>
      <p>Ο Βέλγος επιθετικός έγινε θέμα συζήτησης, αλλά για τους λάθος λόγους, όταν αρνήθηκε να μπει ως αλλαγή στον εκτός έδρας αγώνα της Αντβέρπ με την Γάνδη, νευριασμένος που δεν ξεκίνησε στο αρχικό σχήμα.</p>
      <p>Αφού είχε ένα σύντομο διάλογο με τον τεχνικό της ομάδας Λάζλο Μπόλονι έφυγε από το γήπεδο, την ώρα που παιζόταν το ματς, προκαλώντας την έκρηξη του Ρουμάνου τεχνικού μετά το τέλος του ματς: «Χωρίς αμφιβολία ήταν εκνευρισμένος, όπως και στα προηγούμενα ματς, διότι δεν ήταν στη βασική ενδεκάδα. Θα μιλήσω προσωπικά μαζί του. Αυτή είναι η ζωή ενός ποδοσφαιριστή. Αν δεν μπορεί να το διαχειριστεί όλο αυτό, ας αλλάξει δουλειά και ας επιλέξει ένα άλλο επάγγελμα», τόνισε χαρακτηριστικά.</p>
    </article>
  </body>
</html>