<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/node/220454"/>
    <meta property="og:site_name" content="Efsyn.gr"/>
    <meta property="article:published_time" content="2019-11-25T18:23:22+00:00"/>
    <meta property="og:title" content="Τι πρέπει να προσέχουν οι καταναλωτές εν όψει Black Friday"/>
    <meta property="og:description" content="Ιδιαίτερα προσεκτικοί πρέπει να είναι οι καταναλωτές, ιδιαίτερα στις διαδικτυακές αγορές τους, εν όψει των εμπορικών προσφορών της 29ης Νοεμβρίου (Black Friday) και της 2ας Δεκεμβρίου (Cyber Monday), σύμφωνα με τη Γενική Διεύθυνση Προστασίας Καταναλωτή."/>
  </head>
  <body>
    <article>
      <h1>Τι πρέπει να προσέχουν οι καταναλωτές εν όψει Black Friday</h1>
      <address><time datetime="2019-11-25T18:23:22+00:00">25 Nov 2019, 18:23</time> by <a rel="author">efsyn.gr</a></address>
      <p>Ιδιαίτερα προσεκτικοί πρέπει να είναι οι καταναλωτές, ιδιαίτερα στις διαδικτυακές αγορές τους, εν όψει των εμπορικών προσφορών της 29ης Νοεμβρίου (Black Friday) και της 2ας Δεκεμβρίου (Cyber Monday), σύμφωνα με τη Γενική Διεύθυνση Προστασίας Καταναλωτή.</p>
      <p>Όπως τονίζει στην ανακοίνωσή της η διεύθυνση του του Υπουργείου Ανάπτυξης και Επενδύσεων, οι ημέρες αυτές των προσφορών δημιουργούν μια αίσθηση «επείγοντος» στη λήψη μιας απόφασης αγοράς.</p>
      <p>Όπως τονίζεται, πριν κάποιος αποφασίσει να κάνει διαδικτυακές αγορές, μια αξιόπιστη εμπορική ιστοσελίδα θα πρέπει να παρέχει:</p>
      <pre>   •  Την ταυτότητα του προμηθευτή (πλήρης εταιρική επωνυμία, έδρα, τηλέφωνα επικοινωνίας, email, ταχυδρομική διεύθυνση, ΑΦΜ και αριθμό ΓΕΜΗ).<br/>   •  Τα κύρια χαρακτηριστικά του προϊόντος και την συνολική τιμή του (συμπεριλαμβανομένων φόρων, επιβαρύνσεων, εξόδων αποστολής, τυχόν εξόδων σε περίπτωση επιστροφής κ.λπ.).<br/>   •  Τη  διαθεσιμότητα, τον τρόπο πληρωμής και αποστολής του προϊόντος.<br/>   •  Το δικαίωμα αναιτιολόγητης, αζήμιας υπαναχώρησης και επιστροφής του προϊόντος εντός 14 ημερών, καθώς  και την πολιτική επιστροφής των προϊόντων της επιχείρησης σε περίπτωση άσκησης του δικαιώματος αυτού.<br/>   •  Ηλεκτρονικό σύνδεσμο στην πανενωσιακή πλατφόρμα ηλεκτρονικής επίλυσης καταναλωτικών διαφορών (πλατφόρμα ΗΕΔ).<br/>   •  Ασφαλή μέθοδο συναλλαγής (κατά την καταχώρηση των στοιχείων της συναλλαγής πρέπει να εμφανίζεται το εικονίδιο ασφάλειας-μια κλειδαριά πάνω αριστερά στο browser και η διεύθυνση που ξεκινά με https://).<br/></pre>
      <p>Επίσης, συστήνεται στους καταναλωτές:</p>
      <pre>   •  Να προτιμούν να συναλλάσσονται με γνωστά σε αυτούς ηλεκτρονικά καταστήματα.<br/>   •  Να είναι ιδιαίτερα επιφυλακτικοί στην περίπτωση που ένα προϊόν πωλείται σε εξαιρετικά χαμηλή τιμή και να αποφεύγουν τις προσφορές που εμφανίζονται σε αναδυόμενα παράθυρα, αν προέρχονται από άγνωστους ιστοτόπους.<br/>   •  Να αποφεύγουν να παρέχουν προσωπικά δεδομένα αν δεν είναι απολύτως βέβαιοι για την ασφάλεια της ιστοσελίδας.<br/>   •  Να κρατούν αρχείο με τις συναλλαγές τους.<br/></pre>
      <p>Για καταγγελίες σχετικά με φαινόμενα παράνομων και παραπλανητικών συμπεριφορών οι καταναλωτές μπορούν να απευθύνονται στην τηλεφωνική γραμμή Καταναλωτή 1520 της Γενικής Διεύθυνσης Προστασίας Καταναλωτή, η οποία λειτουργεί τις εργάσιμες ημέρες (Δευτέρα έως Παρασκευή) και ώρες από 09.00 έως 15.00.</p>
      <p>Επίσης, οι καταγγελίες μπορούν να υποβάλλονται μέσω της φόρμας καταγγελιών του ιστοτόπου του υπουργείου Ανάπτυξης και Επενδύσεων (<u><a href="https://www.efsyn.gr/node/www.mindev.gov.gr">www.mindev.gov.gr</a></u>) ή με ηλεκτρονικό μήνυμα στη διεύθυνση <u><a href="https://www.efsyn.gr/node/1520@efpolis.gr">1520@efpolis.gr</a></u>.</p>
      <related>
        <h4>Σχετικά Άρθρα</h4>
        <a href="https://www.efsyn.gr/oikonomia/elliniki-oikonomia/206461_koinoniko-timologio-dei-poia-bimata-prepei-na-akoloythisoyn-oi"/>
        <a href="https://www.efsyn.gr/node/203556"/>
        <a href="https://www.efsyn.gr/node/194068"/>
        <a href="https://www.efsyn.gr/oikonomia/elliniki-oikonomia/179151_premiera-gia-tis-heimerines-ekptoseis"/>
        <a href="https://www.efsyn.gr/oikonomia/elliniki-oikonomia/148914_endiameses-ekptoseis-eos-15-maioy"/>
        <a href="https://www.efsyn.gr/oikonomia/elliniki-oikonomia/135965_anoigei-i-aylaia-ton-heimerinon-ekptoseon"/>
      </related>
    </article>
  </body>
</html>