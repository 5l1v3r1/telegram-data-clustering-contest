<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/25/eco-inspektsiyi/"/>
    <meta property="og:site_name" content="Рубрика"/>
    <meta property="article:published_time" content="2019-11-25T18:45:11+00:00"/>
    <meta property="og:title" content="Голова Державної екологічної інспекції назвав критерії відбору працівників"/>
    <meta property="og:description" content="Голова Державної екологічної інспекції, екснардеп Єгор Фірсов прокоментував чутки про “своїх людей”. Про це він написав у Facebook. “Не встиг пропрацювати й тижня, як вже до мене стали доходити чутки, що хтось зі мною “домовився про посаду в інспекції”. Чи то хтось із старих керівників-корупціонерів залишається, чи хтось заходить ззовні на “хлібну посаду”. Вже навіть […]"/>
  </head>
  <body>
    <article>
      <h1>Голова Державної екологічної інспекції назвав критерії відбору працівників</h1>
      <address><time datetime="2019-11-25T18:45:11+00:00">25 Nov 2019, 18:45</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/261263-860x580-c-1.jpg"/>
      </figure>
      <p>
        <b>
          <b>Голова Державної екологічної інспекції, екснардеп Єгор Фірсов прокоментував чутки про “своїх людей”.</b>
        </b>
      </p>
      <p>Про це він написав у <a href="https://www.facebook.com/egor.firsov/posts/3086406218042374">Facebook.</a></p>
      <p>“Не встиг пропрацювати й тижня, як вже до мене стали доходити чутки, що хтось зі мною “домовився про посаду в інспекції”. Чи то хтось із старих керівників-корупціонерів залишається, чи хтось заходить ззовні на “хлібну посаду”. Вже навіть називають конкретні суми та прізвища. З’являються також ніби якісь “люди від Фірсова” з якими можна домовитися.</p>
      <p>Вибачте, якщо когось розчарую, але ні. Не можна. І якщо зустрічаєте людей, які пропонують щось подібне, сміливо телефонуйте у НАБУ чи прокуратуру. Буду тільки вдячний, якщо допоможете раз і назавжди закрити цю тему”, – написав він.</p>
      <p>І підкреслив, що домовитися з ним про посади – неможливо.</p>
      <p>“Шлях у інспекцію лише один – прозорий та відкритий конкурс. Чекаю щирих та фахових”, – пише Фірсов.</p>
      <p>Раніше <a href="https://rubryka.com/2019/11/24/firsov-porivnyav-vyklyuchennya-skorohod-z-fraktsiyi-zi-svoyim-mynulogo-sklykannya/">Фірсов порівняв виключення Скороход з фракції зі своїм минулого скликання.</a></p>
    </article>
  </body>
</html>