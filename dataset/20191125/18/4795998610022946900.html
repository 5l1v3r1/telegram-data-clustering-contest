<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/trump-tan-bagdadi-operasyonunda-gorevli-kopege-madalya,849627"/>
    <meta property="og:site_name" content="T24"/>
    <meta property="article:published_time" content="2019-11-25T18:54:00+00:00"/>
    <meta property="og:title" content="Trump'tan Bağdadi operasyonunda görevli köpeğe madalya"/>
    <meta property="og:description" content="&quot;Conan, şu anda dünyanın en ünlü köpeği&quot;"/>
  </head>
  <body>
    <article>
      <h1>Trump'tan Bağdadi operasyonunda görevli köpeğe madalya</h1>
      <h2>"Conan, şu anda dünyanın en ünlü köpeği"</h2>
      <address>
        <time datetime="2019-11-25T18:54:00+00:00">25 Nov 2019, 18:54</time>
      </address>
      <p>ABD Başkanı <b>Donald Trump</b>, IŞİD lideri <b>Ebubekir el-Bağdadi</b>'nin etkisiz hale getirildiği operasyonda yaralanan "<b>Conan</b>" adlı köpeği Beyaz Saray'da ağırlayarak plaket ve madalya verdi.<br/>Trump, eşi <b>Melania Trump</b>, Başkan Yardımcısı <b>Mike Pence</b> ve Bağdadi operasyonunda kullanılan Conan ile Beyaz Saray'ın bahçesinde kameraların karşısına çıktı.<br/>Conan'a operasyondaki katkılarından dolayı bir plaket ve madalya verdiklerini belirten Trump, "Conan şu anda dünyanın en ünlü köpeği. O, Bağdadi operasyonu esnasında neler olduğunu biliyordu." dedi.<br/>Trump, "kahraman" olarak söz ettiği Conan'ın operasyonda aldığı yaraların iyileştiğini ve "işinin başına döndüğünü" vurguladı.<br/>Trump ayrıca, Bağdadi operasyonuna katılan özel kuvvet askerleri ile de Beyaz Saray'da bir araya geldiklerini belirtti.</p>
    </article>
  </body>
</html>