<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/u_2020_rotsi_v_ukrayini_ne_maye_buti_shvidkih_yakim_bilsh_yak_6_rokiv__zelenskiy_n1239314"/>
    <meta property="og:site_name" content="24 Канал"/>
    <meta property="article:published_time" content="2019-11-25T18:38:00+00:00"/>
    <meta property="og:title" content="У 2020 році в Україні не має бути &quot;швидких&quot;, яким понад шість років, – Зеленський"/>
    <meta property="og:description" content="Президент України Володимир Зеленський заявив, що пріоритетом на наступний рік буде розвиток екстреної медицини."/>
  </head>
  <body>
    <article>
      <h1>У 2020 році в Україні не має бути "швидких", яким понад шість років, – Зеленський</h1>
      <address><time datetime="2019-11-25T18:38:00+00:00">25 Nov 2019, 18:38</time> by <a rel="author" href="https://24tv.ua/oleksandr_bevza_tag5753/" target="_blank">Олександр Бевза</a></address>
      <p>
        <b>Президент України Володимир Зеленський заявив, що пріоритетом на наступний рік буде розвиток екстреної медицини.</b>
      </p>
      <p>Президент наголосив, на важливості відкриття нових пунктів "швидкої допомоги".</p>
      <blockquote>Також на тему:<a href="https://24tv.ua/health/koli_v_ukrayini_zapratsyuye_strahova_meditsina_n1234384"> Коли в Україні запрацює страхова медицина</a></blockquote>
      <p>  Президент України Володимир Зеленський “На минулому тижні відбулася презентація Міністерства охорони здоров'я, в якому зазначили, що пріоритетом наступного року буде відкриття пунктів "швидкої допомоги". Тому що "швидкі" у нас є, та й в бюджеті на їхню закупівлю закладено багато коштів, але самих пунктів бракує”.</p>
      <p>Тому, за словами Зеленського, МОЗу дали завдання, на підготовку відкриття у містах і містечках цих закладів. Будівництво планують розпочати вже навесні 2020 року.</p>
      <p>  Президент України Володимир Зеленський “У цьому році ми купимо 500 карет "швидкої", а на наступний рік у нас завдання, щоб не було швидких, яким понад 6 років”.</p>
      <p><b>Скільки грошей витратять на медицину у 2020 році? </b><br/>Загалом на охорону здоров’я у наступному році виділять 108 мільярдів гривень, це на 9,8 мільярда гривень більше, ніж 2019 року. Саме на екстрену медицину закладено 1,9 мільярда гривень, з них 900 мільйонів на закупівлю карет швидкої допомоги та 1 мільярд на відкриття нових відділень екстреної допомоги, за словами прем'єра Олексія Гончарука, їх буде 25. </p>
      <p>
        <b>Зеленський про "швидкі": дивитись відео</b>
      </p>
      <figure>
        <iframe src="https://www.youtube.com/embed/d0CIAj9tlZ0" width="560" height="315" data-service="Youtube" scrolling="no"/>
      </figure>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <b><a href="https://24tv.ua/zdorovya_tag3301/">Здоров'я</a></b>. </blockquote>
    </article>
  </body>
</html>