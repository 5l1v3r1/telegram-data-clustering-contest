<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/anderlecht-heeft-een-grote-vergissing-gemaakt-met-kompany"/>
    <meta property="og:site_name" content="Voetbal24"/>
    <meta property="article:published_time" content="2019-11-25T18:00:00+00:00"/>
    <meta property="og:title" content="'Anderlecht heeft een grote vergissing gemaakt met Kompany'"/>
    <meta property="og:description" content="Hoewel RSC Anderlecht in zijn jongste acht wedstrijden niet meer verloren heeft, werd zondagavond tegen KV Kortrijk pijnlijk duidelijk dat de Brusselse club nog steeds zoekende is. Het spel van paars-wit deed bij momenten echt pijn aan de ogen."/>
  </head>
  <body>
    <article>
      <h1>'Anderlecht heeft een grote vergissing gemaakt met Kompany'</h1>
      <address><time datetime="2019-11-25T18:00:00+00:00">25 Nov 2019, 18:00</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Hoewel RSC Anderlecht in zijn jongste acht wedstrijden niet meer verloren heeft, werd zondagavond tegen KV Kortrijk pijnlijk duidelijk dat de Brusselse club nog steeds zoekende is. Het spel van paars-wit deed bij momenten echt pijn aan de ogen.</b>
      </p>
      <p><a href="https://www.voetbal24.be/news/56777/pure-chaos-bij-%3Ca%20href='/tag/Anderlecht'%3Eanderlecht%3C/a%3E-coucke-en-kompany-geviseerd"><b>De supporters van RSCA staan niet bepaald achter de realistische aanpak van Frank Vercauteren, zo werd tijdens en na het duel van zondag duidelijk</b></a>. Toch is het volgens Georges Leekens dé weg die <a href="https://www.voetbal24.be/tag/Anderlecht">Anderlecht</a> momenteel moet bewandelen.</p>
      <p>In het Play Sports-programma T1 liet Leekens zich uit over de huidige gang van zaken bij <a href="https://www.voetbal24.be/tag/Anderlecht">Anderlecht</a>. Hij begrijpt niet dat Kompany aan het seizoen begon als speler én trainer.</p>
      <h3>"Een vergissing"</h3>
      <p>“Als hij mij had gebeld, dan had ik hem gezegd: niet doen, de kans dat het lukt, is miniem. Als je van geluk afhankelijk bent, doe het dan niet. Pas op, ik ben een grote fan van de mens en de <a href="https://www.voetbal24.be/tag/voetbal">voetballer</a> Vincent Kompany, maar die dubbelfunctie was een vergissing", aldus Leekens.</p>
      <p>“Kompany kwam van een andere wereld en van de beste ploeg ter wereld. Dat is <a href="https://www.voetbal24.be/tag/Anderlecht">Anderlecht</a> niet, en dat weet Frank Vercauteren natuurlijk wel. Dus die heeft gedaan wat elke trainer zou doen: wat hebben we hier lopen en wat kunnen we daarmee op het veld? Afgezien daarvan hoop ik dat Vincent gezond wordt en 2020 haalt. We kunnen hem gebruiken", besluit Leekens.</p>
    </article>
  </body>
</html>