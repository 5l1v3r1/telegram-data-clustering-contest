<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tv.iltempo.it/home-tv/2019/11/25/video/maurizio-crozza-carlo-calenda-imitazione-azione-nove-partito-video-1245835/"/>
    <meta property="og:site_name" content="Il Tempo"/>
    <meta property="article:published_time" content="2019-11-25T18:07:00+00:00"/>
    <meta property="og:title" content="Crozza imita Calenda, risate amare su Azione: non mi vota neanche mia madre"/>
    <meta property="og:description" content="Maurizio Crozza veste i panni di Carlo Calenda e la gag è strepitosa. L'ex ministro ed ex Pd ha lanciato il suo nuovo partito, Azione (&quot;con un logo che sembra quello di un odontotecnico romeno&quot;, copyright Crozza), e il comico ligure gioca sul fallimento quasi sicuro dell'ennesimo mo..."/>
  </head>
  <body>
    <article>
      <h6 class="kicker">ESILARANTE</h6>
      <h1>Crozza imita Calenda, risate amare su Azione: non mi vota neanche mia madre</h1>
      <address>
        <time datetime="2019-11-25T18:07:00+00:00">25 Nov 2019, 18:07</time>
      </address>
      <figure>
        <video src="https://tv.iltempo.it/upload/4581357-WhatsAppVideo2019-11-25at182123mp4.mp4"/>
      </figure>
      <p><b>Maurizio Crozza</b> veste i panni di <b>Carlo Calenda</b> e la gag è strepitosa. L'ex ministro ed ex Pd ha lanciato il suo nuovo partito, <b>Azione</b> ("con un logo che sembra quello di un odontotecnico romeno", copyright Crozza), e il comico ligure gioca sul fallimento quasi sicuro dell'ennesimo movimento della galassia del centrosinistra. "<b>L’Italia non ha bisogno di un altro partitino</b>. Figuriamoci poi uno creato da me che so’ trent'anni che non ne imbrocco una - esordisce Crozza-Calenda durante la puntata di <b>Fratelli di Crozza sul Nove</b> - Ma infatti, se il mio Azione sarà un partitino ci scioglieremo, andrò a casa, avrò fallito". C'è qualche dubbio? "No, perché io fallisco, eh! Ma è matematico, sicuro a palla, come che d’estate esce il disco d’<b>Alvaro Soler</b>. È già scritto! A noi non ce vota un c...o de nessuno. Al momento stiamo al due percento e mia madre ha detto che piuttosto che votare me rolla la scheda elettorale e ci si fa una canna". </p>
      <p>Per un politico <b>l'imitazione di Crozza</b> vale come una medaglia, e così Calenda posta soddisfatto il video sui suoi profili social. Riderà anche dopo le prime elezioni di Azione?</p>
      <figure>
        <iframe data-src="https://twitter.com/CarloCalenda/status/1198915139124236290?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Articoli Correlati</h4>
        <a href="https://www.iltempo.it/politica/2019/11/24/news/renzi-zingaretti-di-maio-ostaggi-governo-conte-chi-stacca-spina-futuro-scenario-bisignani-1245155/"/>
        <a href="https://tv.iltempo.it/tv-news/2019/11/21/video/calenda-attacca-renzi-su-scudo-penale-e-alleanza-con-m5s-1244093/"/>
        <a href="https://tv.iltempo.it/tv-news/2019/11/21/video/calenda-presenta-azione-se-diventeremo-partitino-ci-scioglieremo-1244065/"/>
      </related>
    </article>
  </body>
</html>