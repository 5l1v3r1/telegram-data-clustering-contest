<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/oikonomia/125968/i-ellada-exoflise-proora-daneia-toy-dnt-ypsoys-27-dis-eyro"/>
    <meta property="og:site_name" content="Insider"/>
    <meta property="article:published_time" content="2019-11-25T18:57:00+00:00"/>
    <meta property="og:title" content="Η Ελλάδα εξόφλησε πρόωρα δάνεια του ΔΝΤ ύψους 2,7 δισ. ευρώ"/>
    <meta property="og:description" content="Ολοκληρώθηκε η διαδικασία της πρόωρης αποπληρωμής του ΔΝΤ, ανακοίνωσε το υπουργείο Οικονομικών."/>
  </head>
  <body>
    <article>
      <h1>Η Ελλάδα εξόφλησε πρόωρα δάνεια του ΔΝΤ ύψους 2,7 δισ. ευρώ</h1>
      <h2>Ολοκληρώθηκε η διαδικασία της πρόωρης αποπληρωμής του ΔΝΤ, ανακοίνωσε το υπουργείο Οικονομικών.</h2>
      <address>
        <time datetime="2019-11-25T18:57:00+00:00">25 Nov 2019, 18:57</time>
      </address>
      <p>Την ολοκλήρωση της<b> πρόωρης αποπληρωμής του ακριβού δανείου του Διεθνούς Νομισματικού Ταμείου</b> ανακοίνωσε σήμερα, Δευτέρα, το <b>υπουργείο Οικονομικών.</b></p>
      <p>
        <b>Το μέρος του δανείου που αποπληρώθηκε ανέρχεται σε 2,7 δισ. ευρώ.</b>
      </p>
      <h3>Η ανακοίνωση του υπουργείου Οικονομικών</h3>
      <p>«Ολοκληρώθηκε σήμερα, μετά από απόφαση του Υπουργού Οικονομικών, η διαδικασία της πρόωρης αποπληρωμής του ακριβού τμήματος των δανείων που χορηγήθηκαν στην Ελλάδα από το Διεθνές Νομισματικό Ταμείο.</p>
      <p>Η διαδικασία ενεργοποιήθηκε κατόπιν επίσημου αιτήματος του Υπουργείου Οικονομικών, στις 16 Σεπτεμβρίου 2019.</p>
      <p>Με την ολοκλήρωσή της υλοποιείται μία ακόμη προγραμματική δέσμευση της Κυβέρνησης της Νέας Δημοκρατίας.</p>
      <p>Επισημαίνεται ότι το μέρος του δανείου που αποπληρώθηκε είναι ύψους 2,7 δισ. ευρώ.</p>
      <p>Με τον χειρισμό αυτόν ενδυναμώνεται η αξιοπιστία της χώρας, μειώνεται το κόστος δανεισμού, καταβάλλονται μικρότερα ποσά, βελτιώνεται η βιωσιμότητα του δημοσίου χρέους και ενισχύεται περαιτέρω η εμπιστοσύνη των διεθνών αγορών».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/oikonomia/125360/dnt-sto-18-anaptyxi-2019-kai-sto-23-2020"/>
        <a href="https://www.insider.gr/eidiseis/oikonomia/125165/i-ellada-sto-epikentro-toy-ektelestikoy-symboylioy-toy-dnt"/>
        <a href="https://www.insider.gr/eidiseis/oikonomia/124815/dnt-megalyteri-epibradynsi-stin-eyrozoni"/>
      </related>
    </article>
  </body>
</html>