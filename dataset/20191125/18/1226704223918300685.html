<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/sport/khl-hudacek-s-cistym-kontom-sparta/432196-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-25T18:48:00+00:00"/>
    <meta property="og:title" content="KHL: Hudáček s čistým kontom,Spartak priviedol k štvrtej výhre v sérii"/>
    <meta property="og:description" content="Bol to jeho druhý &quot;shutout&quot; v sezóne a celkovo ôsmy v základnej časti KHL."/>
  </head>
  <body>
    <article>
      <h1>KHL: Hudáček s čistým kontom,Spartak priviedol k štvrtej výhre v sérii</h1>
      <h2>Bol to jeho druhý "shutout" v sezóne a celkovo ôsmy v základnej časti KHL.</h2>
      <address><time datetime="2019-11-25T18:48:00+00:00">25 Nov 2019, 18:48</time> by <a rel="author">TASR</a></address>
      <p>Moskva 25. novembra (TASR) - Slovenský brankár Július Hudáček sa v KHL blysol čistým kontom. V pondelňajšom dueli priviedol Spartak Moskva k triumfu 1:0 nad Neftechimikom Nižnekamsk, keď zneškodnil všetkých 39 striel súpera. Bol to jeho druhý "shutout" v sezóne a celkovo ôsmy v základnej časti KHL.</p>
      <p>Jediný gól stretnutia zaznamenal český útočník Robin Hanzl už v 3. minúte. Spartak si pripísal štvrté víťazstvo za sebou a posunul sa na tretiu priečku Západnej konferencie.</p>
      <h3>KHL - pondelok:</h3>
      <p>
        <b>Spartak Moskva – Neftechimik Nižnekamsk 1:0 (1:0, 0:0, 0:0)</b>
      </p>
      <p>Gól: 3. Hanzl, J. Hudáček v bránke domácich 39 zásahov</p>
      <p>
        <b>Avangard Omsk – HC Viťaz 3:0 (1:0, 1:0, 1:0)</b>
      </p>
      <p>Góly: 11. Košelev, 36. Beck, 55. Gračjov</p>
      <p>
        <b>SKA Petrohrad – Červená hviezda Kchun-lun 4:1 (1:1, 2:0, 1:0)</b>
      </p>
      <p>Góly: 3. Zub, 25. Burdasov, 26. Marčenko, 49. Kemppainen – 2. Foo</p>
      <related>
        <h4>Prečítajte si aj:</h4>
        <a href="https://www.teraz.sk/sport/khl-j-hudacek-vychytal-triumf-sparta/426698-clanok.html"/>
        <a href="https://www.teraz.sk/sport/khl-jokerit-prehral-so-spartakom-moskva/425782-clanok.html"/>
        <a href="https://www.teraz.sk/sport/khl-cervena-hviezda-kchun-lun-porazil/425496-clanok.html"/>
      </related>
    </article>
  </body>
</html>