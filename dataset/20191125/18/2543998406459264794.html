<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/tenis/171190/djokovic-moracu-porazgovaram-nadalom-federerom"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T18:46:00+00:00"/>
    <meta property="og:title" content="Đoković: Moraću da porazgovaram sa Nadalom i Federerom!"/>
    <meta property="og:description" content="Novak Đoković je poručio da će tražiti sastanak sa Rafaelom Nadalom i Rodžerom Federerom pre nego što se utvrdi stav ATP Saveta igrača o ATP kupu i Dejvis kupu."/>
  </head>
  <body>
    <article>
      <h1>Đoković: Moraću da porazgovaram sa Nadalom i Federerom!</h1>
      <h2>Novak Đoković je poručio da će tražiti sastanak sa Rafaelom Nadalom i Rodžerom Federerom pre nego što se utvrdi stav ATP Saveta igrača o ATP kupu i Dejvis kupu.</h2>
      <address><time datetime="2019-11-25T18:46:00+00:00">25 Nov 2019, 18:46</time> by <a rel="author">Republika</a></address>
      <p>U pitanju su dva slična takmičenja koja se igraju u razmaku od 40 dana i Novak veruje da tako nešto neće moći da funkcioniše u budućnosti.</p>
      <p>On je u Madridu poručio da sačeka da se završi ATP kup pre nego što da generalno mišljenje i dodaje da će stav Federera i Nadala po ovom pitanju biti od ključnog značaja.</p>
      <p>- Nisam razgovarao o ovome sa Rafom i Rodžerom jer je odluka donešena ranije. Kao što je poznato, ITF i Kosmos odlučili su da promene format. ATP je osnovao njihovo kup takmičenje koje ćemo videti u januaru. Tako da je već bilo jasno kakva je situacija- rekao je Đoković.</p>
      <p>- Videćemo kakva će biti situacija u Australiji sa ATP kupom. Mislim da će to biti uspešno jer će mnogi vrhunski igrači biti tamo, takmičenje je pre Australijan Opena. Vreme je, u svakom slučaju, da čelnici ATP i ITF popričaju u svemu- izjavio je Novak.</p>
      <p>Smatra da će sastanak "trilaterale", tačnije članova takozvane "velike trojke" biti takođe bitan, iako oni nisu ti koji odlučuju.</p>
      <p>- Pričaću sa Rodžerom i Rafom i zatražiti njihovo mišljenje, svakako. Mi smo deo Saveta, iako ne donosimo odluke. Ljudi misle da smo nas trojica ti koji donose odluke u tenisu, što nije istina. Naravno, naša mišljenja su na ceni, ali kako je sve struktuirano, odbor ATP, naravno i druga tela, kao i njihove vođe su ti koji donose odluke- zaključio je Đoković.</p>
      <related>
        <h4>Pročitajte još:</h4>
        <a href="http://republika.rs/sport/tenis/170890/Noletov-kraj-ovu-godinu-zakljucak-svega-uradjenog-ISCRPLJEN-SAM"/>
        <a href="http://republika.rs/sport/tenis/170912/Rodzer-hoce-osvoji-Noletov-turnir-Federerov-prvi-izazov-DJokovica"/>
        <a href="http://republika.rs/sport/kosarka/170976/DJerar-Pike-spreman-resi-problem-DJokovicem-Nadalom-ali-ovo-nimalo-nece-svideti-Federeru"/>
      </related>
    </article>
  </body>
</html>