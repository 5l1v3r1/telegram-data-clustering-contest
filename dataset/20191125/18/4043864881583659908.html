<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/25/7233004/"/>
    <meta property="og:site_name" content="Українська правда"/>
    <meta property="article:published_time" content="2019-11-25T18:16:03+00:00"/>
    <meta property="og:title" content="Скандал зі зґвалтуванням: Іванісова вигнали зі &quot;слуг народу&quot;"/>
    <meta property="og:description" content="Народного депутата Романа Іванісова, про чию судимість за групове зґвалтування нещодавно стало відомо, виключили зі складу партії “Слуга народу” та фракції політсили у Верховній Раді."/>
  </head>
  <body>
    <article>
      <h1>Скандал зі зґвалтуванням: Іванісова вигнали зі "слуг народу"</h1>
      <address>
        <time datetime="2019-11-25T18:16:03+00:00">25 Nov 2019, 18:16</time>
      </address>
      <p>Народного депутата Романа Іванісова, про чию судимість за групове зґвалтування нещодавно стало відомо, виключили зі складу партії "Слуга народу" та фракції політсили у Верховній Раді.</p>
      <p><b>Джерело:</b><a href="http://ua.interfax.com.ua/"> "Інтерфакс-Україна"</a> із посиланням на заступника голови фракції Євгенію Кравчук, президент Володимир Зеленський</p>
      <p><b>Пряма мова Карвчук:</b> "Рішення про виключення Романа Іванісова і з фракції, і з партії вже ухвалено. На найближчому пленарному засіданні про виключення з фракції офіційно оголосить голова Верховної Ради".</p>
      <p><b>Деталі: </b>Цю інформацію підтвердив президент Володимир Зеленський у своєму відеозверненні до українців. Він не назвав прізвище, але сказав, що вже третього "слугу" виключили з партії. Очевидно, що йшлося про Іванісова.</p>
      <p>
        <b>Передісторія:</b>
      </p>
      <ul>
        <li>15 листопада "Слуга народу" <a href="https://www.pravda.com.ua/news/2019/11/15/7232036/">виключила</a> народних депутатів Анну Скороход і Антона Полякова.</li>
        <li>Екснардеп Ігор Мосійчук оприлюднив інформацію, що Іванісов у середині 90-х років був засуджений за зґвалтування неповнолітньої.</li>
        <li>Іванісов у <a href="https://www.facebook.com/photo.php?fbid=146768866612286&amp;set=a.120634009225772&amp;type=3&amp;theater">Facebook </a>назвав цю інформацію "чорнухою" і "заказухою" і оприлюднив довідку про відсутність судимості.</li>
        <li>Генпрокурор Руслан Рябошапка <a href="https://www.pravda.com.ua/news/2019/11/20/7232544/">підтвердив</a>, що народний депутат "Слуги народу" Роман Іванісов має погашену судимість за обвинуваченням у зґвалтуванні. Водночас у ГПУ заявили, що несудимість Іванісова, про яку заявив Рябошапка, <a href="https://www.pravda.com.ua/news/2019/11/20/7232565/">не підтверджена відомством </a>і перевірка ще триває.</li>
        <li>Глава фракції "Слуга народу" <a href="https://www.pravda.com.ua/news/2019/11/20/7232577/">Давид Арахамія </a>запропонував призупинити членство Іванісова у фракції "Слуга народу" на час перевірки інформації про його судимість.</li>
        <li>Президент Володимир <a href="https://www.pravda.com.ua/news/2019/11/21/7232588/">Зеленський </a>заявив, що хоче розібратися зі скандалом стосовно судимості Іванісова і його причетності до зґвалтування, і якщо хоч щось підтвердиться, то змусить ого скласти мандат.</li>
      </ul>
      <related>
        <a href="https://www.pravda.com.ua/news/2019/11/25/7232928/"/>
        <a href="https://www.pravda.com.ua/news/2019/11/22/7232759/"/>
        <a href="https://www.pravda.com.ua/news/2019/11/21/7232678/"/>
      </related>
    </article>
  </body>
</html>