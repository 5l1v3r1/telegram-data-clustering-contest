<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4781031/%D8%B3%D9%88%D9%85%DB%8C%D9%86-%D8%A2%D9%85%D9%88%D8%B2%D8%B4%DA%AF%D8%A7%D9%87-%DA%A9%D9%88%D8%AF%DA%A9%D8%A7%D9%86-%D8%A7%D9%88%D8%AA%DB%8C%D8%B3%D9%85%DB%8C-%D8%A7%D8%B1%D8%AF%D8%A8%DB%8C%D9%84-%D8%A7%D8%AD%D8%AF%D8%A7%D8%AB-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T18:24:52+00:00"/>
    <meta property="og:title" content="رئیس مجمع خیرین مدرسه ساز اردبیل: سومین آموزشگاه کودکان اوتیسمی اردبیل احداث می‌شود"/>
    <meta property="og:description" content="اردبیل - رئیس مجمع خیرین مدرسه ساز اردبیل با بیان اینکه تاکنون ۲ آموزشگاه برای دانش آموزان اوتیسمی در استان به بهره برداری رسیده است، از کلنگ زنی آموزشگاه جدیدی برای این کودکان خبر داد."/>
  </head>
  <body>
    <article>
      <h1>رئیس مجمع خیرین مدرسه ساز اردبیل: سومین آموزشگاه کودکان اوتیسمی اردبیل احداث می‌شود</h1>
      <address>
        <time datetime="2019-11-25T18:24:52+00:00">25 Nov 2019, 18:24</time>
      </address>
      <p>به گزارش <a href="http://www.mehrnews.com/">خبرگزاری مهر</a>، به نقل از آموزش و پرورش اردبیل، جواد قرآن نویس عصر دوشنبه در کلنگ زنی مدرسه کودکان اوتیسم اردبیل با عنوان اینکه تا کنون در استان ۳۹۳ آموزشگاه با هزار و ۵۷۳ کلاس درس به بهره برداری رسیده است، یادآور شد: مجمع خیرین مدرسه ساز علاوه بر احداث مدارس، هزینه تحصیل دانش آموزانی که خانواده‌های آنان از سطح اقتصادی پایینی برخوردار است را تا اتمام تحصیلات دانشگاهی متقبل شده است.</p>
      <p>به گفته وی آموزشگاه سه کلاسه دانش آموزان اوتیسم ناحیه یک آموزش و پرورش اردبیل با مساحت ۳۰۰ مترمربع و با اعتبار ۵۰۰ میلیون تومان با حضور مسئولان استانی کلنگ زنی شد.</p>
      <p>رئیس مجمع خیرین مدرسه ساز استان اردبیل نیز در این آیین با عنوان اینکه تاکنون دو آموزشگاه برای دانش آموزان اوتیسم در استان به بهره برداری رسیده است، ابراز امیدواری کرد این آموزشگاه سه کلاسه نیز با همکاری اداره نوسازی استان به بهره برداری برسد.</p>
      <figure>
        <img src="https://media.mehrnews.com/d/2019/11/25/4/3303480.jpg"/>
      </figure>
      <p>مدیرکل نوسازی و تجهیز مدارس استان اردبیل نیز در این آئین با بیان اینکه خیران بازوان توانمند آموزش و پرورش هستند، افزود: بدون شک حضور خیرین در امر مدرسه سازی، آموزش و پرورش را در تحقق برنامه های تدوین شده در سند تحول بنیادین حمایت می‌کند.</p>
      <p>لطفی افزود: در سال‌های اخیر نیز دولت خیرین مدرسه ساز را همراهی کرده به طوری که با تخصیص اعتبارهای لازم، تمامی پروژه‌های نیمه تمام خیران در استان تکمیل شده است.</p>
    </article>
  </body>
</html>