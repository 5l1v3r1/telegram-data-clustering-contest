<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550036.html/%D8%A8%D8%B1%DA%AF%D8%B2%D8%A7%D8%B1%DB%8C-%DA%AF%D8%B1%D8%AF%D9%87%D9%85%D8%A7%DB%8C%DB%8C-10-%D9%87%D8%B2%D8%A7%D8%B1-%D9%86%D9%81%D8%B1%DB%8C-%D8%A8%D8%B3%DB%8C%D8%AC%DB%8C%D8%A7%D9%86-%D8%A8%D9%88%DB%8C%D8%B1%D8%A7%D8%AD%D9%85%D8%AF-%D8%AF%D8%B1-%D8%B1%D9%88%D8%B2-%D9%BE%D8%A7%DB%8C%D8%A7%D9%86%DB%8C-%D9%87%D9%81%D8%AA%D9%87-%D8%A8%D8%B3%DB%8C%D8%AC"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T18:58:00+00:00"/>
    <meta property="og:title" content="برگزاری گردهمایی 10 هزار نفری بسیجیان بویراحمد در روز پایانی هفته بسیج"/>
    <meta property="og:description" content="فرمانده ناحیه مقاومت بویراحمد گفت: در آخرین روز هفته بسیج گردهمایی ۱۰ هزار نفری بسیجیان بویراحمد ساعت ۹ صبح با سخنرانی استاندار کهگیلویه و بویراحمد و اجتماع بسیجیان قشرهای مختلف برگزار شود."/>
  </head>
  <body>
    <article>
      <h1>برگزاری گردهمایی 10 هزار نفری بسیجیان بویراحمد در روز پایانی هفته بسیج</h1>
      <h2>فرمانده ناحیه مقاومت بسیج بویراحمد خبر داد</h2>
      <address>
        <time datetime="2019-11-25T18:58:00+00:00">25 Nov 2019, 18:58</time>
      </address>
      <p>فرمانده ناحیه مقاومت بویراحمد گفت: در آخرین روز هفته بسیج گردهمایی ۱۰ هزار نفری بسیجیان بویراحمد ساعت ۹ صبح با سخنرانی استاندار کهگیلویه و بویراحمد و اجتماع بسیجیان قشرهای مختلف برگزار شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhezagros.ir/">صبح زاگرس</a> ظهر امروز رئیس و معاونین آموزش و پرورش شهرستان بویراحمد با حضور در ناحیه مقاومت بسیج شهرستان بویراحمد با فرمانده و سایر مسوولان بسیج و سپاه شهرستان دیدار و گفت‌وگو کردند.</p>
      <p>در این نشست  که همراه با تجلیل از فرماندهان سپاه و بسیجی از سوی آموزش و پرورش صورت گرفت سرهنگ پاسدار روح الله شاهینی با قدردانی از مسوولان آموزش و پرورش بویراحمد به دلیل در صحنه بودن آن‌ها در همه برنامه‌ها و مراسمات مربوط به سپاه و بسیج اظهار کرد: در بحث طرح شهید بهنام محمدی در سطح مدارس استان در شهرستان بویراحمد با اجرای این طرح در سطح 20 مدرسه حدود 40 درصد از مدارس هدف استان را در برگرفته که نشان دهنده فعالیت خوب آموزش و پرورش و مدارس شهرستان بویراحمد در طرح‌های این چنینی است</p>
      <p>فرمانده ناحیه مقاومت بویراحمد افزود: در جنگ سرد و سخت ما با دشمن مقابله کردیم و دشمن را نیز مهار کرده ایم،در جنگ سخت می توان  به سرنگونی پهپاد آمریکا و توقف کشتی انگلیسی اشاره کرد که،  نشان دادیم که در بحث جنگ سخت ونظامی قوی هستیم و دست برتر را داریم، در حوزه جنگ نرم با قلمی که  در دست  داریم باید کارهای بیشتری انجام دهیم و نقاط ضعف دشمن را در این حوزه  بشناسیم، دشمن آمده است در جمهوری اسلامی ایران فرد را تحریم کرده است که این ناتوانی دشمن را نشان می دهد.</p>
      <p>سرهنگ شاهینی که در جمع فرهنگیان شهرستان بویراحمد بود گفت: ما بعنوان فرهنگی وظیفه داریم که فرهنگ وروحیه ایثار گری را ترویج دهیم، شهدا رفتند تا  فرهنگ بسیجی برقرار بماند و ما باید این فرهنگ را ترویج دهیم ،ما باید تلاش کنیم که مسیرمان،مسیر انقلاب باشد،چون تفکر بسیجی  جمهوری اسلامی را بیمه کرده است، وانتظارمان از آموزش و پرورش این است که این فرهنگ را ترویج دهد.</p>
      <p>وی  افزود: در آخرین روز هفته بسیج گردهمایی ۱۰ هزار نفری بسیجیان بویراحمد ساعت ۹ صبح با سخنرانی استاندار کهگیلویه و بویراحمد و اجتماع بسیجیان قشرهای مختلف برگزار شود.</p>
      <p>در این نشست حسن‌زاده رئیس اداره آموزش و پرورش شهرستان بویراحمد هم با قدردانی از تلاش‌های بسیج و سپاه در همه زمینه‌ها به خصوص در حوادث اخیر در کشور اظهار کرد: آموزش و پرورش خود از جنس بسیج هست و برنامه‌های آموزش و پرورش بویراحمد حول تفکر و گفتمان بسیجی است.</p>
      <p>در ادامه خانم مرادیان معاون آموزش و پرورش شهرستان بویراحمدعنوان کرد: در بیانیه گام دوم  انقلاب هر آن چه که برای شکوفایی و پیشرفت کشور لازم بوده است، از سوی مقام معظم رهبری تبیین شده و باید با اجرای کامل این بیانیه و بندهای آن به خصوص در بحث جوانان و نوجوانان با تفکر بسیجی رو به سوی پیشرفت حرکت کنیم.</p>
      <p> گفتنی است در پایان با اهدای لوح تقدیر و هدایایی از خدمات بسیجیان و فرمانده سپاه شهرستان بویراحمد تجلیل به عمل آمد.</p>
      <p>انتهای پیام/</p>
    </article>
  </body>
</html>