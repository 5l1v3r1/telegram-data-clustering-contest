<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/ilyes-jenifer-sztarban-sztar-baki/"/>
    <meta property="og:site_name" content="FEMINA"/>
    <meta property="article:published_time" content="2019-11-25T18:10:04+00:00"/>
    <meta property="og:title" content="Ciki ruhabaki élő adásban - Pintér Tibi barátnőjének fenekén elszakadt a nadrág"/>
    <meta property="og:description" content="Ilyés Jenifer fenekén szétrepedt a bőrnadrág a Sztárban Sztár leszek! döntőjében."/>
  </head>
  <body>
    <article>
      <h1>Ciki ruhabaki élő adásban - Pintér Tibi barátnőjének fenekén elszakadt a nadrág</h1>
      <h2>Ilyés Jenifer fenekén szétrepedt a bőrnadrág a Sztárban Sztár leszek! döntőjében.</h2>
      <address><time datetime="2019-11-25T18:10:04+00:00">25 Nov 2019, 18:10</time> by <a rel="author">Orbán Violetta</a></address>
      <p>Nagyon szexi produkciót mutattak be a Sztárban Sztár leszek! döntőjében a zenés szórakoztatóműsor már kiesett énekesnői: Lengyel Johanna, Mogyoróssy Adrienn, Misurák Tünde és <b>Ilyés Jenifer</b>. Az utóbbi számára különösen emlékezetes maradt a Pussycat Dolls Medley című dalának előadása, ugyanis szétrepedt a fenekén a szexi bőrnadrág - szúrta ki a <a href="https://www.blikk.hu/sztarvilag/sztarsztorik/kinos-baki-tortent-ilyes-jeniferrel-a-sztarban-sztar-leszek-finalejaban/z1hvxrm?utm_source=hirkereso&amp;utm_medium=hirkereso&amp;utm_campaign=hirkereso"><b>Blikk</b></a>.</p>
      <p>A dögösen táncoló és énekelő lányok a TV2 show-műsorának férfi zsűritagjait különösen elvarázsolták, Horváth Tamás, Pápai Joci és Bereczki Zoltán le sem tudták venni a szemüket az énekesnőkről. </p>
      <figure>
        <img src="https://kep.cdn.indexvas.hu/1/0/3050/30504/305042/30504287_5eaf6fecf0d02e17aa24ee14c690e9c8_wm.jpg"/>
        <figcaption>
          <cite>Fotó: TV2/Sztárban Sztár leszek!</cite>
        </figcaption>
      </figure>
      <p>- A franc megeszi ezeket a rövidnadrágokat meg bugyikat! Az ember teljesen bűnössé válik - fakadt ki viccesen, fülig érő szájjal Pápai Joci. </p>
      <figure>
        <img src="https://kep.cdn.indexvas.hu/1/0/3050/30504/305043/30504315_8ed9bbc4cbce8504164257f217ae7b79_wm.jpg"/>
        <figcaption>
          <cite>Fotó: TV2</cite>
        </figcaption>
      </figure>
      <p>- Iszonyatosan jól néztetek ki, nagyon dögösek voltatok, és olyan koreográfiát toltatok ide… Jeni, tudom, hogy szétszakadt a gatyád. Nem azért, mert észrevettem! Éreztem rajtad, hogy szétszakadt. Semmi gond, végig profi voltál, úgy toltad a koreót, hogy véletlenül se lássuk meg, de azért megláttuk! - buktatta le Horváth Tomi Ilyés Jenifert. </p>
      <figure>
        <img src="https://kep.cdn.indexvas.hu/1/0/3050/30504/305043/30504351_765ac74ea221e9f9d80f255cbd7e4e09_wm.jpg"/>
        <figcaption>
          <cite>Fotó: TV2/Sztárban Sztár leszek!</cite>
        </figcaption>
      </figure>
      <p>Pintér Tibor barátnője valóban nagyon profin leplezte a ruhabakit. A nézők többsége valószínűleg nem vette volna észre, hogy már a produkció legelső percében, az egyik guggolásnál elszakadt a nadrágja, ha a legfiatalabb mester nem teszi szóvá. </p>
      <h3>Pápai Joci felesége</h3>
      <p>Pápai Jocinak, a Sztárban Sztár leszek! egyik mesterének legnagyobb támasza a felesége, Anita, akivel 2003 óta alkotnak egy párt. Két szép gyermeket nevelnek, Hanna lányuk 2005-ben, Zalán fiuk 2011-ben született meg. </p>
      <figure>
        <img src="https://kep.index.hu/1/0/2770/27707/277072/27707229_2125349_83c435d884ba0671c7a6d7788220f877_wm.jpg"/>
        <figcaption>
          <a href="https://femina.hu/hazai_sztar/papai-joci-felesege-2019-foto/">Nézegess képeket! 5 kép<br/><b>Pápai Joci felesége szőke szépség - A ritkán látott Anitával 15 éve házasok</b></a>
        </figcaption>
      </figure>
    </article>
  </body>
</html>