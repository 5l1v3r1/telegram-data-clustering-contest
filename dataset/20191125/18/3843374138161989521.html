<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/basketbols/eirokausi/25112019-strelnieks_dodas_pamatsastava_cska_graujo"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-25T18:36:00+00:00"/>
    <meta property="og:title" content="Marina Meibrija: &quot;Grūti iedomāties labāku mentoru par Kobi Braientu&quot;(2)"/>
    <meta property="og:description" content="Diviem VTB līgā spēlējošajiem latviešiem ne tās spilgtākās spēles"/>
  </head>
  <body>
    <article>
      <h1>Marina Meibrija: "Grūti iedomāties labāku mentoru par Kobi Braientu"(2)</h1>
      <address>
        <time datetime="2019-11-25T18:36:00+00:00">25 Nov 2019, 18:36</time>
      </address>
      <p>Vicelīderes pozīcijā VTB līgā nostiprinājusies Jāņa Strēlnieka pārstāvētā Maskavas CSKA, kas savā laukumā aizvadīja lieliskas otro (23:13) un ceturto (27:16) ceturtdaļas, ar 94:69 sakaujot "Nizhny Novgorod". Latvietis "armijnieku" labā šovakar guva sešus punktus.</p>
      <p><b>Strēlnieks</b> realizēja abus izmestos tālmetienus, kā arī aizmeta garām vienīgo pustālo metienu. Jānim 19:50 laukumā pavadītajās minūtēs arī viena atlēkusī bumba, viena kļūda un +/- rādītājs -2. CSKA sastāvā rezultatīvākais ar 15 punktiem bija Žoels Bolombojs.</p>
      <p>Turpinājumā maskavieši dosies uz Spāniju, kur 29. novembrī aizvadīs "Turkish Airlines" Eirolīgas maču ar līderi "Barcelona". Šobrīd CSKA Eirolīgā piedzīvojusi divus zaudējumus pēc kārtas.</p>
      <p>Citā VTB līgas mačā cīņas vidusdaļu teicami aizvadīja <b>Roberta Štelmahera</b> un <b>Akseļa Vairoga</b> trenētā Tallinas "Kalev/Cramo", kas ar 84:76 apspēlēja Kazahstānas čempioni "Astana". Mājinieku sastāvā pie <i>trible-double</i> rādītājiem ar 23 punktiem, astoņām atlēkušajām bumbām un septiņām rezultatīvām piespēlēm pietuvojās puertorikānis Kails Vinjaless. Savukārt 21 punktu guva un astoņas bumbas zem groziem savāca Jenari Jēsārs.</p>
      <p>Turpretim <b>Aigars Šķēle</b> 20:43 minūšu laikā iemeta divus punktus (1/6 - 2p., 0/2 - 3p.), ieguva četras atlēkušās bumbas, iedeva trīs rezultatīvas piespēles, nopelnīja piecas piezīmes, pieļāva vienu kļūdu un iekrāja +/- koeficientu +1.</p>
      <p>Igaunijas spēcīgākā komanda nākamo maču aizvadīs "Pafbet" Latvijas - Igaunijas basketbola līgā, tās grandu cīņā uzņemot "Ventspili".</p>
      <h3>VTB līgas kopvērtējums</h3>
      <hr/>
      <p>VKomandaU-Z+/-</p>
      <hr/>
      <p>1.<b>Khimki</b>8-0114</p>
      <hr/>
      <p>2.<b>CSKA</b>6-2134</p>
      <hr/>
      <p>3.Lokomotiv Kuban5-258</p>
      <hr/>
      <p>4.Enisey4-2-8</p>
      <hr/>
      <p>5.<b>Kalev/Cramo</b>4-4-32</p>
      <hr/>
      <p>6.Zenit4-432</p>
      <hr/>
      <p>7.UNICS Kazan4-4-52</p>
      <hr/>
      <p>8.Zielona Gura3-4-65</p>
      <hr/>
      <hr/>
      <p>9.Astana3-4-34</p>
      <hr/>
      <p>10.Nizhny Novgorod3-4-18</p>
      <hr/>
      <p>11.<b>Avtodor Saratov</b>2-5-52</p>
      <hr/>
      <p>12.<b>Parma Perm</b>2-6-18</p>
      <hr/>
      <p>13.<b>Tsmoki-Minsk</b>0-7-59</p>
      <hr/>
      <p>Francijas čempionātā desmito uzvaru desmit spēlēs sarežģītā cīņā nopelnīja <b>Riharda Lomaža</b> Lionas "ASVEL", kas ar 83:76 pieveica Šalonas-Reimsas "Champagne Basket". Latvietis punktus šoreiz nespēja gūt, 13:04 laukumā pavadītajās minūtēs aizmetot garām abus divpunktu un vienīgo trīspunktu metienu. Tāpat Lomažam arī viena atlēkusī bumba, divas piezīmes, viena kļūda un lietderības rādītājs -2.</p>
      <p>Izmantotie resursi:<br/><a href="https://www.vtb-league.com/en/">https://www.vtb-league.com/en/</a><br/><a href="https://ldlcasvel.com/10-10/">https://ldlcasvel.com/10-10/</a></p>
    </article>
  </body>
</html>