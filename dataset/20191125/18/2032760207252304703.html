<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90532"/>
    <meta property="og:site_name" content="Denník politika"/>
    <meta property="article:published_time" content="2019-11-25T18:35:11+00:00"/>
    <meta property="og:title" content="Pápež František sa stretol s japonským cisárom, lídrov vyzval na odmietanie jadrových zbraní"/>
    <meta property="og:description" content="25.11.2019 (Webnoviny.sk) – Pápež František povedal japonskému cisárovi Naruhitovi, že si pamätá, ako jeho rodičia plakali, keď sa dozvedeli správy o bombardovaní Hirošimy a Nagasaki pred 74 rokmi. Pápež navštívil obe mestá v sobotu a vyzval odtiaľ svetových lídrov, aby odmietli jadrové zbrane a doktrínu zastrašovania z čias studenej vojny. Vlastníctvo a používanie takýchto zbraní označil za „nemorálny“ zločin."/>
  </head>
  <body>
    <article>
      <h1>Pápež František sa stretol s japonským cisárom, lídrov vyzval na odmietanie jadrových zbraní</h1>
      <address><time datetime="2019-11-25T18:35:11+00:00">25 Nov 2019, 18:35</time> by <a rel="author">Webnoviny</a></address>
      <p>25.11.2019 (Webnoviny.sk) – Pápež František povedal japonskému cisárovi Naruhitovi, že si pamätá, ako jeho rodičia plakali, keď sa dozvedeli správy o bombardovaní Hirošimy a Nagasaki pred 74 rokmi. Pápež navštívil obe mestá v sobotu a vyzval odtiaľ svetových lídrov, aby odmietli jadrové zbrane a doktrínu zastrašovania z čias studenej vojny. Vlastníctvo a používanie takýchto zbraní označil za „nemorálny“ zločin.</p>
      <p>V pondelok sa František stretol v Tokiu s japonským cisárom. Naruhito pápežovi povedal, že si veľmi váži jeho úsilie o svetový mier a ľudské šťastie. Jeho rola cisára je len reprezentatívna a Naruhito nedisponuje žiadnou politickou mocou.</p>
      <p>Pápežova trojdňová návšteva Japonska mala dva hlavné ciele: presadzovať jadrové odzbrojenie a podporiť tamojšiu maličkú katolícku komunitu. Katolíci tvoria v Japonsku výraznú menšinu, žije ich tam len menej než 0,5 percenta.</p>
      <p>Viac k témam: <a href="https://www.webnoviny.sk/tag/jadrove-zbrane/"><u>jadrové zbrane</u></a>, <a href="https://www.webnoviny.sk/tag/papez/"><u>pápež</u></a><br/>Zdroj: Webnoviny.sk – <a href="https://www.webnoviny.sk/papez-frantisek-sa-stretol-s-japonskym-cisarom-lidrov-vyzval-na-odmietanie-jadrovych-zbrani/"><u>Pápež František sa stretol s japonským cisárom, lídrov vyzval na odmietanie jadrových zbraní</u></a> © SITA Všetky práva vyhradené.</p>
    </article>
  </body>
</html>