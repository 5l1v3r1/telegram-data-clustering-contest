<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348190.html"/>
    <meta property="og:site_name" content="דיין: בית&quot;ר לא יכולה להתחרות עם מכבי תל אביב"/>
    <meta property="article:published_time" content="2019-11-25T18:00:00+00:00"/>
    <meta property="og:title" content="דיין: בית&quot;ר לא יכולה להתחרות עם מכבי תל אביב"/>
    <meta property="og:description" content="המאמן הירושלמי דיבר בתכנית הספורט של ישראל בשיתוף ONE על הצהובים שחורים ומשחקם נגד הפועל תל אביב במחזור הקרוב. התכנית משודרת גם ב-101.5FM"/>
  </head>
  <body>
    <article>
      <h1>דיין: בית"ר לא יכולה להתחרות עם מכבי תל אביב</h1>
      <h2>המאמן הירושלמי דיבר בתכנית הספורט של ישראל בשיתוף ONE על הצהובים שחורים ומשחקם נגד הפועל תל אביב במחזור הקרוב. התכנית משודרת גם ב-101.5FM </h2>
      <address><time datetime="2019-11-25T18:00:00+00:00">25 Nov 2019, 18:00</time> by <a rel="author">מאת מערכת ONE</a></address>
      <figure>
        <img src="https://images.one.co.il/images/d/dmain/ms/gg1008920.jpg"/>
        <figcaption>אופירה אסייג ואייל ברקוביץ' (מערכת ONE)</figcaption>
      </figure>
      <p>תוכנית הספורט של ישראל בשיתוף ONE משודרת בכל ערב מ-18:00 עד 20:00. את תוכנית הספורט ניתן לשמוע ברדיו תל אביב (102FM), רדיו חיפה (99.5FM ו-107.5FM), רדיו ירושלים (101FM), רדיו דרום (97FM ו-95.8FM), וגם באשקלון ובאשדוד ב-101.5FM. בנוסף לכל שלל התחנות המכובדות, התוכנית משודרת גם כאן באתר.</p>
      <p>הערב בתוכנית נתכונן לחזרה של ליגת העל בסוף השבוע הקרוב, נדבר עם אבי נמני על הנתק של מונס דאבור ומאמן סביליה, יולן לופטגי. בנוסף, נשוחח עם יעקב בוזגלו על החלטת בנו מאור לוותר על סרט הקפטן בהפועל תל אביב, נתכונן לקראת משחק רבע הגמר בכדורסל בין הפועל ירושלים למכבי תל אביב ונדבר עם אנדי רם על הזכייה של נבחרת ספרד בגביע דייוויס.</p>
      <figure>
        <img src="https://images.one.co.il/images/one/450_250/gg1392653.jpg"/>
        <figcaption>משה חוגג ומישל דיין (אורן בן חקון)</figcaption>
      </figure>
      <h3>דיין: “רוני לוי צריך לראות איך להעמיק את הסגל”</h3>
      <p>כדורגלן העבר,<b> מישל דיין</b>, דיבר בתוכנית על בית”ר ירושלים והמשחק המסקרן נגד הפועל תל אביב בבלומפילד:  “לבית”ר ירושלים יש בעיית פציעות של לא מעט שחקנים, ורוני לוי צריך לשבור את הראש עד ינואר לראות איך לנסות להעמיק את הסגל, כי עם כל הכבוד זה בלט מאוד מול מכבי חיפה. גם הפועל תל אביב נראית לא טוב העונה וראינו גם במשחק הראשון של קלינגר כמה בעיות יש בעונה הזאת”.</p>
      <p>“גם אם בית”ר תפסיד עדיין לא תיגמר העונה. אני חושב שבית”ר ירושלים בהרכב הנוכחי שלה אם היא תסיים שנייה או שלישית והיא תלך לאירופה, זו לא הורדת ציפיות. בית”ר ירושלים לא יכולה להתמודד עם מכבי תל אביב על אליפות”.</p>
    </article>
  </body>
</html>