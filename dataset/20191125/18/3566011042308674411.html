<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550032.html/%D8%B7%D8%B9%D9%85-%D8%B4%DB%8C%D8%B1%DB%8C%D9%86-%D8%A7%D8%B4%D8%AA%D8%BA%D8%A7%D9%84-%D8%A8%D8%A7-%D9%BE%D8%B1%D9%88%D8%B1%D8%B4-%D8%B2%D9%86%D8%A8%D9%88%D8%B1-%D8%B9%D8%B3%D9%84-%D8%AF%D8%B1-%D9%85%D9%86%D8%A7%D8%B7%D9%82-%D8%B9%D8%B4%D8%A7%DB%8C%D8%B1%DB%8C-%D8%A8%D9%87%D9%85%D8%A6%DB%8C-%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T18:56:00+00:00"/>
    <meta property="og:title" content="طعم شیرین اشتغال با پرورش زنبور عسل در مناطق عشایری بهمئی+تصاویر"/>
    <meta property="og:description" content="تاکنون 30 اشتغالزایی با حمایت بسیج سازندگی شهرستان راه‌اندازی شد که حداقل 60 نفر در آنها مشغول به فعالیت هستند."/>
  </head>
  <body>
    <article>
      <h1>طعم شیرین اشتغال با پرورش زنبور عسل در مناطق عشایری بهمئی+تصاویر</h1>
      <h2>گزارش خبری؛</h2>
      <address>
        <time datetime="2019-11-25T18:56:00+00:00">25 Nov 2019, 18:56</time>
      </address>
      <p>تاکنون 30 اشتغالزایی با حمایت بسیج سازندگی شهرستان راه‌اندازی شد که حداقل 60 نفر در آنها مشغول به فعالیت هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhezagros.ir/">صبح زاگرس</a> فرمانده ناحیه مقاومت بسیج بهمئی بمناسبت هفته بسیج از طرح های اشتغال زایی اقتصاد مقاومتی شهرستان بازدید کرد.</p>
      <p>باقر پسنده در حاشیه این بازدید به خبرنگار ما گفت: تاکنون 30 طرح اقتصاد مقاومتی با حمایت بسیج سازندگی شهرستان راه اندازی شد که در مجموع برای 60نفر اشتغال زایی مستقیم به وجود آمد.</p>
      <p>یکی از طرح های اقتصادی زوده بازده موفق در بهمئی، طرح پرورش زنبور عسل بود که سرگرد پسنده امروز در منطقه عشایری علی کرمی حوالی قلعه نادر از آن بازدید کرد.</p>
      <p>امیری، مسئول اجرای طرح در این راستا گفت: با دریافت 160 میلیون ریال تسهیلات از بسیج سازندگی بهمئی در سال گذشته، تعداد14 کندوی زنبور عسل خریداری کردم و با توجه به علاقه و آموزش هایی که دیدم توانستم در کنار برداشت عسل مرغوب تعداد کلنی ها را به 40عدد برسانم.</p>
      <p>این کارآفرین بهمئی به خبرنگار آوای ماغر گفت: عسل تولیدی ما کاملا طبیعی است ، زنبور کندوی ما از شهد گیاهان گرمسیری به خصوص شهد گلهای درخت کنار عسل مرغوب تولید می کند.</p>
      <p>امیری تصریح کرد: الان بیش از نیم تن عسل از کندوها برداشت کردم که به طور میانگین هر کیلو را به قیمت 100هزار تومان به فروش می رسانیم.</p>
      <p>وی ادامه داد: در کنار برداشت عسل راه دیگری که برای درآمد زایی وجود دارد،بهره گیری از کندوهاست ؛زنبورها بعد از تخم ریزی جمعیتی حدود 2 برابر تشکیل می دهند و در صورتی که جمعیت جدید که ملکه هم دارد به کندوی جدید منتقل نشود،اقدام به مهاجرت می کند اما اگر زنبوردار حرفه ای باشد،آنها را در یک کندوی جدید قرار می دهد تا به این ترتیب آمار کندوهای خود و در نهایت بهره وری را افزایش دهد.</p>
      <p>امیری در پایان با تقدیر از حمایت مسئولان بسیج سازندگی شهرستان بهمئی، خاطر نشان کرد: اگر کسی با توکل بر خدا و تجربه کافی وارد عرصه زنبوداری شود،  می تواند از این شغل در آمد خوبی برای خود و خانواده اش کسب کند.</p>
      <p>تصاویر تکمیلی خبر را  در ادامه ببینید:</p>
      <p> </p>
    </article>
  </body>
</html>