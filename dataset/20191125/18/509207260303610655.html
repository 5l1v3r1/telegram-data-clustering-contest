<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/11/25/osszeverte-a-betorot-a-82-eves-testepito-no-new-yorkban"/>
    <meta property="og:site_name" content="444"/>
    <meta property="article:published_time" content="2019-11-25T18:39:38+00:00"/>
    <meta property="og:title" content="Összeverte a betörőt a 82 éves testépítő nő New Yorkban"/>
    <meta property="og:description" content="Willie Murphy minden nap lejárt súlyt emelni, de ezt nem sejtette a 28 éves férfi, amikor a házánál próbálkozott."/>
  </head>
  <body>
    <article>
      <h1>Összeverte a betörőt a 82 éves testépítő nő New Yorkban</h1>
      <address><time datetime="2019-11-25T18:39:38+00:00">25 Nov 2019, 18:39</time> by <a rel="author">Horváth Bence</a></address>
      <p>„A rossz házat választotta a betöréshez” – mondta el egy helyi rádióadnak a 82 éves Willie Murphy, aki megverte azt a 28 éves férfit, aki be akart törni hozzá a New York államban lévő Rochester-beli otthonába. </p>
      <p>„Egyedül vagyok, öreg vagyok, de tudod mit? Kemény vagyok”, tette még hozzá Muprhy, aki a mai napig lejár edzeni és rendszeresen súlyt is emel. </p>
      <figure>
        <iframe data-src="https://twitter.com/sethpalmer3/status/1197994160768180224" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Muprhy elmondása szerint a férfi erőteljesen kopogott az ajtaján, és azt kiabálta közben, hogy rosszul van, hadd menjen be. Az idős nő ekkor felhívta a segélyhívó számot, de a férfit nem engedte be a házába. Erre a férfi betörte az ajtót, mire Murphy megragadta a közelébe eső első tárgyat, egy apró vaslábú asztalt, és elmondása szerint kezelésbe vette vele a férfit. Olyannyira, hogy az asztal el is tört. </p>
      <p>Murphy ezután ráugrott a férfira, sampont öntött az arcába, és egy seprűvel is ütlegelte. Majd megpróbálta kirángatni a házból, de ez nem sikerült, a férfi túlságosan nagydarab volt. „Ütöttem, ütöttem, ütöttem a seprűvel” – mesélte Murphy, aki szerint a férfi valószínűleg megörült, amikor megérkeztek a mentők. </p>
      <p>Muprhy szinte mindennap lejár amúgy a helyi YMCA-ba edzeni, elmondása szerint 100 kilót tud felhúzni. (<a href="https://www.theguardian.com/us-news/2019/nov/25/eighty-two-year-old-woman-beats-up-burglar-broke-into-home">Guardian</a>)</p>
    </article>
  </body>
</html>