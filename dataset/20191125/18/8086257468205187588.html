<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=508307"/>
    <meta property="og:site_name" content="0404"/>
    <meta property="article:published_time" content="2019-11-25T18:05:29+00:00"/>
    <meta property="og:title" content="חיל החינוך חוזר לפעול בעיר נשר"/>
    <meta property="og:description" content="לאחר מספר שנים בהן לא הוקצו מורות חיילות לעיר נשר, חזרו השנה המורות החיילות להשתלב במסגרות החינוך בעיר. בפגישה שהתקיימה בין ראש העיר, רועי לוי, למורות החיי"/>
  </head>
  <body>
    <article>
      <h1>חיל החינוך חוזר לפעול בעיר נשר</h1>
      <address><time datetime="2019-11-25T18:05:29+00:00">25 Nov 2019, 18:05</time> by <a rel="author">עדי לסקר</a></address>
      <p>לאחר מספר שנים בהן לא הוקצו מורות חיילות לעיר נשר, חזרו השנה המורות החיילות להשתלב במסגרות החינוך בעיר.</p>
      <p>בפגישה שהתקיימה בין ראש העיר, רועי לוי, למורות החיילות סיפרו החיילות, כי הן שמחות לבצע פעילות חלוצית זו ומגיעות חדורות מוטיבציה עבור בני הנוער בעיר.</p>
      <p>המורות החיילות מקבלות מידע מאגף מיטב שבצה"ל (הבקו"ם לשעבר) ויודעות כיצד להגיע לבני הנוער עם מוטיבציה נמוכה להתגייס לשירות חובה בצה"ל. על כן בחלק ממשימותיהן הרבות, החיילות, עוזרות לאותם בני נוער להתמודד הדילמות עם שלהם ומעודדות אותם להתגייס לשירות משמעותי בצה"ל.</p>
      <p>המורות החיילות, סול, טוהר ושירה, הגיעו לשרת בעיר נשר במסגרת גרעין נח"ל של הנוער העובד והלומד. בכך הן מצטרפות למערכות החינוך העירוניות הפורמלית והבלתי פורמלית הקיימות בעיר. המורות החיילות כבר מתגוררות בעיר נשר ומהוות כוח משמעותי למערכת החינוך בעיר ויובילו את תחום הגיוס לצה"ל ושנת השירות.</p>
      <p>ראש העיר, רועי לוי: "החזרנו את המורות החיילות למערכת החינוך בעיר. אני שמח שהצלחנו להחזיר את התפקיד המשמעותי הזה אלינו למערכת החינוך העירונית. חשוב לי שתרגישו בבית ושנשר תהיה לכן לבית. אני מצפה ובטוח שתהיו משמעותיות עבור בני הנוער ותהוו מודל לחיקוי.</p>
      <p>יש עליכן אחריות רבה. אתן מתחילות פעילות לאחר שנים רבות וכלל האפשרויות בידכן והיעד שלכן שיותר בני נוער יצאו לשנת שירות ולשירות משמעותי. בהצלחה רבה".</p>
    </article>
  </body>
</html>