<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/guleda-nin-katilinin-ifadesinin-detaylari-ortaya-cikti-1211929.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T18:27:00+00:00"/>
    <meta property="og:title" content="Güleda'nın katilinin ifadesinin detayları ortaya çıktı"/>
    <meta property="og:description" content="Isparta'da üniversite öğrencisi 19 yaşındaki Güleda Cankel'i öldüren Zafer P'nin, Isparta Cumhuriyet Başsavcılığı'nda verdiği ifadenin detayları ortaya çıktı. Savcılıktaki ifadesinde Muğla'da oturduğunu ve tornacılık yaptığını belirten Zafer P. (19), cinayeti işlediğini itiraf etti."/>
  </head>
  <body>
    <article>
      <h1>Güleda'nın katilinin ifadesinin detayları ortaya çıktı</h1>
      <h2>Isparta'da üniversite öğrencisi 19 yaşındaki Güleda Cankel'i öldüren Zafer P'nin, Isparta Cumhuriyet Başsavcılığı'nda verdiği ifadenin detayları ortaya çıktı. Savcılıktaki ifadesinde Muğla'da oturduğunu ve tornacılık yaptığını belirten Zafer P. (19), cinayeti işlediğini itiraf etti.</h2>
      <address>
        <time datetime="2019-11-25T18:27:00+00:00">25 Nov 2019, 18:27</time>
      </address>
      <p><b>Isparta Emniyet Müdürlüğü Cinayet Büro Amirliğinde </b>alınan ifadenin de kendisine ait olduğunu ve bu ifadesini <b>tekrar ettiğini </b>belirten <b>Zafer </b>P, 2015 yılında <b>Muğla'da </b>bir arkadaş ortamında tanıştığı <b>Güleda Cankel'in </b>üniversite okumak için <b>Isparta'ya </b>geldiğini, bu süreçte aralarının açıldığını ileri sürdü.</p>
      <p>Güleda'nın Isparta'ya gittikten sonra kendisinden ayrıldığını iddia eden Zafer P, 15 Kasım'da kente giderek konuşmak istediğini, iki gün kentte vakit geçirdikten sonra Güleda'nın kaldığı mahalleye gittiğini beyan etti. Zafer P, daha sonra Güleda Cankel ile görüştüğünü belirterek, "Aramızda hakaret ve yaralama olayları gerçekleşti. Bu olaylara ilişkin emniyette ayrıca ifade verdim. İfade işlemlerinin ardından her ikimiz de serbest bırakıldık. Olay günü 11.30-12.00 sıralarında tekrar tartıştık." iddiasında bulundu.</p>
      <figure>
        <img src="https://images.bursadabugun.com/editor/haber/25112019/5ddc0e0eae298b8e376a162a-5ddc0e94d9f02.jpg"/>
      </figure>
      <p>
        <b>''Isparta'ya ilk geliş amacım Güleda Cankel ile barışmaktı"</b>
      </p>
      <p>Cinayeti nasıl işlediğini detaylarıyla anlatan Zafer P, sorgusunda bir sayfalık mektubunun sorulması üzerine, şunları iddia etti:</p>
      <p>"Ben bu mektubu yaklaşık 2-3 gün önce yazdım. Bu mektubu korkutmak amacıyla Güleda Cankel'e atacaktım. Beni her türlü sosyal medya mecrasından engellediği için mektubu ona atamadım. Isparta'ya ilk geliş amacım Güleda Cankel ile barışmaktı."</p>
      <p>Cinayeti önceden planlamadığını, bir anlık sinirle Güleda'yı öldürdüğünü ileri süren Zafer P, "pişman" olduğunu söyledi.</p>
      <figure>
        <img src="https://images.bursadabugun.com/editor/haber/25112019/5ddc0e1766a97c19be3b3110-5ddc0e8f2a5fb.jpg"/>
      </figure>
      <p>
        <b>#olayıngeçmişi</b>
      </p>
      <p><b>Isparta Uygulamalı Bilimler Üniversitesi (ISUBÜ) Fotoğrafçılık Bölümü</b> birinci sınıf öğrencisi Güleda Cankel'in Muğla'da oturan eski sevgilisi <b>Zafer Pehlivan</b>, genç kızı ziyarete geldi. Pehlivan tartıştığı Güleda Cankel'in önce boğdu ardından bıçaklayarak öldürdü.</p>
      <p><b>Güleda</b>'nın hayatta kalabilmek için 17 saat mücadele ettiği, 3 kez kaçmaya çalıştığı ortaya çıktı.</p>
      <p><b>Güleda Cankel, Muğla Ortaköy</b> mahalle mezarlığında toprağa verildi. </p>
      <figure>
        <img src="https://images.bursadabugun.com/editor/haber/25112019/5ddc0e2bae298b8583fa1ed7-5ddc0e8bcba04.jpg"/>
      </figure>
      <p>Gözaltına alınan katil Zafer Pehlivan, çıkarıldığı mahkemece tutuklanarak, Isparta Cezaevi'ne gönderildi.  </p>
      <p>Katilin sosyal medyada, "Her şeyin zamanı yaşadığınız o andır. Mutlu olmayı ertelemeyin, canınızın istediği zaman ölmeyeceksiniz. Ve biz o zamanın değerini bilemedik. 18/11/2019 saat 13:47 bitti" paylaşımında bulundu.</p>
    </article>
  </body>
</html>