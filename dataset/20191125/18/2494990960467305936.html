<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cultura-spettacoli/2019/11/25/news/jfactor-talent-musica-cristiana-emanuela-gaeta-trionfa-xfactor-1245865/"/>
    <meta property="og:site_name" content="Il Tempo"/>
    <meta property="article:published_time" content="2019-11-25T18:39:33+00:00"/>
    <meta property="og:title" content="J-Factor, il talent della musica cristiana. Trionfa Emanuela da Gaeta"/>
    <meta property="og:description" content="Si chiama J-Factor, dove J sta per Jesus, l'alternativa cristiana a X-Factor. Il talent show nato per &quot;cambiare musica&quot; tra i credenti e non e per promuovere  la musica cristiana è arrivato anche quest'anno alla conclusione. Alla serata finale di sabato 23 Novembre allo Sp..."/>
  </head>
  <body>
    <article>
      <h6 class="kicker">SUL PALCO CON LA FEDE</h6>
      <h1>J-Factor, il talent della musica cristiana. Trionfa Emanuela da Gaeta</h1>
      <address>
        <time datetime="2019-11-25T18:39:33+00:00">25 Nov 2019, 18:39</time>
      </address>
      <p>Si chiama <b>J-Factor</b>, dove J sta per Jesus, l'alternativa cristiana a <b>X-Factor.</b> Il talent show nato per "cambiare musica" tra i credenti e non e per promuovere  la <b>musica cristiana</b> è arrivato anche quest'anno alla conclusione. Alla serata finale di sabato 23 Novembre allo Spazio Teatro 89 di Milano ha trionfato <b>Emanuela Di Martino</b> da Gaeta (Latina) davanti ad <b>Anna Incontro </b>da Siracusa e i <b>Boanerghes</b> da Pistoia. Il PremioDellaCritica ad Anna che si aggiudica anche il Premio Social con 324 preferenze, davanti a Maria (275).</p>
      <p>"J-Factor non è una chiesa, non è una dottrina, non è un'opera missionaria non è una visione profetica, ma un evento che si svolge in una unica serata, una sola volta all'anno. Lo spirito che anima il Jesus Factor, non è quello di mettere in competizione gli uni con gli altri ma di confrontarsi, in maniera responsabile, aperta e rispettosa! Accettare per i partecipanti il "giudizio" (più precisamente: consiglio) di persone competenti, permetterà loro di porre più attenzione su possibili lacune: tecniche, interpretative, di espressione e di esecuzione, offrendo una grande opportunità di crescita e maturazione artistica", spiegano gli organizzatori.</p>
      <figure>
        <iframe src="https://www.youtube.com/embed/VWM5iQqb35I" width="560" height="314" data-service="Youtube" scrolling="no"/>
      </figure>
      <p>Ecco i n nomi dei 12 #Finalisti e le tre riserve, dell' undicesima edizione di JFactor Italia</p>
      <p><b>INTERPRETI</b>: - Emanuela Di Martino da Latina - Maria Vangone da Napoli - Corina Quattrocchi da Gela - Joyce Saibel da Mantova</p>
      <p><b>GRUPPI</b>: - Karisound da Milano - Gennaro &amp; Valentina da Verona - Boanerghes da Pistoia - One With You da Roma</p>
      <p><b>CANTAUTORI</b>: - Anna Incontro da Siracusa - Ilenia Di Stefano da Siracusa - Emma Alterio da Caserta - Julie Angel Gomes da Pavia </p>
    </article>
  </body>
</html>