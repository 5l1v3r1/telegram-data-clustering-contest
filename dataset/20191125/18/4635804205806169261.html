<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/2020-hyundai-i20-uretimi-ne-zaman-baslayacak-ozel-haber/"/>
    <meta property="og:site_name" content="LOG"/>
    <meta property="article:published_time" content="2019-11-25T18:00:48+00:00"/>
    <meta property="og:title" content="2020 Hyundai i20 üretimi ne zaman başlayacak? [Özel Haber]"/>
    <meta property="og:description" content="Türkiye'de üretilen önemli otomobillerden birisi olacak 2020 Hyundai i20, büyük bir değişim olmazsa yaz döneminden itibaren bantta olacak."/>
  </head>
  <body>
    <article>
      <h1>2020 Hyundai i20 üretimi ne zaman başlayacak? [Özel Haber]</h1>
      <address><time datetime="2019-11-25T18:00:48+00:00">25 Nov 2019, 18:00</time> by <a rel="author">Ozan ÖĞRETMENOĞLU</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/gla-5.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/gla-6.jpg"/>
        </figure>
      </slideshow>
      <p>Türkiye’de üretilen önemli otomobillerden birisi olacak 2020 Hyundai i20, büyük bir değişim olmazsa yaz döneminden itibaren bantta olacak.</p>
      <p>Türkiye pazarı için önemli otomobillerden birisi olan <b>Hyundai i20</b> için önümüzdeki yıl önemli bir dönüşümü de beraberinde getirecek. Sınıfındaki birçok modelin geldiği iddialı seviyenin karşılanması adına hatırı sayılır bir revizyonla birlikte yeni bir jenerasyona kavuşacak olan otomobili bir süredir casus fotoğraflar üzerinden kamuflajlı olarak gündemde görüyoruz. Bu görseller üzerinden tasarım noktasındaki değişimlerini de artık tahmin edebileceğimiz <b>2020 Hyundai i20</b>, <b>İzmit</b>‘te yer alan fabrika’da üretim macerasının yeni perdesiyle yoluna devam edecek. Kaynaklarımızdan aldığımız bilgiler doğrultusunda da aracın <a href="https://www.log.com.tr/turkiye-gelistirilip-tum-dunyaya-ihrac-edilen-mercedes-teknolojileri/">Türkiye</a>‘deki üretim başlangıcıyla ilgili artık daha net konuşabiliyoruz.</p>
      <figure>
        <img src="https://www.log.com.tr/wp-content/uploads/2019/11/gla-6.jpg"/>
      </figure>
      <h3>2020 Hyundai i20 önümüzdeki yaz döneminde üretim bandında</h3>
      <p>Resmi tanıtım etkinliği için önümüzdeki yılın ilk yarısı işaret edilen yeni i20 için bize ulaşan bilgi doğrultusunda üretim tarihi <b>2020 Temmuz</b> olarak karşımıza çıkıyor. Mühendislerin halihazırda bant çalışmaları ve aracın geliştirmesiyle ilgili çalışma içerisinde olduğu şu günlerde, İzmit’teki fabrikanın da hazırlık içerisinde olduğunu söylemek mümkün. Bu bilgiler doğrultusunda eğer büyük bir sürpriz olmaz ise <b>eylül-ekim</b> ayı içerisinde de yeni jenerasyon i20’nin ülkemizdeki satışlarına başlanabileceğini bekleyebiliriz. Değişen tasarımıyla birlikte dijital sürücü ekranı ve daha pek çok destekle güncellenecek olan i20 önümüzdeki günlerde çokça gündemimizde olacak.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/gelecege-cesur-dokunus-hyundai-vision-t-concept/"/>
      </related>
    </article>
  </body>
</html>