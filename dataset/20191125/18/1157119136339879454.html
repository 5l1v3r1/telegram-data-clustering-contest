<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/11/25/cholovikam_oplatjat_chas_na_usvidomlennja_svogo_batkivstva.html"/>
    <meta property="og:site_name" content="Соцпортал"/>
    <meta property="article:published_time" content="2019-11-25T18:30:00+00:00"/>
    <meta property="og:title" content="​Чоловікам оплатять час на усвідомлення свого батьківства"/>
    <meta property="og:description" content="Група нардепів уважає запропонувала деякі законодавчі зміни щодо надання відпустки при народженні дитини (проект №2436)."/>
  </head>
  <body>
    <article>
      <h1>​Чоловікам оплатять час на усвідомлення свого батьківства</h1>
      <address>
        <time datetime="2019-11-25T18:30:00+00:00">25 Nov 2019, 18:30</time>
      </address>
      <h4>Група нардепів уважає запропонувала деякі законодавчі зміни щодо надання відпустки при народженні дитини (<a href="http://w1.c1.rada.gov.ua/pls/zweb2/webproc4_1?pf3511=67379">проект №2436</a>).</h4>
      <figure>
        <img src="https://socportal.info/media/contentimages/8045ddba26318635.jpg"/>
      </figure>
      <p>Про це повідомляє телеграм-канал "<a href="https://t.me/joinchat/AAAAAFNxWbGnDQd8mjSqcg">Блог юриста</a>".</p>
      <p>Сьогодні чоловіки, дружини яких перебувають у післяпологовій відпустці, можуть узяти 14 днів вихідних, але без збереження заробітної плати.</p>
      <p>Аби батько новонародженої дитини міг потурбуватися про дружину та принагідно усвідомити свою нову роль, йому необхідно дати певний час.</p>
      <p>Причому — оплачуваний, аби турбота про породіллю не била по сімейному бюджетові.</p>
      <p>Так, на думку авторів законопроекту, оплачувана відпустка тривалістю до 14 календарних днів має надаватися після народження дитини не тільки чоловіку, а й батьку дитини у разі, якщо він не перебуває у зареєстрованому шлюбі з її матір’ю. А одинока матір повинна мати можливість скористатися підтримкою своїх батьків чи будь-якого повнолітнього родича, який допомагатиме їй у перші тижні після пологів.</p>
      <p>Звичайно, турбуватися про породіллю зможе тільки хтось один з переліку. Єдина умова: правом на таку відпустку можна скористатися лише у перші два тижні після пологів, а невикористані дні не компенсуються.</p>
      <p>Прикметно, що нардепи наголошують: за Конституцією, сім’я, дитинство, материнство і батьківство охороняються державою. Проте оплачувати відпустку чоловікам пропонують за рахунок підприємств, а не з фонду соціального страхування.</p>
      <p>Підписуйтесь на наш <a href="https://www.youtube.com/channel/UC98tNptTf9hz3w-JLAo4WGg">Youtube-канал</a>, щоб не пропустити відео на гостросоціальну тематику.</p>
      <p>Всі <a href="https://socportal.info/category/society/">новини про соціальне забезпечення в Україні</a> читайте в розділі #Соціалка на Соцпорталі.</p>
      <ul>
        <li>
          <a href="https://socportal.info/2019/05/15/minimalnaja_dostojnaja_zarplata_dolzhna_sostavljat_16_tys_grn_issledovanie.html">Якою має бути мінімальна гідна зарплата в Україні</a>
        </li>
        <li>За несвоєчасну <a href="https://socportal.info/2019/10/06/za_nesvojechasnu_indeksatsiju_zarplat_robotodavtsi_mozhut_otrimati_shtraf.html">індексацію зарплат роботодавці можуть отримати штраф</a></li>
      </ul>
    </article>
  </body>
</html>