<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isaechia.it/2019/11/25/uomini-donne-opinione-chia-trono-over-251119/"/>
    <meta property="og:site_name" content="Isa e Chia"/>
    <meta property="article:published_time" content="2019-11-25T18:52:59+00:00"/>
    <meta property="og:title" content="‘Uomini e Donne’: l’opinione di Chia sulla puntata del Trono over del 25/11/19"/>
    <meta property="og:description" content="Ve lo dico: io quella drama queen di Ida Platano NON LA TOLLERO PIU’. Ma zero proprio. Ogni suo primo piano – con quella perenne espressione afflitta da martire uominiedonniana che nemmeno quel sobrio trucco fluo e le lentine da bimbaminkia riescono ad alleggerire – mi crea più intolleranza che il glutine ai celiaci, santo cielo."/>
  </head>
  <body>
    <article>
      <h1>‘Uomini e Donne’: l’opinione di Chia sulla puntata del Trono over del 25/11/19</h1>
      <address><time datetime="2019-11-25T18:52:59+00:00">25 Nov 2019, 18:52</time> by <a rel="author">Chia</a></address>
      <figure>
        <img src="https://static.nexilia.it/isaechia/2019/11/Trono-over-28-4.jpg"/>
        <figcaption>Trono over - Riccardo Guarnieri</figcaption>
      </figure>
      <p>Ve lo dico: io quella <i>drama queen</i> di <b>Ida Platano</b> NON LA TOLLERO PIU’. Ma zero proprio. Ogni suo primo piano – con quella perenne espressione afflitta da martire <i>uominiedonniana</i> che nemmeno quel sobrio trucco fluo e le lentine da bimbaminkia riescono ad alleggerire – mi crea più intolleranza che il glutine ai celiaci, santo cielo.</p>
      <figure>
        <video src="https://media.giphy.com/media/5UDHMLvXDNnG7QEazV/giphy.gif" autoplay="" loop=""/>
      </figure>
      <p>Ma basta, ha scocciato, che ci dia un taglio perché siamo SA-TU-RI! Non solo è pesante come una peperonata a mezzanotte, ma la cosa peggiore è quell’aura da vittimina che si è cucita addosso, e che l’immancabile sostegno che da anni riceve da conduttrice, opinionisti e pubblico ogni qual volta varca lo studio del <i>Trono over</i> non fanno che ingigantire.</p>
      <p>“<i>E <b>Ida</b> non si sente amata</i>“, “<i>E <b>Ida</b> non si sente desiderata</i>“, “<i>E <b>Ida</b> qua</i>“, “<i>E <b>Ida</b> là</i>“… e a <b>Riccardo Guarnieri</b> chi ci pensa? Tutti super comprensivi con lei, a sperticarsi per tradurre le sue espressioni avvilite in frasi di senso compiuto, a giustificare i suoi piantarelli, a comprendere il suo punto di vista… e <b>Riccardo</b> che è, il figlio della serva? Il mostro da colpevolizzare quando le cose con<i> Santa <b>Ida</b> da Brescia</i> non funzionano?</p>
      <figure>
        <video src="https://media0.giphy.com/media/xUOxeWSV6f9HKfEs1y/giphy.gif" autoplay="" loop=""/>
      </figure>
      <p>Io vedo un uomo che, nonostante gli ENORMI problemi (mai risolti) che sti due si portano dietro da SEMPRE, ce la sta mettendo tutta a ricucire una relazione in cui evidentemente crede molto. E, con la maturità che dovrebbe essere propria della loro età, vorrebbe semplicemente farlo con CALMA, cercando di recuperare innanzitutto quella serenità che non hanno mai avuto.</p>
      <p>Dall’altra parte vedo una ragazzina che, invece di andare incontro all’altra persona, pretende e basta. Lui DEVE essere come vuole lei, quando lo vuole lei. Anziché apprezzare che a <b>Riccardo</b> non interessino due bombate random e via, ma stia provando ad andare oltre gettando basi più solide, sono SETTIMANE che lei ci ammorba lamentandosi di un’intimità che più elemosina e meno otterrà (e la sua musa <b>Gemma Galgani</b> insegna, del resto).</p>
      <p><b>Riccardo</b> spera in una maggiore comprensione da parte di <b>Ida</b>. Chiede di non essere criticato ed attaccato per ogni cosa che fa o che dice, perché poi finisce col chiudersi a riccio. Vorrebbe solo sentirsi più sereno e non sempre sotto esame. E lei che fa? L’unica cosa che riesce a dire è – che strano! – l’ennesima carognata: “<i>Dallo psicologo ci sono andata PER COLPA TUA</i>“. Eddaje, su.</p>
      <figure>
        <video src="https://www.rete7.cloud/wp-content/uploads/2019/03/basta-gif-maria-de-filippi.gif" autoplay="" loop=""/>
      </figure>
      <p>Io alla buona volontà di <b>Riccardo</b> credo, come credo alla sua commozione odierna (anche perché, con tutto il bene, ma se fosse così bravo a fingere starebbe a Cinecittà, non agli <i>Elios</i>). Ma sono dell’idea che l’unica soluzione sia chiudere il capitolo una volta per tutte, perché non è cosa. E non lo è mai stata.</p>
      <p>Due rette parallele che non si incontreranno mai, questo sono <b>Ida</b> e <b>Riccardo</b>. Non c’è verso, e non c’è limone a favor di telecamera che tenga.</p>
      <figure>
        <video src="https://img.trashitalianoapp.it/wp-content/uploads/2018/10/BA.gif" autoplay="" loop=""/>
      </figure>
      <p>Ps. <b>Gemmona</b> l’<i>innamorata</i> potrebbe tornare a darci soddisfazioni come ai bei tempi di <b>Marco Firpo</b> e dell’altalena, me lo sento. Oggi sui “<i>pensieri peccaminosi</i>” in esterna con <b>Juan Luis Ciano</b> ci eravamo quasi. E se dalla casona fosse saltato fuori il <b>Raselli</b> – che lì ha ormai la residenza – era anche fatta, mannaggia.</p>
      <p><b>Video dalla puntata</b>: <a href="https://www.wittytv.it/uomini-e-donne/lunedi-25-novembre/">Puntata intera</a> – <a href="https://www.wittytv.it/uomini-e-donne/tina-e-la-dieta-viii-settimana/">Tina e la dieta, VIII settimana</a> – <a href="https://www.wittytv.it/uomini-e-donne/lo-sfogo-di-gemma-25-novembre/">Lo sfogo di Gemma</a> – <a href="https://www.wittytv.it/uomini-e-donne/esterna-di-gemma-e-juan-luis-25-novembre/">Esterna di Gemma e Juan Luis</a> – <a href="https://www.wittytv.it/uomini-e-donne/tina-juan-non-e-proprieta-privata/">Tina: “Juan non è proprietà privata…”</a> – <a href="https://www.wittytv.it/uomini-e-donne/un-cadeau-per-juan-luis/">Un cadeau per Juan Luis</a> – <a href="https://www.wittytv.it/uomini-e-donne/un-cuore-di-canzoni/">Un cuore di canzoni</a> – <a href="https://www.wittytv.it/uomini-e-donne/gemma-sono-innamorata/">Gemma: “Sono innamorata”</a> – <a href="https://www.wittytv.it/uomini-e-donne/tina-82-leta-di-gemma/">Tina: “82… l’età di Gemma!”</a> – <a href="https://www.wittytv.it/uomini-e-donne/esterna-di-ida-e-riccardo-25-novembre/">Esterna di Ida e Riccardo</a> – <a href="https://www.wittytv.it/uomini-e-donne/ida-e-riccardo-la-fine/">Ida e Riccardo: la fine</a></p>
      <slideshow>
        <figure>
          <img src="https://static.nexilia.it/isaechia/2019/11/Trono-over-1-9.jpg"/>
          <figcaption>Trono over - Maria De Filippi</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-2-9.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-3-9.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-4-9.jpg"/>
          <figcaption>Trono over - Gianni Sperti e Tina Cipollari</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-5-9.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-6-9.jpg"/>
          <figcaption>Trono over - Gemma Galgani e Juan Luis Ciano</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-7-9.jpg"/>
          <figcaption>Trono over - Gemma Galgani e Juan Luis Ciano</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-8-9.jpg"/>
          <figcaption>Trono over - Gemma Galgani e Juan Luis Ciano</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-9-9.jpg"/>
          <figcaption>Trono over - Gemma Galgani e Juan Luis Ciano</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-10-9.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-11-9.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-12-9.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-13-9.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-15-9.jpg"/>
          <figcaption>Trono over - Juan Luis Ciano</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-16-8.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-17-8.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-18-7.jpg"/>
          <figcaption>Trono over - Tina Cipollari</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-19-6.jpg"/>
          <figcaption>Trono over - Juan Luis Ciano</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-20-6.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-21-6.jpg"/>
          <figcaption>Trono over - Gemma Galgani</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-22-6.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-23-6.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-24-4.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-25-4.jpg"/>
          <figcaption>Trono over - Riccardo Guarnieri</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-26-4.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-27-4.jpg"/>
          <figcaption>Trono over - Ida Platano</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-28-4.jpg"/>
          <figcaption>Trono over - Riccardo Guarnieri</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-29-4.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-30-4.jpg"/>
          <figcaption>Trono over - Ida Platano</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-31-4.jpg"/>
          <figcaption>Trono over - Riccardo Guarnieri</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-32-3.jpg"/>
          <figcaption>Trono over</figcaption>
        </figure>
        <figure>
          <img src="https://static.nexilia.it/isaechia/2019/11/Trono-over-14-9.jpg"/>
          <figcaption>Trono over - Gemma Galgani</figcaption>
        </figure>
      </slideshow>
    </article>
  </body>
</html>