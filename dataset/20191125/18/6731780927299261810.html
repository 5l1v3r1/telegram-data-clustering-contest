<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/25/ultimo-messaggio-madonna-medjugorje-25-novembre-2019/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-25T18:38:30+00:00"/>
    <meta property="og:title" content="Ultimo Messaggio della Madonna di Medjugorje del 25 novembre 2019"/>
    <meta property="og:description" content="Ultimo Messaggio della Madonna di Medjugorje del 25 novembre 2019. Ecco le sue parole affidate alla veggente Marija."/>
  </head>
  <body>
    <article>
      <h1>Ultimo Messaggio della Madonna di Medjugorje del 25 novembre 2019</h1>
      <address><time datetime="2019-11-25T18:38:30+00:00">25 Nov 2019, 18:38</time> by <a rel="author">FrancescoB</a></address>
      <p>
        <b>Ultimo Messaggio della Madonna di <a href="https://www.viagginews.com/2019/10/01/padre-amorth-credeva-apparizioni-medjugorje/">Medjugorje</a> del 25 novembre 2019. Ecco le sue parole affidate alla veggente Marija.</b>
      </p>
      <figure>
        <img src="https://www.viagginews.com/wp-content/uploads/2019/04/GettyImages-984423756-min.jpg"/>
      </figure>
      <p>Cari figli! Questo tempo sia per voi il tempo della preghiera. Senza Dio non avete la pace. Perciò, figlioli, pregate per la pace nei vostri cuori e nelle vostre famiglie affinché Gesù possa nascere in voi e darvi il Suo amore e la Sua benedizione. Il mondo è in guerra perché i cuori sono pieni di odio e di gelosia. Figlioli, l’inquietudine si vede negli occhi perché non avete permesso a Gesù di nascere nella vostra vita. CercateLo, pregate e Lui si donerà a voi nel Bambino che è gioia e pace. Io sono con voi e prego con voi. Grazie per aver risposto alla mia chiamata</p>
      <h3>Il messaggio della Madonna di Medjugorje dello scorso 2 novembre</h3>
      <p>Cari figli, il mio amatissimo Figlio ha sempre pregato e glorificato il Padre Celeste, Gli ha sempre detto tutto e confidato nella Sua volontà. Così dovreste fare anche voi, figli cari, perché il <b>Padre Celeste</b> ascolta sempre i suoi figli. Un cuore dentro un cuore, l’amore, luce della vita. Il Padre Celeste si è donato per mezzo di un volto umano e questo volto umano è quello di mio <b>Figlio</b>. Voi, apostoli del mio amore, voi dovreste portare sempre nei vostri cuori e nel vostro pensiero il volto di mio Figlio. Voi dovreste sempre pensare al Suo amore e al <b>Suo sacrificio</b>. Dovreste <b>pregare</b> per poter sempre sentire la Sua presenza perché, apostoli del mio amore, questo è l’unico modo per aiutare tutti coloro che non hanno conosciuto mio Figlio, coloro che non hanno conosciuto il Suo amore.</p>
      <p>Figli miei, leggete il libro del Vangelo, c’è sempre qualcosa di nuovo. Questo è ciò che vi lega a mio Figlio che è nato per portare la parola della vita a tutti i miei figli e per sacrificarsi per tutti.</p>
      <p>Apostoli del mio amore, portati dall’<b>amore</b> verso mio Figlio, voi portate l’amore e la pace a tutti i vostri fratelli. Non giudicate nessuno. <b>Amate</b> tutti per mezzo dell’amore verso mio Figlio. In questo modo voi vi occuperete della vostra anima, la cosa più preziosa che vi appartiene.</p>
      <p>Vi ringrazio.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/simona-izzo-eta-carriera-e-vita-privata-della-regista-e-attrice/"/>
        <a href="https://www.viagginews.com/2019/11/25/eva-henger-chi-e-eta-storia-carriera-pornostar/"/>
        <a href="https://www.viagginews.com/2019/11/25/stasera-in-tv-report-anticipazioni-25-novembre/"/>
      </related>
    </article>
  </body>
</html>