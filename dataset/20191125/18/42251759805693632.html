<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315651-Murinjo-Ne-treba-nam-Ibrahimovic-imamo-Kejna.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T18:57:00+00:00"/>
    <meta property="og:title" content="Murinjo: Ne treba nam Ibrahimović, imamo Kejna"/>
    <meta property="og:description" content="Posle mnogo nagađanja o dolasku Zlatana Ibrahimovića u Totenhem, oglasio se i menadžer Spursa Žoze Murinjo. Portugalac je za Ibrahimovića rekao da je odličan napadač."/>
  </head>
  <body>
    <article>
      <h1>Murinjo: Ne treba nam Ibrahimović, imamo Kejna</h1>
      <h2>Posle mnogo nagađanja o dolasku Zlatana Ibrahimovića u Totenhem, oglasio se i menadžer Spursa Žoze Murinjo. Portugalac je za Ibrahimovića rekao da je odličan napadač.</h2>
      <address><time datetime="2019-11-25T18:57:00+00:00">25 Nov 2019, 18:57</time> by <a rel="author">Aleksandra Radivojević</a></address>
      <figure>
        <img src="https://sportklub.rs/Picture/153232/jpeg/Zoze-Murinjo"/>
        <figcaption>Žoze Murinjo<cite>Gareth Copley/Getty Images</cite></figcaption>
      </figure>
      <p>Švedski fudbaler je sarađivao sa Murinjom u Interu i Mančester junajtedu, a nakon isteka ugovora sa Los Anđeles Galaksijem Ibrahimović bira novu sredinu.</p>
      <p><i>„Sa Ibrahimovićem sam veoma povezan, to je tačno. On je sjajan igrač, dobra osoba, ali rekao bih da nema šanse da dođe u Totenhem. Mi imamo najboljeg napadača u Engleskoj. Ne bi imalo smisla da dovedemo Ibrahimovića, kada imamo Harija Kejna</i>“, objasnio je „Specijalni“.</p>
      <p>Murinjo je na klupi Spursa debitova pobedom, pošto je slavio protiv Vest Hema rezultatom 3:2.</p>
      <p>Murinjo je govorio i o očekivanjima pred meč grupne faze Lige šampiona protiv Olimpijakosa.</p>
      <p><i>„Sa ovim momcima ne brinem ni o jednom meču Lige šampiona. Moramo da prođemo dalje i na to smo fokusirani. Kada prođemo u četvrtfinale, počeću da mislim da možemo da osvojimo LŠ. U ovom trenutku smo veoma daleko od toga i moramo da prođemo grupnufazu. Dajte mi vremena da radim, da prenesem svoje ideje ovim momcima i bez straha ću ići sa njima na sve mečeve širom Evrope i Engleske i igraćemo dobar fud</i>bal“, objasnio je portugalski stručnjak.</p>
      <p>Meč između Spursa i Olimpijakosa na programu je u utorak od 21 čas.</p>
    </article>
  </body>
</html>