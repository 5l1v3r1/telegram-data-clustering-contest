<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/surse-peste-20-de-lideri-psd-participa-la-intalnirea-convocata-de-marcel-ciolacu-307425.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T18:25:16+00:00"/>
    <meta property="og:title" content="SURSE: Peste 20 de lideri PSD participă la întâlnirea convocată de Marcel Ciolacu"/>
    <meta property="og:description" content="Înfrângerea Vioricăi Dăncilă în alegerile prezidenţiale a născut o altă bătaie în PSD. Viorica Dăncilă a fost convinsă să îşi dea demisia de la conducerea partidului, potrivit unor surse..."/>
  </head>
  <body>
    <article>
      <h1>SURSE: Peste 20 de lideri PSD participă la întâlnirea convocată de Marcel Ciolacu</h1>
      <address><time datetime="2019-11-25T18:25:16+00:00">25 Nov 2019, 18:25</time> by <a rel="author">Redacția B1.ro</a></address>
      <p>Înfrângerea Vioricăi Dăncilă în alegerile prezidenţiale a născut o altă bătaie în <a href="https://www.b1.ro/tag/psd-51583.html">PSD</a>. Viorica Dăncilă a fost convinsă să îşi dea demisia de la conducerea partidului, potrivit unor surse politice. </p>
      <p>La ora transmiterii acestei știri, peste 20 de preşedinţi de organizaţii <a href="https://www.b1.ro/tag/psd-51583.html">PSD</a> participă la o întrevedere convocată de social-democratul <a href="https://www.b1.ro/tag/marcel-ciolacu-283676.html">Marcel Ciolacu</a>, președintele Camerei Deputaților. Totul are loc la scurt timp după ce Ciolacu a avut o întâlnire cu Viorica Dăncilă, pe care a calificat-o ulterior, într-o postare pe Facebook, drept una ”calmă, așezată și productivă”.</p>
      <p>La discuțiile din biroul de la Parlament al lui <a href="https://www.b1.ro/tag/marcel-ciolacu-283676.html">Marcel Ciolacu</a> participă, printre alții, Paul Stănescu (<a href="https://www.b1.ro/tag/psd-51583.html">PSD</a> Olt), Niculae Bădălău (<a href="https://www.b1.ro/tag/psd-51583.html">PSD</a> Giurgiu), Marian Oprişan (<a href="https://www.b1.ro/tag/psd-51583.html">PSD</a> Vrancea), Ionel Arsene (<a href="https://www.b1.ro/tag/psd-51583.html">PSD</a> Neamţ), Dan Nica (<a href="https://www.b1.ro/tag/psd-51583.html">PSD</a> Galaţi), Horia Teodorescu (<a href="https://www.b1.ro/tag/psd-51583.html">PSD</a> Tulcea).</p>
      <p>Viorica Dăncilă își va da demisia de la șefia <a href="https://www.b1.ro/tag/psd-51583.html">PSD</a> după eșecul de proporții înregistrat la alegerile prezidențiale, potrivit unor surse politice. Anunțul ar urma să fie făcut, marți, în cadrul ședinței Comitetului Executiv Național al <a href="https://www.b1.ro/tag/psd-51583.html">PSD</a>. (Detalii <a href="https://www.b1.ro/stiri/politica/surse-viorica-dancila-isi-da-demisia-de-la-sefia-psd-307416.html">AICI</a>)<br/> </p>
    </article>
  </body>
</html>