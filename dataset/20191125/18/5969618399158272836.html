<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Giouventous/igkoyain-gia-ronalnto-den-thelw-na-klepsw-to-throno-kanenos.5646224.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T18:11:00+00:00"/>
    <meta property="og:title" content="Ιγκουαΐν για Ρονάλντο: Δεν θέλω να κλέψω το θρόνο κανενός"/>
    <meta property="og:description" content="Ο Γκονσάλο Ιγκουαΐν δήλωσε ευτυχισμένος για την εντυπωσιακή του παρουσία μέχρι στιγμής στην Γιουβέντους του Σάρι, ξεκαθαρίζοντας ωστόσο πως δεν εχει στόχο να κλέψει τη δόξα του Ρονάλντο."/>
  </head>
  <body>
    <article>
      <h1>Ιγκουαΐν για Ρονάλντο: Δεν θέλω να κλέψω το θρόνο κανενός</h1>
      <h2>Ο Γκονσάλο Ιγκουαΐν δήλωσε ευτυχισμένος για την εντυπωσιακή του παρουσία μέχρι στιγμής στην Γιουβέντους του Σάρι, ξεκαθαρίζοντας ωστόσο πως δεν εχει στόχο να κλέψει τη δόξα του Ρονάλντο.</h2>
      <address><time datetime="2019-11-25T18:11:00+00:00">25 Nov 2019, 18:11</time> by <a rel="author">Βαγγέλης Σταματόπουλος</a></address>
      <p>Ο Κριστιάνο Ρονάλντο <a href="https://www.sport24.gr/football/omades/Giouventous/gioyventoys-o-sari-epivevaiwse-pws-o-ronalnto-den-paizei-me-atalanta.5644531.html">δεν έπαιξε ούτε λεπτό το περασμένο Σάββατο στο Μπέργκαμο</a>, παρόλα αυτά η <a href="https://www.sport24.gr/football/omades/Giouventous/">Γιουβέντους</a> απέδρασε με το τρίποντο κόντρα στην Αταλάντα έχοντας σε μεγάλη βραδιά τον Γκονσάλο Ιγκουαΐν που <a href="https://www.sport24.gr/football/Italy/SerieA/atalanta-gioyventoys-1-2-terastia-anatroph-me-ypografh-igkoyain.5645004.html">είχε δύο γκολ και μία ασίστ στο 3-1 των μπιανκονέρι</a>.</p>
      <p>Με αυτά τα γκολ, ο Πιπίτα έφτασε τα πέντε γκολ στη φετινή Serie A και δείχνει αναγεννημένος με την παρουσία του Μαουρίτσιο Σάρι στην άκρη του πάγκου, ωστόσο φροντίζει να κρατάει χαμηλά τη μπάλα όπως έδειξε με τις δηλώσεις που έκανε ενόψει του ματς με την Ατλέτικο την Τρίτη (26/11).</p>
      <p>
        <i>"Ειλικρινά αισθάνομαι ευτυχισμένος, όχι μόνο για την επιλογή μου να παραμείνω, αλλά και για τον τρόπο που μου συμπεριφέρθηκαν οι συμπαίκτες μου όταν επέστρεψα.</i>
      </p>
      <p>
        <i>Είμαι χαρούμενος που παραμένω εδώ, έζησα πολύ όμορφα χρόνια εδώ. Δεν σταματώ εδώ, η σεζόν είναι μεγάλη και έχουμε ακόμα πολλά να δείξουμε μέχρι το φινάλε της σεζόν.</i>
      </p>
      <p>
        <i>Με τον Σάρι έχω κάνει την καλύτερη σεζόν στην καριέρα μου. Χαίρομαι που δουλεύω μαζί το και προσπαθώ να κάνω αυτό που μου ζητάει, επιδιώκοντας να βοηθάω την ομάδα με τον καλύτερο δυνατό τρόπο</i>
      </p>
      <p>
        <i>Τόσο ο Ρονάλντο όσο και ο Ντιμπάλα είναι σπουδαίοι ποδοσφαιριστές και μου αρέσει να παίζω δίπλα τους. Όλοι ξέρουμε τι σημαίνει ο Κριστιάνο για μας.</i>
      </p>
      <p>
        <i>Είναι ένας παίκτης γεννημένος νικητής, εγώ προσπαθώ να βοηθώ πάντα την ομάδα να νικάει, με γκολ και δουλειά, δεν θέλω να κλέψω το θρόνο κανενός.</i>
      </p>
      <p><i>Είμαστε όλοι σημαντικοί, είτε αυτοί που παίζουν είτε αυτοί που δεν παίζουν"</i>, δήλωσε χαρακτηριστικά ο Ιγκουαΐν, ο οποίος τη σεζόν 2015-16 είχε σπάσει όλα τα κοντέρ στην Ιταλία, παίρνοντας τον τίτλο του πρώτου σκόρερ στη Serie A με 36 γκολ!</p>
      <p>
        <b>ΔΙΑΒΑΣΤΕ ΑΚΟΜΑ:</b>
      </p>
      <h4><a href="https://www.sport24.gr/football/Italy/SerieA/atalanta-gioyventoys-1-2-terastia-anatroph-me-ypografh-igkoyain.5645004.html">Αταλάντα - Γιουβέντους 1-3: Τεράστια ανατροπή με υπογραφή Ιγκουαΐν</a>  </h4>
    </article>
  </body>
</html>