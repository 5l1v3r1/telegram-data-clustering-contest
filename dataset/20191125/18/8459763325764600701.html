<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/170019/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-11-25T18:45:44+00:00"/>
    <meta property="og:title" content="جدیدترین پوستر فیلم پسران بد ۳ رونمایی شد"/>
    <meta property="og:description" content="جدیدترین پوستر رسمی نسخه سوم از فیلم محبوب و پرفروش فیلم سینمایی پسران بد ۳ با عنوان اصلی &quot;پسران بد برای همیشه&quot; با تصویری از دو بازیگر مطرح سینمای هالیوود منتشر شد."/>
  </head>
  <body>
    <article>
      <h1>جدیدترین پوستر فیلم پسران بد ۳ رونمایی شد</h1>
      <h2>جدیدترین پوستر رسمی نسخه سوم از فیلم محبوب و پرفروش فیلم سینمایی پسران بد ۳ با عنوان اصلی "پسران بد برای همیشه" با تصویری از دو بازیگر مطرح سینمای هالیوود منتشر شد.</h2>
      <address>
        <time datetime="2019-11-25T18:45:44+00:00">25 Nov 2019, 18:45</time>
      </address>
      <p>به گزارش ستاره‌ها و به نقل از میزان، شرکت فیلم سازی سونی که کار تولید این مجموعه فیلم را به عهده دارد، معتقد است نام جدید فیلم معرف بهتری برای حال و هوای آن است. این فیلم دنباله‌ای بر فیلم‌های پسران بد (۱۹۹۵) و پسران بد ۲ (۲۰۰۳) به شمار می‌آید. <br/>عادل بن عربی و بلال فلاح وظیفه کارگردانی قسمت تازه این کمدی اکشن را قبول کرده‌اند. این دو کارگردان آسیایی برای نخستین بار کارگردانی پسران بد را بر عهده می‌گیرند. پیش از این قرار بود جو کارناهان کارگردانی این فیلم را انجام دهد، اما وی هم اکنون نگارش فیلمنامه را عهده دار شده است.<br/>بر اساس اعلام کمپانی سونی فیلم سینمایی «پسران بد ۳» هم اکنون کلید خورده به پایان رسیده و ۱۷ ژانویه سال ۲۰۲۰ اکران بین المللی خود در سینما‌های امریکای شمالی را آغاز خواهد کرد.  در این فیلم سینمایی دو بازیگر اصلی آن یعنی ویل اسمیت  و مارتین لورنس بار دیگر نقش آفرینی می‌کنند. ونسا هاجنز، الکساندر لودویگ و جو پانتولیانو از دیگر بازیگرانی هستند که می توان به حضور آنها در پسران بد اشاره کرد. <br/><br/>        </p>
      <figure>
        <img src="http://www.setarehnews.ir/images/docs/000170/170019/images/2359162_693.jpg"/>
      </figure>
    </article>
  </body>
</html>