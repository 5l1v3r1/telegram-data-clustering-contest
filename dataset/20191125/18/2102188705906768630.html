<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/25/654111/"/>
    <meta property="og:site_name" content="Економічна правда"/>
    <meta property="article:published_time" content="2019-11-25T18:07:00+00:00"/>
    <meta property="og:title" content="Споживачам, які використовують багато електрики, можуть підвищити тарифи — Міненерго"/>
    <meta property="og:description" content="Міністерство енергетики має намір відмовитися від пільгового тарифу на електроенергію для побутових споживачів, розглядаючи як перший етап підвищення тарифу для великих побутових споживачів до рівня II класу промислових споживачів."/>
  </head>
  <body>
    <article>
      <h1>Споживачам, які використовують багато електрики, можуть підвищити тарифи — Міненерго</h1>
      <address>
        <time datetime="2019-11-25T18:07:00+00:00">25 Nov 2019, 18:07</time>
      </address>
      <p>Міністерство енергетики має намір відмовитися від пільгового тарифу на електроенергію для побутових споживачів, розглядаючи як перший етап підвищення тарифу для великих побутових споживачів до рівня II класу промислових споживачів.</p>
      <p>Про це повідомив міністр енергетики Олексій Оржель, передає <a href="https://zn.ua/ECONOMICS/minekoenergo-planiruet-povysit-tarif-na-e-e-dlya-fizlic-krupnyh-potrebiteley-337261_.html">zn.ua</a></p>
      <p>"Ми будуємо ефективні енергетичні ринки. ПСО (спеціальні зобов'язання, які держава поклала на Енергоатом та Укргідроенерго щодо продажу електрики населенню за фіксованим тарифом - ред.) , або режим спеціальних зобов'язань – інструмент, який не покращує ефективність ринку.</p>
      <p>Я не думаю, що ми повністю відмовимося від ПСО в 2020 році, але ми будемо рухатися в напрямку того, щоб зменшити обсяг ПСО", – сказав Оржель.</p>
      <p>"Зокрема, ми розглядаємо і вивчаємо можливість, що означає приведення ціни до реальної ринкової – до II класу напруги – для тих побутових споживачів, які споживають набагато більше, ніж інші", – додав глава Мінекоенерго.</p>
      <p>Оржель пояснив, що мова йде про випадки, коли споживач або дуже забезпечена особа, або він ховає за фізичною особою промислове виробництво.</p>
      <p>"Це великі обсяги – понад 500 кВт або ще більше", – уточнив він.</p>
      <p>
        <b>Нагадаємо</b>
        <i>, радник міністра енергетики та захисту навколишнього середовища Ілля Полулях заявив, що прийнятий в квітні 2017 року Закон "Про ринок електроенергії" сьогодні <a href="https://www.epravda.com.ua/news/2019/11/7/653446/">працює в сильно спотвореному вигляді.</a></i>
      </p>
    </article>
  </body>
</html>