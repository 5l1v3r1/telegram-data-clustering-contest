<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119782-kossev-kresnik-gasi-novi-direktor-kosovske-obavestajne-agencije?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-25T18:10:05+00:00"/>
    <meta property="og:title" content="Kossev: Krešnik Gaši novi direktor Kosovske obaveštajne agencije"/>
    <meta property="og:description" content="Kosovski predsednik Hašim Tači i odlazeći premijer Ramuš Haradinaj imenovali su danas Krešnika Gašija za novog direktora Kosovske obaveštajne agencije, pošto je početkom novembra Špend Madjuni dao ostavku na tu funkciju.Pozivajući se na saopštenje iz kabineta kosovskog predsednika, portal Kossev je preneo da je Gaši od početka 2016. godine obavljao funkciju predsednika borda kosovskog Regulatornog tela za elektronske i poštanske komunikacije a obavljao je i funkciju sekretara Ministarstva spoljnih poslova dok je taj resor vodio Tači.Prethodni direktor Kosovske obaveštajne agencije Špend Madjuni podneo je ostavku 6. novembra, kako je tada naveo iz privatnih razloga, dok su prištinski mediji njegovu ostavku povezivali sa pobedom pokreta Samoopredeljenje na nedavnim izborima, navodeći da je reč o &quot;prvoj žrtvi Aljbina Kurtija&quot;."/>
  </head>
  <body>
    <article>
      <h1>Kossev: Krešnik Gaši novi direktor Kosovske obaveštajne agencije</h1>
      <address>
        <time datetime="2019-11-25T18:10:05+00:00">25 Nov 2019, 18:10</time>
      </address>
      <p><b>Kosovski predsednik Hašim Tači i odlazeći premijer Ramuš Haradinaj imenovali su danas Krešnika Gašija za novog direktora Kosovske obaveštajne agencije, pošto je početkom novembra Špend Madjuni dao ostavku na tu funkciju.</b><br/><br/>Pozivajući se na saopštenje iz kabineta kosovskog predsednika, portal Kossev je preneo da je Gaši od početka 2016. godine obavljao funkciju predsednika borda kosovskog Regulatornog tela za elektronske i poštanske komunikacije a obavljao je i funkciju sekretara Ministarstva spoljnih poslova dok je taj resor vodio Tači.<br/><br/>Prethodni direktor Kosovske obaveštajne agencije Špend Madjuni podneo je ostavku 6. novembra, kako je tada naveo iz privatnih razloga, dok su prištinski mediji njegovu ostavku povezivali sa pobedom pokreta Samoopredeljenje na nedavnim izborima, navodeći da je reč o "prvoj žrtvi Aljbina Kurtija".</p>
    </article>
  </body>
</html>