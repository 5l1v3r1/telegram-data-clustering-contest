<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/ciolacu-am-vorbit-in-aceasta-seara-cu-viorica-dancila-despre-intalnirea-pe-care-urmeaza-sa-o-am-cu-presedintii-de-organizatii-pentru-a-discuta-despre-rezultatului-obtinut-la-aceste-alegeri-1922401925002019111819180352"/>
    <meta property="og:site_name" content="News.ro"/>
    <meta property="article:published_time" content="2019-11-25T18:19:00+00:00"/>
    <meta property="og:title" content="Ciolacu: Am vorbit în această seară cu Viorica Dăncilă, despre întâlnirea pe care urmează să o am cu preşedinţii de organizaţii pentru a discuta despre rezultatului obţinut la aceste alegeri"/>
    <meta property="og:description" content="Preşedintele Camerei Deputaţilor Marcel Ciolacu anunţă pe Facebook că a avut o discuţie luni după-amiază cu Viorica Dăncilă, despre întâlnirea pe care urmează ca el să o aibă cu preşedinţii de organizaţii pentru a discuta despre rezultatului obţinut la aceste alegeri şi îşi roagă colegii csă se gândească la obiectivele pentru alegerile de anul viitor, dând asigurări că rămân o echipă."/>
  </head>
  <body>
    <article>
      <h1>Ciolacu: Am vorbit în această seară cu Viorica Dăncilă, despre întâlnirea pe care urmează să o am cu preşedinţii de organizaţii pentru a discuta despre rezultatului obţinut la aceste alegeri</h1>
      <address><time datetime="2019-11-25T18:19:00+00:00">25 Nov 2019, 18:19</time> by <a rel="author">News.ro</a></address>
      <p>
        <b>Preşedintele Camerei Deputaţilor Marcel Ciolacu anunţă pe Facebook că a avut o discuţie luni după-amiază cu Viorica Dăncilă, despre întâlnirea pe care urmează ca el să o aibă cu preşedinţii de organizaţii pentru a discuta despre rezultatului obţinut la aceste alegeri şi îşi roagă colegii csă se gândească la obiectivele pentru alegerile de anul viitor, dând asigurări că rămân o echipă.</b>
      </p>
      <p>”Am vorbit în această seară cu Viorica Dăncilă, despre întâlnirea pe care urmează să o am cu preşedinţii de organizaţii pentru a discuta despre rezultatului obţinut la aceste alegeri. Este firesc sa se întâmple acest lucru după orice scrutin. Vreau să spun cât ce poate de clar că această discuţie a fost una calmă, aşezată şi productivă. A fost o campanie în care s-a muncit mult, mulţumim tuturor celor care s-au implicat şi mulţumim milioanelor de români care au dat un vot de încredere Partidului Social Democrat şi Vioricăi Dăncilă”, a scris Ciolacu pe Facebook, pe fondul informaţiilor conform cărora discuţia ar fi avut scopul de a o determina pe Dăncilă să demisioneze.</p>
      <p>El remarcă faptul că rezultatul alegerilorprezidenţiale nu mulţumeşte pe niciunul dintre membrii partidului, dar asta nu înseamnă ca nu există soluţii.<br/>”Vreau să îi rog pe colegii mei să se gândească la obiectivele noastre pentru alegerile de anul viitor. Rămânem o echipă, rămânem împreună, aşa cum am făcut-o întotdeauna în momente mai complicate. PSD este în continuare un partid puternic!”, scrie Ciolacu.<br/>Aceste discuţii au loc în condiţiile în care Comitetul Executiv al PSD a fost convocat pentru marţi, având ca temă analiza rezultatului alegerilor.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>