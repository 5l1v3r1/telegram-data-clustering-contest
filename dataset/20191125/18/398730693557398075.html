<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/20-aring-anhallen-for-knivmord-i-vasteras/"/>
    <meta property="og:site_name" content="DN.SE"/>
    <meta property="article:published_time" content="2019-11-25T18:49:03+00:00"/>
    <meta property="og:title" content="20-åring anhållen för knivmord i Västerås"/>
    <meta property="og:description" content="En man i 20-årsåldern greps på måndagsförmiddagen, misstänkt för mordet på den man i samma ålder som i fredagskväll knivskars till döds i en park i"/>
  </head>
  <body>
    <article>
      <h1>20-åring anhållen för knivmord i Västerås</h1>
      <address><time datetime="2019-11-25T18:49:03+00:00">25 Nov 2019, 18:49</time> by <a rel="author" href="https://www.dn.se/av/kalle-holmberg/" target="_blank">Kalle Holmberg</a></address>
      <p>
        <b>En man i 20-årsåldern greps på måndagsförmiddagen, misstänkt för mordet på den man i samma ålder som i fredagskväll knivskars till döds i en park i Västerås. Kort senare anhölls den gripne.</b>
      </p>
      <p>Enligt kammaråklagare Jerry Ramberg är mannen anhållen på sannolika skäl misstänkt för mordet, den starkare misstankegraden.</p>
      <p>– Vi har delgivit honom misstanke och ska förhöra honom så fort han får sin försvarare, säger Jerry Ramberg <a href="https://www.svt.se/nyheter/lokalt/vastmanland/en-man-har-anhallits-misstankt-for-mordet-i-vasaparken">till SVT Nyheter Västmanland</a>.</p>
      <p><b>Det var på fredagskvällen</b> som den unge mannen påträffades med livshotande skador efter att ha blivit knivskuren under ett bråk i den centralt belägna Vasaparken i Västerås. Han dog av senare av skadorna.</p>
      <p>Bråket ska ha handlat om en uppgörelse mellan två gäng, enligt polisuppgifter.</p>
      <p>Mannen fördes med ambulans till sjukhus, men hans liv gick inte att rädda.</p>
      <p>
        <b>Läs mer:</b>
      </p>
      <p><a href="https://www.dn.se/nyheter/sverige/ung-man-knivskars-till-dods-vid-gangbrak-i-vasteras/">Ung man knivskars till döds vid gängbråk i Västerås</a> </p>
    </article>
  </body>
</html>