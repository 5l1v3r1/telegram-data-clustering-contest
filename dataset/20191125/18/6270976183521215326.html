<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/25/glava-natssluzhby-zdorov-ya-podav-u-vidstavku-cherez-novu-komandu-yaka-zavazhaye-pratsyuvaty/"/>
    <meta property="og:site_name" content="Рубрика"/>
    <meta property="article:published_time" content="2019-11-25T18:08:36+00:00"/>
    <meta property="og:title" content="Глава Нацслужби здоров'я подав у відставку через нову команду, яка &quot;заважає працювати&quot;"/>
    <meta property="og:description" content="Голова Національної служби здоров’я України (НСЗУ) Олег Петренко написав заяву про звільнення. Про це пише НСЗУ у Facebook. Як повідомляється, Петренко написав заяву на звільнення за власним бажанням. “Я сьогодні написав заяву про звільнення з посади голови Національної служби здоров’я України. За власним бажанням. Сподіваюся, найближчим часом уряд його підтримає”, – йдеться в повідомленні. Серед […]"/>
  </head>
  <body>
    <article>
      <h1>Глава Нацслужби здоров'я подав у відставку через нову команду, яка "заважає працювати"</h1>
      <address><time datetime="2019-11-25T18:08:36+00:00">25 Nov 2019, 18:08</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/Oleg-Petrenko-860x580-c-1.jpg"/>
      </figure>
      <p>Фото facebook.com-hct.summer.school<br/><b><b>Голова Національної служби здоров’я України (НСЗУ) Олег Петренко написав заяву про звільнення.</b></b></p>
      <p>Про це пише НСЗУ у <a href="https://www.facebook.com/nszu.ukr/posts/729872890824464:0">Facebook.</a></p>
      <p>Як повідомляється, Петренко написав заяву на звільнення за власним бажанням.</p>
      <p>“Я сьогодні написав заяву про звільнення з посади голови Національної служби здоров’я України. За власним бажанням. Сподіваюся, найближчим часом уряд його підтримає”, – йдеться в повідомленні.</p>
      <p>Серед причин для звільнення, Петренко зазначив різні фундаментальні цінності з командою, яка зараз працює над трансформацією системи охорони здоров’я.</p>
      <p>“Причина – у нас дуже різні фундаментальні цінності з командою, зараз працює над трансформацією системи охорони здоров’я. І це заважає працювати і мені, і їм. Відсутність однакового розуміння мети, складності процесів, спільної відповідальності та постійний пошук простих рішень у складних питаннях не допомагає знаходити спільну мову і постійно стає каменем спотикання”, – йдеться в повідомленні.</p>
      <p>Також Петренко зазначив, що його рішення продиктоване в тому числі бажанням “дати новій політичній команді можливість зробити це інакше”.</p>
      <p>У той же час він підкреслив, що трансформація системи охорони здоров’я вже почалася, і не може бути зупинена.</p>
      <p>Крім того, він зазначив, що НСЗУ повинен бути єдиним національним стратегічним закупівельників медичних послуг і лікарських засобів за програмою медичних гарантій, з однаковими для всіх правилами та прозорим розподілом коштів.</p>
    </article>
  </body>
</html>