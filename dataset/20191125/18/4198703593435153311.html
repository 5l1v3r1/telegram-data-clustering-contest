<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/news-politics/2019_q4/Article-c71f181c273ae61026.htm"/>
    <meta property="og:site_name" content="mako"/>
    <meta property="article:published_time" content="2019-11-25T18:12:00+00:00"/>
    <meta property="og:title" content="היועמ&quot;ש קבע: נתניהו לא צריך לצאת כעת לנבצרות"/>
    <meta property="og:description" content="היועץ המשפטי לממשלה פרסם הערב את חוות דעתו בנוגע להמשך כהונתו של ראש הממשלה נתניהו. על פי חוות הדעת של מנדלבליט כעת אין מקום לקבוע כי על נתניהו לצאת לנבצרות. על רקע הדברים, יו&quot;ר ש&quot;ס אריה דרעי דורש מנתניהו למנות"/>
  </head>
  <body>
    <article>
      <h1>היועמ"ש קבע: נתניהו לא צריך לצאת כעת לנבצרות</h1>
      <h2>היועץ המשפטי לממשלה פרסם הערב את חוות דעתו בנוגע להמשך כהונתו של ראש הממשלה נתניהו. על פי חוות הדעת של מנדלבליט כעת אין מקום לקבוע כי על נתניהו לצאת לנבצרות. על רקע הדברים, יו"ר ש"ס אריה דרעי דורש מנתניהו למנות שרים נוספים ממפלגתו</h2>
      <address><time datetime="2019-11-25T18:12:00+00:00">25 Nov 2019, 18:12</time> by <a rel="author">דפנה ליאל</a></address>
      <p>אחרי שביום חמישי פרסם היועץ המשפטי לממשלה אביחי מנדלבליט את החלטתו להגיש 3 כתבי אישום נגד ראש הממשלה בגין שוחד, מרמה והפרת אמונים, הערב הוא מפרסם את חוות דעתו לפיה אין מקום כעת לקבוע כי על נתניהו לצאת לנבצרות.</p>
      <p>
        <a href="http://bit.ly/2PwRNBn">לעדכונים נוספים ושליחת הסיפורים שלכם - היכנסו לעמוד הפייסבוק של החדשות</a>
      </p>
      <p>היועץ המשפטי לממשלה אביחי מנדלבליט קיים היום דיון בנושא המשמעויות החוקתיות של ההחלטה להגיש כתב אישום נגד ראש הממשלה נתניהו. השאלה המרכזית והתקדימית שעלתה מתייחסת למצב המיוחד לפיו נתניהו עומד בראש ממשלת מעבר.<br/><br/>השאלה המרכזית היא האם נתניהו יכול לכהן כראש ממשלת המעבר ועל פי חוות דעתו של מנדלבליט אין מקום לקבוע כי נתניהו צריך לצאת לנבצרות וזוהי החלטה ציבורית-פוליטית. בהודעת היועמ"ש נכתב כי "אין מקום בעת הזו לקביעה מטעם היועץ המשפטי לממשלה כי נבצר מראש הממשלה למלא את תפקידו". </p>
      <figure>
        <img src="https://img.mako.co.il/2019/11/24/1115_c.jpg"/>
      </figure>
      <p>"במצב הדברים של ממשלת מעבר, לא ניתן לומר שקיימת חובה משפטית על ראש הממשלה להתפטר מתפקיד זה", נכתב בהודעת היועמ"ש. "עמדה דומה ניתנה בשנת 1977 בחוות דעת מטעם היועץ המשפטי לממשלה דאז, פרופ' אהרון ברק".<br/><br/>גדעון סער, אביחי מנדלבליט, בנימין נתניהו | צילום: מרק ישראל סלם, הפול, פלאש 90 לפי שעה היועץ המשפטי לממשלה לא מחייב את נתניהו להתפטר מתפקידו כשר בממשלה ואומר שאם לא יעשה זאת בימים הקרובים, יתקיים דיון נוסף בנושא. נתניהו מחזיק בארבעה תיקים: הבריאות, העבודה והרווחה, החקלאות ומשרד התפוצות.</p>
      <figure>
        <img src="https://img.mako.co.il/2019/06/10/924363_C.jpg"/>
      </figure>
      <p>במערכת הפוליטית מעריכים כי נתניהו לא יתפטר מתפקידי השר בהם הוא מחזיק, אלא רק אם ייאלץ לעשות זאת. ההלכה קובעת כי הוא צריך להגיש את התפטרותו רק אם הוגש כתב אישום וכרגע הוא לא הוגש לבית המשפט.<br/><br/>עם זאת, בליכוד נערכים כבר לקבל את התיקים וחברי הכנסת ביטן, ברקת, השכל וחוטובלי לוטשים עיניים לתפקידים שיתפנו. נתניהו רוצה לוודא שהם יישארו במחנה שלו בעת הזאת, נוכח ההתמודדות הצפויה בפריימריז לראשות התנועה.<br/><br/>צילום: יונתן סינדל / פלאש 90, חדשות על רקע חוות דעתו של מנדלבליט, לפיה נתניהו צריך להתפטר מתפקידיו כשר, יו"ר ש"ס אריה דרעי פנה היום לראש הממשלה בדרישה למנות חברי כנסת ממפלגתו לשרי העבודה והרווחה והחקלאות. לדבריו, "זה צעד הוגן, מתבקש ונותן מענה לייצוג חסר של ש"ס בכל השנים האחרונות". </p>
    </article>
  </body>
</html>