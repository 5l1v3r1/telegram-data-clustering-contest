<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/25/refah-seviyesi-zenginlik-paylasimina-gore-dunyanin-en-iyi-10-sehri-ilk-50de-turk-kenti-yok"/>
    <meta property="og:site_name" content="euronews"/>
    <meta property="article:published_time" content="2019-11-25T18:06:39+00:00"/>
    <meta property="og:title" content="Refah seviyesi ve zenginlik paylaşımına göre dünyanın en iyi 10 şehri"/>
    <meta property="og:description" content="Dünya şehirlerinin refah ve kapsayıcılığını ölçen PICSA Endeksi, Zürih’i listenin başına oturttu."/>
  </head>
  <body>
    <article>
      <h1>Refah seviyesi ve zenginlik paylaşımına göre dünyanın en iyi 10 şehri</h1>
      <address><time datetime="2019-11-25T18:06:39+00:00">25 Nov 2019, 18:06</time> by <a rel="author">euronews </a></address>
      <p>Dünya şehirlerinin refah ve yaşam zenginliği kalitesini ölçen PICSA Endeksi, Zürih’i listenin başına oturttu.</p>
      <p>Sadece ekonomik büyümeyi değil aynı zamanda şehrin sakinleri arasındaki zenginliğin kalitesini ve dağılımını da ölçmeyi amaçlayan The Prosperity &amp; Inclusion City Seal and Awards (PICSA) Ödülleri, 2019 raporunu yayımladı.</p>
      <h3>İstanbul 113 ülkenin yer aldığı listede 79. sırada</h3>
      <p>Rapora göre, Zürih refah, yaşam zenginliği kalitesi ve dağılımı açısından dünyanın ilk şehri olurken, Viyana, Kopenhag, Lüksemburg ve Helsinki bu şehrin hemen ardından geldi. İstanbul ise <a href="https://www.picsaindex.com/wp-content/uploads/2019/11/Creating-an-Inclusive-Prosperity-Cities-Index-final-PICSA-report_Nov2019.pdf">113 ülkenin bulunduğu listede 79. sırada yer aldı.</a></p>
      <p>Kişi başına düşen GSYİH, kişisel güvenlik, yüksek öğretim ile nüfus, internet erişimi, konut fiyatlarının uygunluğu (kira üzerinden ortalama aylık net maaş), çevre kalitesi ve doktorlara ulaşılabilirlik dahil olmak üzere birçok konu, PICSA’nın listesini oluşturan etkenler.</p>
      <p>Verileri derleyen danışmanlık firması d&amp;L Partners CEO'su Bruno Lanvin, İsviçre kenti olan Zürih’in pahalı olarak bilinmesine rağmen, "iş, konut, eğlence, eğitim ve güvenlik alanlarında çok iyi puan aldı." dedi.</p>
      <p>Lanvin’e göre ise Avusturya'nın başkenti Viyana özellikle, "kişi başına düşen doktor sayısının yüksek olması nedeniyle," ikinci sırada yer aldı. Lanvin, “Avrupa'nın en iyi sağlık sistemlerinden birine sahip olan kentte, vatandaşlar doktora görünmek için neredeyse hiç beklemek zorunda kalmıyor” dedi.</p>
      <p>Öte yandan Avrupa dışından sadece 2 şehir, Tayvan'ın Taipei ve Kanada'nın Ottawa kenti listeye ilk 10'dan giriş yaparak, sırasıyla altıncı ve sekizinci sırada yer.</p>
      <p>3 ABD şehri, Washington DC, Seattle ve Boston da listeye ilk 20 kent arasında girdi.</p>
      <p>Her yıl milyonlarca turist çeken birçok ünlü şehir ise ilk 20’de yer bulamadı. “Zengin fakat kendi vatandaşları için kapsayıcı ekonomiler oluşturmakta başarısız” olarak adlandırılan Londra listede 33. sırada yer alırken, New York 38, Paris 32, Roma 74. sırada yer aldı.</p>
      <ul>
        <li>
          <a href="https://tr.euronews.com/2019/08/29/dunyanin-en-guvenli-kentleri-istanbul-60-sehir-arasinda-36-sirada-yer-aldi">Dünyanın en güvenli kentleri: İstanbul 60 şehir arasında 36. sırada yer aldı</a>
        </li>
        <li>
          <a href="https://tr.euronews.com/2019/09/04/2019-da-dunyanin-en-yasanabilir-sehirleri-aciklandi-viyana-yine-zirvede-sam-sonda">2019'da dünyanın en yaşanabilir şehirleri açıklandı: Viyana yine zirvede, Şam sonda</a>
        </li>
        <li>
          <a href="https://tr.euronews.com/2018/08/06/-dunyanin-en-saglikli-kentleri-listesi-turkiye-den-2-kent-son-10-da">'Dünyanın en sağlıklı kentleri' listesi : Türkiye'den 2 kent son 10'da</a>
        </li>
      </ul>
    </article>
  </body>
</html>