<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/prysmian-unicredit-atlantia-buzzi-stm/"/>
    <meta property="og:site_name" content="Trend Online"/>
    <meta property="article:published_time" content="2019-11-25T18:10:00+00:00"/>
    <meta property="og:title" content="Parte bene la settimana in Borsa"/>
    <meta property="og:description" content="Vola Prysmian. Bene anche Unicredit, Ubi Banca ed il risparmio gestito. Non si ferma Stmicroelectronics. Ancora un ribasso per Atlantia. Giù Buzzi."/>
  </head>
  <body>
    <article>
      <h1>Parte bene la settimana in Borsa</h1>
      <h2>Vola Prysmian. Bene anche Unicredit, Ubi Banca ed il risparmio gestito. Non si ferma Stmicroelectronics. Ancora un ribasso per Atlantia. Giù Buzzi.</h2>
      <address><time datetime="2019-11-25T18:10:00+00:00">25 Nov 2019, 18:10</time> by <a rel="author" href="https://www.trend-online.com/giancarlo-marcotti/" target="_blank">Giancarlo Marcotti</a></address>
      <p>Ancora un buon rialzo per le Borse del Vecchio Continente, Parigi (+0,5%), Francoforte (+0,6%) e Londra (+0,9%) che conferma quindi di non temere le elezioni che si svolgeranno fra circa tre settimane.</p>
      <p>La seduta è risultata, sotto certi punti di vista, abbastanza monotona, il nostro Ftse Mib (+0,84%), ad esempio, ha viaggiato in un range di 113 punti, meno di mezzo punto percentuale!</p>
      <p>Non sono mancati però alcuni spunti interessanti. Prysmian (+4,92%) smentendo i timori della vigilia ha fatto un balzo in avanti “volando” quota 20 euro sulle ali di buone notizie in arrivo dalla Gran Bretagna.</p>
      <p>Notizie “turche”, invece hanno sospinto Unicredit (+2,89%) che ha dato una mano consistente alla crescita del nostro indice principale.</p>
      <figure>
        <iframe src="https://www.youtube.com/embed/tI16MvpRIqw" width="750" height="421" data-service="Youtube" scrolling="no"/>
      </figure>
      <p>Un passo decisivo verso i massimi dell’anno per Diasorin (+2,41%), quota 40 euro è alla portata.</p>
      <p>Eccellente il “pieno” (minimo in apertura e massimo in chiusura) per Finecobank (+2,31%), il comparto ha visto poi l’ennesimo record storico di Azimut (+1,78%) che consolida la leadership nella classifica del 2019 (+164,0%), classifica che vede al secondo posto Stmicroelectronics (+1,89%) che da inizio anno sta mettendo a segno un guadagno niente male (+83,3%).</p>
      <p>A seguire un altro titolo del comparto bancario, Ubi Banca (+1,88%) che con il sesto rialzo di fila arriva a superare quota 3 euro, non accadeva da oltre tredici mesi.</p>
      <p>Da segnalare anche il guadagno di pirelli (+1,85%) che rimane tuttavia il solo titolo dell’indice di riferimento della Borsa milanese a far segnare una performance negativa nell’anno in corso.</p>
      <footer>
        <a href="https://www.trend-online.com/prp/prysmian-unicredit-atlantia-buzzi-stm/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>