<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/55-tl-lik-yolculuga-103-tl-odemek-ister-misiniz-istanbul-dan-eskisehir-e-trenle-gitmek-isteyenler-konya-bileti-almak-zorunda-890440"/>
    <meta property="og:site_name" content="Onedio"/>
    <meta property="article:published_time" content="2019-11-25T18:28:31+00:00"/>
    <meta property="og:title" content="55 TL'lik Yolculuğa 103 TL Ödemek İster misiniz? İstanbul’dan Eskişehir’e Trenle Gitmek İsteyenler Konya Bileti Almak Zorunda"/>
    <meta property="og:description" content="TCDD'nin İstanbul'dan yüksek hızlı tren ile Eskişehir'e gitmek isteyenlere Konya bileti almak zorunda bıraktığı aktarıldı. Boş giden trenlere müşteri ..."/>
  </head>
  <body>
    <article>
      <h1>55 TL'lik Yolculuğa 103 TL Ödemek İster misiniz? İstanbul’dan Eskişehir’e Trenle Gitmek İsteyenler Konya Bileti Almak Zorunda</h1>
      <address><time datetime="2019-11-25T18:28:31+00:00">25 Nov 2019, 18:28</time> by <a rel="author" href="https://onedio.com/profil/sadecegeciyorum" target="_blank">Ulaş Demircan</a></address>
      <p>
        <b>TCDD'nin <a href="https://onedio.com/etiket/istanbul/501c48f7cc161f8ec13422a8">İstanbul</a>'dan yüksek hızlı tren ile <a href="https://onedio.com/etiket/eskisehir/50272cbdcc161f8ec1342331">Eskişehir</a>'e gitmek isteyenlere <a href="https://onedio.com/etiket/konya/5c0d16fd92fd0a322b7ac91a">Konya</a> bileti almak zorunda bıraktığı aktarıldı. </b>
        <b>Boş giden trenlere müşteri çekmek için uygulanan “satış stratejisiyle” Eskişehir’e gitmek isteyenlerin cebinden 48 lira fazla çıkıyor. </b>
      </p>
      <figure>
        <img src="https://img-s2.onedio.com/id-5ddc1967cc44b9ef4321bdcb/rev-0/w-500/s-9e421f315ebe5e48a841e7179e22027dd19b5a7e.jpg"/>
        <figcaption><b><a href="https://www.independentturkish.com/node/95901/haber/istanbul%E2%80%99dan-trenle-eski%C5%9Fehir%E2%80%99e-gitmek-isteyenler-konya-bileti-almak-zorunda">Independent Türkçe'den Fatih Karagülle'nin haberine göre,</a> </b><a href="https://onedio.com/etiket/istanbul/501c48f7cc161f8ec13422a8">İstanbul</a>’dan <a href="https://onedio.com/etiket/eskisehir/50272cbdcc161f8ec1342331">Eskişehir</a>’e trenle gitmek isteyenler, <a href="https://onedio.com/etiket/konya/5c0d16fd92fd0a322b7ac91a">Konya</a> bileti almak zorunda kalıyor.<br/>İstanbul Söğütlüçeşme’den Eskişehir’e herhangi bir tarihte bilet almak isteyen yolcular yer bulamıyor.</figcaption>
      </figure>
      <h3>İstanbul Söğütlüçeşme’den Eskişehir’e herhangi bir tarihte bilet almak isteyen yolcular yer bulamıyor.</h3>
      <figure>
        <img src="https://img-s2.onedio.com/id-5ddc1ad406cb282d44007cc7/rev-0/w-500/s-6b69b4e958c61e8438015783d921b377660fe842.jpg"/>
      </figure>
      <h3>Ancak aynı tarihte ve aynı trenle Konya’ya gitmek isteyenler için bilet çok.</h3>
      <figure>
        <img src="https://img-s2.onedio.com/id-5ddc1aeae7f779e6436bd2e3/rev-0/w-500/s-4abf619f32026b8f98a8068488f61fc3db3fdc25.jpg"/>
        <figcaption>Türkiye Cumhuriyeti Devlet Demiryolları (TCDD) açıkladığı fiyatlara göre <a href="https://onedio.com/etiket/istanbul/501c48f7cc161f8ec13422a8">İstanbul</a> – <a href="https://onedio.com/etiket/eskisehir/50272cbdcc161f8ec1342331">Eskişehir</a> arası yolculuğun bilet bedeli 55 lira 50 kuruş. İstanbul – <a href="https://onedio.com/etiket/konya/5c0d16fd92fd0a322b7ac91a">Konya</a> bileti, 103 lira 50 kuruşa satılıyor.<br/>İstanbul’dan Eskişehir’e gidecek birinin Konya bileti alarak kente gitmesi durumunda cebinden fazladan 48 lira çıkıyor.</figcaption>
      </figure>
      <h3>Uzun süredir devam eden uygulama, bu yolu tercih edenlerin tepkisini çekti.</h3>
      <figure>
        <img src="https://img-s2.onedio.com/id-5ddc1b21a6eb8dae48637ff3/rev-0/w-500/s-25e90ae9811efa83014c3ce6f58b1858cdb21719.jpg"/>
        <figcaption>Bir yolcunun TCDD <a href="https://onedio.com/etiket/whatsapp/5146ec62ede0671b432d3d39">Whatsapp</a> Hattı’ndan konuyla ilgili bilgi almak istemesi üzerine TCDD’den kontenjan uygulaması yapıldığı bilgisi paylaşıldı.<br/>Independent Türkçe’nin konu ilgili olarak görüştüğü, TCDD çağrı merkezi yetkilisi, istenirse <a href="https://onedio.com/etiket/konya/5c0d16fd92fd0a322b7ac91a">Konya</a> bileti alınabileceği, bu biletle <a href="https://onedio.com/etiket/eskisehir/50272cbdcc161f8ec1342331">Eskişehir</a>’de inilebileceğini söyledi.<br/>Aradaki fiyat farkının vatandaşın cebinden çıktığı hatırlatılması üzerine çağrı merkezi yetkilisi, Konya bileti alıp Eskişehir’de inmenin yolcunun tercihi olduğu belirtti.</figcaption>
      </figure>
      <h3>TCDD’den koltuklarının bir bölümünün sadece uzun mesafeye gidecek yolculara satıldığı açıklaması yapıldı.</h3>
      <figure>
        <img src="https://img-s1.onedio.com/id-5ddc1b62d6719c9749fe8e62/rev-0/w-500/s-2bbc24679c14e873320f6173f486b9ee5642edec.jpg"/>
        <figcaption>"Ticari politika gereği <a href="https://onedio.com/etiket/istanbul/501c48f7cc161f8ec13422a8">İstanbul</a>-<a href="https://onedio.com/etiket/ankara/501c490fcc161f8ec13422aa">Ankara</a> ve İstanbul-<a href="https://onedio.com/etiket/konya/5c0d16fd92fd0a322b7ac91a">Konya</a> trenlerinde kontenjan uygulanmakta olup, koltukların bir bölümü yalnızca uzun mesafe yolcularına satılmaktadır."<br/>TCDD yetkilisi, söz konusu trenlerde yolcu talebinin yüksek olduğunu açıklayarak, “Mevcut durumda YHT araç sayımızın yetersiz olması nedeniyle sefer sayısı arttırılamamaktadır. Siemens firmasından satın alınan 12 adet YHT setinin üretim ve test süreçleri devam etmektedir. Bu setlerin 2020 yılı içerisinde devreye alınmasıyla birlikte sefer sayısının arttırılması planlanmaktadır” dedi.</figcaption>
      </figure>
    </article>
  </body>
</html>