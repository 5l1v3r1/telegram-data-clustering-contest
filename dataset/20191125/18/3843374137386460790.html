<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/basketbols/nba/25112019-kurucs_pirms_speles_pret_cavaliers_atkal_"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-25T18:57:41+00:00"/>
    <meta property="og:title" content="Bertāns: &quot;Kad metīšu ar 100% precizitāti, tad arī teikšu, ka esmu apmierināts&quot;(15)"/>
    <meta property="og:description" content="Nacionālās basketbola asociācijas (NBA) klubs Bruklinas &quot;Nets&quot; pirms rītnakt gaidāmās spēles pret Klīvlendas &quot;Cavaliers&quot; no fārmkluba izsaucis latviešu uzbrucēju Rodionu Kurucu."/>
  </head>
  <body>
    <article>
      <h1>Bertāns: "Kad metīšu ar 100% precizitāti, tad arī teikšu, ka esmu apmierināts"(15)</h1>
      <address>
        <time datetime="2019-11-25T18:57:41+00:00">25 Nov 2019, 18:57</time>
      </address>
      <p>Nacionālās basketbola asociācijas (NBA) klubs Bruklinas "Nets" pirms rītnakt gaidāmās spēles pret Klīvlendas "Cavaliers" no fārmkluba izsaucis latviešu uzbrucēju Rodionu Kurucu.</p>
      <p>Kurucs vakar aizvadīja spēli Longailendas "Nets" sastāvā NBA Attīstības līgā, zaudējumā "Skyhawks" gūstot astoņus punktus un izcīnot astoņas atlēkušās bumbas. Tā bija Rodiona otrā spēle "Nets" fārmkluba rindās šajā sezonā. Iepriekš Kurucs spēlē pret "Bulls" guva 14 punktus, izcīnīja piecas bumbas un atdeva četras rezultatīvas piespēles.</p>
      <p>NBA šosezon cēsnieks piedalījies deviņās spēlēs, vidēji 11 minūšu laikā gūstot 2,3 punktus un izcīnot 2,4 atlēkušās bumbas. "Nets" šobrīd ar astoņām uzvarām un astoņiem zaudējumiem ieņem septīto vietu Austrumu konferences kopvērtējumā.</p>
      <p>Rītnakt gaidāmajā spēlē "Nets" spēlēs pret vienu no šīs sezonas vājākajām komandām Klīvlendas "Cavaliers", kas ar bilanci 5-11 atrodas 12. vietā Austrumos. Šī būs abu komandu pirmā tikšanās šajā sezonā.</p>
      <figure>
        <iframe data-src="https://twitter.com/NetsRepublic/status/1199004279803129856?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>