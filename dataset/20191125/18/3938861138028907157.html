<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/krym/_povernennya-korabliv-vsi-ci-diyi-vplinut-na-sumu-yaku-maye-vidshkoduvati-rf/939885"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T18:21:00+00:00"/>
    <meta property="og:title" content="Повернення кораблів: всі ці дії вплинуть на суму, яку має відшкодувати РФ"/>
    <meta property="og:description" content="Рішення міжнародного трибуналу не виконане, бо на кораблях немає обладнання. &quot;Але при виникає питання, чому ми не перевірили кораблі перед тим як забирати їх в росіян. Ми стверджуємо, що отримали кораблі розукомплектувані, а росіяни стверджують, що ми підписували акт прийому-передачі, в ..."/>
  </head>
  <body>
    <article>
      <h1>Повернення кораблів: всі ці дії вплинуть на суму, яку має відшкодувати РФ</h1>
      <address><time datetime="2019-11-25T18:21:00+00:00">25 Nov 2019, 18:21</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939885_w_300.jpg?v=0"/>
        <figcaption>Встановлювати та фіксувати пошкодження українських кораблів буде експертиза. Фото: BBC</figcaption>
      </figure>
      <p>Рішення міжнародного трибуналу не виконане, бо на кораблях немає обладнання.</p>
      <p>"Але при виникає питання, чому ми не перевірили кораблі перед тим як забирати їх в росіян. Ми стверджуємо, що отримали кораблі розукомплектувані, а росіяни стверджують, що ми підписували акт прийому-передачі, в якому кораблі були укомплектовані по господарській частині. Відповідно наша сторона не вказала, що не підтверджують це, бо не могли оглянути їх під час передачі. Треба вияснити, чи дійсно наша сторона не могла оглянути кораблі. Це виклик, які наші ВМС могли передбачити та бути до нього готовим. Ми маємо ситуацію, в якій огляд відбувся вже в Очакові", - каже в коментарі <a href="https://gazeta.ua/">Gazeta.ua</a> колишній-представник президента України в Криму <b>Борис Бабін.</b></p>
      <p>Вияснятиме цей факт експертиза. Перевірятимуть, коли і як кораблі отримали ушкодження.</p>
      <p>"Всі ці дії вплинуть на суму, яку має відшкодувати РФ", - додає він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/krym/_opublikuvali-povnij-spisok-vkradenogo-rosiyanami-z-ukrayinskih-korabliv/939145"/>
      </related>
      <p>Трибунал вимагав повернення кораблів та екіпажів.</p>
      <p>"Розбиратися з РФ стосовно судової справи треба буде вже у ЄСПЛ. Можливо будуть індивідуальні скарги від моряків і їх захисту. Там будуть розглядати чи обмежені їх права. Арбітраж в Гаазі сприйме це як додатковий фактор", - каже він.</p>
      <p>Наші екіпажі є підозрюваними в цивільній справі.</p>
      <p>"Це бачення нам вигідно у процесуальному вимірі. Ми в Гамбурзі та Гаазі доводимо, що Керченський інцидент є правоохоронною операцією. Це дає нам можливість вести цей процес, бо арбітраж не може розглядати військову операцію", - каже він.</p>
      <blockquote>Росіяни заявили, що особисті речі українських моряків з кораблів "Нікополь", "Бердянськ" і "Яни Капу"<a href="https://gazeta.ua/articles/krym/_stalo-vidomo-kudi-znikli-osobisti-rechi-moryakiv-zi-zvilnenih-korabliv/939649"> згнили через вологість.<br/></a>Про це повідомив адвокат моряків Микола Полозов</blockquote>
    </article>
  </body>
</html>