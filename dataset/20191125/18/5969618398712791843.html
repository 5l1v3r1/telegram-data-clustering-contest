<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Olympiakos/kamara-exoyme-erthei-me-kalh-psyxologia-gia-na-paiksoyme-dynata-me-thn-totenam.5646240.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T18:31:00+00:00"/>
    <meta property="og:title" content="Καμαρά: Έχουμε έρθει με καλή ψυχολογία για να παίξουμε δυνατά με την Τότεναμ"/>
    <meta property="og:description" content="Ο Μαντί Καμαρά ξεκαθάρισε πως οι ποδοσφαιριστές του Ολυμπιακού έχουν αφήσει πίσω το αρνητικό αποτέλεσμα με τον Πανιώνιο και σκέφτονται μόνο το θετικό αποτέλεσμα κόντρα στην Τότεναμ."/>
  </head>
  <body>
    <article>
      <h1>Καμαρά: Έχουμε έρθει με καλή ψυχολογία για να παίξουμε δυνατά με την Τότεναμ</h1>
      <h2>Ο Μαντί Καμαρά ξεκαθάρισε πως οι ποδοσφαιριστές του Ολυμπιακού έχουν αφήσει πίσω το αρνητικό αποτέλεσμα με τον Πανιώνιο και σκέφτονται μόνο το θετικό αποτέλεσμα κόντρα στην Τότεναμ.</h2>
      <address><time datetime="2019-11-25T18:31:00+00:00">25 Nov 2019, 18:31</time> by <a rel="author">Λονδίνο, αποστολή: Διονύσης Βερβελές</a></address>
      <p>Πεπεισμένος πως οι παίκτες του <a href="https://www.sport24.gr/football/omades/olympiakos/">Ολυμπιακού</a> πρέπει να έχουν νοοτροπία νικητή και αισιοδοξία εμφανίστηκε ο Μαντί Καμαρά στη συνέντευξη Τύπου της Δευτέρας που έγινε στο Λονδίνο, ενόψει του σημαντικού αγώνα των Πειραιωτών το βράδυ της Τρίτης απέναντι στην Τότεναμ για την 5η αγωνιστική των ομίλων του <a href="https://www.sport24.gr/football/ChampionsLeague/">Champions League</a>.</p>
      <p><i>"Έχουμε αφήσει πίσω μας το αρνητικό αποτέλεσμα του τελευταίου αγώνα και βρισκόμαστε εδώ για να επιστρέψουμε στα θετικά αποτελέσματα και να πάρουμε βαθμούς. Είμαστε συγκεντρωμένοι στο παιχνίδι", </i>ήταν η αρχική τοποθέτηση του Καμαρά που εκπροσώπησε τους παίκτες του Ολυμπιακού στη συνέντευξη Τύπου, με τον 22χρονο μέσο από την Γουινέα να απαντάει στη συνεχεια σε τρεις ερωτήσεις που του έγιναν.</p>
      <p>
        <b>Επηρεάζει το γεγονός πως η Τότεναμ έχει αλλάξει προπονητή;<br/></b>
        <i>"Δεν σκεφτόμαστε την αλλαγή προπονητή της Τότεναμ αλλά τη δική μας ομάδα. Είμαστε συγκεντρωμένοι και δεν μπορούμε να σκεφτόμαστε κάτι άλλο αλλά από το πως θα πάρουμε βαθμούς".</i>
      </p>
      <p>
        <b>Ποια στοιχεία πρέπει να έχει ο Ολυμπιακός για να πάρει βαθμούς από την Τότεναμ; <br/></b>
        <i>"Είναι εδώ και ο προπονητής για να σας το εξηγήσει αυτό. Εγώ θα πω ότι έχουμε έρθει με καλή ψυχολογία για να παίξουμε δυνατά και να μπορέσουμε να πάρουμε ό,τι καλύτερο".</i>
      </p>
      <p>
        <b>Έχετε συζητήσει για την παρουσία σας στα εκτός έδρας παιχνίδια που είναι διαφορετική σε σχέση με τα ματς στο "Γ. Καραϊσκάκης";<i><br/></i></b>
        <i>"Αυτό που πρέπει να έχουμε είναι νοοτροπία νικητή. Να είμαστε αισιόδοξοι και να παίζουμε με σκοπό να νικήσουμε".</i>
      </p>
      <p>
        <b>ΔΙΑΒΑΣΤΕ ΑΚΟΜΑ:</b>
      </p>
      <h4>
        <a href="https://www.sport24.gr/football/ellada/SuperLeague/paniwnios-olympiakos-1-1-o-emmanoyhlidhs-sokare-toys-erythroleukoys.5645062.html">Πανιώνιος - Ολυμπιακός 1-1: Ο Εμμανουηλίδης σόκαρε τους "ερυθρολεύκους"</a>
      </h4>
      <h4>
        <a href="https://www.sport24.gr/football/omades/Olympiakos/valmpoyena-mas-peirakse-me-paniwnio-alla-sygkentrwnomaste-sthn-totenam.5645765.html">Βαλμπουενά: "Μας πείραξε με Πανιώνιο, συγκεντρωνόμαστε στην Τότεναμ"</a>
      </h4>
      <h4>
        <a href="https://www.sport24.gr/football/omades/totenam/moyrinio-den-fovomaste-kanenan-kamia-periptwsh-na-erthei-o-impraximovits.5646069.html">"Δεν φοβόμαστε κανέναν, καμία περίπτωση να έρθει ο Ιμπραχίμοβιτς"</a>
      </h4>
    </article>
  </body>
</html>