<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yjc.ir/fa/news/7149911/%DB%B5-%D8%A8%D8%A7%D8%B2%DB%8C%DA%A9%D9%86-%D8%AA%D8%B1%D8%A7%DA%A9%D8%AA%D9%88%D8%B1-%D8%A8%D8%A7-%D8%B3%D8%A7%D8%A8%D9%82%D9%87-%D8%AD%D8%B6%D9%88%D8%B1-%D8%AF%D8%B1-%D8%AC%D8%A7%D9%85-%D8%AC%D9%87%D8%A7%D9%86%DB%8C"/>
    <meta property="og:site_name" content="خبرگزاری باشگاه خبرنگاران | آخرین اخبار ایران و جهان | YJC"/>
    <meta property="article:published_time" content="2019-11-25T18:01:00+00:00"/>
    <meta property="og:title" content="۵ بازیکن تراکتور با سابقه حضور در جام جهانی"/>
    <meta property="og:description" content="پنج بازیکن تراکتور سابقه حضور در جام جهانی را دارند که نشانگر تجربه فوق العاده‌ی تیم دنیزلی است."/>
  </head>
  <body>
    <article>
      <h1>۵ بازیکن تراکتور با سابقه حضور در جام جهانی</h1>
      <address>
        <time datetime="2019-11-25T18:01:00+00:00">25 Nov 2019, 18:01</time>
      </address>
      <h3>پنج بازیکن تراکتور سابقه حضور در جام جهانی را دارند که نشانگر تجربه فوق العاده‌ی تیم دنیزلی است.</h3>
      <p>به گزارش خبرنگار  <a href="https://www.yjc.ir/fa/states">گروه استان های</a> <a href="https://www.yjc.ir/">باشگاه خبرنگاران جوان</a> از <a href="https://www.yjc.ir/fa/azarbaijan-sharghi">تبریز</a>، حضور در جام جهانی به عنوان مهمترین رویداد فوتبالی دنیا، یکی از آرزو‌های فوتبالیست‌هاست و طبیعتاً تجربه حضور در این رویداد به عنوان یک اندوخته مهم، به ارتقای کیفیت بازیکنان کمک می‌کند.</p>
      <p>مسعود شجاعی (سه دوره)، اشکان دژاگه (دو دوره)، احسان حاج صفی (دو دوره)، محمدرضا خانزاده (دو دوره) و رشید مظاهری (یک دوره) سابقه حضور در <b>جام جهانی</b> را در کارنامه دارند و در این بین شجاعی تنها فوتبالیست ایرانی هست که در سه دوره جام جهانی حضور یافته است.</p>
      <p>در بین تیم‌های لیگ برتری ایران، پنج بازیکن کنونی پرسپولیس نیز سابقه حضور در جام جهانی را دارند، اما از نظر مجموع دفعات حضور، تراکتور پیشتاز است.</p>
      <p>مدیریت <b>باشگاه تراکتور</b> ویترینی از باتجربه‌ترین و بهترین بازیکنان ایران را دور هم جمع کرده و دنیزلی نیز باید از مهره‌هایش نهایت استفاده را در مسیر موفقیت تراکتور بکند.</p>
      <p>انتهای پیام/ش</p>
      <h3>حضور ۵ بازیکن تراکتور با سابقه در جام جهانی</h3>
    </article>
  </body>
</html>