<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cretalive.gr/crete/syntoma-parembaseis-gia-tis-rhgmatoseis-sto-dromo-1117850"/>
    <meta property="og:site_name" content="Cretalive"/>
    <meta property="article:published_time" content="2019-11-25T18:18:00+00:00"/>
    <meta property="og:title" content="Σύντομα παρεμβάσεις για τις ρηγματώσεις στο δρόμο"/>
    <meta property="og:description" content="Το εύρος του προβλήματος θα &quot;δείξει&quot; και τον τρόπο αντιμετώπισης"/>
  </head>
  <body>
    <article>
      <h1>Σύντομα παρεμβάσεις για τις ρηγματώσεις στο δρόμο</h1>
      <h2>Το εύρος του προβλήματος θα "δείξει" και τον τρόπο αντιμετώπισης</h2>
      <address>
        <time datetime="2019-11-25T18:18:00+00:00">25 Nov 2019, 18:18</time>
      </address>
      <related>
        <h4>Διαβάστε περισσότερα</h4>
        <a href="https://www.cretalive.gr/crete/o-boak-oi-rogmes-kai-to-nero-kato-apo-thn-asfalto-1116090"/>
        <a href="https://www.cretalive.gr/crete/o-boak-pethainei-zhtoyntai-ameses-parembaseis-1113769"/>
        <a href="https://www.cretalive.gr/crete/tha-perimenoyme-na-katarreysei-kai-aytos-o-dromos-1088297"/>
      </related>
      <p>Στο "μικροσκόπιο" της Περιφέρειας Κρήτης σε συνεργασία με την υπηρεσία Οδικών Έργων του Υπουργείου έχει μπει το θέμα των ρηγματώσεων στο δρόμο των Λινοπεραμάτων, που είχε αναδείξει αναγνώστης του Cretalive (δείτε <a href="https://www.cretalive.gr/crete/tha-perimenoyme-na-katarreysei-kai-aytos-o-dromos-1088297?fbclid=IwAR0WH2hMH1ugusmjFF_XYnmJmCjCYXAKHScxyQO3xU4uCNYkMNXVUEv-4dA">εδώ</a>).</p>
      <p>Αποφασίστηκε, μάλιστα, μέχρι το τέλος της εβδομάδας ή το αργότερο στις αρχές της επόμενης, να ξεκινήσουν οι γεωτεχνικές έρευνες και γεωτρήσεις, προκειμένου να διαπιστωθεί η έκταση του προβλήματος. Από το συμπέρασμα θα προκύψει και η ενδεδειγμένη λύση.</p>
      <p>Αν η κατολίσθηση είναι μικρή, θα αντιμετωπιστεί με πασσαλοστηρίγματα, ενώ αν είναι μεγαλύτερη πιθανότατα θα απαιτούνται άλλες, πιο σύνθετες εργασίες.</p>
      <p>Αυτό που προβλήματίζει, ωστόσο, είναι ότι το πρόβλημα εμφανίστηκε τον προηγούμενο μήνα, κι ενώ δεν είχαν ξεκινήσει ακόμη βροχές. Ωστόσο φαίνεται πως οι αρμόδιοι το "έργο" το έχουν ξαναδεί, αφού ανάλογο φαινόμενο είχε παρατηρηθεί και κατά τη δεκαετία του '80 και αντιμετωπίστηκε.</p>
      <p>Σε σχέση με άλλες περιοχές όμως, προβληματισμό προκαλεί ο όγκος των οχημάτων που κινούνται μέσω αυτού του δρόμου και το γεγονός ότι δεν υπάρχει εναλλακτική διαδρομή.</p>
      <p>Σε κάθε περίπτωση... σύντομα αναμένονται τα νεότερα, ενώ απομένει και το "πράσινο φως" από την τροχαία ΒΟΑΚ για τη ρύθμιση της κυκλοφορίας.</p>
    </article>
  </body>
</html>