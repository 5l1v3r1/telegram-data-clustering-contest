<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/11/25/843422"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T18:22:00+00:00"/>
    <meta property="og:title" content="ইডেনে ব্যাটসম্যানরা ভয় পেয়েছে : পাপন"/>
    <meta property="og:description" content="বিশাল ধুমধাম করে আয়োজন করা হয়েছিল বাংলাদেশ আর ভারতের মধ্যকার প্রথম পিংক বলের টেস্ট। দুই দেশের জন্যই এটা ছিল প্রথম দিবা-রাত্রির টেস্ট। কিন্তু বাংলাদেশের লজ্জাজনক পারফর্মেন্সে টেস্টের সব আনন্দই মাটি হয়ে গেছে। ভারতীয় দর্শকরাও ক্ষুব্ধ এমন একপেশে ম্যাচ দেখে। তিন দিনে ম্যাচ শেষ হওয়ায় বাকী দুই দিনের টিকিটের টাকা দর্শকদের ফেরত দিচ্ছে সিএবি। এমতাবস্থায় আজ দেশে ফিরেছেন বিসিবি সভাপতি নাজমুল হাসান পাপন। এর আগে গতকাল থেকেই বিচ্ছিন্নভাবে দেশে ফিরতে শুরু করেছেন ক্রিকেটাররা। দেশের ইতিহাসে প্রথমবার এভাবে লুকিয়ে লুকিয়ে বেশ কয়েকটি দলে ভাগ হয়ে দেশে ফিরতে দেখা গেল ক্রিকেটারদের! মূলতঃ মিডিয়াকে এড়িয়ে চলার জন্যই এই কৌশল নিয়েছে তারা। এর মাঝেই আজ ২৫ নভেম্বর সোমবার বিকেলে কলকাতা থেকে ফিরে হযরত শাহজালাল আন্তর্জাতিক বিমানবন্দরে সাংবাদিকদের নাজমুল হাসান বলেন, 'ইডেন গার্ডেন্সে অনুষ্ঠেয়ও কলকাতা টেস্টে ব্যাটসম্যানরা সাহসী ছিল না, তারা ভয় পেয়েছে।' এ বছর বাংলাদেশের আর কোনো আন্তর্জাতিক ম্যাচ নেই। আগামী ২০২০ সালের ফেব্রুয়ারিতে বাংলাদেশ দলেরও পাকিস্তান সফর করার কথা। সেখানে গিয়ে দুটি টেস্ট ও তিনটি টি-টোয়েন্টি খেলার কথা রয়েছে। এই সফরটি পাকিস্তানের…"/>
  </head>
  <body>
    <article>
      <h6 class="kicker">দেশে ফিরে বিসিবি প্রধান</h6>
      <h1>ইডেনে ব্যাটসম্যানরা ভয় পেয়েছে : পাপন</h1>
      <address><time datetime="2019-11-25T18:22:00+00:00">25 Nov 2019, 18:22</time> by <a rel="author">কালের কণ্ঠ অনলাইন</a></address>
      <p>বিশাল ধুমধাম করে আয়োজন করা হয়েছিল বাংলাদেশ আর ভারতের মধ্যকার প্রথম পিংক বলের টেস্ট। দুই দেশের জন্যই এটা ছিল প্রথম দিবা-রাত্রির টেস্ট। কিন্তু বাংলাদেশের লজ্জাজনক পারফর্মেন্সে টেস্টের সব আনন্দই মাটি হয়ে গেছে। ভারতীয় দর্শকরাও ক্ষুব্ধ এমন একপেশে ম্যাচ দেখে। তিন দিনে ম্যাচ শেষ হওয়ায় বাকী দুই দিনের টিকিটের টাকা দর্শকদের ফেরত দিচ্ছে সিএবি। এমতাবস্থায় আজ দেশে ফিরেছেন বিসিবি সভাপতি নাজমুল হাসান পাপন।</p>
      <p>এর আগে গতকাল থেকেই বিচ্ছিন্নভাবে দেশে ফিরতে শুরু করেছেন ক্রিকেটাররা। দেশের ইতিহাসে প্রথমবার এভাবে লুকিয়ে লুকিয়ে বেশ কয়েকটি দলে ভাগ হয়ে দেশে ফিরতে দেখা গেল ক্রিকেটারদের! মূলতঃ মিডিয়াকে এড়িয়ে চলার জন্যই এই কৌশল নিয়েছে তারা। এর মাঝেই আজ ২৫ নভেম্বর সোমবার বিকেলে কলকাতা থেকে ফিরে হযরত শাহজালাল আন্তর্জাতিক বিমানবন্দরে সাংবাদিকদের নাজমুল হাসান বলেন, 'ইডেন গার্ডেন্সে অনুষ্ঠেয়ও কলকাতা টেস্টে ব্যাটসম্যানরা সাহসী ছিল না, তারা ভয় পেয়েছে।'</p>
      <p>এ বছর বাংলাদেশের আর কোনো আন্তর্জাতিক ম্যাচ নেই। আগামী ২০২০ সালের ফেব্রুয়ারিতে বাংলাদেশ দলেরও পাকিস্তান সফর করার কথা। সেখানে গিয়ে দুটি টেস্ট ও তিনটি টি-টোয়েন্টি খেলার কথা রয়েছে। এই সফরটি পাকিস্তানের মাটিতে অনুষ্ঠিত করার চেষ্টা করছে পিসিবি। বিসিবি প্রধানকে পাকিস্তান সফরে বিষয়ে প্রশ্ন করা হলে তিনি বলেন, এখন পর্যন্ত পাকিস্তানের নিরাপত্তা ব্যবস্থা সন্তোষজনক।  তবে, পর্যবেক্ষক দলের রিপোর্টের পর এ সফরের বিষয়ে সিদ্ধান্ত নেওয়া হবে।</p>
    </article>
  </body>
</html>