<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/sports-news-telugu/india-were-also-winning-before-you-were-born-sunil-gavaskar-tells-virat-kohli-1-1-10610594.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T18:37:00+00:00"/>
    <meta property="og:title" content="నువ్వు పుట్ట‌క‌ముందు కూడా ఇండియా గెలిచింది.."/>
    <meta property="og:description" content="హైద‌రాబాద్‌: బంగ్లాదేశ్‌తో జ‌రిగిన టెస్టు సిరీస్‌ను 2-0 తేడాతో భార‌త్ కైవ‌సం చేసుకున్న విష‌యం తెలిసిందే. కోల్‌క‌తాలో జ‌రిగిన పింక్ టెస్టును గెలిచిన త‌ర్వాత కెప్"/>
  </head>
  <body>
    <article>
      <h1>నువ్వు పుట్ట‌క‌ముందు కూడా ఇండియా గెలిచింది..</h1>
      <address>
        <time datetime="2019-11-25T18:37:00+00:00">25 Nov 2019, 18:37</time>
      </address>
      <p>హైద‌రాబాద్‌: బంగ్లాదేశ్‌తో జ‌రిగిన టెస్టు సిరీస్‌ను 2-0 తేడాతో భార‌త్ కైవ‌సం చేసుకున్న విష‌యం తెలిసిందే. కోల్‌క‌తాలో జ‌రిగిన పింక్ టెస్టును గెలిచిన త‌ర్వాత కెప్టెన్ కోహ్లీ మీడియాతో మాట్లాడుతూ.. దాదా (గంగూలీ) టీమ్‌ వ‌చ్చిన త‌ర్వాతే.. భార‌త్ సిరీస్‌లు గెలుచుకోవ‌డం మొద‌లైంద‌న్నారు. కోహ్లీ చేసిన ఆ కామెంట్‌ను మాజీ సీనియ‌ర్ ప్లేయ‌ర్ సునీల్ గ‌వాస్క‌ర్ త‌ప్పుప‌ట్టారు. కోల్‌క‌తాలో మ్యాచ్ త‌ర్వాత జ‌రిగిన ఓ ప్రోగ్రామ్‌లో గ‌వాస్క‌ర్ మాట్లాడుతూ.. ఇండియా 70, 80వ ద‌శ‌కాల్లోనూ గెలిచింద‌ని, అప్ప‌టికి ఇంకా విరాట్ కోహ్లీ పుట్ట‌లేద‌ని అన్నారు. సౌర‌వ్ గంగూలీ బీసీసీ అధ్య‌క్షుడ‌ని అంద‌రికీ తెలుసు, బ‌హుశా ఆయ‌న్ను ప్ర‌స‌న్నం చేసుకోవ‌డం కోసం కోహ్లీ అలా మాట్లాడి ఉంటాడేమో, కానీ దాదా కెప్టెన్‌గా చేయ‌క‌ముందు కూడా ఇండియా సిరీస్‌లు గెలిచింద‌ని గ‌వాస్క‌ర్ అన్నారు. 2000 త‌ర్వాతనే క్రికెట్ మొద‌లైన‌ట్లు చాలా మంది అనుకుంటార‌ని, కానీ 70వ ద‌శ‌కంలోనే భార‌త జ‌ట్టు విదేశాల్లో నెగ్గింద‌ని, 1986లోనే విదేశీ గ‌డ్డ‌పై భార‌త్ విజ‌యం సాధించింద‌ని, కొన్ని సిరీస్‌ల‌ను డ్రా చేసుకున్న‌ద‌ని, కొన్నింటిని కోల్పోయింద‌ని గ‌వాస్క‌ర్ అన్నాడు.</p>
    </article>
  </body>
</html>