<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aajtak.intoday.in/story/sai-pallavi-on-not-doing-cosmetics-and-advertisement-tmov-1-1140452.html"/>
    <meta property="og:site_name" content="aajtak.intoday.in"/>
    <meta property="article:published_time" content="2019-11-25T18:06:48+00:00"/>
    <meta property="og:title" content="सई क्यों नहीं करती हैं कॉस्मेटिक्स का विज्ञापन, इंटरव्यू में बताई वजह"/>
    <meta property="og:description" content="सई को अब तक तमाम दिग्गज कॉस्मेटिक और क्लोदिंग ब्रांड्स ने विज्ञापन के ऑफर्स दिए हैं लेकिन भारी भरकम फीस ऑफर किए जाने के बावजूद उन्होंने इन्हें ठुकरा दिया है."/>
  </head>
  <body>
    <article>
      <h1>सई क्यों नहीं करती हैं कॉस्मेटिक्स का विज्ञापन, इंटरव्यू में बताई वजह</h1>
      <h2>सई को अब तक तमाम दिग्गज कॉस्मेटिक और क्लोदिंग ब्रांड्स ने विज्ञापन के ऑफर्स दिए हैं लेकिन भारी भरकम फीस ऑफर किए जाने के बावजूद उन्होंने इन्हें ठुकरा दिया है.</h2>
      <address>
        <time datetime="2019-11-25T18:06:48+00:00">25 Nov 2019, 18:06</time>
      </address>
      <p>बॉलीवुड एक्टर अमिताभ बच्चन, शाहरुख खान और सलमान खान जैसे सुपरस्टार्स भी विज्ञापन करते हैं. हालांकि तमाम सेलेब्स ऐसे हैं जिनके विज्ञापन करने या नहीं करने को लेकर अपने उसूल हैं. ऐसे ही सितारों में से हैं साउथ की मशहूर एक्ट्रेस सई पल्लवी. सई किसी भी तरह के कॉस्मेटिक या अन्य विज्ञापन नहीं करती हैं. लेकिन क्या आप जानते हैं क्यों?</p>
      <p>सई को अब तक तमाम दिग्गज कॉस्मेटिक और क्लोदिंग ब्रांड्स ने विज्ञापन के ऑफर्स दिए हैं लेकिन भारी भरकम फीस ऑफर किए जाने के बावजूद उन्होंने इन्हें ठुकरा दिया है. इस बारे में बातचीत के दौरान जब इंटरव्यू में उनसे पूछा गया तो उन्होंने कहा, "जो बेहिसाब पैसा मुझे मिलेगा उसका मैं क्या करूंगी? जब मैं घर वापस जाऊंगी तो मुझे वही तीन रोटियां और चावल खानी हैं."</p>
      <p>सई ने कहा, "मेरी बहुत ज्यादा बड़ी जरूरतें नहीं हैं. मेरे इर्ग दिर्ग जो लोग हैं मैं उनकी मदद करने की कोशिश करती हूं. हमारा स्किन कॉम्प्लेक्शन देसी है. हम यही हैं. हम विदेशियों के पास जाकर उनसे नहीं कह सकते हैं कि तुम लोग इतने सफेद क्यों हो? इसलिए फेयरनेस क्रीम लगाने न लगाने का कोई मतलब ही नहीं है, और न ही इन्हें प्रमोट करने का कोई मतलब है."</p>
      <p>
        <b>ठुकराया 2 करोड़ का ऑफर</b>
      </p>
      <p>तेलगु एक्ट्रेस सई पल्लवी के बारे में कहा जाता है कि उन्होंने 2 करोड़ रुपये का विज्ञापन करने से मना कर दिया था. रिपोर्ट्स के मुताबिक साईं ने एक बड़े ब्रांड की डील ठुकरा दी जो उन्हें विज्ञापन के लिए 2 करोड़ रुपये की रकम ऑफर कर रहा था. अब सवाल उठता है कि आखिर ये विज्ञापन था क्या? तो आपको बदा दें कि साईं पल्लवी को एक फेस क्रीम का विज्ञापन करने का ऑफर मिला था.</p>
      <figure>
        <video src="https://aajtak-pdelivery.akamaized.net/aajtak/video/2019_11/15_nov_19_subah_subah_01_1024_512.mp4"/>
      </figure>
      <related>
        <h4>संबंधि‍त ख़बरें</h4>
        <a href="https://aajtak.intoday.in/story/brahmastra-plot-line-of-ranbir-kapoor-alia-bhatt-amitabh-bachchan-starrer-revealed-tmov-1-1140447.html"/>
        <a href="https://aajtak.intoday.in/story/bollywood-actor-akshay-kumar-reaction-over-nimish-pilankar-sudden-death-tmov-1-1140446.html"/>
        <a href="https://aajtak.intoday.in/story/kbc-contestant-fails-to-recognize-raveena-tandon-voice-tmov-1-1140435.html"/>
        <a href="https://aajtak.intoday.in/story/ranbir-kapoor-alia-bhatt-welcomed-in-manali-ahead-of-brahmastra-shoot-tmov-1-1140431.html"/>
      </related>
    </article>
  </body>
</html>