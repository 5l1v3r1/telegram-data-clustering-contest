<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291787,tusk-pokazal-zdjecie-wnukow-w-brukseli-uderzajace-podobienstwo-zdjecie"/>
    <meta property="og:site_name" content="na:Temat"/>
    <meta property="article:published_time" content="2019-11-25T18:00:42+00:00"/>
    <meta property="og:title" content="&quot;W Brukseli...&quot;. Tusk pochwalił się zdjęciem wnuków – ależ oni podobni do dziadka!"/>
    <meta property="og:description" content="Donald Tusk &quot;umie w internety&quot;, zwłaszcza gdy chodzi o rodzinne zdjęcia wywołujące ciepłe skojarzenia. Tym razem nowy szef Europejskiej Partii Ludowej, pokazując niepublikowane wcześniej zdjęcie wnuków, przekazał też Polakom coś innego: że wciąż o nich pamięta."/>
  </head>
  <body>
    <article>
      <h1>"W Brukseli...". Tusk pochwalił się zdjęciem wnuków – ależ oni podobni do dziadka!</h1>
      <address><time datetime="2019-11-25T18:00:42+00:00">25 Nov 2019, 18:00</time> by <a rel="author">Bartosz Świderski</a></address>
      <p>Donald Tusk "umie w internety", zwłaszcza gdy chodzi o rodzinne zdjęcia wywołujące ciepłe skojarzenia. Tym razem nowy szef Europejskiej Partii Ludowej, pokazując niepublikowane wcześniej zdjęcie wnuków, przekazał też Polakom coś innego: że wciąż o nich pamięta.<br/><br/><br/>"Szukając zdjęć do mojej książki 'Szczerze', trafiłem na coś takiego. Wnuki w Brukseli" – napisał Donald Tusk na Instagramie i dodał zdjęcie dwóch wnuków, którzy są synami Michała Tuska. Obok znalazł się też pluszowy dinozaur, a także charakterystyczny, znany z walki o przywrócenie praworządności w Polsce motyw Konstytucji na ścianie.</p>
      <figure>
        <embed-post data-src="https://www.instagram.com/p/B5S4BM3Bkpg" data-service="Instagram"/>
      </figure>
      <p>Widać, że Donald Tusk wrócił do tego typu aktywności w mediach społecznościowych, co zapewne wiąże się z końcem kadencji w roli przewodniczącego Rady Europejskiej. Można to traktować jako zapowiedź tego, że także jako <a href="https://www.polsatnews.pl/wiadomosc/2019-11-21/ludzie-mnie-znaja-chce-to-wykorzystac-donald-tusk-o-nowym-ruchu-politycznym/">szef Europejskiej Partii Ludowej</a> będzie w polskich sprawach aktywny. Wskazuje na to też zapowiedź Tuska z ostatnich dni o ponownym zaangażowaniu w życie polityczne w Polsce. <br/><br/>Wcześniej Donald Tusk uciął spekulacje jednoznaczną deklaracją, że <a href="https://natemat.pl/289763,tusk-nie-wystartuje-w-wyborach-prezydenckich-to-moze-byc-problem-dla-dudy">nie wystartuje w przyszłorocznych wyborach prezydenckich</a>. Zapowiedział jednak, że pomoże kandydatowi opozycji, na ile to będzie możliwe.</p>
    </article>
  </body>
</html>