<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/zawracal-autobusem-na-rondzie-jednak-z-niewlasciwego-pasa-ruchu-zderzyl-sie-z-citroenem-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T18:59:00+00:00"/>
    <meta property="og:title" content="Zawracał autobusem na rondzie, jednak z niewłaściwego pasa ruchu. Zderzył się z citroenem (zdjęcia)"/>
    <meta property="og:description" content="Kierowca autobusu komunikacji miejskiej doprowadził do zderzenia z citroenem. W zdarzeniu nikt nie odniósł poważniejszych obrażeń ciała. Na miejscu pracują policjanci."/>
  </head>
  <body>
    <article>
      <h1>Zawracał autobusem na rondzie, jednak z niewłaściwego pasa ruchu. Zderzył się z citroenem (zdjęcia)</h1>
      <address>
        <time datetime="2019-11-25T18:59:00+00:00">25 Nov 2019, 18:59</time>
      </address>
      <p>
        <b>Kierowca autobusu komunikacji miejskiej doprowadził do zderzenia z citroenem. W zdarzeniu nikt nie odniósł poważniejszych obrażeń ciała. Na miejscu pracują policjanci.</b>
      </p>
      <p>Do zdarzenia doszło w poniedziałek około godziny 17:30 na rondzie Braci Rylskich w Lublinie, czyli skrzyżowaniu ul. Grygowej, Plewińskiego i Pancerniaków. Zderzyły się tam dwa pojazdy: samochód osobowy i autobus komunikacji miejskiej. Na miejscu interweniowała straż pożarna, zespół ratownictwa medycznego oraz policja.</p>
      <p>Jak wstępnie ustalili policjanci, kierujący autobusem mężczyzna jechał od strony al. Witosa. Poruszając się prawym pasem jezdni, na rondzie postanowił zawrócić. Doprowadził do zderzenia z citroenem, którego kierująca poruszała się lewym pasem jezdni na wprost.</p>
      <p>W zdarzeniu nikt nie odniósł poważniejszych obrażeń ciała. Badanie alkomatem wykazało, że kierujący byli trzeźwi. Policjanci ustalają teraz szczegółowe okoliczności kolizji. Występują utrudnienia w ruchu.</p>
      <figure>
        <img src="https://www.lublin112.pl/wp-content/uploads/2019/11/190-1-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/191-1-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/192-1-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/194-1-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/195-2-1280x960.jpg"/>
      </figure>
      <p>(fot. lublin112)</p>
    </article>
  </body>
</html>