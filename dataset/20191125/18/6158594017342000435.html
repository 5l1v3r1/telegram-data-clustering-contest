<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/zpravy/frontex-pobrezni-straz.A191125_133601_dx-zpravy_stes"/>
    <meta property="og:site_name" content="Expres"/>
    <meta property="article:published_time" content="2019-11-25T18:00:00+00:00"/>
    <meta property="og:title" content="Frontex shání hlídače hranic: Za královské peníze můžete zachraňovat migranty z moře!"/>
    <meta property="og:description" content="Řada vrcholných politiků označuje agenturu Frontex za zbytečnou, ve skutečnosti ale její moc v poslední době posiluje. Nově shání více než 700 dalších zaměstnanců, kteří budou mít na práci hlídání hranic, odhalování nelegálních migrantů, ale také záchranné akce. Pohraničním hlídačem se můžete stát i vy, a to za přímo královské peníze!"/>
  </head>
  <body>
    <article>
      <h1>Frontex shání hlídače hranic: Za královské peníze můžete zachraňovat migranty z moře!</h1>
      <address><time datetime="2019-11-25T18:00:00+00:00">25 Nov 2019, 18:00</time> by <a rel="author" href="https://www.expres.cz/novinari/stepan-karlesz.N4073" target="_blank">Štěpán Karlesz</a></address>
      <p>
        <b>Řada vrcholných politiků označuje agenturu Frontex za zbytečnou, ve skutečnosti ale její moc v poslední době posiluje. Nově shání více než 700 dalších zaměstnanců, kteří budou mít na práci hlídání hranic, odhalování nelegálních migrantů, ale také záchranné akce. Pohraničním hlídačem se můžete stát i vy, a to za přímo královské peníze!</b>
      </p>
      <p>Evropská agentura pro pohraniční a pobřežní stráž (Frontex) dlouhodobě budí vášně. Spadá pod Evropskou unii, je jakýmsi koordinátorem ochrany hranic a mnozí politici ji označují za zbytečnou. </p>
      <p>Také jde podle nich jen o nástroj EU k tomu, aby měla nad děním na hranicích kontrolu a přebírala tak tuto výsadu daným státům.</p>
      <p>Ať tak či onak, Frontex se v posledních letech rozrůstá a posiluje. Tentokrát ohlásil masivní nábor nových zaměstnanců na vznikající pozici hlídačů hranic. Půjde o vůbec první uniformovaný sbor, v němž by po první přijímací vlně mělo působit více než 700 lidí.</p>
      <p>Jedním z nich se můžete stát i vy, Frontex totiž vypsal výběrové řízení vypadající stejně, jako byste se hlásili do kteréhokoliv jiného zaměstnání. Požadavky jsou ale náročné, navíc v případě přijetí bude uchazeč muset projít půlročním výcvikem.</p>
      <figure>
        <img src="https://1gr.cz/fotky/bulvar/18/092/cl6/STE761257_profimedia_0375578157.jpg"/>
        <figcaption>Frontex se angažuje v mezinárodních vodách.</figcaption>
      </figure>
      <p>Teprve pak bude nasazen na hranice, aby tam nejen odhaloval nelegální migranty, ale také aktivně bojoval proti pašerákům lidí a pracoval na jejich odhalení. <b>Zároveň ale půjde také o záchranářskou činnost, Frontex například často zachraňuje topící se migranty z moře.</b></p>
      <p>Odměna za to každopádně bude královská.<b> Pozice je rozdělena na tři kategorie: ti, kteří se dostanou do té nejpokročilejší, si měsíčně přijdou v přepočtu na základní plat více než 85 tisíc korun čistého. </b>To ale není zdaleka všechno.</p>
      <p>Dále to budou i nejrůznější bonusy, třeba příspěvek na bydlení ve výši 5 tisíc, obdobně vysoký příspěvek na zahraniční pobyt, bonus 7 tisíc za každé dítě nebo příspěvek na vzdělání až do 9 700 korun.</p>
      <figure>
        <img src="https://1gr.cz/fotky/bulvar/17/082/cl6/BK6d37cd_profimedia_0331842780.jpg"/>
        <figcaption>Zaměstnanci agentury Frontex vynášejí na italském pobřeží rakve s těly lidí, kteří zemřeli během plavby přes Středozemní moře.</figcaption>
      </figure>
      <p>Evropská unie zřízením sboru reaguje na čím dál se zvyšující počet nelegálních migrantů směřujících do Evropy. </p>
      <p>Prvních 700 pohraničních hlídačů by mělo jít do služby v lednu roku 2021. Přihlášky ale zájemci mohou podávat nejpozději do 16. prosince 2019 a v květnu příštího roku už nastoupí na onen půlroční výcvik, během něhož budou pobírat plat v plné výši.</p>
      <p>Přihlásit se můžete <a href="https://frontex.europa.eu/about-frontex/careers/frontex-border-guard-recruitment/">ZDE</a>.</p>
      <h3>
        <a href="https://www.expres.cz/zpravy/frontex-pobrezni-straz.A191125_133601_dx-zpravy_stes/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/18/092/org/STE761260_profimedia_0383772737.jpg"/>
        </figure>
        <figure>
          <img src="https://1gr.cz/fotky/bulvar/18/092/org/STE761258_profimedia_0383772734.jpg"/>
        </figure>
        <figure>
          <img src="https://1gr.cz/fotky/bulvar/18/092/org/STE761257_profimedia_0375578157.jpg"/>
        </figure>
        <figure>
          <img src="https://1gr.cz/fotky/bulvar/17/082/org/BK6d37d7_profimedia_0339612137.jpg"/>
        </figure>
        <figure>
          <img src="https://1gr.cz/fotky/bulvar/17/082/org/BK6d37cd_profimedia_0331842780.jpg"/>
        </figure>
        <figure>
          <img src="https://1gr.cz/fotky/bulvar/17/073/org/NEO6ce354_DE6yqLPXgAEWyUK_1024x682.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/zpravy/frontex-orban-merkelova.A180917_133459_dx-zpravy_stes"/>
        <a href="https://www.expres.cz/zpravy/frontex-varovani-nova-migracni-vlna.A180618_152924_dx-zpravy_neos"/>
        <a href="https://www.expres.cz/frontex-orban-merkelova-0ws-/zpravy.aspx?c=A180917_133459_dx-zpravy_stes"/>
        <a href="https://www.expres.cz/bezpecnost-uprchlici-berlin-utok-dlf-/svet.aspx?c=A161221_130432_dx-svet_beta"/>
        <a href="https://www.example.com/"/>
        <a href="https://www.expres.cz/svet/bezpecnost-uprchlici-berlin-utok.A161221_130432_dx-svet_beta"/>
      </related>
    </article>
  </body>
</html>