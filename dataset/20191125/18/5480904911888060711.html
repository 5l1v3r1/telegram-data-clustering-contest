<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/hracem-tydne-v-nhl-je-krejciho-a-pastrnakuv-spoluhrac-marchand/1825146?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-25T18:26:00+00:00"/>
    <meta property="og:title" content="Hráčem týdne v NHL je Krejčího a Pastrňákův spoluhráč Marchand"/>
    <meta property="og:description" content="New York - Hráčem týdne v NHL byl vyhlášen útočník Bostonu Brad Marchand, spoluhráč českých hokejistů Davida Krejčího a Davida Pastrňáka. Jednatřicetiletý Kanaďan ve třech vítězných zápasech Bruins minulý týden zaznamenal tři góly a čtyři asistence, přičemž část těchto sedmi bodů nasbíral právě ve spolupráci s českými útočníky."/>
  </head>
  <body>
    <article>
      <h1>Hráčem týdne v NHL je Krejčího a Pastrňákův spoluhráč Marchand</h1>
      <address><time datetime="2019-11-25T18:26:00+00:00">25 Nov 2019, 18:26</time> by <a rel="author" href="http://www.ctk.cz/" target="_blank">ČTK</a></address>
      <p>New York - Hráčem týdne v NHL byl vyhlášen útočník Bostonu Brad Marchand, spoluhráč českých hokejistů Davida Krejčího a Davida Pastrňáka. Jednatřicetiletý Kanaďan ve třech vítězných zápasech Bruins minulý týden zaznamenal tři góly a čtyři asistence, přičemž část těchto sedmi bodů nasbíral právě ve spolupráci s českými útočníky.</p>
      <slideshow>
        <figure>
          <img src="https://i3.cn.cz/6/1574752620_P201911260235201.jpg"/>
        </figure>
        <figure>
          <img src="https://i3.cn.cz/6/1574752625_P201911260235401.jpg"/>
        </figure>
        <figure>
          <img src="https://i3.cn.cz/6/1574751616_P201911260220301.jpg"/>
        </figure>
        <figure>
          <img src="https://i3.cn.cz/6/1574751451_P201911260218901.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3340">Fotogalerie: Hokejová NHL 2019/20</a>
        </figcaption>
      </slideshow>
      <p>Druhou hvězdou byl vyhlášen kapitán Edmontonu Connor McDavid. Dvaadvacetiletý centr si ve čtyřech duelech připsal čtyři branky a tři asistence a Oilers třikrát vyhráli.</p>
      <p>Čtyřikrát se minulý týden trefila také třetí hvězda Brock Nelson z New York Islanders. Osmadvacetiletý Američan mimo jiné rozhodl góly v prodloužení o dvou výhrách nad Pittsburghem za sebou, k tomu přidal ještě asistenci.</p>
    </article>
  </body>
</html>