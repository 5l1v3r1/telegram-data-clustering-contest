<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/bangladesh/article/1626262/%E0%A6%AC%E0%A6%BE%E0%A6%B0%E0%A6%B9%E0%A6%BE%E0%A6%9F%E0%A7%8D%E0%A6%9F%E0%A6%BE%E0%A7%9F-%E0%A6%A6%E0%A7%81%E0%A6%87-%E0%A6%AE%E0%A7%8B%E0%A6%9F%E0%A6%B0%E0%A6%B8%E0%A6%BE%E0%A6%87%E0%A6%95%E0%A7%87%E0%A6%B2%E0%A7%87%E0%A6%B0-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7-%E0%A6%A8%E0%A6%BF%E0%A6%B9%E0%A6%A4-%E0%A7%A8"/>
    <meta property="og:site_name" content="প্রথম আলো"/>
    <meta property="article:published_time" content="2019-11-25T18:05:00+00:00"/>
    <meta property="og:title" content="বারহাট্টায় দুই মোটরসাইকেলের সংঘর্ষ, নিহত ২"/>
    <meta property="og:description" content="নেত্রকোনা-মোহনগঞ্জ সড়কে দুটি মোটরসাইকেলের সংঘর্ষে দুই ব্যক্তি নিহত হয়েছেন। আহত হয়েছেন চারজন। সোমবার রাত পৌনে আটটার দিকে বারহাট্টা উপজেলার বড়ি এলাকায় এই দুর্ঘটনার ঘটে।"/>
  </head>
  <body>
    <article>
      <h1>বারহাট্টায় দুই মোটরসাইকেলের সংঘর্ষ, নিহত ২</h1>
      <address><time datetime="2019-11-25T18:05:00+00:00">25 Nov 2019, 18:05</time> by <a rel="author">প্রতিনিধি, নেত্রকোনা</a></address>
      <p>নেত্রকোনা-মোহনগঞ্জ সড়কে দুটি মোটরসাইকেলের সংঘর্ষে দুই ব্যক্তি নিহত হয়েছেন। আহত হয়েছেন চারজন।<br/><br/>সোমবার রাত পৌনে আটটার দিকে বারহাট্টা উপজেলার বড়ি এলাকায় এই দুর্ঘটনার ঘটে।</p>
      <p>নিহতেরা হলেন, সুনামগঞ্জ জেলার তাহেরপুর উপজেলার গোপীনাথ নগর গ্রামের শ্যাম চাঁদের ছেলে তনয় সরকার (২১) ও নেত্রকোনার মোহনগঞ্জ উপজেলার বাতকোনা গ্রামের আবদুল হালিমের ছেলে মিজান মিয়া (২৩)। তনয় ঘটনাস্থলে মারা যান। মিজানকে বারহাট্টা উপজেলা স্বাস্থ্য কমপ্লেক্সে মৃত ঘোষণা করা হয়।</p>
      <p>আহতেরা হলেন, সুনামগঞ্জের ধর্মপাশা উপজেলার জয়শ্রী গ্রামের সুকুমার সরকারের ছেলে সুসেন সরকার (২০), নেত্রকোনার মোহনগঞ্জ উপজেলার মাঘান গ্রামের রতন মিয়ার ছেলে রাজিব মিয়া (২২), একই গ্রামের ফজল মিয়ার ছেলে মোশাররফ মিয়া (২২) ও মোহনগঞ্জ পৌরসভার শেখ বাড়ি এলাকার বিজয় তালুকদারের ছেলে রকি তালুকদার (২০)। গুরুতর অবস্থায় তাঁদের ময়মনসিংহ মেডিকেল কলেজ হাসপাতালে ভর্তি করা হয়েছে।</p>
      <p>প্রত্যক্ষদর্শী ও পুলিশ সূত্রে জানা গেছে, বিপরীত দিক থেকে দ্রুত গতিতে আসা ওই দুটি মোটরসাইকেলের মধ্যে মুখোমুখি সংঘর্ষ হয়। এতে ঘটনাস্থলেই তনয় সরকারের মৃত্যু হয়। আর বারহাট্টা উপজেলা স্বাস্থ্য কমপ্লেক্সে নিলে কর্তব্যরত চিকিৎসক মিজানকে মৃত ঘোষণা করেন। হতাহতরা মোটরসাইকেল দুটির আরোহী ছিলেন।</p>
      <p>বারহাট্টা থানার ভারপ্রাপ্ত কর্মকর্তা (ওসি) মো. বদরুল আলম খান দুর্ঘটনা ও হতাহতের সত্যতা নিশ্চিত করেছেন।</p>
    </article>
  </body>
</html>