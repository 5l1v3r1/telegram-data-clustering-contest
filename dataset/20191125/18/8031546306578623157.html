<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109574-Borisov%253A-Stana-mi-drago%252C-che-mnogozvezdnite-generali-ot-%E2%80%9EArlingtan%E2%80%9C-sa-se-podgotvyali-v-Novo-selo"/>
    <meta property="og:site_name" content="Канал 3"/>
    <meta property="article:published_time" content="2019-11-25T18:06:00+00:00"/>
    <meta property="og:title" content="Борисов: Стана ми драго, че многозвездните генерали от „Арлингтън“ са се подготвяли в Ново село"/>
    <meta property="og:description" content="Те познават България много добре, тренирали са там, летели са, каза премиерът"/>
  </head>
  <body>
    <article>
      <h1>Борисов: Стана ми драго, че многозвездните генерали от „Арлингтън“ са се подготвяли в Ново село</h1>
      <h2>Те познават България много добре, тренирали са там, летели са, каза премиерът</h2>
      <address>
        <time datetime="2019-11-25T18:06:00+00:00">25 Nov 2019, 18:06</time>
      </address>
      <p><b>Премиерът Бойко Борисов се срещна с президента на Международния републикански институт Даниел Туининг във Вашингтон.</b><br/><br/>„Церемонията в гробищата в "Арлингтън" беше много силна. Оказа се, че многозвездните генерали, които работят там, са се подготвяли в българо-американската база в Ново село през 2009 година. Стана ми много драго. Те познават България много добре, тренирали са там, летели са. Истински бойни партньори. И не само – надявам се и в икономическата, и във вътрешно-политическата сфера. След малко с президента Тръмп мислим да надградим нашите отношения“, каза Бойко Борисов.</p>
      <p>„За първи път посетих България с Джон Маккейн, когато кандидатствахте за присъединяване на НАТО. Още тогава знаехме, че България ще е чудесен партньор в НАТО и се оказахме прави. По онова време си мислехме,че в Европа няма други заплахи, а всъщност сега знаем, че има много заплахи – агресията на Русия, дизинформацията, насилственият екстремизъм на Балканите, последиците от конфликта в Сирия и други места, които вече се усещат в Европа. Затова се радваме, че България е член на НАТО и наш сътрудник", подчерта Даниел Туининг.</p>
      <p>„Нашият институт работи с български политически партии и според нас България е лидер в това да помага на другите Балкански страни да се справят с вътрешните си конфликти. През декември ще бъдем домакини на една голяма среща в София с Държавния департамента на САЩ и българското правителство. Основната тема ще бъде борбата с екстремизма, който води до насилие в региона“, каза още той.</p>
      <aside>"Догодина имаме две мероприятия. Едното е от тях е с краля на Йордания по процеса АКАБА. В София ще проведем и двата процеса контратероризъм и контрарадикализам", заяви от своя страна българският премиер.</aside>
      <related>
        <h4>Още по темата</h4>
        <a href="http://kanal3.bg/news/bulgaria/politics/109565-Boyko-Borisov-pozdravi-prezidenta-na-Rumaniya-za-preizbiraneto"/>
        <a href="http://kanal3.bg/news/bulgaria/politics/109509-Boyko-Borisov-se-sreshta-s-Donald-Tramp-dnes"/>
        <a href="http://kanal3.bg/news/bulgaria/politics/109498-Boyko-Borisov-i-delegaciyata-ni-pristignaha-v-Saedinenite-shtati-%2528VIDEO%252C-SNIMKI%2529"/>
      </related>
    </article>
  </body>
</html>