<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/arzemes/360002-zviedrijas-policija-veic-izmeklesanu-pret-irakas-ministru"/>
    <meta property="og:site_name" content="Jauns.lv"/>
    <meta property="article:published_time" content="2019-11-25T18:16:00+00:00"/>
    <meta property="og:title" content="Zviedrijas policija veic izmeklēšanu pret Irākas ministru"/>
    <meta property="og:description" content="Zviedrijas policija uzsākusi izmeklēšanu pret Irākas aizsardzības ministru Nadžu aš Šammari, kuram ir arī Zviedrijas pilsonība, saistībā ar apsūdzībām par krāpšanos ar pabalstiem, pirmdien vēsta raidsabiedrība SVT."/>
  </head>
  <body>
    <article>
      <h1>Zviedrijas policija veic izmeklēšanu pret Irākas ministru</h1>
      <address><time datetime="2019-11-25T18:16:00+00:00">25 Nov 2019, 18:16</time> by <a rel="author">Jauns.lv / LETA</a></address>
      <p>
        <b>Zviedrijas policija uzsākusi izmeklēšanu pret Irākas aizsardzības ministru Nadžu aš Šammari, kuram ir arī Zviedrijas pilsonība, saistībā ar apsūdzībām par krāpšanos ar pabalstiem, pirmdien vēsta raidsabiedrība SVT.</b>
      </p>
      <p>Aš Šammari tiek apsūdzēts, ka, izmantojot citu vārdu, vairākus gadus bijis reģistrējies netālu no Stokholmas un saņēmis valsts pabalstus, kaut arī bijis jau pārcēlies atpakaļ uz Bagdādi.</p>
      <p>Savukārt Zviedrijas prokurors pirmdien paziņoja, ka šobrīd noris provizoriskā izmeklēšana saistībā ar kādu Irākas ministru, kura vārds netiek izpausts, lietā par iespējamiem noziegumiem pret cilvēci.</p>
      <p>Irākas Aizsardzības ministrija paziņojumā sociālajā tīklā "Facebook" apsūdzības noraidījusi, vēsta mediji.</p>
    </article>
  </body>
</html>