<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843429"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T18:52:00+00:00"/>
    <meta property="og:title" content="বশেমুরবিপ্রবিতে পরীক্ষা বর্জন"/>
    <meta property="og:description" content="বঙ্গবন্ধু শেখ মুজিবুর রহমান বিজ্ঞান ও প্রযুক্তি বিশ্ববিদ্যালয়ের (বশেমুরবিপ্রবি) ইলেকট্রনিক্স এন্ড টেলিকমিউনিকেশন ইঞ্জিনিয়ারিং (ইটিই) বিভাগের শিক্ষার্থীরা সেমিস্টার ফাইনাল পরীক্ষায় অংশগ্রহণ করছেন না। পরীক্ষা বর্জনের ঘোষণা দিয়ে তিনটি বর্ষের ১৫৮ জন শিক্ষার্থী পরীক্ষার ফরম পূরণ করেননি। সূত্র জানায়,  বিশ্ববিদ্যালয়ের ইলেক্ট্রিক্যাল ও ইলেকট্রনিক ইঞ্জিনিয়ারিং (ইইই) বিভাগের সাথে একীভূত করার দাবিতে দীর্ঘদিন আন্দোলন চালিয়ে যাচ্ছেন ইটিই বিভাগের শিক্ষার্থীরা । ২৭ নভেম্বর তাদের বিভাগে পরীক্ষা শুরুর কথা রয়েছে। কিন্তু ফরম পূরণের জন্য ১৯ নভেম্বর শেষ দিন থাকলেও পরীক্ষার ফরম পূরণ করেননি এই বিভাগের প্রথম, দ্বিতীয় এবং তৃতীয় বর্ষের ১৫৮ জন শিক্ষার্থী। বিভাগটিতে কার্যত অচলাবস্থা তৈরী হলেও কতৃপক্ষ এ বিষয়ে সিদ্ধান্ত জানাতে পারছে না। শিক্ষার্থীদের অভিযোগ, ইটিই শিক্ষার্থীদের চাকরির সুযোগ ক্রমাগত কমছে। বিভাগ হিসেবে ইইই এবং ইটিই এর কোর্স প্রায় অভিন্ন হলেও চাকরির ক্ষেত্রে ইটিই শিক্ষার্থীরা অবহেলিত। এমনকি টেলিকমিউনিকেশন সেক্টরের চাকরিতেও ইইই শিক্ষার্থীদের প্রাধান্য দেয়া হয়। ইতোমধ্যে ঢাকা বিশ্ববিদ্যালয়, রাজশাহী বিশ্ববিদ্যালয়সহ বেশ কয়েকটি বিশ্ববিদ্যালয়…"/>
  </head>
  <body>
    <article>
      <h1>বশেমুরবিপ্রবিতে পরীক্ষা বর্জন</h1>
      <address><time datetime="2019-11-25T18:52:00+00:00">25 Nov 2019, 18:52</time> by <a rel="author">বশেমুরবিপ্রবি প্রতিনিধি</a></address>
      <p>বঙ্গবন্ধু শেখ মুজিবুর রহমান বিজ্ঞান ও প্রযুক্তি বিশ্ববিদ্যালয়ের (বশেমুরবিপ্রবি) ইলেকট্রনিক্স এন্ড টেলিকমিউনিকেশন ইঞ্জিনিয়ারিং (ইটিই) বিভাগের শিক্ষার্থীরা সেমিস্টার ফাইনাল পরীক্ষায় অংশগ্রহণ করছেন না। পরীক্ষা বর্জনের ঘোষণা দিয়ে তিনটি বর্ষের ১৫৮ জন শিক্ষার্থী পরীক্ষার ফরম পূরণ করেননি।</p>
      <p>সূত্র জানায়,  বিশ্ববিদ্যালয়ের ইলেক্ট্রিক্যাল ও ইলেকট্রনিক ইঞ্জিনিয়ারিং (ইইই) বিভাগের সাথে একীভূত করার দাবিতে দীর্ঘদিন আন্দোলন চালিয়ে যাচ্ছেন ইটিই বিভাগের শিক্ষার্থীরা । ২৭ নভেম্বর তাদের বিভাগে পরীক্ষা শুরুর কথা রয়েছে। কিন্তু ফরম পূরণের জন্য ১৯ নভেম্বর শেষ দিন থাকলেও পরীক্ষার ফরম পূরণ করেননি এই বিভাগের প্রথম, দ্বিতীয় এবং তৃতীয় বর্ষের ১৫৮ জন শিক্ষার্থী। বিভাগটিতে কার্যত অচলাবস্থা তৈরী হলেও কতৃপক্ষ এ বিষয়ে সিদ্ধান্ত জানাতে পারছে না।</p>
      <p>শিক্ষার্থীদের অভিযোগ, ইটিই শিক্ষার্থীদের চাকরির সুযোগ ক্রমাগত কমছে। বিভাগ হিসেবে ইইই এবং ইটিই এর কোর্স প্রায় অভিন্ন হলেও চাকরির ক্ষেত্রে ইটিই শিক্ষার্থীরা অবহেলিত। এমনকি টেলিকমিউনিকেশন সেক্টরের চাকরিতেও ইইই শিক্ষার্থীদের প্রাধান্য দেয়া হয়। ইতোমধ্যে ঢাকা বিশ্ববিদ্যালয়, রাজশাহী বিশ্ববিদ্যালয়সহ বেশ কয়েকটি বিশ্ববিদ্যালয় এ ব্যাপারে পদক্ষেপ নিয়েছে।</p>
      <p>এ বিষয়ে বিশ্ববিদ্যালয়ের ভারপ্রাপ্ত উপাচার্য এবং ইটিই বিভাগের চেয়ারম্যান প্রফেসর ড. মো. শাহজাহান বলেন, 'রুয়েট, কুয়েট, চুয়েটসহ অনেকগুলো বিশ্ববিদ্যালয়ে ইটিই বিভাগ রয়েছে। শিক্ষার্থীরা যেমন ভাবছেন প্রকৃত অবস্থা ততোটা খারাপ নয়। শিক্ষার্থীদের বর্তমান দাবি পূরণ আমার এখতিয়ার বহির্ভূত। আমি কেবলমাত্র উপাচার্যের রুটিন দায়িত্ব পালনের জন্য নির্দেশপ্রাপ্ত হয়েছি। তাদের দাবি পূরণের সিদ্ধান্তের জন্য নতুন উপাচার্য নিয়োগ পর্যন্ত অপেক্ষা করতে হবে।'</p>
    </article>
  </body>
</html>