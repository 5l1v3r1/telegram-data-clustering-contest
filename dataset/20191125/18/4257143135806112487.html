<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/25/tavasz-ota-nem-volt-ilyen-alacsony-szinten-a-bitcoin-arfolyama"/>
    <meta property="og:site_name" content="infostart"/>
    <meta property="article:published_time" content="2019-11-25T18:50:00+00:00"/>
    <meta property="og:title" content="Kína odalépett a bitcoinnak, világszintű hatást generálva"/>
    <meta property="og:description" content="A bitcoin jegyzése 7000 dollár alá csúszott, utoljára májusban volt ilyen gyenge."/>
  </head>
  <body>
    <article>
      <h1>Kína odalépett a bitcoinnak, világszintű hatást generálva</h1>
      <address><time datetime="2019-11-25T18:50:00+00:00">25 Nov 2019, 18:50</time> by <a rel="author">Infostart / MTI</a></address>
      <h3>A bitcoin jegyzése 7000 dollár alá csúszott, utoljára májusban volt ilyen gyenge.</h3>
      <p>A szakértők szerint a világ legismertebb kriptodevizájának napok óta tapasztalható gyengülését a kínai központi bank váltotta ki, amely tovább szigorítja a kriptodevizákkal történő kereskedés ellenőrzését.</p>
      <blockquote>Hétfő késő délelőtt a bitcoint május óta a legalacsonyabb szinten, 6589 dolláron jegyezték.</blockquote>
      <p>14 óra körül az árfolyama 7150 dollárra erősödött, ami 0,9 százalék drágulás az előző kereskedési nap záróértékéhez képest.</p>
      <p>Október végén két nap alatt több mint 40 százalékkal drágult a bitcoin, miután Hszi Csin-ping kínai elnök kijelentette, hogy Kínának ki kell használnia a blokklánc technológia nyújtotta lehetőségeket.</p>
      <p>A bitcoin ebben az évben igen széles sávban mozgott.</p>
      <ul>
        <li>Az elmúlt egy hónapban a jegyzése csaknem 24 százalékkal gyengült.</li>
        <li>Május után júniusban még közel 13 ezer dollárt ért egy bitcoin.</li>
        <li>A kriptiodeviza árfolyama a dollárhoz képest az év eleje óta 85 százalékkal emelkedett.</li>
      </ul>
      <p>A bitcoin 2017 végén érte a legtöbbet, csaknem 20 ezer dollárt.</p>
      <p>
        <i>Nyitókép: Pixabay</i>
      </p>
    </article>
  </body>
</html>