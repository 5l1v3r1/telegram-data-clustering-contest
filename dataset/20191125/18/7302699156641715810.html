<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000113182"/>
    <meta property="og:site_name" content="MGR Online"/>
    <meta property="article:published_time" content="2019-11-25T18:13:00+00:00"/>
    <meta property="og:title" content="&quot;เคน&quot; ตัวเดียวอยู่ &quot;เฮียมู&quot; ปัดจีบ &quot;ซลาตัน&quot; ร่วมงานไก่"/>
    <meta property="og:description" content="โชเซ่ มูรินโญ่ ผู้จัดการทีม ท็อตแนม ฮอทสเปอร์ เผยไม่สนใจดึง ซลาตัน อิบราฮิโมวิช กองหน้าอดีตลูกน้องเก่ามาเล่นด้วยแม้อีกฝ่ายจะเป็นนักเตะไร้สังกัดสามารถเอาตัวมาได้ฟรีก็ตาม"/>
  </head>
  <body>
    <article>
      <h1>"เคน" ตัวเดียวอยู่ "เฮียมู" ปัดจีบ "ซลาตัน" ร่วมงานไก่</h1>
      <address><time datetime="2019-11-25T18:13:00+00:00">25 Nov 2019, 18:13</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011709201.JPEG"/>
      </figure>
      <p>โชเซ่ มูรินโญ่ ผู้จัดการทีม ท็อตแนม ฮอทสเปอร์ เผยไม่สนใจดึง ซลาตัน อิบราฮิโมวิช กองหน้าอดีตลูกน้องเก่ามาเล่นด้วยแม้อีกฝ่ายจะเป็นนักเตะไร้สังกัดสามารถเอาตัวมาได้ฟรีก็ตาม<br/><br/>มูรินโญ่ เพิ่งเข้ามากุมบังเหียน "ไก่เดือยทอง" แทน เมาริซฺโอ โปเช็ตติโน ที่ถูกปลดออกไป และแน่นอนว่าด้วยขุมกำลังที่ด้อยกว่าทีมอื่นทำให้หลายฝ่ายจับตาว่าเจ้าตัวต้องเดินเรื่องเสริมทัพนักเตะในช่วงปีใหม่<br/><br/>รายที่ไม่ต้องใช้เงินมากคือ ซลาตัน อิบราฮิโมวิช ดาวยิงชาวสวีเดน ที่เพิ่งว่างงานจากการหมดสัญญากับ แอลเอ กาแล็กซี ที่สหรัฐอเมริกา ซึ่งหากย้ายก็ไม่ต้องจ่ายค่าตัว แต่ "เดอะ สเปเชียล วัน" บอกคงเป็นไปไม่ได้<br/><br/>กุนซือโปรตุกีส เผยว่า "ผมมีความสัมพันธ์กับเขามากกว่ารู้จักกัน เขาเป็นนักเตะที่น่าทึ่ง เป็นคนที่ดี แต่ผมบอกเลยว่าไม่มีโอกาสหรอก"<br/><br/>"เรามีกองหน้าที่ดีที่สุดของอังกฤษอยู่แล้ว ไม่ใช่เรื่องที่เราต้องมองหากองหน้าแบบ ซลาตัน มาที่สโมสรที่มี แฮร์รี เคน อยู่ในทีมหรอก" มูรินโญ่ กล่าว</p>
    </article>
  </body>
</html>