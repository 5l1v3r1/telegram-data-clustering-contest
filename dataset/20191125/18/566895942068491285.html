<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2584262/bilsist-ukrainciv-za-vidvedenna-vijsk-i-peremovini-z-putinim-rezultati-opituvanna-foto"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-25T18:31:00+00:00"/>
    <meta property="og:title" content="&quot;Більшість українців - за відведення військ і перемовини з Путіним&quot;: результати опитування (ФОТО)"/>
    <meta property="og:description" content="Опитування проводилося з 4 по 19 листопада 2019 року"/>
  </head>
  <body>
    <article>
      <h1>"Більшість українців - за відведення військ і перемовини з Путіним": результати опитування (ФОТО)</h1>
      <address><time datetime="2019-11-25T18:31:00+00:00">25 Nov 2019, 18:31</time> by <a rel="author">Олег Давибіда</a></address>
      <p>
        <i>Більшість українців підтримують дії президента Володимира Зеленського з врегулювання конфлікту на Донбасі, зокрема відведення військ та перемовини з президентом Росії.</i>
      </p>
      <p>Як інформує "<a href="https://www.bbc.com/ukrainian/news-50545846?fbclid=IwAR0dMhciwCJX0lZXiv_1nf7X9BL88K5kH2zJPKNbvJjyImaGlKislw3Xktg">BBC: Україна</a>", про це свідчить опитування Фонду "Демократичні ініціативи" імені Ілька Кучеріва спільно з Київським міжнародним інститутом соціології.</p>
      <p>Опитування проводилося з 4 по 19 листопада 2019 року серед 2041 респондента в усіх регіонах України, крім анексованого Криму та непідконтрольних українській владі районів Донбасу. Похибка не перевищує 2,3%.</p>
      <p>Згідно з опитуванням, 36% українців вважають, що Україна рухається у правильному напрямку, 39% - у неправильному.</p>
      <p>Загалом, 62% українців позитивно оцінюють перші кроки президента Володимира Зеленського, 24% - негативно.</p>
      <p>Водночас у президента рейтинг кращий, ніж в Ради: 47% українців не задоволені роботою Ради і лише 34% задоволені.</p>
      <p>Опитування демонструє, що підтримка рішень Володимира Зеленського починає повільно скорочуватися і зростає кількість незадоволених.</p>
      <p>У серпневому опитуванні "Фонду Демократичні ініціативи" 62,8% опитаних підтримували перші дії Зеленського, 13% ставилися до них негативно.</p>
      <p>Також у серпні 2019 року 50,5% українців були впевнені, що країна рухається в правильному напрямку, 23,1% були протилежної думки.</p>
      <p>Переважно українці підтримують ініціативи президента щодо врегулювання на Донбасі. 75% опитаних позитивно ставляться позитивно до ініціативи перемовин з Путіним, 15% - негативно.</p>
      <p>Відведення українських військових від лінії розмежування підтримали 59% респондентів, 26% виступають проти.</p>
      <p>Рішення про надання громадянства іноземцям, які захищали Україну, підтримують 61%. 17% виступають проти нього.</p>
      <p>Відновлення історичного діалогу з Польщею підтримали 61% українців, 10% поставилися до цього негативно.</p>
      <p>Рішення про легалізацію видобутку бурштину схвалюють 71% респондентів, 13% виступають проти.</p>
      <p>Розпуск ЦВК підтримали 49%, виступили проти 13,5%.</p>
      <p>Які дії Зеленського не підтримують?</p>
      <p>Найбільше незадоволення викликають важливі економічні ініціативи Зеленського. Запровадження ринку землі підтримують 24%, виступають проти 58%. Приватизацію великих промислових підприємств схвалюють 22% респондентів, виступають проти 55%. Легалізацію грального бізнесу підтримують 38%, 49% виступають проти цього.</p>
      <p>Чого хочуть українці від Зеленського?</p>
      <p>Очікування від президента Зеленського досі залишаються досить високими. Від нього хочуть:</p>
      <p>1) припинення вогню на Донбасі - 74%;</p>
      <p>2) опитаних зростання зарплат та пенсій - 51%;</p>
      <p>3) зниження тарифів - 37%;</p>
      <p>4) покарання посадовців-корупціонерів - 35%;</p>
      <p>5) зменшення впливу олігархів на політику - 28%.</p>
    </article>
  </body>
</html>