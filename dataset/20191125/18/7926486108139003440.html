<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013562/%D8%B4%D9%84%DB%8C%DA%A9-%DB%8C%DA%A9-%D8%B1%D8%A7%DA%A9%D8%AA-%D8%A7%D8%B2-%D9%86%D9%88%D8%A7%D8%B1-%D8%BA%D8%B2%D9%87-%D8%A8%D9%87-%D8%B3%D9%85%D8%AA-%D9%85%D9%86%D8%A7%D8%B7%D9%82-%D8%B5%D9%87%DB%8C%D9%88%D9%86%DB%8C%D8%B3%D8%AA-%D9%86%D8%B4%DB%8C%D9%86"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T18:01:17+00:00"/>
    <meta property="og:title" content="شلیک یک راکت از نوار غزه به سمت مناطق صهیونیست‌نشین"/>
    <meta property="og:description" content="ارتش رژیم صهیونیستی تأیید کرد که امروز یک فروند راکت از نوار غزه به سمت منطقه صهیونیست‌نشین «اشکول» شلیک شده است."/>
  </head>
  <body>
    <article>
      <h1>شلیک یک راکت از نوار غزه به سمت مناطق صهیونیست‌نشین</h1>
      <address>
        <time datetime="2019-11-25T18:01:17+00:00">25 Nov 2019, 18:01</time>
      </address>
      <p>
        <i>ارتش رژیم صهیونیستی تأیید کرد که امروز یک فروند راکت از نوار غزه به سمت منطقه صهیونیست‌نشین «اشکول» شلیک شده است.</i>
      </p>
      <p>به گزارش مشرق،<b>رسانه‌های رژیم صهیونیستی </b>روز دوشنبه از شلیک یک فروند راکت به سمت شهرک‌های صهیونیست‌نشین حومه نوار غزه خبر داده‌اند. </p>
      <blockquote>بیشتر بخوانید:<br/><a href="https://www.mashreghnews.ir/news/1012796/%D8%A7%D8%B1%D8%AA%D8%B4-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D9%85%D8%AF%D8%B9%DB%8C-%D8%A7%D8%B3%D9%82%D8%A7%D8%B7-%DB%8C%DA%A9-%D9%BE%D9%87%D9%BE%D8%A7%D8%AF-%D8%AF%D8%B1-%D9%85%D8%B1%D8%B2-%D8%BA%D8%B2%D9%87-%D8%B4%D8%AF">ارتش رژیم صهیونیستی مدعی اسقاط یک پهپاد در مرز <i>غزه</i> شد</a></blockquote>
      <p>پایگاه «تایمز اسرائیل» به نقل از یک سخنگوی منطقه صهیونیست‌نشین «اشکول» مدعی شده است که این راکت در محوطه‌ای باز در این منطقه فرود آمده و خسارت یا تلفاتی بر جای نگذاشته است.</p>
      <p>وی گفته است: «این مسئله در حال بررسی است و جست‌وجو در این منطقه در حال انجام است.»</p>
      <p>یک سخنگوی ارتش رژیم صهیونیستی هم شلیک راکت از نوار غزه را تأیید کرده، اما نگفته است که این راکت کجا فرود آمده است.</p>
      <p>از زمان آتش‌بس هفته گذشته میان رژیم صهیونیستی و گروه جهاد اسلامی، این اولین بار است که از غزه راکتی به سمت مناطق صهیونیست‌نشین شلیک می‌شود.</p>
      <p>درگیری هفته گذشته پس از آن آغاز شد که رژیم صهیونیستی «بهاء ابوالعطا» از فرماندهان ارشد شاخه نظامی جهاد اسلامی را با هدف قرار دادن منزل مسکونی‌اش، ترور کرد. در این حمله، همسر ابوالعطا نیز به شهادت رسید.</p>
      <p>جهاد اسلامی آن حمله را با شلیک صدها راکت پاسخ داد و نهایتا بعد از چند روز، رژیم صهیونیستی با وساطت مصر خواستار برقراری آتش‌بس شد. </p>
      <p>هنوز هیچ گروهی مسئولیت راکتی که امشب شلیک شده را بر عهده نگرفته است.</p>
      <p>منبع: فارس</p>
    </article>
  </body>
</html>