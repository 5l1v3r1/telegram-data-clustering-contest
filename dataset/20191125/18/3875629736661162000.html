<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mytech.panorama.it/smartphone-tablet/black-friday-migliori-offerte-smartphone/"/>
    <meta property="og:site_name" content="Panorama"/>
    <meta property="article:published_time" content="2019-11-25T18:19:23+00:00"/>
    <meta property="og:title" content="Black Friday, le migliori offerte per smartphone"/>
    <meta property="og:description" content="Ecco le occasioni e i modelli da tenere sott'occhio per chi è in cerca di un telefonino o smartphone nuovo"/>
  </head>
  <body>
    <article>
      <h1>Black Friday, le migliori offerte per smartphone</h1>
      <h2>Ecco le occasioni e i modelli da tenere sott'occhio per chi è in cerca di un telefonino o smartphone nuovo</h2>
      <address><time datetime="2019-11-25T18:19:23+00:00">25 Nov 2019, 18:19</time> by <a rel="author">Alessio Caprodossi</a></address>
      <p>Uno degli appuntamenti più attesi dai consumatori, e non solo, il <b>Black Friday</b> è ormai una certezza anche per l’Italia, dove nel corso degli anni sta emergendo sempre più come periodo alternativo ai saldi invernali ed estivi per acquistare l’oggetto desiderato, monitorato nei mesi precedenti. Tra gli oggetti più ricercati ci sono gli <b>smartphone</b>.</p>
      <h3>Offerte per i primi della classe</h3>
      <p>Nel vortice di gadget elettronici, che come sempre sono l’obiettivo più ricercato dai clienti, gli smartphone occupano un posto di rilievo perché, per quanto nel corso dell’anno si possono scovare offerte su molti modelli, con l’accoppiata Black Friday-<b>Cyber Monday</b> (il lunedì successivo al venerdì, che quest’anno arrivano, nell’ordine, il 29 dicembre e il 2 dicembre) si possono concludere ottimi affari. Che sono ovviamente più difficili da trovare quando si parla di modelli top di gamma, oppure usciti da poche settimane, mentre al contrario si moltiplicano le opportunità per terminali di fascia medio-bassa. Ma non solo. C’è, infatti, chi come <b>Google</b> ha giocato a carte scoperte annunciando con anticipo che da giovedì 28 novembre i nuovi <b>Pixel 4 </b>e<b> Pixel 4 XL</b> si potranno acquistare sullo store aziendale con 50 euro di sconto rispetto al prezzo di cartellino, pari a 759 e 899 euro. Quanta sono, invece, gli euro di sconto proposti da Mediaworld sull’acquisto di <b>iPhone XR</b> da 128 GB (749 invece di 789 euro). Nel sito dell’azienda tedesca il grande affare è a portata di mano per chi è a caccia del <b>Samsung Galaxy S10</b> con 128GB di memoria, proposto fino a mercoledì al costo di <b>649 euro</b> invece dei 929 euro del cartellino originale. Da tenere monitorato ci sono pure diversi terminali <b>Huawei</b>, dal <b>P30 Pro</b> che su eBay si può trovare a 599,99 euro con uno sconto di circa il 45% sul prezzo originale al <b>P30 Lite</b> che, su più store online si può ottenere a 259 euro, sborsando quindi 110 euro in meno del previsto.</p>
      <h3>Fascia media da prendere al volo</h3>
      <p>Chi vuole uno smartphone dal design ricercato può dare uno sguardo alle proposte <b>Asus</b>, dove gli sconti saranno attivi fino all’8 dicembre. In rampa di lancio ci sono <b>Zenfone 5Z</b> e il Rog Phone per i videogiocatori acquistabili al costo di 249 e 399 euro (in quest’ultimo caso con una riduzione di 400 euro), mentre solo per la giornata del Black Friday ZenFone 6 e ZenFone 6 Edition 30 saranno in vendita a 100 in meno sul prezzo di cartellino (quindi 499 e 699 euro). Buone opportunità arrivano pure da <b>Wiko</b>, con il <b>View3</b> a 139,99 euro (-40 euro rispetto allo standard) e il View Pro nella configurazione 6GB di RAM e 128GB di memoria offerto a 229 euro (con un risparmio di 70 euro).</p>
      <p>© Riproduzione Riservata</p>
    </article>
  </body>
</html>