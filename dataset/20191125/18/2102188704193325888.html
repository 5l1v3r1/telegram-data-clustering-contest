<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/25/654112/"/>
    <meta property="og:site_name" content="Економічна правда"/>
    <meta property="article:published_time" content="2019-11-25T18:26:00+00:00"/>
    <meta property="og:title" content="Нацбанк Польщі таємно повернув 100 тонн золота, яке зберігалось в Англії з 1939 року"/>
    <meta property="og:description" content="Національний банк Польщі оголосив про завершення таємної операції з повернення до країни 100 тонн золота з банку Англії."/>
  </head>
  <body>
    <article>
      <h1>Нацбанк Польщі таємно повернув 100 тонн золота, яке зберігалось в Англії з 1939 року</h1>
      <address>
        <time datetime="2019-11-25T18:26:00+00:00">25 Nov 2019, 18:26</time>
      </address>
      <p>Національний банк Польщі оголосив про завершення таємної операції з повернення до країни 100 тонн золота з банку Англії.</p>
      <p>Про це повідомляє "Європейська правда" з посиланням на <a href="https://www.rmf24.pl/">RMF24.</a></p>
      <p>До акції повернення в країну польського золота були залучені кілька тисяч людей: в основному, з банківських служб безпеки. Золоті злитки протягом листопада доставлялися в Польщу літаками.</p>
      <p>У великій таємниці літаки з золотим вантажем, вартістю понад 18 мільярдів злотих (4,2 млрд евро), приземлялися в аеропортах у Варшаві та Познані.</p>
      <p>Потім сині вантажівки в супроводі декількох десятків військових розвозили золото в кілька десятків сховищ по всій країні.</p>
      <p>Це золото, яке в 1939 році незадовго до початку Другої світової війни Адам Коц і Ігнатій Матушевський вивезли через Румунію, Туреччину, Сирію до Англії, де воно досі зберігалося.</p>
      <p>Голова центробанку Адам Глапінський зізнався, що  центральний банк Англії залишив частину золота для поточних розрахунків.</p>
      <p>Європейська правда</p>
    </article>
  </body>
</html>