<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/soferita-filmata-zbor-masina-327597.html"/>
    <meta property="og:site_name" content="Observator"/>
    <meta property="article:published_time" content="2019-11-25T18:33:00+00:00"/>
    <meta property="og:title" content="Şoferiţă filmată când zboară cu maşina de pe un pod şi se prăbuşeşte peste pietoni (Video)"/>
    <meta property="og:description" content="O şoferiţă din India a provocat, zilele trecute, un accident groaznic, după ce pur şi simplu a zburat cu maşina de pe un pod din Hyderabad, prăbuşindu-se de la peste 20 de metri înălţime."/>
  </head>
  <body>
    <article>
      <h1>Şoferiţă filmată când zboară cu maşina de pe un pod şi se prăbuşeşte peste pietoni (Video)</h1>
      <address><time datetime="2019-11-25T18:33:00+00:00">25 Nov 2019, 18:33</time> by <a rel="author">Cristi Ioniţă</a></address>
      <p>
        <b>
          <b>O şoferiţă din India a provocat, zilele trecute, un accident groaznic, după ce pur şi simplu a zburat cu maşina de pe un pod din Hyderabad, prăbuşindu-se de la peste 20 de metri înălţime.</b>
        </b>
      </p>
      <p>Accidentul a fost surprins de camerele de supraveghere, iar autorităţile locale susţin că maşina se deplasa cu peste 100 de kilometri pe oră într-o zonă în care viteza maximă era de 40 de kilometri pe oră.</p>
      <h3>Bilanţul accidentului produs de şoferiţa din India</h3>
      <p>Conform <a href="https://www.thesun.co.uk/news/10416675/woman-killed-six-injured-car-plummets-20ft-motorway-flyover-crowd-india/">The Sun</a>, maşina a zburat pe pod, a rupt barierele de protecţie şi s-a prăbuşit în gol de la peste 20 de metri înălţime.</p>
      <p>Maşina a căzut peste mai mulţi pietoni şi diferite maşini parcate sub podul respectiv.</p>
      <p>O femeie şi-a pierdut viaţa, iar alte şase persoane au fost rănite. Şoferiţa a ajuns şi ea în stare critică la spital şi este menţinută în viaţă de aparate.</p>
      <p>Bilanţul victimelor putea şi mult mai mare dacă zborul maşinii nu era atenuat de un copac aflat lângă pod.</p>
      <figure>
        <iframe src="https://www.youtube.com/embed/mvKzur1p6ic" width="640" height="360" data-service="Youtube" scrolling="no"/>
      </figure>
    </article>
  </body>
</html>