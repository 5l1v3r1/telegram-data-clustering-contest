<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119781-paunovic-od-2003-na-fakultete-upisana-1-623-roma-a-u-srednje-skole-8-324?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-25T18:05:04+00:00"/>
    <meta property="og:title" content="Paunović: Od 2003. na fakultete upisana 1.623 Roma, a u srednje škole 8.324"/>
    <meta property="og:description" content="Direktorka Кancelarije za ljudska i manjinska prava Suzana Paunović izjavila je danas da je primenom mera afirmativne akcije od 2003. godine na fakultete i visoke škole upisano 1.623 studenta i 8.324 srednjoškolca pripadnika romske nacionalne manjine.Paunović je kazala i da je ove školske godine u srednje škole upisano 2.220 romskih učenika, a u visokoobrazovne ustanove 115 studenata, rekla je Paunović u Valjevu gde su dodeljene stipendije učenicima i studentima romske nacionalnosti.Paunović je navela da je u školskoj 2018/19 godini ukupno angažovan 261 pedagoški asistent u osnovnim školama i u predškolskim ustanovama, te da oni doprinose uključivanju i postizanju boljih rezultata romskih učenika u obrazovanju, navodi se u saopštenju Vlade.Podsetila je da je pre čeitiri godine romski jezik sa elementima nacionalne kulture uveden kao izborni predmet u obrazovanju, kao i da je prošle školske godine obezbedjeno dodatna četiri udžbenika na romskom jeziku za 2.860 učenika u 79 osnovnih škola.Predsednik gradskog Saveta…"/>
  </head>
  <body>
    <article>
      <h1>Paunović: Od 2003. na fakultete upisana 1.623 Roma, a u srednje škole 8.324</h1>
      <address>
        <time datetime="2019-11-25T18:05:04+00:00">25 Nov 2019, 18:05</time>
      </address>
      <slideshow>
        <figure>
          <img src="https://static.beta.rs/thumbs/Beta-q1n13yaccc.556x371.jpg"/>
        </figure>
        <figure>
          <img src="https://static.beta.rs/thumbs/Beta-79wqfx3tzp.556x371.jpg"/>
        </figure>
      </slideshow>
      <p><b>Direktorka Кancelarije za ljudska i manjinska prava Suzana Paunović izjavila je danas da je primenom mera afirmativne akcije od 2003. godine na fakultete i visoke škole upisano 1.623 studenta i 8.324 srednjoškolca pripadnika romske nacionalne manjine.</b><br/><br/>Paunović je kazala i da je ove školske godine u srednje škole upisano 2.220 romskih učenika, a u visokoobrazovne ustanove 115 studenata, rekla je Paunović u Valjevu gde su dodeljene stipendije učenicima i studentima romske nacionalnosti.<br/><br/>Paunović je navela da je u školskoj 2018/19 godini ukupno angažovan 261 pedagoški asistent u osnovnim školama i u predškolskim ustanovama, te da oni doprinose uključivanju i postizanju boljih rezultata romskih učenika u obrazovanju, navodi se u saopštenju Vlade.<br/><br/>Podsetila je da je pre čeitiri godine romski jezik sa elementima nacionalne kulture uveden kao izborni predmet u obrazovanju, kao i da je prošle školske godine obezbedjeno dodatna četiri udžbenika na romskom jeziku za 2.860 učenika u 79 osnovnih škola.<br/><br/>Predsednik gradskog Saveta za socijalnu politiku Radoica Rstić naveo je da je lokalnim budžetom za ovu godinu opredeljeno preko četiri miliona dinara za oblast obrazovanja Roma i Romkinja, da je 99 odsto obuhvat srednjoškolaca, i da je danas dodeljeno 70 stipendija, od toga 14 za studente.</p>
    </article>
  </body>
</html>