<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zabava/sou/pevacica-proglasena-za-umetnicu-decenije-pogadjate-o-kome-je-rec-foto/"/>
    <meta property="og:site_name" content="Krstarica"/>
    <meta property="article:published_time" content="2019-11-25T18:29:46+00:00"/>
    <meta property="og:title" content="Pevačica proglašena za umetnicu decenije, pogađate o kojoj je reč? (foto)"/>
    <meta property="og:description" content="Prestigla i Majkla Džeksona po broju nagrada"/>
  </head>
  <body>
    <article>
      <h1>Pevačica proglašena za umetnicu decenije, pogađate o kojoj je reč? (foto)</h1>
      <address><time datetime="2019-11-25T18:29:46+00:00">25 Nov 2019, 18:29</time> by <a rel="author" href="https://www.krstarica.com/author/marina/" target="_blank">M. P.</a></address>
      <p>Pop zvezda Tejlor Svift dominirala je na dodeli „Američkih muzičkih nagrada“, osvojivši priznanje i za umetnika godine i umetnika decenije.</p>
      <p>Svift je na kraju večeri kući otišla sa čak šest nagrada, čime je njihov broj u vitrini porastao na 29, što znači da je postala apsolutni rekorder, prestigavši Majkla Džeksona sa 24.</p>
      <figure>
        <iframe data-src="https://twitter.com/AMAs/status/1198834337996660736?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dobitnik nagrade za umetnika decenije bio je poznat mnogo pre dodele nagrada sinoć, ali je pop zvezda osvojila najbitniju nagradu za umetnika godine i to u konkurenciji Drejka, Arijane Grande, Halsi i Post Malouna.</p>
      <related>
        <h4>Slični tekstovi</h4>
        <a href="https://www.krstarica.com/zabava/sou/pevacica-promenila-frizuru-i-mnogi-je-nisu-ni-prepoznali-foto/"/>
        <a href="https://www.krstarica.com/zabava/sou/popularna-pevacica-prekinula-turneju-zbog-bolesti/"/>
        <a href="https://www.krstarica.com/zabava/sou/pevacica-u-toplesu-dosla-na-dodelu-nagrada-na-grudima-imala-posebn/"/>
        <a href="https://www.krstarica.com/zabava/sou/nasa-najlepsa-pevacica-dobila-ulogu-u-filmu-foto/"/>
      </related>
      <p>„Prethodnih 12 meseci su mi podarili neke od najboljih, ali i najtežih trenutaka u životu“, rekla je pevačica primajući nagradu.</p>
      <p>Tejlor Svift je proteklih meseci bila u žiži interesovanja medija ne samo zbog svoje muzike već i zbog svađe sa poznatim menadžerom Skuterom Braunom i svojom bivšom izdavačkom kućom oko prava na šest albuma koje je snimila sa njima.<br/>Tinejdžerka Bili Ajliš nastavila je sjajnu godinu sa nagradom za najboljeg novog umetnika. Sedamnaestogodišnjakinja nije krila emocije dok je preuzimala nagradu, drugu te večeri, nakon što je pokupila priznanje za najboljeg alternativnog rok umetnika.</p>
      <p>Reper Post Maloun, koji je imao čak sedam nominacija, osvojio je priznanje za najbolji rep/hip-hop album za Hollywood’s Bleeding.</p>
      <p>Jedna od favoritkinja večeri, pop zvezda Halsi, osvojila je nagradu za najbolju pop-rok pesmu za njen hit Without Me, dok je Keri Andervud pokupila priznanja za najboljeg kantri umetnika i najbolji kantri album.</p>
      <p>Ceremoniju dodele otvorila je Selena Gomez, kojoj je ovo bio prvi uživo nastup u poslednje dve godine, od kada se podvrgla transplantaciji bubrega 2017. godine, a naknadno i borila sa anksioznošću i depresijom.</p>
      <p>Tokom svečanosti brojni umetnici su nastupili, a jedan od vrhunaca večeri bilo je pojavljivanje Toni Brekston sa njenim kultnim hitom Un-Break My Heart, koji je proslavio 25 godina.</p>
      <figure>
        <iframe data-src="https://twitter.com/AMAs/status/1198815466715668481?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>