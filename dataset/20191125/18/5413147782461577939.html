<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/snidejte-chytre-xiaomi-predstavilo-set-pro-vareni"/>
    <meta property="og:site_name" content="Mobilizujeme"/>
    <meta property="article:published_time" content="2019-11-25T18:27:50+00:00"/>
    <meta property="og:title" content="Snídejte chytře. Xiaomi představilo set pro vaření"/>
    <meta property="og:description" content="Chcete snídat chytře? S chytrým setem od Xiaomi to už nebude jen sen, ale realita. Dokáže toho mnoho a snídani si připravíte rychle a na jednom místě. TIP: Xiaomi má chytrou lednici. Dostane se i do"/>
  </head>
  <body>
    <article>
      <h1>Snídejte chytře. Xiaomi představilo set pro vaření</h1>
      <address><time datetime="2019-11-25T18:27:50+00:00">25 Nov 2019, 18:27</time> by <a rel="author">Dominik Blatoň</a></address>
      <p>Chcete snídat chytře? S chytrým setem od Xiaomi to už nebude jen sen, ale realita. Dokáže toho mnoho a snídani si připravíte rychle a na jednom místě.</p>
      <figure>
        <img src="https://mobilizujeme.cz/wp-content/uploads/2019/11/donlim-xiaomi-1.jpg"/>
      </figure>
      <blockquote>TIP: <a href="https://mobilizujeme.cz/clanky/xiaomi-ma-chytrou-lednici-dostane-se-i-do-cech">Xiaomi má chytrou lednici. Dostane se i do Čech?</a></blockquote>
      <p>Nový chytrý kuchyňský set Xiaomi představilo dnes a jedná se o jeden z vůbec prvních chytrých kuchyňských zařízeních, které firma kdy vyrobila. Nový snídaňový set, který je vyroben ve spolupráci s firmou Donlim (která patří pod záštitu Xiaomi), nabízí celkem pět metod příprav jídel. Využití si najde snad u všech. Asi se ptáte, co vše umí.</p>
      <p>Xiaomi Donlim je vybaven toastovačem a elektrickým sporákem v jednom. Zatímco toastovač vám udělá toasty, na sporáku si můžete během pár minut připravit další jídlo. Sporák totiž umí smažit, dusit, vařit a prakticky s ním uděláte vše, co s běžným sporákem. Ke sporáku navíc dostanete kvalitní pánvičku z nerezové oceli o objemu 1,2 litrů. Vnitřní stěna má nepřilnavý povrch z teflonu, takže na ní připravíte opravdu cokoliv.</p>
      <figure>
        <img src="https://mobilizujeme.cz/wp-content/uploads/2019/11/xiaomi-donlim2-1024x858.jpg"/>
      </figure>
      <p>Multifunkční chytrý kuchyňský set pro přípravu snídaní a jídel se dostane na trh s cenovkou 359 jüanů (v přepočtu 1 200 korun bez daně). Kde se začne prodávat jako první, není prozatím známo.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/xiaomi-predstavilo-v-indii-novy-par-ne-chytrych-bot">Xiaomi představilo v Indii nový pár ne-chytrých bot</a>
        </li>
        <li>
          <a href="https://mobilizujeme.cz/clanky/xiaomi-predstavilo-ctecku-e-knih-s-androidem-a-velkou-baterii">Xiaomi představilo čtečku e-knih s Androidem a velkou baterií</a>
        </li>
        <li>
          <a href="https://mobilizujeme.cz/clanky/xiaomi-predstavilo-novy-mi-notebook-air-s-agresivni-cenovkou">Xiaomi představilo nový Mi Notebook Air s agresivní cenovkou</a>
        </li>
      </ol>
    </article>
  </body>
</html>