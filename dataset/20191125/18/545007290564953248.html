<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/toader-paun-ambasadorul-giving-tuesday-generozitatea-este-principala-calitate-a-oamenilor-demilioane-video/"/>
    <meta property="og:site_name" content="Europa FM"/>
    <meta property="article:published_time" content="2019-11-25T18:51:51+00:00"/>
    <meta property="og:title" content="Toader Păun, ambasadorul Giving Tuesday: „Generozitatea este principala calitate a oamenilor #demilioane!” – VIDEO"/>
    <meta property="og:description" content="Realizatorul emisiunii Clubul de Seară de la Europa FM este unul dintre ambasadorii campaniei Giving Tuesday în România."/>
  </head>
  <body>
    <article>
      <h1>Toader Păun, ambasadorul Giving Tuesday: „Generozitatea este principala calitate a oamenilor #demilioane!” – VIDEO</h1>
      <address>
        <time datetime="2019-11-25T18:51:51+00:00">25 Nov 2019, 18:51</time>
      </address>
      <p>Realizatorul emisiunii <b>Clubul de Seară</b> de la Europa FM este unul dintre ambasadorii campaniei <b>Giving Tuesday</b> în România.</p>
      <p>Într-un scurt clip video, publicat luni pe <a href="https://www.youtube.com/channel/UCU-tLWoqxJ2fd-JQC-ZGimA">canalul de YouTube Giving Tuesday Romania</a>, <a href="http://www.toaderpaun.ro/">Toader Păun</a> vorbește despre generozitate ca despre o super-putere.</p>
      <p>„Generozitatea este principala calitate a oamenilor #demilioane, este ceea ce pune lumea în mișcare. Fiecare dintre noi are această super-putere, trebuie doar să învețe să o folosească.”, spune <b>Toader Păun</b>, ambasadorul Giving Tuesday.</p>
      <p>În marțea de după <b>Black Friday</b> și <b>Cyber Monday</b>, este marcată an de an <b>GivingTuesday</b>, aceasta fiind o mișcare globală care încurajează implicarea socială și faptele bune.</p>
      <figure>
        <iframe src="https://www.youtube.com/embed/t6b2Ely2mMs" width="738" height="415" data-service="Youtube" scrolling="no"/>
      </figure>
      <h3>Fenomenul #GivingTuesday</h3>
      <p><b>Asociația Envision</b> – promoter al zilei în România – invită românii să ia parte la fenomenul global numit <b>Giving Tuesday</b>.</p>
      <p><b>Giving Tuesday</b> pune în valoare generozitatea oamenilor și potențialul social media, creând un context care aduce împreună ONG-uri, instituții publice, companii și oameni de bine pentru a încuraja implicarea în comunitate.</p>
      <p>Organizatorii inițiativelor sunt invitați să înscrie acțiunea lor pe <a href="http://www.givingtuesday.ro/">www.givingtuesday.ro</a> și să folosească <b>#puneinimă și @GivingTuesdayRo</b> în comunicare pentru a facilita crearea unei hărți a implicării românilor de ziua faptelor bune.</p>
      <p>Inițiată în 2012 în New York,<b> mișcarea Giving Tuesday</b> a devenit rapid un evenimente internațional. În 2017, doar în SUA, s-au strâns peste 300$ milioane în donații în bani. Deși un vârf al donațiilor în bani, <b>ziua de Giving Tuesday</b> este, în general, despre a dărui: timp, resurse (bani, produse, consultanță) și voce. Ziua faptelor bune a venit ca o urmare (firească) la Black Friday și Cyber Monday și se sărbătorește în ultima marți din noiembrie. Anul trecut, România s-a alăturat oficial mișcării internaționale, <b>Asociația Envision</b> fiind reprezentantul local.</p>
    </article>
  </body>
</html>