<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/kulfold/coca-colaval-olik-meg-nem-kivant-babaikat-a-kenyai-nok/rqexz7f"/>
    <meta property="og:site_name" content="Blikk.hu"/>
    <meta property="article:published_time" content="2019-11-25T18:20:00+00:00"/>
    <meta property="og:title" content="Sokkoló: egészen döbbenetes módon végeznek a nem kívánt babákkal ebben az országban"/>
    <meta property="og:description" content="Nem kívánt terhességük okozta kétségbeesésükben több kenyai nő egy, az abortusznál kegyetlenebb módszerrel végez újszülött kisbabájával."/>
  </head>
  <body>
    <article>
      <h1>Sokkoló: egészen döbbenetes módon végeznek a nem kívánt babákkal ebben az országban</h1>
      <address><time datetime="2019-11-25T18:20:00+00:00">25 Nov 2019, 18:20</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Nem kívánt terhességük okozta kétségbeesésükben több kenyai nő egy, az abortusznál kegyetlenebb módszerrel végez újszülött kisbabájával.</b>
        </i>
      </p>
      <p>Coca-Colával ölik meg újszülöttjeiket a kenyai nők – derül ki a <a href="https://www.dailymail.co.uk/health/article-7722865/Desperate-women-denied-abortions-Kenya-using-COCA-COLA-kill-babies.html">Daily Mail</a> írásából. Az afrikai országban élő nőknek ugyanis nem engedélyezett a terhességmegszakítás, így többségükben arra kényszerülnek, hogy valamilyen más módon szabaduljanak meg azoktól az újszülöttektől, akiket nem szerettek volna a világra hozni. Néhányan arra vetemedtek, hogy nem táplálják anyatejjel a kisdedeket.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p><b>Egyesek inkább kólával, vagy hasonló szénsavas üdítőitalokkal itatják babáikat, mivel rájöttek arra, hogy ebben az esetben a kisdedek nem maradnak életben három napnál tovább.</b> Anyatej nélkül ugyanis az újszülöttek nem jutnak hozzá a nekik szükséges tápanyagokhoz, így napokon belül éhen halnak. De nemcsak erre vetemedtek a kenyai nők: több babával úgy végeznek, hogy a szemétbe dobják és hagyják őket ott meghalni. De vannak olyan csöppségek is, akiket a folyóba hajítanak.</p>
      <p>
        <b>A statisztikák szerint Kenyában mégis vannak olyanok, akik megszakítják terhességüket, ami a halálozás egyik fő okának számít az afrikai országban, hiszen nincs olyan orvos, aki biztonságosan el tudná végezni azt.</b>
      </p>
    </article>
  </body>
</html>