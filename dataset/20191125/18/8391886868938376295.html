<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/gundem/icisleri-bakanligi-acikladi-son-yillarin-en-buyugu-h375439.html"/>
    <meta property="og:site_name" content="HABER 61"/>
    <meta property="article:published_time" content="2019-11-25T18:18:14+00:00"/>
    <meta property="og:title" content="İçişleri Bakanlığı açıkladı - Son yılların en büyüğü"/>
    <meta property="og:description" content="İçişleri Bakanlığı Terör örgütüne son yılların en büyük darbesinin vurulduğunu açıkladı."/>
  </head>
  <body>
    <article>
      <h1>İçişleri Bakanlığı açıkladı - Son yılların en büyüğü</h1>
      <h2>İçişleri Bakanlığı Terör örgütüne son yılların en büyük darbesinin vurulduğunu açıkladı.</h2>
      <address>
        <time datetime="2019-11-25T18:18:14+00:00">25 Nov 2019, 18:18</time>
      </address>
      <p>Şırnak’ta Kıran-6 operasyonu kapsamında teröristlerin etkisiz hale getirildiği bölgede yapılan arazi aramasında yaklaşık 2 ton patlayıcı madde, 300 elektrikli fünye, 700 metre infilaklı fitil, bir Rus yapımı antitank mayını, 2 intihar yeleği, 1 tabanca ve susturucu, çok miktarda kablo ile bin ABD doları ele geçirildi.</p>
      <p>İçişleri Bakanlığı, Kıran-6 Operasyonu ile ilgili yeni bilgiler paylaştı. Bakanlıktan yapılan açıklamada, “Şırnak'ta devam eden Kıran-6 Operasyonu kapsamında geçen hafta İl Jandarma Komutanlığı, İl Emniyet Müdürlüğü ve Milli İstihbarat Teşkilatı (MİT) Başkanlığınca Cudi Dağı'nda gerçekleştirilen operasyonla 3 terörist etkisiz hale getirilmişti. Yapılan çalışmalarda etkisiz hale getirilen teröristlerin bomba yüklü araçlarla son yılların en büyük kanlı eyleminin hazırlığında olduğu tespit edildi” denildi.</p>
      <figure>
        <img src="https://resim.haber61.net/upload/2019/11/25/icisleri-bakanligi-ndan-teror-orgutune-son-12654969_9063_m.jpg"/>
      </figure>
      <p>
        <b>2 ton patlayıcı madde, 300 adet elektrikli fünye</b>
      </p>
      <p>Teröristlerin etkisiz hale getirildiği bölgede yapılan arazi aramasında bidon ve güğümlerin içine gizlenmiş vaziyette yaklaşık 2 ton patlayıcı madde, 300 adet elektrikli fünye, 700 metre infilaklı fitil, 1 adet Rus yapımı antitank mayını, 2 adet intihar yeleği, 1 adet tabanca ve susturucu, çok miktarda kablo ile bin ABD doları ele geçirildiği belirtildi.</p>
      <p>Öte yandan, jandarma tarafından ele geçirilen patlayıcı maddenin son dönemde ele geçen en büyük miktar olduğu kaydedildi.</p>
      <figure>
        <img src="https://resim.haber61.net/upload/2019/11/25/icisleri-bakanligi-ndan-teror-orgutune-son-12654969_1607_m.jpg"/>
      </figure>
      <figure>
        <img src="https://resim.haber61.net/upload/2019/11/25/63139_aw865038-03.jpg"/>
      </figure>
      <figure>
        <img src="https://resim.haber61.net/upload/2019/11/25/12472_aw865038-06.jpg"/>
      </figure>
      <figure>
        <img src="https://resim.haber61.net/upload/2019/11/25/95917_aw865038-01.jpg"/>
      </figure>
      <p>
        <i>Güncelleme Tarihi: 25 Kasım 2019, 21:43</i>
      </p>
    </article>
  </body>
</html>