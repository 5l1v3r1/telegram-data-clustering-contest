<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/efkriti/koinonia/220445_sygkentroseis-se-hania-kai-irakleio-gia-ta-kallitehnika-sholeia"/>
    <meta property="og:site_name" content="Efsyn.gr"/>
    <meta property="article:published_time" content="2019-11-25T18:07:10+00:00"/>
    <meta property="og:title" content="Συγκεντρώσεις σε Χανιά και Ηράκλειο για τα καλλιτεχνικά σχολεία"/>
    <meta property="og:description" content="Οι μαθητές των καλλιτεχνικών σχολείων σε Χανιά και Ηράκλειο ζήτησαν την κάλυψη κενών σε εκπαιδευτικό προσωπικό, τη συγγραφή και χορήγηση μουσικών βιβλίων και τη μοριοδότηση των αποφοίτων για εισαγωγή τους σε μουσικές σχολές."/>
  </head>
  <body>
    <article>
      <h1>Συγκεντρώσεις σε Χανιά και Ηράκλειο για τα καλλιτεχνικά σχολεία</h1>
      <address><time datetime="2019-11-25T18:07:10+00:00">25 Nov 2019, 18:07</time> by <a rel="author">efsyn.gr</a></address>
      <p>Κινητοποιήσεις σε Ηράκλειο και Χανιά πραγματοποίησαν μαθητές των Μουσικών και Καλλιτεχνικών σχολείων σε Χανιά και Ηράκλειο, στο πλαίσιο πανελλαδικής κινητοποίησης όλων των Μουσικών και Καλλιτεχνικών Σχολείων της χώρας.</p>
      <p>Οι μαθητές των Καλλιτεχνικών σχολείων ζήτησαν την κάλυψη κενών σε εκπαιδευτικό προσωπικό, την συγγραφή και χορήγηση μουσικών βιβλίων και τη μοριοδότηση των αποφοίτων για εισαγωγή τους σε μουσικές σχολές.</p>
      <figure>
        <img src="https://www.efsyn.gr/sites/default/files/images/2019/11/kinitopoiisi-kallitexniko-mousiki-sxoleia-irakleio2.jpg"/>
        <figcaption>ImageOnline / Στέφανος Ραπάνης</figcaption>
      </figure>
      <p>Στο Ηράκλειο η συγκέντρωση πραγματοποιήθηκε έξω από τα Γραφεία της Περιφερειακής Διεύθυνσης Εκπαίδευσης Κρήτης, με τους μαθητές να πραγματοποιούν καλλιτεχνικά δρώμενα ενώ συναντήθηκαν και με τον της διευθυντή Περιφερειακής Διεύθυνσης Εκπαίδευσης Κρήτης κ. Καρτσωνάκη.</p>
      <figure>
        <img src="https://www.efsyn.gr/sites/default/files/images/2019/11/kinitopoiisi-kallitexniko-mousiki-sxoleia-irakleio1.jpg"/>
        <figcaption>ImageOnline / Στέφανος Ραπάνης</figcaption>
      </figure>
      <h3>Χανιά</h3>
      <p>Ανάλογη συγκέντρωση πραγματοποίησαν μαθητές του Μουσικού Σχολείου των Χανίων.</p>
      <p>Η κινητοποίηση των μαθητών ξεκίνησε με συγκέντρωση στην πλατεία της Δημοτικής Αγοράς και εν συνεχεία, πραγματοποιήθηκε πορεία μέχρι το Δημαρχείο Χανίων, όπου οι μαθητές παρέδωσαν στη Γραμματεία του Δήμου, γραπτώς τα αιτήματα τους.</p>
      <figure>
        <img src="https://www.efsyn.gr/sites/default/files/images/2019/11/kinitopoiisi-kallitexniko-mousiki-sxoleia-xania.jpg"/>
        <figcaption>flashnews.gr</figcaption>
      </figure>
      <p>Οι μαθητές ζητούν τη βελτίωση των κτιριακών υποδομών του σχολείου υποστηρίζοντας ότι το υφιστάμενο σήμερα κτίριο είναι μικρό για να καλύψει τις ανάγκες των μαθητών, ενώ λείπουν επίσης στούντιο ηχογράφησης και κατάλληλα όργανα. Ακολούθως, οι μαθητές πραγματοποίησαν πορεία στη Διεύθυνση Β/βάθμιας Εκπαίδευσης στην οδό Γκερόλα.</p>
      <figure>
        <img src="https://www.efsyn.gr/sites/default/files/images/2019/11/kinitopoiisi-kallitexniko-mousiki-sxoleia-xania1.jpg"/>
        <figcaption>flashnews.gr</figcaption>
      </figure>
      <h3>Στο πλευρό των μαθητών η Ομοσπονδία Ενώσεων Συλλόγων Γονέων Κρήτης</h3>
      <p>Η Ομοσπονδία Ενώσεων Συλλόγων Γονέων Κρήτης στηρίζει την απόφαση της Πανελλήνιας Ένωσης Μουσικών και Καλλιτεχνικών Σχολείων για το κάλεσμα που απευθύνει σε γονείς, εκπαιδευτικούς και μαθητές να διοργανώσουν μουσικές και καλλιτεχνικές διαμαρτυρίες σε όλη την Ελλάδα.</p>
      <p>Σε σχετική ανακοίνωση της αναφέρει:</p>
      <p>
        <i>«Απαιτούμε από κοινού:</i>
      </p>
      <pre>   •  <i>Άμεση κάλυψη όλων των κενών σε μουσικά, καλλιτεχνικά μαθήματα και μαθήματα γενικής παιδείας. Άμεσους διορισμούς μόνιμων εκπαιδευτικών.<br/></i>   •  <i>Συγγραφή και δωρεάν διανομή εγχειριδίων μελέτης για τα μουσικά και καλλιτεχνικά μαθήματα.<br/></i>   •  <i>Δωρεάν μεταφορά για όλους τους μαθητές χωρίς χιλιομετρικούς περιορισμούς.<br/></i>   •  <i>Σύγχρονες κτηριακές εγκαταστάσεις για όλα τα μουσικά και καλλιτεχνικά σχολεία.<br/></i>   •  <i>Εξασφάλιση όλου του απαραίτητου εξοπλισμού, της υλικοτεχνικής υποδομής και του απαιτούμενου προσωπικού για τη σωστή λειτουργία των μουσικών και καλλιτεχνικών σχολείων.<br/></i>   •  <i>Υποχρεωτική αναγνώριση του επιπέδου σπουδών των αποφοίτων μουσικών και καλλιτεχνικών σχολείων στα αντικείμενα μουσικής και καλλιτεχνικής εκπαίδευσης.<br/></i>   •  <i>Ενεργοποίηση των ΥΑ Γ2/7323/08-12-1997 και ΥΑ Γ2/7324/08-12-1997. Διενέργεια εξετάσεων στο πλαίσιο της δωρεάν δημόσιας εκπαίδευσης για την απόκτηση πτυχίων Ευρωπαϊκής Μουσικής, Βυζαντινής Μουσικής και Παραδοσιακών Οργάνων.<br/></i>   •  <i>Καθορισμό συγκεκριμένης εξεταστέας ύλης για την εισαγωγή στα τμήματα μουσικών σπουδών της τριτοβάθμιας εκπαίδευσης. Σύνδεση των αντικειμένων τα οποία διδάσκονται στα καλλιτεχνικά σχολεία με την τριτοβάθμια εκπαίδευση.<br/></i></pre>
      <p>
        <i>Καλούμε με τη σειρά μας όλες τις ενώσεις του νησιού, τους συλλόγους γονέων των μουσικών και καλλιτεχνικών σχολείων, τα 15μελή των μαθητών και τις ΕΛΜΕ να πάρουν αγωνιστικές πρωτοβουλίες την ερχόμενη εβδομάδα.</i>
      </p>
      <p>
        <i>Αγωνιζόμαστε για δωρεάν δημόσια μουσική και καλλιτεχνική εκπαίδευση των σύγχρονων αναγκών και των σύγχρονων δυνατοτήτων για όλους».</i>
      </p>
      <related>
        <h4>Σχετικά Άρθρα</h4>
        <a href="https://www.efsyn.gr/efkriti/koinonia/210226_anastelletai-gia-fetos-i-leitoyrgia-toy-moysikoy-sholeioy-lasithioy"/>
        <a href="https://www.efsyn.gr/efkriti/koinonia/216048_sobara-problimata-ypostelehosis-sto-moysiko-sholeio-irakleioy"/>
        <a href="https://www.efsyn.gr/efkriti/koinonia/214100_sobara-problimata-ypostelehosis-se-sholeia-tis-kritis"/>
        <a href="https://www.efsyn.gr/efkriti/koinonia/219145_parahorithike-i-ektasi-gia-tin-anegersi-sholeioy-eyropaikis-paideias"/>
        <a href="https://www.efsyn.gr/efkriti/koinonia/91446_kinitopoiiseis-apo-moysiko-kai-kallitehniko-sholeio"/>
        <a href="https://www.efsyn.gr/efkriti/koinonia/213945_kraygi-agonias-ton-mathiton-sta-sfakia-gia-tis-elleipseis-sto-lykeio"/>
      </related>
    </article>
  </body>
</html>