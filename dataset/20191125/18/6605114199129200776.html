<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/kozelet/helyi-kozelet/spartaban-remekelt-a-szolnoki-katona-2049984/"/>
    <meta property="og:site_name" content="SZOLJON"/>
    <meta property="article:published_time" content="2019-11-25T18:00:00+00:00"/>
    <meta property="og:title" content="Spártában remekelt a szolnoki katona"/>
    <meta property="og:description" content="Harminc nemzet kétezer képviselője vett részt a megterhelő versenyen."/>
  </head>
  <body>
    <article>
      <h6 class="kicker">TÖBBPRÓBA</h6>
      <h1>Spártában remekelt a szolnoki katona</h1>
      <address><time datetime="2019-11-25T18:00:00+00:00">25 Nov 2019, 18:00</time> by <a rel="author">Mészáros Géza</a></address>
      <h4>Minden évben megrendezik a Spartan Race trifecta-világbajnokságot, erre idén is a görögországi Spártában, a verseny „őshazájában” került sor. Harminc nemzet kétezer képviselője vett részt a megterhelő versenyen.</h4>
      <p>Szakács Ferenc zászlós, a Szolnokon állomásozó MH 2. vitéz Bertalan Árpád Különleges Rendeltetésű Dandár katonája a görögországi Spártában, a november 2-án és 3-án megrendezett Spartan Race trifecta-világbajnokságon, korosztályában a százhetven induló közül a huszadik helyezést érte el – informálta lapunkat a Honvedelem.hu.</p>
      <figure>
        <img src="https://www.szoljon.hu/wp-content/uploads/2019/11/+otf/922w/PinceKatonaSpartan.jpg"/>
        <figcaption>Fotó: honvedelem.hu</figcaption>
      </figure>
      <p>Egy barátja ajánlotta számára a magyarországi Spartan Race-t, így nevezett be a tokaji versenyre, ahol sikerült az első egyharmadban végeznie. Tavaly Szlovákiában és Romániában versenyzett, utóbbi helyszínen megsérült. A műtét és a regeneráció után teljesen újra kellett kezdenie mindent. Az első kihívás az idei maraton volt, majd a magyar Spartan Race. A felkészülés olyan jól sikerült, hogy áprilisban a sprinttávon első helyezést szerzett, ami nagy motivációként szolgált, hogy a görög világbajnokságon elinduljon, ahol végül huszadik lett.</p>
    </article>
  </body>
</html>