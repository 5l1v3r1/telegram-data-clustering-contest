<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/premiera-a-avut-loc-un-atac-cibernetic-mondial-impotriva-propagandei-online-a-gruparii-statul-isamic_1406555.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T18:46:32+00:00"/>
    <meta property="og:title" content="PREMIERĂ A avut loc un atac cibernetic mondial împotriva propagandei online a grupării Statul Isamic"/>
    <meta property="og:description" content="Un atac cibernetic de amploare mondială împotriva propagandei online a militanţilor din cadrul grupării jihadiste Statul Islamic (SI) a avut..."/>
  </head>
  <body>
    <article>
      <h1>PREMIERĂ A avut loc un atac cibernetic mondial împotriva propagandei online a grupării Statul Isamic</h1>
      <address><time datetime="2019-11-25T18:46:32+00:00">25 Nov 2019, 18:46</time> by <a rel="author">Cristi Șelaru</a></address>
      <p>Un atac cibernetic de amploare mondială împotriva propagandei online a militanţilor din cadrul grupării jihadiste Statul Islamic (SI) a avut loc în ultimele zile, în cadrul unei anchete a justiţiei belgiene, a anunţat luni Parchetul Federal belgian, relatează AFP.</p>
      <p>Potrivit cotidianului blegian La Dernière heure, "mii de conturi active ale agenţiei de propagandă SI” Amaq au fost atacate de către anchetatori belgieni, în colaborare cu experţi din cadrul Agenţiei europene de poliţie Europol, informează news.ro.</p>
      <p>Contactat de AFP, Eric Van Der Sypt, un purtător de cuvânt al Parchetului Federal, cu competenţe în domeniul terorismului, a confirmat vastul atac cibernetic, însă fără să ofere precizări în cifre.</p>
      <p>”I-am pus la pământ pentru moment”, a declarat el, ”dar nu suntem naivi, în 2018 un prim atac nu i-a împiedicat să revină”.</p>
      <p>Parchetul Federal belgian a fost implicat deja în atacuri cibernetice vizând Amaq în 2018, însă agenţia, site-urile şi conturile aferente au fost reactivate la scurt timp după aceea.</p>
      <p>”Acest lucru ne-a surprins puţin şi de aceea am încercat să o facem mai bine de această dată”, a mai declarat Van Der Sypt pentru agenţia belgiană de presă Belga.</p>
      <p>La 27 aprilie 2018, Europol şi-a exprimat satisfacţia în urma unei vaste ofensive poliţiste internaţionale ”fără precedent” vizând să paralizeze principalele organisme de propagandă online ale SI.</p>
      <p>Operaţiunea a necesitat doi ani de muncă. În baza colaborării poliţiilor americană şi a UE, ea s-a desfăşurat timp de două zile în opt ţări şi a vizat în mod special Amaq, folosită de islamişti radicali pentru a revendica atrocităţi şi a-şi propaga apelul la jihad.</p>
      <p>Ancheta din Belgia - o ţară însângerată la 22 martie 2018 de un dublu atentat sinucigaş revendicat de SI, soldat cu 32 de morţi la Bruxelles - este efectuată de către Poliţia Judiciară din Flandra de Est, sub autoritatea unui judecător de instrucţie specializat în criminalitatea cibernetică.</p>
    </article>
  </body>
</html>