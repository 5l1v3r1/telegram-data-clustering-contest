<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/743577"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T18:04:00+00:00"/>
    <meta property="og:title" content="อนามัยบ้านลองตอง จัดโครงการเรียนรู้ ใส่ใจ ห่างไกลฟันผุ"/>
    <meta property="og:description" content="โรงพยาบาลส่งเสริมสุขภาพตำบลบ้านลองตอง จัดอบรมโครงการเรียนรู้ ใส่ใจ ห่างไกลฟันผุ สอนการแปรงฟันที่ถูกวิธีให้กับนักเรียน"/>
  </head>
  <body>
    <article>
      <h1>อนามัยบ้านลองตอง จัดโครงการเรียนรู้ ใส่ใจ ห่างไกลฟันผุ</h1>
      <address>
        <time datetime="2019-11-25T18:04:00+00:00">25 Nov 2019, 18:04</time>
      </address>
      <p>
        <b>โรงพยาบาลส่งเสริมสุขภาพตำบลบ้านลองตอง จัดอบรมโครงการเรียนรู้ ใส่ใจ ห่างไกลฟันผุ สอนการแปรงฟันที่ถูกวิธีให้กับนักเรียน</b>
      </p>
      <p>เมื่อเร็วๆ นี้ น.ส.รสสุคนธ์ จันทร์ส่องแสง ผู้อำนวยการ โรงพยาบาลส่งเสริมสุขภาพตำบลบ้านลองตอง ต.ทุ่งคอก อ.สองพี่น้อง จ.สุพรรณบุรี ได้ร่วมกับ นายธานี ฉัตรนภารัตน์ นายกเทศมนตรี เทศบาลตำบลทุ่งคอก จัดโครงการเรียนรู้ใส่ใจห่างไกลฟันผุ โดยมี นายกฤษฎา หัตถาภรณ์สกุล เจ้าหน้าที่ทันตสาธารณสุข รพ.สต.บ้านลองตอง พร้อมด้วยคณะนักศึกษาฝึกประสบการณ์ วิทยาลัยสาธารณสุขสิรินทร จังหวัดสุพรรณบุรี เป็นวิทยากรอบรมให้ความรู้ ตามโครงการเรียนรู้ ใส่ใจ ห่างไกลฟันผุ ให้กับนักเรียนศูนย์พัฒนาเด็กเล็กเทศบาลตำบลทุ่งคอก และนักเรียนโรงเรียนวัดทุ่งคอก(สุวรรณสาธุกิจ) โดยมีการสอนการแปรงฟันที่ถูกวิธีให้กับนักเรียน พร้อมการเล่นเกมส์สอดแทรกความรู้ เกี่ยวกับการดูแลสุขภาพช่องปากให้ห่างไกลฟันผุ<br/><br/>นายธานี ฉัตรนภารัตน์ นายกเทศมนตรี เทศบาลตำบลทุ่งคอก กล่าวว่า เทศบาลตำบลทุ่งคอก ให้ความสำคัญสุขภาพในช่องปากของเด็ก นักเรียนศูนย์พัฒนาเด็กเล็กเทศบาลตำบลทุ่งคอก และนักเรียนโรงเรียนวัดทุ่งคอก(สุวรรณสาธุกิจ) โดยร่วมกับโรงพยาบาลส่งเสริมสุขภาพตำบลบ้านลองตอง นำ เจ้าหน้าที่ด้านทันตสาธารณสุข รพ.สต.บ้านลองตอง จัดกิจกรรมโครงการเรียนรู้ใส่ใจห่างไกลฟันผุ ตรวจสุขภาพในช่องปากของเด็ก และเด็กนักเรียนในพื้นที่เขตเทศบาลตำบลทุ่งคอก</p>
      <figure>
        <img src="https://www.dailynews.co.th/admin/upload/20191126/news_TjEOexLUCj011543_533.jpg?v=201911260210?v=9697"/>
      </figure>
      <p>“สำหรับโครงการเรียนรู้ใส่ใจห่างไกลฟันผุ ไม่ใช่เป็นการตรวจสุขภาพในช่องปากของเด็ก และซี่ฟันเท่านั้น แต่โครงการเรียนรู้ใส่ใจห่างไกลฟันผุ หมอ และเจ้าหน้าที่ได้มีโอกาสได้พูดคุยกับคุณพ่อคุณแม่ เกี่ยวกับการดูแลสุขภาพฟัน และช่องปากให้เหมาะสมตามวัยของเด็ก เพื่อส่งเสริมให้เด็กนักเรียนได้รู้จักการแปรงฟันที่ถูกวิธี เพื่อให้ปลอดจากการเป็นโรคฟันผุ และเหงือกอักเสบ รวมถึงการส่งเสริมให้รับประทานอาหารที่ดีมีประโยชน์ และรู้จักการรักษาสุขภาพช่องปากอย่างถูกต้อง ถ้าต้องการให้ฟันแท้ดี ฟันน้ำนมจะต้องดีก่อน เมื่อฟันน้ำนมแข็งแรงทานอาหารได้ดี พัฒนาการของขากรรไกร และใบหน้าเป็นไปอย่างถูกต้อง เด็กสุขภาพแข็งแรง ฟันแท้ก็จะดีตามไปด้วย” นายธานี กล่าว.<br/><br/>---------------------------<br/><br/>ครรชิต กระโห้แก้ว ผู้สื่อข่าวเว็บไซต์เดลินิวส์ออนไลน์ จ.สุพรรณบุรี</p>
    </article>
  </body>
</html>