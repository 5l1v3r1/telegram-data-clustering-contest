<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/dozhali__zelenskiy_povidomiv_uzgodzhenu_datu_normandskoyi_zustrichi_n1239313"/>
    <meta property="og:site_name" content="24 Канал"/>
    <meta property="article:published_time" content="2019-11-25T18:29:00+00:00"/>
    <meta property="og:title" content="Дожали, – Зеленський повідомив узгоджену дату нормандської зустрічі"/>
    <meta property="og:description" content="Президент України Володимир Зеленський озвучив узгоджену дату зустрічі у нормандському форматі. Вона відбудеться 9 грудня 2019 року у Парижі."/>
  </head>
  <body>
    <article>
      <h1>Дожали, – Зеленський повідомив узгоджену дату нормандської зустрічі</h1>
      <address><time datetime="2019-11-25T18:29:00+00:00">25 Nov 2019, 18:29</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>Президент України Володимир Зеленський озвучив узгоджену дату зустрічі у нормандському форматі. Вона відбудеться 9 грудня 2019 року у Парижі.</b>
      </p>
      <p>За словами глави держави, дату проведення нормандської зустрічі підтвердили усі чотири країни: Франція, Німеччина, Росія та Україна.</p>
      <blockquote>До теми: <a href="https://24tv.ua/normandska_zustrich_zelenskiy_rozpoviv_yaki_pitannya_planuye_obgovoriti_pershochergovo_n1236832">Нормандська зустріч: Зеленський розповів, які питання планує обговорити першочергово</a></blockquote>
      <aside>Треба закінчувати цю війну. Дуже важливо розблокувати цю можливість і поговорити про повернення наших територій і наших громадян,<cite>– підкреслив президент.</cite></aside>
      <p>Зважаючи на втрати на фронті, Зеленський наголосив на першочерговості обговорення питання припинення вогню на Донбасі.</p>
      <blockquote>Це цікаво: <a href="https://24tv.ua/normandska_chetvirka_vzhe_pogodila_dokument_yakiy_pidpishut_na_samiti__zmi_n1236182">Підсумковий документ саміту "нормандської четвірки" може бути таємним</a></blockquote>
      <p>Відзначимо, що раніше Зеленський перелічив важливі питання, які він має намір порушити під час нормандської зустрічі:</p>
      <ul>
        <li>контроль України над кордоном з Росією;</li>
        <li>можливість проведення місцевих виборів вже на території України, а не на тимчасово окупованій території України;</li>
        <li>перспективу досягнення справжнього, а не фейкового припинення вогню на Донбасі, з чіткими термінами і зобов'язаннями сторін.</li>
      </ul>
      <p>Зеленський додав, що до сих пір у Мінську ніхто не обговорював питання, що відбудеться у випадку поновлення бойових дій після домовленості про повне припинення вогню на Донбасі.</p>
      <h3>Що треба знати про підготовку до нормандської зустрічі?</h3>
      <ul>
        <li>Українська сторона давно наполягала на зустрічі у нормандському форматі, де б обговорили питання врегулювання ситуації на Донбасі.</li>
        <li>Передумовами для його проведення стало розведення військ у Станиці Луганській, Золотому та Петрівському.</li>
        <li>Росія довго відтягувала зустріч, пояснюючи це тим, що вона "не принесе користі без ретельної підготовки".</li>
        <li>Попередньо анонсовані питання України під час нормандської зустрічі: розведення військ, обмін полоненими, текст формули Штайнмаєра та питання Криму.</li>
      </ul>
    </article>
  </body>
</html>