<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.4actionsport.it/patagonia-raddoppia-le-donazioni-per-lambiente/"/>
    <meta property="og:site_name" content="4ActionSport"/>
    <meta property="article:published_time" content="2019-11-25T18:23:53+00:00"/>
    <meta property="og:title" content="Patagonia raddoppia le donazioni per l’ambiente"/>
    <meta property="og:description" content="Sono numerose le iniziative di Patagonia per il pianeta e per il Black Friday e per le feste natalizie questa volta l'azienda ha in mente qualcosa di speciale: raddoppiare le donazioni fatte per l'ambiente."/>
  </head>
  <body>
    <article>
      <h1>Patagonia raddoppia le donazioni per l’ambiente</h1>
      <h2>Per combattere la crisi climatica, Patagonia raddoppia il tuo impatto positivo sull’ambient</h2>
      <address><time datetime="2019-11-25T18:23:53+00:00">25 Nov 2019, 18:23</time> by <a rel="author" href="http://www.4actionsport.it/author/eva/" target="_blank">Eva Toschi</a></address>
      <p>Sono numerose le <a href="http://www.4actionsport.it/patagonia-action-works-piattaforma-digitale-protezione-pianeta/">iniziative di Patagonia</a> per il pianeta e per il Black Friday e per le feste natalizie questa volta l’azienda ha in mente qualcosa di speciale: raddoppiare le donazioni fatte per l’ambiente.</p>
      <figure>
        <img src="http://www.4actionsport.it/wp-content/uploads/2019/11/Gift_of_Giving-640x480.jpg"/>
      </figure>
      <p>Il Black Friday è conosciuto in tutto il mondo come la fiera del consumismo sregolato; la frenesia da shopping lo rende uno dei giorni dell’anno più dannosi per l’ambiente. In occasione del Black Friday 2019 e durante il periodo delle feste natalizie, Patagonia aiuta i cittadini a raddoppiare il loro impatto positivo sul pianeta<b>. </b>Basta fare una donazione, attraverso <b>Patagonia Action Works</b>, a un’associazione ambientalista che lotta per trovare soluzioni alla crisi ambientale e Patagonia raddoppierà l’importo di ciascuna donazione, euro per euro.</p>
      <figure>
        <img src="http://www.4actionsport.it/wp-content/uploads/2019/11/Patagonia_Una_Tools_Conference-193_Photography_Jan-Pirnat-640x427.jpg"/>
      </figure>
      <p>Le donazioni a organizzazioni no profit ambientaliste costituiscono solo una piccola percentuale delle attività filantropiche, eppure il pianeta sta bruciando e la questione climatica è diventata più urgente che mai. Questa è la motivazione alla base dell’iniziativa di Patagonia, che ha deciso di raddoppiare tutte le offerte fatte a sostegno di gruppi ambientalisti locali attraverso la piattaforma <a href="https://greenmedialab.us4.list-manage.com/track/click?u=4b6c5703a7db7b122fb3f1204&amp;id=2c4cca1ae3&amp;e=909e66e66e"><b>Patagonia Action Works</b></a>, dal 29 novembre (data del Black Friday) al 31 dicembre 2019.</p>
      <p>Inoltre, gli utenti avranno la possibilità di supportare chi protegge l’ambiente con una donazione a nome di una persona cara. Sarà infatti possibile scegliere tra l’invio di una eCard digitale, la stampa di una cartolina da casa o il ritiro di una card in qualsiasi negozio Patagonia in Europa e negli Stati Uniti. Non sarà necessario acquistare alcun prodotto per partecipare.</p>
      <figure>
        <img src="http://www.4actionsport.it/wp-content/uploads/2019/11/Patagonia_Una_Tools_Conference-170_Photography_Jan-Pirnat-640x427.jpg"/>
      </figure>
      <p><b>Note:</b><br/>Patagonia raddoppierà tutte le offerte fatte attraverso Patagonia Action Works dal 29 novembre al 31 dicembre per un importo massimo di 10.000 euro per singola donazione, fino al raggiungimento di 10 milioni di dollari americani. Le donazioni sono deducibili dalle tasse.</p>
    </article>
  </body>
</html>