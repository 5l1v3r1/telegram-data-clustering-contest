<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/25/facebook-prende-prestito-unaltra-funzione-instagram-arrivano-gli-amici-preferiti-243970/"/>
    <meta property="og:site_name" content="MobileWorld"/>
    <meta property="article:published_time" content="2019-11-25T18:29:12+00:00"/>
    <meta property="og:title" content="Facebook prende a prestito un’altra funzione da Instagram: arrivano gli “amici preferiti”"/>
    <meta property="og:description" content="Facebook sta sviluppando una nuova funzione che permette di condividere i propri contenuti con una lista di amici più stretti o &quot;preferiti&quot; - traducendo le"/>
  </head>
  <body>
    <article>
      <h1>Facebook prende a prestito un’altra funzione da Instagram: arrivano gli “amici preferiti”</h1>
      <address><time datetime="2019-11-25T18:29:12+00:00">25 Nov 2019, 18:29</time> by <a rel="author" href="https://www.mobileworld.it/author/rob-art7/" target="_blank">Roberto Artigiani</a></address>
      <p><a href="https://www.mobileworld.it/tag/facebook/">Facebook</a> sta sviluppando una nuova funzione che permette di <b>condividere i propri contenuti con una lista di amici più stretti o “preferiti”</b> – traducendo letteralmente l’espressione che la identifica, “favorites”. È la stessa azienda di Menlo Park a confermare l’evoluzione inizialmente scoperta dalla nota ricercatrice di novità, Jane Manchun Wong.</p>
      <p>Si tratta di una modalità<b> a metà strada tra il postare qualcosa che possono vedere tutti e inviarla solamente ad alcuni contatti</b>. Ogni volta che registrate una nuova Story infatti potrete condividerla via Messenger con questa cerchia, di cui naturalmente potete scegliere i componenti. Questo non vuol dire che solo loro la potranno vedere però, <b>la Story infatti continuerà ad essere visibile anche per gli altri</b>, che però non riceveranno una notifica specifica.</p>
      <p>La novità è sicuramente un modo per <b>spingere le persone a postare più contenuti</b> senza preoccuparsi di tutte quelle persone con cui si è stretto amicizia sulla piattaforma nel corso degli anni (magari senza poi nemmeno rivederli più). È anche un altro modo per <b>trasformare la percezione di Facebook in una specie di salotto più che di una piazza di paese</b>.</p>
      <p>Questa nuova funzione non eliminerebbe la divisione dei contatti attualmente esistente, ma si vorrebbe sovrapporre proponendo un <b>approccio simile a quello dei “closer friend” di <a href="https://www.mobileworld.it/tag/instagram/">Instagram</a></b>. La cosa è comunque ancora nello stato embrionale tanto è vero che <b>non è ancora partito nemmeno il test interno tra i dipendenti</b>, per cui potrebbe cambiare molto nelle prossime settimane – sempre che arriverà ad essere rilasciata.</p>
      <figure>
        <iframe data-src="https://twitter.com/wongmjane/status/1197621307724029953?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.smartworld.it/tag/black-friday">TUTTO SUL BLACK FRIDAY</a>
      </p>
      <p>
        <a href="https://www.amazon.it/gp/goldbox?ascsubtag=243970-widget-desktop-www.mobileworld.it&amp;tag=mobileworld-1142-21">ALTRE OFFERTE SU AMAZON</a>
      </p>
      <p>
        <a href="http://t.me/offertesmartworld">CANALE TELEGRAM OFFERTE</a>
      </p>
      <p>Via: <a href="https://www.theverge.com/2019/11/25/20981501/facebook-favorite-friends-instagram-close-friends-privacy-stories-messenger-prototype">The Verge</a></p>
      <p>Fonte: <a href="https://twitter.com/wongmjane/status/1197621307724029953">Jane Manchun Wong (Twitter)</a>, <a href="https://techcrunch.com/2019/11/22/facebook-favorites/">TechCrunch</a></p>
    </article>
  </body>
</html>