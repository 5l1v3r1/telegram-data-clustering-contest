<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@salamatol/%D8%A7%D8%B3%D8%B7%D9%88%D8%AE%D9%88%D8%AF%D9%88%D8%B3-uk5m2hl6ygut"/>
    <meta property="og:site_name" content="ویرگول"/>
    <meta property="article:published_time" content="2019-11-25T18:38:05+00:00"/>
    <meta property="og:title" content="اسطوخودوس"/>
    <meta property="og:description" content="اسطوخودوس به حالت وحشی بوته­ های دائمی هستند که در نواحی کوهستانی مدیترانه­ ای یافت می­ شوند انواع مختلف آن­را امروزه در اغلب نقاط جهان ک"/>
  </head>
  <body>
    <article>
      <h1>اسطوخودوس</h1>
      <address><time datetime="2019-11-25T18:38:05+00:00">25 Nov 2019, 18:38</time> by <a rel="author" href="https://virgool.io/@salamatol" target="_blank">خانه سلامت</a></address>
      <p>اسطوخودوس به حالت وحشی بوته­ های دائمی هستند که در نواحی کوهستانی مدیترانه­ ای یافت می­ شوند.<br/>انواع مختلف آن­را امروزه در اغلب نقاط جهان کشت و پرورش می ­دهند.<br/>این گیاه به وسیله قلمه به آسانی تکثیر می­ شود زمین آن احتیاج به کود ندارد و در صورتی که خشک باشد بهتر است. برای بدست آوردن بهتر نتیجه، لازم است هر پنج سال یکبار از نو گیاه را کشت کنند.<br/>بایستی سنبله های اسطوخودوس را قبل از آنکه کاملاً گل آن باز شود بچینند و جمع کنند و در محل گرمی دور از نور مستقیم آفتاب خشک نمایند. موقعی که سنبله­ ها کاملاً خشک شدند سرگلهای معطر آن به آسانی جدا خواهد شد.<br/>اندازه این گیاه طبیعت آن در انواع مختلف فرق می­ کند. اسطوخودوس خشک را از داروخانه­ ها، بعضی فروشندگان عطریات و تعدادی فروشگاه های مواد بهداشتی می توان به دست آورد.<br/>عطر مشخص این گیاه در تمام قسمت­های آن وجود دارد لیکن در گل­ها و ساقه گل­ها بیشتر متمرکز شده است. همین قسمت­هاست که برای تهیه روغن اسطوخودوس مورد استفاده قرار می گیرد.<br/>این روغن در زمان­های گذشته مورد تجویز پزشکان قرار می­گرفت و برای تسکین سردرد، دندان درد و پانسمان زخم­ها به کار می رفت.<br/>گرچه سابقاً از این فرآورده برای تسکین معده استفاده می­کردند لیکن مصرف اصلی آن برخورداری از عطر و نکهت آن بوده است این عطر را برای معطر کردن و ضدعفونی کردن کف اتاق­ها و مبل به کار می­بردند معروف بود که اسطوخودوس روح شیطان را دور می­ کند و از جمع شدن مگس جلوگیری به عمل می ­آورد.<br/>عطر و رایحه این گیاه بسیار آرام بخش بوده اثر خوبی بر روی مغز و سر می­گذارد و در پزشکی گیاهی آ­ن را برای درمان اختلالات عصبی تجویز می­کردند. همچنین برای معالجه هیستری و سرگیجه تجویز می شد.<br/>آب اسطوخودوس به سبب عطر ملایمی که دارد برای آرایش به کار می­رود و در ساختن عطر، صابون، کرم، پماد، آب حمام، جلا دادن لوازم و وسایل خانگی از آن استفاده می کنند. به علاوه مواد ترکیبی بسیاری از عطرهایی است که در فرانسه ساخته می شود.<br/>حکیم عقیلی خراسانی در مخزن­الادویه آورده است:<br/>«به يوناني به معني حافظ الارواح است و آن گياهي است برگش شبيه به برگ صعتر و از آن درازتر و باريكتر و گلش مايل به سفيدي و ساقش واحد و باريك و بي شاخ و در قد كمتر از شبري و قبه او متراكم از اجزایی شبيه به جو و بي تخم و مايل به سرخي و تند طعم و با اندك تلخي. در اوّل دوم گرم و خشك است و گويند مركب القوي است و اجزای باردة او كمتر و اين قول اقوي است. محلّل و ملطّف و مفتّح سدد و جالي و با قوة قابضه و مقوي بدن و دل و احشاء و در تقويت ارواح دماغي بيعديل و مانع عفونت اخلاط و منضج و منقّي مره سوداي دماغي است و طبيخ او در امراض سينه و سعال و نزله قويتر از زوفا و مفرّح و مسهل بغلم و سودا و مقوي آلات بول و با قوه ترياقيه و سعوط يك درهم او با عسل، منقّي و مقوي قواي دماغي و آشاميدن يك درهم با ماءالعسل جهت جنبیدن مغز سر كه از ضربه و سقطه حادث شده باشد و به تنهایي جهت رعشه دماغي و دو جزو او با يك جزو بيخ كبر كه با عسل سرشته باشند جهت برودت معده و بواسير بغايت مفيد و ضماد پخته او جهت درد مفاصل و نقرس و نقوع و مطبوخ او جهت استسقاء و ورم بارد جگر و تنقیه گرده و طحال و امراض مقعد نافع و با سكنجبين و نمك هندي مسهل قوي بوده و جهت صداع مفيد و با عاقرقرحا و سكبينج جهت صرع و شراب او جهت نفخ و درد اعصاب و اضلاع و سموم مشروبه نافع است و مضرّ صفراوي مزاج و معطّش و مغثّي محرورين و مصلحش سكنجبين و گويند مضرّ شش است و مصلحش كتيرا و صمغ و قدر شربتش از دو درهم است تا پنج درهم و بدلش در آلات تنفس فراسيون و در تنقیه سودا افتيمون و مداومت مرباي گل او با شكر و عسل كه هر روزه يك مثقال از گل او خورده شود، جهت رفع سودا و تفريح مجرّب دانسته­اند و مؤلف تذكره گويد چون آن را با ثلث او گشنيز خشك و ربع او مرزنجوش و تسع آن هر يك از مصطكي و هليلة كابلي و كندر معجون كنند يا بجوشانند و هر شب در وقت خواب مداومت نمايند جهت رفع نزلات و رمد و ترهّل و ربو و گراني سامعه و ضعف باصره مجرّب است.»<br/>در کتاب مفرده شناسی از مجموعه آموزشی دکتر حسین روازاده در مورد همه مفرده های گیاهی دارویی مطالبی چامع با ذکر منبع دست اول و تمامی خواص، ویژگی ها و کیفیات توضیحاتی کامل آمده است که توجه شما فرهیخته گرامی را به آن جلب می نماییم. و شما می توانید هر گیاهی را با خواص آن در این کتاب ها بیابید.</p>
      <p>https://b2n.ir/452471</p>
    </article>
  </body>
</html>