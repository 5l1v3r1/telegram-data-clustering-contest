<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/pano-apo-300-spitia-echoyn-ypostei-zimies-stin-kineta/"/>
    <meta property="og:site_name" content="economico.gr"/>
    <meta property="article:published_time" content="2019-11-25T18:22:12+00:00"/>
    <meta property="og:title" content="Πάνω από 300 σπίτια έχουν υποστεί ζημιές στην Κινέτα"/>
    <meta property="og:description" content="Ξεπερνούν τις 300 τα σπίτια που έχουν υποστεί ζημιές στην Κινέτα από τις πλημμύρες όπως προκύπτει από την αυτοψία που έκανε στην πληγείσα περιοχή ο υπουργός Υποδομών και Μεταφορών Κώστας Καραμανλής συνοδευόμενος από τον γενικό γραμματέα Υποδομών Γιώργο Καραγιάννη."/>
  </head>
  <body>
    <article>
      <h1>Πάνω από 300 σπίτια έχουν υποστεί ζημιές στην Κινέτα</h1>
      <address><time datetime="2019-11-25T18:22:12+00:00">25 Nov 2019, 18:22</time> by <a rel="author">Ελεάνα Ζαμπάρα</a></address>
      <p>Ξεπερνούν τις 300 τα σπίτια που έχουν υποστεί ζημιές στην <a href="https://economico.gr/?s=%CE%9A%CE%B9%CE%BD%CE%AD%CF%84%CE%B1"><b>Κινέτα</b> </a>από τις πλημμύρες όπως προκύπτει από την αυτοψία που έκανε στην πληγείσα περιοχή ο <b><a href="https://economico.gr/?s=%CF%85%CF%80%CE%BF%CF%85%CF%81%CE%B3%CF%8C%CF%82+%CE%A5%CF%80%CE%BF%CE%B4%CE%BF%CE%BC%CF%8E%CE%BD+%CE%BA%CE%B1%CE%B9+%CE%9C%CE%B5%CF%84%CE%B1%CF%86%CE%BF%CF%81%CF%8E%CE%BD">υπουργός Υποδομών και Μεταφορών</a> <a href="https://economico.gr/?s=%CE%9A%CF%8E%CF%83%CF%84%CE%B1%CF%82+%CE%9A%CE%B1%CF%81%CE%B1%CE%BC%CE%B1%CE%BD%CE%BB%CE%AE%CF%82">Κώστας Καραμανλής</a></b> συνοδευόμενος από τον γενικό γραμματέα Υποδομών Γιώργο Καραγιάννη.</p>
      <p>Από την πρώτη κιόλας στιγμή οι υπηρεσίες του <b>υπουργείου Υποδομών και Μεταφορών</b> πραγματοποίησαν περίπου 100 αυτοψίες σε κατοικίες που υπέστησαν ζημίες.</p>
      <ul>
        <li>
          <i>
            <b>ΔΙΑΒΑΣΤΕ ΕΠΙΣΗΣ:<a href="https://economico.gr/epi-podos-o-kratikos-michanismos-sti-v-ellada-logo-giryoni/"> Επί ποδός ο κρατικός μηχανισμός στη Β. Ελλάδα λόγω «Γηρυόνη»</a></b>
          </i>
        </li>
      </ul>
      <p>Ο κ. Καραμανλής είχε συνομιλίες με τους κατοίκους της Κινέτας και τον<b> δήμαρχο Μεγαρέων Γρηγόρη Σταμούλη</b> και τον <b>αντιπεριφερειάρχη Δυτικής Αττικής Ελευθέριο Κοσμόπουλο</b>.</p>
      <p>Νωρίτερα μάλιστα μαζί με τον κ Καραγιάννη επισκέφθηκαν το 60ο χλμ της εθνικής οδού <b>Αθηνών – Κορίνθου,</b> όπου επέβλεψαν τη διαδικασία αποκατάστασης της κυκλοφορίας του αυτοκινητόδρομου.</p>
      <p>Με εντολή του <b>υπουργού Υποδομών και Μεταφορών</b> οι πολίτες δεν θα καταβάλουν το αντίτιμο των διοδίων στους σταθμούς της <b>Ελευσίνας και των Αγίων Θεοδώρων</b> μέχρι να αποκατασταθεί η λειτουργία του αυτοκινητόδρομου.</p>
      <p>Εν τω μεταξύ οι υπεύθυνοι της <b>Ολυμπίας Οδού</b> διαβεβαιώνουν ότι μέχρι αργά το βράδυ θα δοθεί στην κυκλοφορία και το ρεύμα της <b>Εθνικής Οδού προς Κόρινθο.</b> Ήδη έχουν μεταφερθεί από το οδόστρωμα τα φερτά υλικά που μεταφέρθηκαν από το βουνό στο οδόστρωμα και σε συνεργασία με την Πυροσβεστική Υπηρεσία γίνεται καθαρισμός της ασφάλτου από τις λάσπες.</p>
      <h4>ΓΙΑ ΠΕΡΙΣΣΟΤΕΡΑ ΡΕΠΟΡΤΑΖ, ΕΙΔΗΣΕΙΣ ΚΑΙ ΑΝΑΛΥΣΕΙΣ ΠΑΤΗΣΤΕ <a href="https://economico.gr/">ΕΔΩ</a></h4>
    </article>
  </body>
</html>