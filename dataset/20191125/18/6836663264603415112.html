<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/byznys/technologie-a-media/kyberutok-na-benefity-poskytoval-zamestnaneckych-vyhod-hlasi-vypadek-sluzeb-1364526"/>
    <meta property="og:site_name" content="E15.cz"/>
    <meta property="article:published_time" content="2019-11-25T18:41:00+00:00"/>
    <meta property="og:title" content="Kyberútok na benefity: poskytoval zaměstnaneckých výhod hlásí výpadek služeb"/>
    <meta property="og:description" content="Firma Edenred, která zprostředkovává zaměstnanecké benefity včetně stravenek, se podle svého vyjádření stala terčem počítačového útoku. Uživatelé si tak například nemohou zjistit výši zůstatku na svých kartách."/>
  </head>
  <body>
    <article>
      <h1>Kyberútok na benefity: poskytoval zaměstnaneckých výhod hlásí výpadek služeb</h1>
      <address><time datetime="2019-11-25T18:41:00+00:00">25 Nov 2019, 18:41</time> by <a rel="author">vaj, buk</a></address>
      <p>
        <b>Firma Edenred, která zprostředkovává zaměstnanecké benefity včetně stravenek, se podle svého vyjádření stala terčem počítačového útoku. Uživatelé si tak například nemohou zjistit výši zůstatku na svých kartách.</b>
      </p>
      <p>Edenred musela omezit chod zákaznického centra, některých poboček a uživatelům znemožnila objednávku benefitů. Zprovoznění služeb očekává do poloviny týdne.</p>
      <p>„Po útoku malwaru na naše informační systémy dne 21. listopadu 2019 se postupně obnovuje ve všech zemích normální provoz. Platební služby nebyly přerušeny, stravenkové karty fungují normálně a jsou akceptovány ve všech partnerských provozovnách. Peníze zůstaly na účtech, systémy, které spravují zákaznické účty, zůstaly nedotčeny,“ uvedla pro E15.cz mluvčí české pobočky Edenred Daniela Pedret.</p>
      <related>
        <a href="https://www.e15.cz/rozhovory/sef-edenred-nicolas-eich-kdo-ma-stravenky-chodi-do-restaurace-trikrat-vic-1360645"/>
      </related>
      <p>„Na základě důkladné analýzy, provedené a ověřené odborníky a soudními znalci, není žádný důvod se domnívat, že by byly zneužity osobní údaje uživatelů nebo klientů. Systémy, které spravují uživatelské účty, nebyly zasaženy,“ dodala Pedret.</p>
      <related>
        <a href="https://www.e15.cz/tema/chces-si-otevrit-hospodu/ceny-obedu-v-regionech-rychle-rostou-cesi-jsou-ochotni-si-priplatit-za-kvalitu-1360828"/>
      </related>
      <related>
        <a href="https://www.e15.cz/byznys/obchod-a-sluzby/stravenkove-firmy-prijdou-o-byznys-ministerstvo-financi-chce-od-roku-2021-zavest-financni-pausal-1362808"/>
      </related>
      <p>V tuzemsku elektronické stravenky Ticket Restaurant používají řádově desítky tisíc lidí. Edenred dosud vydal téměř 200 tisíc elektronických karet, informoval portál <a href="https://www.lupa.cz/aktuality/elektronicke-stravenky-ticket-restaurant-mely-vypadek-edenred-byl-napaden-malwarem/%20">Lupa.cz.</a></p>
      <related>
        <h4>Související články</h4>
        <a href="https://www.e15.cz/byznys/obchod-a-sluzby/vydavatele-stravenek-zvysuji-zisky-cim-dal-vic-pripravuji-konec-papiru-1361089"/>
        <a href="https://www.e15.cz/rozhovory/sef-edenred-nicolas-eich-kdo-ma-stravenky-chodi-do-restaurace-trikrat-vic-1360645"/>
        <a href="https://www.e15.cz/byznys/obchod-a-sluzby/antimonopolni-urad-stale-nedoresil-udajny-kartel-stravenkaru-muze-to-trvat-roky-1361510"/>
        <a href="https://www.e15.cz/byznys/obchod-a-sluzby/stravenkove-firmy-prijdou-o-byznys-ministerstvo-financi-chce-od-roku-2021-zavest-financni-pausal-1362808"/>
        <a href="https://www.e15.cz/finexpert/budoucnost-stravenek-je-v-mobilnich-platbach-1363316"/>
      </related>
    </article>
  </body>
</html>