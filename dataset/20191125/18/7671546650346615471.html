<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042915088"/>
    <meta property="og:site_name" content="Dnevnik"/>
    <meta property="article:published_time" content="2019-11-25T18:31:00+00:00"/>
    <meta property="og:title" content="#video Van Basten z nacističnim pozdravom zakuhal incident"/>
    <meta property="og:description" content="Hud spodrsljaj si je privoščil nekdanji nizozemski nogometni zvezdnik Marco van Basten. V televizijskem studiu pred tekmo nizozemske lige je namreč glasno izgovoril nacistični pozdrav Sieg Heil. Pozneje se je za sporno dejanje sicer opravičil. Televizija Fox Sports, kjer dela kot strokovni komentator, ga je za en teden suspendirala."/>
  </head>
  <body>
    <article>
      <h1>#video Van Basten z nacističnim pozdravom zakuhal incident</h1>
      <address><time datetime="2019-11-25T18:31:00+00:00">25 Nov 2019, 18:31</time> by <a rel="author">STA</a></address>
      <p>
        <b>Hud spodrsljaj si je privoščil nekdanji nizozemski nogometni zvezdnik Marco van Basten. V televizijskem studiu pred tekmo nizozemske lige je namreč glasno izgovoril nacistični pozdrav Sieg Heil. Pozneje se je za sporno dejanje sicer opravičil. Televizija Fox Sports, kjer dela kot strokovni komentator, ga je za en teden suspendirala.</b>
      </p>
      <p>Incident se je zgodil pred nedeljsko tekmo med Ajaxom iz Amsterdama in Almelom, ko so se v studiu pogovarjali s trenerjem slednjega, Nemcem Frankom Wormuthom. Takoj po koncu pogovora se je slišal <b>van Bastnov</b> »Sieg Heil«.</p>
      <p>Kmalu zatem se je najprej opravičila televizijska postaja, pozneje še sam nekdanji nogometaš. »Ni bil moj namen, da bi šokiral,« je dejal van Basten in pojasnil, da je bil to poskus šale, meril pa je na nemščino novinarja, ki se je pogovarjal s trenerjem. Van Basten je priznal, da se zaveda, da je izbral zelo slab trenutek za takšno opazko.</p>
      <figure>
        <iframe src="https://www.youtube.com/embed/fV8wR_f5K20" width="1280" height="720" data-service="Youtube" scrolling="no"/>
      </figure>
      <p>Pri Fox Sports so njegovo opazko označili za popolnoma neprimerno, ne glede na to, kdaj bi jo izrekel. Dan po incidentu so se pri televiziji odločili, da ga bodo za en teden suspendirali. Honorar, ki bi mu ga sicer namenili, pa bodo zdaj nakazali nizozemskemu inštitutu za vojno dokumentacijo (NIOD).</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042915098/sport/nogomet/real-madrid-proti-zastrasujocemu-psg"/>
        <a href="https://www.dnevnik.si/kartica/1042759976"/>
        <a href="https://www.dnevnik.si/1042739960/sport/nogomet/nepozabni-trenutki-v-zgodovini-ep-od-izjemnega-voleja-van-bastna-do-presenetljivega-slavja-dancev-in-grkov"/>
      </related>
    </article>
  </body>
</html>