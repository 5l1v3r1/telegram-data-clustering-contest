<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/u-tereblechenskiy-otg-vidkrili-cnap-380839"/>
    <meta property="og:site_name" content="Погляд"/>
    <meta property="article:published_time" content="2019-11-25T18:16:00+00:00"/>
    <meta property="og:title" content="У Тереблеченській ОТГ відкрили ЦНАП"/>
    <meta property="og:description" content="25 листопада 2019 року представники влади та експерти Чернівецького офісу Центру розвитку місцевого самоврядування взяли участь у відкритті Центру надання адміністративних послуг у Тереблеченській ОТГ"/>
  </head>
  <body>
    <article>
      <h1>У Тереблеченській ОТГ відкрили ЦНАП</h1>
      <h2>Крім того, у ЦНАП створено віддалене робоче місце у с. Верхні-Синівці</h2>
      <address>
        <time datetime="2019-11-25T18:16:00+00:00">25 Nov 2019, 18:16</time>
      </address>
      <p>25 листопада 2019 року представники влади та експерти Чернівецького офісу Центру розвитку місцевого самоврядування взяли участь у відкритті Центру надання адміністративних послуг у Тереблеченській ОТГ.</p>
      <p>Як повідомляють на офіційному сайті чернівецької ОДА, відповідно до рішення 27 сесії VII скликання від 23.02.2018 №28-27/18 створено центр надання адміністративних послуг Тереблеченської об’єднаної територіальної громади. ЦНАП громади один з 112 ЦНАПів, які відібрані за результатами першого раунду фази Впровадження напряму з покращення якості надання адміністративних послуг для населення Програми «U-LEAD з Європою», який розпочинає свою роботу.</p>
      <p>Відповідно до штатного розпису, в центрі передбачено 4 одиниці: керівник, 2 адміністратори та 1 державний реєстратор. Працівники ЦНАП пройшли навчання за спеціально розробленою програмою від експертів «U-LEAD з Європою».</p>
      <p>Центр надання адміністративних послуг надаватиме 107 адміністративних послуг, 20 із яких - соціального характеру. Найбільш затребувані з них: видача паспортів у формі ID-картки, реєстрація нерухомого майна, реєстрація юридичних та фізичних осіб-підприємців, надання копій рішень органів місцевого самоврядування, реєстрація місця проживання громадян. Також ЦНАП оформлятиме соціальні допомоги і надаватиме послуги державної міграційної служби.</p>
      <p>Крім того, у ЦНАП створено віддалене робоче місце у с. Верхні-Синівці, завдяки чому адміністративні послуги стають ще ближчими до мешканців громади.</p>
      <p>Для забезпечення оптимального функціонування Центру у Тереблеченській ОТГ у 2018 році здійснили капітальний ремонт за кошти інфраструктурної субвенції на загальну суму 329,200 тис. грн. та внутрішнє оздоблення приміщення. Таким чином створили інклюзивний та безбар’єрний простір для відвідувачів, в пріоритеті - придбання обладнання для видачі паспортів.</p>
      <related>
        <h4>Схожі записи</h4>
        <a href="https://pogliad.ua/news/bukovina/u-mamayivskiy-gromadi-vidkriyut-suchasniy-cnap-376031"/>
        <a href="https://pogliad.ua/news/bukovina/u-mamayivskiy-otg-naprikinci-travnya-vidkriyut-cnap-370849"/>
        <a href="https://pogliad.ua/news/bukovina/u-mamaligivskiy-otg-vidkrili-centr-ekonomichnogo-zrostannya-369528"/>
        <a href="https://pogliad.ua/news/bukovina/u-sokiryanskiy-otg-nadayut-10-poslug-yaki-ranishe-nadavali-tilki-v-oblasti-319024"/>
      </related>
    </article>
  </body>
</html>