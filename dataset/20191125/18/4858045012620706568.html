<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/negocieri-pe-fata-ludovic-orban-i-a-chemat-la-palatul-victoria-pe-fondatorii-pro-romania-care-au-votat-noul-guvern_1406624.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T18:37:07+00:00"/>
    <meta property="og:title" content="Negocieri pe faţă: Ludovic Orban i-a chemat la Palatul Victoria pe fondatorii Pro România care au votat noul guvern"/>
    <meta property="og:description" content="Premierul Ludovic Orban, preşedintele PNL, trece la negocieri pe faţă după ce preşedintele Iohannis a afirmat că se va implica pentru formarea..."/>
  </head>
  <body>
    <article>
      <h1>Negocieri pe faţă: Ludovic Orban i-a chemat la Palatul Victoria pe fondatorii Pro România care au votat noul guvern</h1>
      <address><time datetime="2019-11-25T18:37:07+00:00">25 Nov 2019, 18:37</time> by <a rel="author">Florin Pușcaș</a></address>
      <p>Premierul Ludovic Orban, preşedintele PNL, trece la negocieri pe faţă după ce preşedintele Iohannis a afirmat că se va implica pentru formarea unei noi majorităţi în Parlament. Conform programului oficial al premierului, marți, 26 noiembrie 2019, Orban îi va primi la guvern pe doi membri fondatori ai Pro România.</p>
      <p>"Ora 09.00 Întâlnire cu Daniel Constantin și Sorin Cîmpeanu, parlamentari ai Pro România (Palatul Victoria)", se arată în programul premierului.</p>
      <p>Daniel Constantin şi Sorin Cîmpeanu sunt fondatori Pro România. Victor Ponta s-a alăturat ulterior oficial proiectului. La votul de învestire a Guvernului Orban, cei doi au votat "pentru", în ciuda deciziei contrare anunţate de Victor Ponta. Ulterior, cei doi au fost suspendaţi din partid.</p>
    </article>
  </body>
</html>