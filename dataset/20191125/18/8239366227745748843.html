<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/berezyuk_gotovyy_vzyaty_na_poruky_sadovogo_331644.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T18:13:00+00:00"/>
    <meta property="og:title" content="Березюк готовий взяти на поруки Садового"/>
    <meta property="og:description" content="Колишній народний депутат України Олег Березюк заявив про підтримку Андрія Садового в справі компанії CTP та будівництва індустріального парку. У своєму пості у Facebook він зазначив, що готовий поручитись за мера Львова в суді, - інформують у прес-службі ЛМР."/>
  </head>
  <body>
    <article>
      <h1>Березюк готовий взяти на поруки Садового</h1>
      <h2>Колишній народний депутат України Олег Березюк заявив про підтримку Андрія Садового в справі компанії CTP та будівництва індустріального парку. У своєму пості у Facebook він зазначив, що готовий поручитись за мера Львова в суді, - інформують у прес-службі ЛМР.</h2>
      <address>
        <time datetime="2019-11-25T18:13:00+00:00">25 Nov 2019, 18:13</time>
      </address>
      <figure>
        <img src="https://galinfo.com.ua/media/gallery/intxt/b/e/berezyuk-oleh.jpg"/>
        <figcaption>Олег Березюк. Фото: Самопоміч</figcaption>
      </figure>
      <p>"Абсурд! Живемо в часи, коли сила й успіх потребують захисту. Стаю поруч з Андрієм Садовим у боротьбі із зневагою людини, міста, держави. У середу, 27 листопада, у Вищому антикорупційному суді (Київ, вул. Хрещатик, 42а) прийняв рішення поручитися за Андрія Садового", — зазначив Олег Березюк на своїй сторінці у Facebook.</p>
      <p>Також про підтримку мера Львова заявила <a href="https://city-adm.lviv.ua/news/society/public-sector/273155-eksvitsespikerka-vru-oksana-syroid-vyslovyla-pidtrymku-meru-lvova-v-spravi-ctp">Ексвіцеспікерка ВРУ Оксана Сироїд</a>, зазначивши: "Справа є необґрунтованою. У кращому випадку це провадження може виявитися провокацією. А в гіршому — політичним переслідуванням. Не з того міста почали корупцію шукати".</p>
      <p>Готовий взяти Андрія Івановича на поруки і колишній народний депутат України Сергій Кіраль.</p>
      <p>Нагадаємо, 21 листопада представники САП та прокуратури вручили підозру в справі індустріального парку в Рясне міському голові Львова Андрію Садовому та в.о. директора департаменту містобудування Сергію Коровайнику. Мер прокоментував ТОП-запитань щодо цієї ситуації у своєму блозі. За його словами, блокування роботи великого інвестора триває вже 3,5 роки. Через це країна недоотримала орієнтовно 150 мільйонів гривень податків, а мешканці — тисячі робочих місць із європейським рівнем заробітної плати.</p>
      <p>Як писало Гал-інфо, <a href="https://galinfo.com.ua/news/spravu_sadovogo_rozglyane_vyshchyy_antykoruptsiynyy_sud_kyieva_331643.html">справу Садового</a> розгляне Вищий антикорупційний суд Києва.</p>
    </article>
  </body>
</html>