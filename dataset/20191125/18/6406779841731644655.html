<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rd.nl/vandaag/buitenland/griekse-politie-arresteert-mensensmokkelaars-1.1612853"/>
    <meta property="og:site_name" content="RD.nl"/>
    <meta property="article:published_time" content="2019-11-25T18:05:00+00:00"/>
    <meta property="og:title" content="Griekse politie arresteert mensensmokkelaars"/>
    <meta property="og:description" content="De Griekse kustwacht heeft maandag drie Turkse onderdanen gearresteerd die in Italië worden gezocht voor smokkel van migranten, meldden Griekse media."/>
  </head>
  <body>
    <article>
      <h1>Griekse politie arresteert mensensmokkelaars</h1>
      <address><time datetime="2019-11-25T18:05:00+00:00">25 Nov 2019, 18:05</time> by <a rel="author">ANP</a></address>
      <p>
        <b>De Griekse kustwacht heeft maandag drie Turkse onderdanen gearresteerd die in Italië worden gezocht voor smokkel van migranten, meldden Griekse media.</b>
      </p>
      <p>De drie mannen, 69, 42 en 37 jaar oud, werden aangehouden tijdens een doorzoeking aan boord van het jacht Angelo Bianco. Het zeiljacht bevond zich op dat moment bij het kleine eiland Othoni, ten noordwesten van Korfoe.</p>
      <p>De kustwacht bracht het jacht terug naar de haven van Korfoe. De autoriteiten constateerden dat de drie verdachten door Interpol worden gezocht vanwege hun vermeende betrokkenheid bij de smokkel van migranten van Turkije naar Italië.</p>
      <p>Het schip is in beslag genomen en de havenautoriteiten van Korfoe hebben een onderzoek ingesteld.</p>
    </article>
  </body>
</html>