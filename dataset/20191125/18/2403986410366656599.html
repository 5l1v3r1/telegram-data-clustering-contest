<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/povernennya_ukrayinskih_korabliv_zelenskiy_planuye_zvernutisya_do_rosiyi_n1239301"/>
    <meta property="og:site_name" content="24 Канал"/>
    <meta property="article:published_time" content="2019-11-25T18:03:00+00:00"/>
    <meta property="og:title" content="Повернення українських кораблів: Зеленський планує звернутися до Росії"/>
    <meta property="og:description" content="У мережі з’явився черговий відеокоментар Президента України Володимира Зеленського. Український гарант прокоментував події, що трапилися минулого тижня."/>
  </head>
  <body>
    <article>
      <h1>Повернення українських кораблів: Зеленський планує звернутися до Росії</h1>
      <address>
        <time datetime="2019-11-25T18:03:00+00:00">25 Nov 2019, 18:03</time>
      </address>
      <p>
        <b>У мережі з’явився черговий відеокоментар Президента України Володимира Зеленського. Український гарант прокоментував події, що трапилися минулого тижня.</b>
      </p>
      <p>Однією з таких подій стало повернення захоплених Росією торік на Азові українських кораблів.</p>
      <p>"Все, як обіцяли, так і зробили. Спочатку повернули наших полонених, політв’язнів, моряків", – зазначив президент.</p>
      <p>За його словами, щодо повернення кораблів не все гаразд – на суднах немає деякого обладнання. Найближчим часом мають з’явитися списки того, що зникло.</p>
      <p>"По-перше, ми звернемося до Росії – вона обов’язково це нам поверне. По-друге, у будь-якому разі за три місяці наші військові катери будуть готовими", – наголосив Зеленський.</p>
    </article>
  </body>
</html>