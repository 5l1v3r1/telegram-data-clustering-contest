<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837760-u-kiyevi-zatrimali-inspektora-z-okhoroni-navkolishnogo-seredovischa-na-khabari-6-tis-dolariv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T18:58:00+00:00"/>
    <meta property="og:title" content="У Києві затримали інспектора з охорони навколишнього середовища на хабарі 6 тис. доларів"/>
    <meta property="og:description" content="КИЇВ. 25 листопада. УНН. Державний інспектор з охорони навколишнього середовища відділу Управління державного екологічного нагляду (контролю) у Київській …"/>
  </head>
  <body>
    <article>
      <h1>У Києві затримали інспектора з охорони навколишнього середовища на хабарі 6 тис. доларів</h1>
      <address><time datetime="2019-11-25T18:58:00+00:00">25 Nov 2019, 18:58</time> by <a rel="author">Тоня Туманова</a></address>
      <p><b>КИЇВ. 25 листопада. УНН.</b> Державний інспектор з охорони навколишнього середовища відділу Управління державного екологічного нагляду (контролю) у Київській області вимагав та отримав у представника комерційного підприємства неправомірну вигоду у розмірі 6 тисяч доларів за отримання висновку екоаудитора, передає <b>УНН</b> із посиланням на повідомлення пресслужби прокуратури Києва.</p>
      <p>"За версією слідства, державний інспектор з охорони навколишнього середовища відділу Управління державного екологічного нагляду (контролю) у Київській області, вимагав та отримав у представника комерційного підприємства неправомірну вигоду у розмірі 6 тисяч доларів США за отримання висновку екоаудитора", - йдеться у повідомленні.</p>
      <p>У прокуратурі зазначили, що досудове розслідування у кримінальному провадженні триває, проводяться невідкладні слідчі (розшукові) дії та вирішуються питання про повідомлення про підозру та обрання затриманому запобіжного заходу.</p>
      <p>Нагадаємо, інспектора прикордонного контролю Сумщини <a href="https://www.unn.com.ua/uk/news/1835282-inspektora-prikordonnogo-kontrolyu-sumschini-suditimut-za-otrimannya-khabariv-vid-inozemtsiv">судитимуть</a> за отримання хабарів від іноземців.</p>
    </article>
  </body>
</html>