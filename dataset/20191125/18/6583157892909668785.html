<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/kilka-dni-temu-doszlo-tam-do-tragedii-na-drodze-kierowcy-nadal-gnaja-na-zlamanie-karku/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T18:42:00+00:00"/>
    <meta property="og:title" content="Kilka dni temu doszło tam do tragedii na drodze. Kierowcy nadal gnają na złamanie karku"/>
    <meta property="og:description" content="Kilka dni temu w Bodaczowie na drodze krajowej nr 74 doszło do śmiertelnego wypadku. Niestety drogowe tragedie nie przemawiają do rozsądku kierowców. Dwóch z nich w miniony weekend pożegnało się z uprawnieniami do kierowania."/>
  </head>
  <body>
    <article>
      <h1>Kilka dni temu doszło tam do tragedii na drodze. Kierowcy nadal gnają na złamanie karku</h1>
      <address>
        <time datetime="2019-11-25T18:42:00+00:00">25 Nov 2019, 18:42</time>
      </address>
      <p>
        <b>Kilka dni temu w Bodaczowie na drodze krajowej nr 74 doszło do śmiertelnego wypadku. Niestety drogowe tragedie nie przemawiają do rozsądku kierowców. Dwóch z nich w miniony weekend pożegnało się z uprawnieniami do kierowania.</b>
      </p>
      <p>W miniony weekend policjanci kontrolowali kierowców na drodze krajowej nr 74 w Bodaczowie, na trasie Zamość – Szczebrzeszyn. To własnie tam, kilka dni temu, doszło do tragicznego wypadku drogowego. Śmierć na miejscu poniosła piesza potrącona przez kierowcę hyundaia.</p>
      <p>Podczas weekendowych kontroli na krajowej 74 w Bodaczowie większość kierujących jechała zgodnie z przepisami, czyli 50 km/h. Niestety byli tacy, którzy przekroczyli znacznie dopuszczalną prędkość.</p>
      <p>W sobotę 24-latek z gminy Sułów siedząc za kierownicą volkswagena przejeżdżał przez Bodaczów mając na liczniku o 56 km/h więcej niż zezwalają na to przepisy. Natomiast w niedzielne przedpołudnie policyjny radar w tym samym miejscu wykazał, że 24-letni mieszkaniec Zamościa, który kierował mercedesem jechał z prędkością 119 km/h.</p>
      <p>Obaj kierujący za złamanie przepisów ponieśli konsekwencje prawne. Otrzymali mandaty i punkty karne, na trzy miesiące zatrzymano im również uprawnieniami do kierowania pojazdami.</p>
      <p>(fot. Policja)</p>
    </article>
  </body>
</html>