<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/171182/pozlilo-pred-tuziocem-uleteo-skolu-eksplozivom-sada-morati-neuropsihijatrijsko-vestacenje"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T18:17:00+00:00"/>
    <meta property="og:title" content="POZLILO MU PRED TUŽIOCEM! Uleteo je u školu sa eksplozivom, a sada će morati na neuropsihijatrijsko veštačenje!"/>
    <meta property="og:description" content="Goranu Todoroviću (46) iz Donje Livadice koji je naoružan i sa torbom punom municije i eksploziva upao u srednju Ekonomsko-ugostiteljsku školu &quot;Vuk Karadžić&quot; u Velikoj Plani, određen je pritvor do 30 dana."/>
  </head>
  <body>
    <article>
      <h1>POZLILO MU PRED TUŽIOCEM! Uleteo je u školu sa eksplozivom, a sada će morati na neuropsihijatrijsko veštačenje!</h1>
      <h2>Goranu Todoroviću (46) iz Donje Livadice koji je naoružan i sa torbom punom municije i eksploziva upao u srednju Ekonomsko-ugostiteljsku školu "Vuk Karadžić" u Velikoj Plani, određen je pritvor do 30 dana.</h2>
      <address><time datetime="2019-11-25T18:17:00+00:00">25 Nov 2019, 18:17</time> by <a rel="author">novosti.rs, Republika</a></address>
      <p>Todorović je saslušan juče u Višem javnom tužilaštvu u Smederevu. Osumnjičen je za krivična dela izazivanje opšte opasnosti i nošenje oružja.</p>
      <p>Kako saznaju "Novosti", on je izneo svoju odbranu, ali motivi oružanog napada među srednjoškolce ostaju i dalje nepoznati javnosti, jer tužilaštvo ne želi da govori o detaljima dok traje istraga.</p>
      <p>On je, pored ostalog, objasnio kako i gde je nabavio arsenal oružja sa kojim je došao u školu.</p>
      <related>
        <h4>Pročitajte još:</h4>
        <a href="http://republika.rs/vesti/drustvo/171026/DRANJE-RODITELJA-BEOGRADSKOJ-OSNOVNOJ-SKOLI-Sest-noci-decu-Kopu-dinara"/>
        <a href="http://republika.rs/vesti/drustvo/170860/Golim-rukama-kalasnjikov-zbog-dece-Profesor-heroj-godina-radi-bez-stalnog-ugovora-Sarcevic-obecao-srediti"/>
        <a href="http://republika.rs/vesti/drustvo/170808/NISMO-IZNENADJENI-SLAVA-COVEK-MESTU-Komsije-hvale-heroja-Velike-Plane-koji-savladao-napadaca-sprecio-tragediju"/>
      </related>
      <p>Sudija Višeg suda u Smederevu Dragoslv Milanović potvrdio je da je osumnjičenom odredio pritvor zbog mogućeg uticaja na svedoke, opasnosti od ponavljanja krivičnog dela i velikog uznemirenja javnosti.</p>
      <p>Tokom iznošenja odbrane, osumnječnom je pozlilo, pa je ispitivanje prekinuto.</p>
      <p>Tokom tužilačke istrage koja će usledeti biće sprovedeno i neuropsihijatrijsko veštačenje.</p>
      <p>Podsetimo, Todorović je sa torbom punom naoružanja u četvrtak ušetao u Ekonomsko-ugostiteljsku školu u Velikoj Plani, ušao na šesti čas u odeljenje III-3. Posle desetak minuta savladao ga je profesor fizičkog vaspitanja Slavoljub Stojadinović, inače razredni starešina ovog odeljenja.</p>
      <p>Tokom otimanja automatske puške iz ruku Todorovića, ispaljena su dva hica koja su završila u plafonu. Profesor je prilikom rvanja lakše.</p>
    </article>
  </body>
</html>