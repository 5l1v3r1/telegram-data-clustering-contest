<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/citat_na_deniia/2019/11/25/3997065_citat_na_denia_ednakvo_ste_ni_blizki_demokratite_i/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-25T18:01:00+00:00"/>
    <meta property="og:title" content="Цитат на деня: Еднакво сте ни близки демократите и републиканците"/>
    <meta property="og:description" content="Еднакво сте ни близки демократите и републиканците. Бойко Борисов към вицепрезидента на Националния демократически институт на САЩ Шари Браян."/>
  </head>
  <body>
    <article>
      <h1>Цитат на деня: Еднакво сте ни близки демократите и републиканците</h1>
      <address><time datetime="2019-11-25T18:01:00+00:00">25 Nov 2019, 18:01</time> by <a rel="author" href="https://www.dnevnik.bg/author/527" target="_blank">Михаил Стоянов</a></address>
      <p>Първите 8 години като премиер работихме добре с вашата партия, която управляваше. Тогава бях при Барак Обама в Белия дом, Хилъри Клинтън и Джон Кери бяха в София. Така че сте ни еднакво близки демократите и републиканците. Вие си се карайте, но за нас има място и за едните, и за другите.</p>
      <p>С тези думи премиерът Бойко Борисов представи "цялото си кралско войнство", както самият той определи придружаващата го българска делегация, която е заедно с него по време на посещението му в САЩ. Изказването му дойде преди срещата му с вицепрезидента на Националния демократически институт Шари Браян. По-късно през деня министър-председателят ще има разговор с американския президент Доналд Тръмп.</p>
      <p>На въпрос защо посещението му в САЩ е толкова кратко Борисов уточни, че идва само за ден, защото в сряда и четвъртък в парламента ще се обсъжда държавният бюджет за следващата година.</p>
      <p>"А и ние имаме конкретна работа, знаем за какво идваме", каза още премиерът.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fboyko.borissov.7%2Fvideos%2F2596531500574904%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
    </article>
  </body>
</html>