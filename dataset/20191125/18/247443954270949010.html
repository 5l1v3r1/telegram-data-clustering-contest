<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tvoemisto.tv/news/dvirtseva_do_rekonstruktsii_i_pered_vidkryttyam_pershoi_chastyny_video_z_drona_104729.html"/>
    <meta property="og:site_name" content="Твоє Місто"/>
    <meta property="article:published_time" content="2019-11-25T18:36:00+00:00"/>
    <meta property="og:title" content="Двірцева до реконструкції і перед відкриттям першої частини. Відео з дрона"/>
    <meta property="og:description" content="На площі вже встановили контактну мережу та поклали верхній шар асфальту."/>
  </head>
  <body>
    <article>
      <h1>Двірцева до реконструкції і перед відкриттям першої частини. Відео з дрона</h1>
      <address>
        <time datetime="2019-11-25T18:36:00+00:00">25 Nov 2019, 18:36</time>
      </address>
      <p>
        <b>На площі вже встановили контактну мережу та поклали верхній шар асфальту.</b>
      </p>
      <p>Наприкінці тижня у Львові планують відкрити після реконструкції першу частину площі Двірцевої. Йдеться про праву частину площі, де розташована автостанція. Цю ділянку повністю віддали під громадський транспорт: тут облаштували кінцеві зупинки для автобусів та трамваїв.</p>
      <related>
        <h4>Читайте також:</h4>
        <a href="https://www.google.com/url?client=internal-uds-cse&amp;cx=011818682029206095056:3lmn7r4cw08&amp;q=http://tvoemisto.tv/news/na_ploshchi_dvirtseviy_u_lvovi_buduyut_fudkorty_vizualizatsiya_103778.html&amp;sa=U&amp;ved=2ahUKEwi6vKPFq8TlAhVPAxAIHWHdCu8QFjADegQICBAC&amp;usg=AOvVaw2auea8sT0TR5f6fus8aX47"/>
      </related>
      <p>Як розповів у своєму блозі заступник директора департаменту житлового господарства та інфраструктури Андрій Білий, деякі роботи ще завершуватимуть, втім трамваї та автобуси готові запускати, адже вже <a href="http://tvoemisto.tv/news/u_lvovi_proklaly_tramvayni_kolii_do_ploshchi_dvirtsevoi_foto_103953.html">встановили</a> контактну мережу та <a href="http://tvoemisto.tv/news/na_ploshchi_dvirtseviy_proklaly_asfalt_ta_vstanovyly_lavky_foto_video_104129.html">поклали</a> верхній шар асфальту.</p>
      <figure>
        <iframe src="https://www.youtube.com/embed/b7qNbnvYJu0" width="710" height="405" data-service="Youtube" scrolling="no"/>
      </figure>
      <p>Роботи на другій частині площі будуть дещо тривалішими через складнощі конструкції фонтану, тож його її планують відкрити навесні. Наступного року також розпочнуть реконструкцію вулиці Чернівецької та <a href="http://tvoemisto.tv/news/pidzemnyy_parking_na_dvirtseviy_buduvatymut_razom_iz_rekonstruktsiieyu_ploshchi_94397.html">будуватимуть</a> підземний паркінг під сквером, якщо знайдуть інвестора. Поки що ж як парковку використовуватимуть відкритий паркінг «Укрзалізниці».</p>
      <related>
        <h4>Читайте також:</h4>
        <a href="http://tvoemisto.tv/news/na_ploshchi_dvirtseviy_vidkryly_prohid_do_tsentralnogo_vhodu_zaliznychnogo_vokzalu_foto_dnya_103657.html"/>
      </related>
      <p>Нагадаємо, що площу Двірцеву почали <a href="http://tvoemisto.tv/news/yak_remontuyut_ploshchu_dvirtsevu_u_lvovi_aktualni_foto_99038.html">реконструювати</a> 1 березня. Другий етап реконструкції <a href="http://tvoemisto.tv/news/na_dvirtseviy_u_lvovi_zakryly_avtostantsiyu_99323.html">розпочали</a> 22 березня: закрили автостанцію та перенесли її за двома локаціями. З 26 березня для проїзду <a href="http://tvoemisto.tv/news/vid_sogodni_zakryvayut_ruh_na_chastyni_vulytsi_chernivetskoi_yak_ruhatymetsya_transport_99345.html">закрили</a> праву частину вулиці Чернівецької, а на лівій організували реверсний рух. У травні на площу <a href="http://tvoemisto.tv/news/ploshchu_dvirtsevu_povnistyu_zakryvayut_na_remont_tramvai_do_vokzalu_ne_kursuyut_100328.html">перестали</a> курсувати трамваї.</p>
      <p>Вартість робіт, які виконує ТзОВ «Онур Конструкціон», становить 165,5 млн гривень без урахування підземного паркінгу. Проект <a href="http://tvoemisto.tv/news/yak_remontuyut_ploshchu_dvirtsevu_u_lvovi_aktualni_foto_99038.html">виготовили</a> у ЛКП «Інститут просторового розвитку», за яким на площі розділять потоки громадського та приватного транспорту, облаштують велодоріжки, озеленення та перенесуть зупинки громадського транспорту ближче до залізничного вокзалу. </p>
      <related>
        <h4>Читайте також:</h4>
        <a href="http://tvoemisto.tv/news/na_ploshchi_dvirtseviy_proklaly_asfalt_ta_vstanovyly_lavky_foto_video_104129.html"/>
        <a href="http://tvoemisto.tv/news/u_lvovi_proklaly_tramvayni_kolii_do_ploshchi_dvirtsevoi_foto_103953.html"/>
        <a href="http://tvoemisto.tv/news/na_ploshchi_dvirtseviy_vidkryly_prohid_do_tsentralnogo_vhodu_zaliznychnogo_vokzalu_foto_dnya_103657.html"/>
        <a href="http://tvoemisto.tv/news/u_lvovi_zavershuyut_pershyy_etap_rekonstruktsii_ploshchi_dvirtsevoi_aktualni_foto_103595.html"/>
        <a href="http://tvoemisto.tv/news/koly_u_lvovi_vidkryyut_pershu_chastynu_dvirtsevoi_103523.html"/>
        <a href="http://tvoemisto.tv/news/na_ploshchi_dvirtseviy_zyavytsya_chotyrypoverhovyy_gotel_103291.html"/>
        <a href="http://tvoemisto.tv/news/misto_prydbaie_prymishchennya_gromadskogo_tualetu_na_ploshchi_bilya_vokzalu_102994.html"/>
        <a href="http://tvoemisto.tv/news/bilya_zaliznychnogo_vokzalu_vkladayut_tramvayni_kolii_aktualni_foto_remontu_dvirtsevoi_102181.html"/>
        <a href="http://tvoemisto.tv/news/na_ploshchi_dvirtseviy_tryvaie_rekonstruktsiya_aktualni_foto_101496.html"/>
        <a href="http://tvoemisto.tv/news/yak_kursuvatymut_tramvai_pislya_zakryttya_dvirtsevoi_marshruty_100047.html"/>
      </related>
    </article>
  </body>
</html>