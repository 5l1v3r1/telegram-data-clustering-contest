<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bulvar.parameter.sk/tragedia-27-evesen-eletet-vesztette-tehetseges-szlovak-szineszno"/>
    <meta property="og:site_name" content="Paraméter"/>
    <meta property="article:published_time" content="2019-11-25T18:09:00+00:00"/>
    <meta property="og:title" content="TRAGÉDIA: 27 évesen életét vesztette a tehetséges szlovák színésznő"/>
    <meta property="og:description" content="Tragikus hirtelenséggel 27 évesen elhunyt Monika Potokárová – a színésznő haláláról a Szlovák Nemzeti Színház (SND) titkára, Izabela Pažítková számolt be."/>
  </head>
  <body>
    <article>
      <h1>TRAGÉDIA: 27 évesen életét vesztette a tehetséges szlovák színésznő</h1>
      <h2>Tragikus hirtelenséggel 27 évesen elhunyt Monika Potokárová – a színésznő haláláról a Szlovák Nemzeti Színház (SND) titkára, Izabela Pažítková számolt be.</h2>
      <address>
        <time datetime="2019-11-25T18:09:00+00:00">25 Nov 2019, 18:09</time>
      </address>
      <p>Potokárová manapság a legfoglalkoztatottabb színészek közé tartozott, jelenleg 12 szerep tartozott a repertoárjába. „Monika Potokárová személyében a fiatal színészgeneráció egyik legtehetségesebb előadóját vesztettük el” – áll az SND nyilatkozatában.</p>
      <p>A fiatal színésznő a pozsonyi konzervatóriumban tanult színészetet, majd Prágában és a pozsonyi Képzőművészeti Főiskolában is megfordult. Már a tanulmányai alatt a Szlovák Nemzeti Színház prózai társulatában vendégeskedett, amelynek 2016 óta volt a tagja.</p>
      <p>Munkásságáért többször is díjakkal jutalmazták, többek közt 2018-ban Dosky-díjat kapott.</p>
      <p>TASR/para</p>
    </article>
  </body>
</html>