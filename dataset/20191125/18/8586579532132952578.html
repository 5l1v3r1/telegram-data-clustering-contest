<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/yalniz-yasayan-ogretmen-evinde-olu-bulundu-257900h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T18:13:00+00:00"/>
    <meta property="og:title" content="Yalnız yaşayan öğretmen, evinde ölü bulundu"/>
    <meta property="og:description" content="Kırıkkale'de dünden bu yana kendisinden haber alınamayan öğretmen, evinde ölü bulundu."/>
  </head>
  <body>
    <article>
      <h1>Yalnız yaşayan öğretmen, evinde ölü bulundu</h1>
      <address><time datetime="2019-11-25T18:13:00+00:00">25 Nov 2019, 18:13</time> by <a rel="author">Yeni Çağ Gazetesi</a></address>
      <p>
        <b>Kırıkkale'de dünden bu yana kendisinden haber alınamayan öğretmen, evinde ölü bulundu.</b>
      </p>
      <p>Kırıkkale Mehmet Ali Eren İlkokulu'nda sınıf öğretmeni olarak görev yapan Ebru Kalaklıoğlu (45), bugün okula gitmedi.</p>
      <p>Kendisine ulaşamayan öğretmen arkadaşları durumu polis ekiplerine bildirdi. Polis ve itfaiye ekipleri, Kalaklıoğlu'nun Yaylacık Mahallesi Şehit Mürsel Ulunç Sokak'taki evine gitti.</p>
      <p>Kalaklıoğlu'nun 2. kattaki evinin kapısının kilitli olması üzerine mutfak kapısından içeriye giren ekipler, öğretmenin yatağında hareketsiz yattığını fark etti.</p>
      <p>Olay yerine gelen sağlık ekipleri, Kalaklıoğlu'nun hayatını kaybettiğini belirledi.</p>
      <p>Tek başına yaşayan öğretmenin cenazesi, incelemenin ardından Kırıkkale Adli Tıp Kurumu morguna kaldırıldı.</p>
      <related>
        <a href="https://www.yenicaggazetesi.com.tr/5-pkkli-terorist-etkisiz-hale-getirildi-257553h.htm"/>
        <a href="https://www.yenicaggazetesi.com.tr/biri-gri-kategoride-4-terorist-teslim-oldu-257279h.htm"/>
        <a href="https://www.yenicaggazetesi.com.tr/msb-duyurdu-imha-edildi-256381h.htm"/>
        <a href="https://www.yenicaggazetesi.com.tr/iste-erdoganin-trumpa-izlettigi-o-video-256366h.htm"/>
      </related>
    </article>
  </body>
</html>