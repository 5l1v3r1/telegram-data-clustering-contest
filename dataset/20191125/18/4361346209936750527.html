<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/arra-kenyszeritette-bantalmazo-apja-a-tinedzsert-hogy-loje-magat-fejbe/187333"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-25T18:00:00+00:00"/>
    <meta property="og:title" content="Arra kényszerítette bántalmazó apja a tinédzsert, hogy lője magát fejbe"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Arra kényszerítette bántalmazó apja a tinédzsert, hogy lője magát fejbe</mark>
      </h1>
      <address><time datetime="2019-11-25T18:00:00+00:00">25 Nov 2019, 18:00</time> by <a rel="author">Bors</a></address>
      <p>A marylandi Anthony Lewis folyamatosan bántalmazta kamaszkorú gyermekét. A 14 éves fiú naponta volt kitéve erőszakos apja brutalitásának, aki hol övvel, hol puszta kézzel verte meg. Egy alkalommal addig ütötte a gyermeket, amíg az el nem veszítette az eszméletét. A férfi sokszor bezárta a tinédzsert a szobájába, és nem engedte, hogy elhagyja a házat. Még iskolába sem mehetett. Feltehetően azért, mert az apa attól tartott, hogy a tanárai rájönnek, hogyan szerezte zúzódásait és kék-zöld foltjait.</p>
      <figure>
        <img src="http://media.borsonline.hu/cikk/20/192953/big-lead/650x360/2034360_gun-3034040-1920.jpg"/>
        <figcaption>illusztráció © Pixabay</figcaption>
      </figure>
      <p>Végül a 14 éves nem bírta tovább a folyamatos terrort, és végső elkeseredésen az öngyilkosságon gondolkozott. Amikor apja újból megpróbálta őt bántani, a fiú azzal fenyegetőzött, hogy véget vet az életének, ha nem hagyja békén.</p>
      <p>A bántalmazó apa ettől azonban mégdühösebbé vált, elővett egy fegyvert és a gyermeke kezébe nyomta. Arra próbálta rákényszeríteni fiát, hogy lője magát fejbe, mert ha nem, akkor mostantól még kegyetlenebbül fogja bántani őt. A fiatal kamasznak szerencsére sikerült megőriznie a hidegvérét, és ahelyett, hogy elsütötte volna a fegyvert, inkább bezárkózott a szobájába, és kihívta a rendőrséget.</p>
      <p>A járőrök őrizetbe vették az agresszív családfőt, akit gyermekbántalmazás, kiskorú veszélyeztetése, és öngyilkosságra való buzdítás miatt állítanak majd bíróság elé december 23-án. A tárgyalásig a férfi előzetes letartóztatásban marad.</p>
      <p>(<a href="https://www.crimeonline.com/2019/11/24/just-do-it-after-distraught-boy-tells-his-dad-he-is-suicidal-father-allegedly-forces-gun-into-his-hands-and-tells-him-to-kill-himself/">via</a>)</p>
    </article>
  </body>
</html>