<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/mourinhos-besked-om-zlatan-inte-en-chans/"/>
    <meta property="og:site_name" content="DN.SE"/>
    <meta property="article:published_time" content="2019-11-25T18:14:20+00:00"/>
    <meta property="og:title" content="Mourinhos besked om Zlatan: ”Inte en chans”"/>
    <meta property="og:description" content="Zlatan Ibrahimovic till Tottenham? José Mourinhos svar: – Inte en chans."/>
  </head>
  <body>
    <article>
      <h1>Mourinhos besked om Zlatan: ”Inte en chans”</h1>
      <address><time datetime="2019-11-25T18:14:20+00:00">25 Nov 2019, 18:14</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Zlatan Ibrahimovic till Tottenham?<br/>José Mourinhos svar:<br/>– Inte en chans.</b>
      </p>
      <p>När José Mourinho tog över Tottenham i förra veckan var spekulationerna om att Mourinho och ”Ibra” skulle återförenas igång.</p>
      <p>Kopplingen mellan de två finns ju sedan åren i Inter och Manchester United.</p>
      <p><b>Respekten </b>likaså.</p>
      <p>– Ni har rätt om kopplingen, vi har mer än en koppling. Jag skulle också säga passionen och förståelsen, en fantastisk spelare och en fantastisk kille, men jag skulle säga nej. Inte en chans, sade Mourinho vid en presskonferens inför Tottenhams Champions League-möte med Olympiakos på tisdagen.</p>
      <p>Tottenham har ju redan Harry Kane.</p>
      <p>– Vi har den bästa anfallaren i England, en av de två-tre bästa i världen, det vore orimligt för en anfallare av Zlatans klass, visserligen uppemot 40 år gammal, men fortfarande en anfallare som kan spela i vilken klubb som helst i världen, att komma hit, sade Mourinho.</p>
      <p><b>De hetaste spekulationerna</b> kring Zlatan Ibrahimovics framtid har i stället handlat om en återkomst till Italien och Milan. I förra veckan rapporterade La Gazzetta dello Sport att Milan har erbjudit Ibrahimovic ett kontrakt säsongen ut, med option på ytterligare en säsong.</p>
      <p>18-månaderskontraktet ska vara värt motsvarande 63,4 miljoner kronor, enligt tidningen.</p>
      <p>
        <a href="https://www.dn.se/sport/fotboll/kane-hoppas-pa-titlar-tack-vare-mourinho/">Läs mer: Kane hoppas på titlar – tack vare Mourinho</a>
      </p>
    </article>
  </body>
</html>