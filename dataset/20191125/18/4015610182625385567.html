<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816128"/>
    <meta property="og:site_name" content="Sportal.bg"/>
    <meta property="article:published_time" content="2019-11-25T18:26:00+00:00"/>
    <meta property="og:title" content="Ставрев и Екърд с победа и загуба през уикенда"/>
    <meta property="og:description" content="Кристиян Ставрев и Екърд Колидж записаха победа и загуба в двата последователни мача от втора дивизия на университетското първенство по баскетбол на ..."/>
  </head>
  <body>
    <article>
      <h1>Ставрев и Екърд с победа и загуба през уикенда</h1>
      <address><time datetime="2019-11-25T18:26:00+00:00">25 Nov 2019, 18:26</time> by <a rel="author">SPORTAL.BG</a></address>
      <p>Кристиян Ставрев и Екърд Колидж записаха победа и загуба в двата последователни мача от втора дивизия на университетското първенство по баскетбол на САЩ този уикенд. В събота българското крило и съотборниците му спечелиха срещу Палм Бийч Атлантик (97:90), а в неделя отстъпиха на Ауър Лейди Ъф Дъ Лейк Юнивърсити (83:88). <br/><br/>Ставрев бе в стартовата петица на своя тим и в двата случая, но се представи по-добре при победата с 97:90. Тогава той игра 29 минути, за които вкара 13 точки, овладя 7 борби, направи 2 асистенции, отне 1 топка и бе стопроцентов от тройката - 3/3. При неделното поражение с 83:88 българинът игра 28 минути, за които съумя да реализира 5 точки, които комбинира с 4 борби при стрелба 1/4 от тройката. <br/><br/>Досега през сезона Ставрев вкарва средно по 9.4 точки на мач, които допълва с 3.8 борби и 45.8% успеваемост в стрелбата от дистанция.</p>
    </article>
  </body>
</html>