<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/hoppa-vvd-icoon-hans-wiegel-valt-eigen-charlatanpartij-vvd-keihard-aan-klunzig-teveel-water-bij-de-wijn/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-25T18:00:05+00:00"/>
    <meta property="og:title" content="Hoppa! VVD-icoon Hans Wiegel valt eigen charlatanpartij VVD keihard aan: ‘Klunzig, teveel water bij de wijn!’"/>
    <meta property="og:description" content="Dat zal vandaag wel even slikken geweest zijn voor Mark Rutte. Het rechtse geweten van zijn partij, Hans Wiegel, heeft in een radiouitzending z’n eigen VVD eigenhandig tot brandhout vermalen. Door alle domme zetten van de huidige generatie VVD-politici die vanalles beloven, en vervolgens dom en links beleid voeren. Zo langzamerhand lijkt de crisissfeer in de VVD dan toch toe te gaan slaan. Zetel na zetel verdwijnt in de opiniepeilingen, en nu lopen ook nog eens de oudgedienden de alarmklokken te luiden. Jawel, de VVD krijgt na het tenenkrommende “festival” van afgelopen weekend de wind van voren van Hans Wiegel. U weet wel: de man die van de VVD een grote partij maakte, en zonder wie Mark Rutte nooit had kunnen uitgroeien tot premier van Nederland. Uitgerekend die Wiegel lijkt er nog maar weinig zin in te hebben. De VVD gaat amateuristisch te werk en maakt er één grote puinhoop van, aldus de liberale eminence grise vandaag op NPO Radio 1: “VVD-erelid Hans Wiegel maakt zich grote zorgen om de partij die hij in…"/>
  </head>
  <body>
    <article>
      <h1>Hoppa! VVD-icoon Hans Wiegel valt eigen charlatanpartij VVD keihard aan: ‘Klunzig, teveel water bij de wijn!’</h1>
      <address><time datetime="2019-11-25T18:00:05+00:00">25 Nov 2019, 18:00</time> by <a rel="author">Tim Engelbart</a></address>
      <p>
        <b>Dat zal vandaag wel even slikken geweest zijn voor Mark Rutte. Het rechtse geweten van zijn partij, Hans Wiegel, heeft in een radiouitzending z’n eigen VVD eigenhandig tot brandhout vermalen. Door alle domme zetten van de huidige generatie VVD-politici die vanalles beloven, en vervolgens dom en links beleid voeren.</b>
      </p>
      <p>Zo langzamerhand lijkt de crisissfeer in de VVD dan toch toe te gaan slaan. Zetel na zetel verdwijnt in de opiniepeilingen, en nu lopen ook nog eens de oudgedienden de alarmklokken te luiden. Jawel, de VVD krijgt na het tenenkrommende “festival” van afgelopen weekend de wind van voren van Hans Wiegel. U weet wel: de man die van de VVD een grote partij maakte, en zonder wie Mark Rutte nooit had kunnen uitgroeien tot premier van Nederland.</p>
      <p>Uitgerekend die Wiegel lijkt er nog maar weinig zin in te hebben. De VVD gaat amateuristisch te werk en maakt er één grote puinhoop van, aldus de liberale eminence grise <a href="https://www.nporadio1.nl/politiek/20145-oproep-hans-wiegel-aan-vvd-stop-met-water-bij-de-wijn"><b>vandaag op NPO Radio 1</b></a>:</p>
      <blockquote>“VVD-erelid Hans Wiegel maakt zich grote zorgen om de partij die hij in de jaren ’70 groot heeft gemaakt. “De VVD heeft veel water bij de wijn gedaan, ook water waarvan je je kunt afvragen of dat zinvol is”, vindt Wiegel. Hij doelt daarmee op de 100-kilometermaatregel om de stikstofcrisis te bezweren, “dat was klunzig”. Ook vindt hij dat zijn partij te veel beloftes heeft gebroken.<br/>“Kiezers die je verliest, krijg je niet zomaar meer terug”, zegt Wiegel in het NPO Radio 1-programma 1 op 1. “De VVD moet daarom herkenbaar beleid voeren.””</blockquote>
      <p>Mooi om te zien dat Wiegel na al die jaren nog altijd strijdbaar is. Maar het is voor niets: de VVD van 2019 is hardleers en doet lekker waar zij (of liever gezegd: waar de linkse partijen) zelf zin in hebben. Niets of niemand duwt ze van dat onbezonnen pad af. Op misschien één ding na: een gigantische nederlaag bij de Tweede Kamerverkiezingen van 2021 (of eerder, wie weet). Tegen zo’n electorale dreun op het plucheplakkende harses kunnen vermoedelijk nog geen honderd Hans Wiegels op!</p>
    </article>
  </body>
</html>