<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/smabarn-dog-i-varm-bil-mamma-i-australien-mordmisstankt/"/>
    <meta property="og:site_name" content="DN.SE"/>
    <meta property="article:published_time" content="2019-11-25T18:44:53+00:00"/>
    <meta property="og:title" content="Småbarn dog i varm bil – mamma i Australien mordmisstänkt"/>
    <meta property="og:description" content="En mamma i Australien misstänks för mord efter att hennes två barn hittats döda i baksätet på hennes bil i delstaten Queensland."/>
  </head>
  <body>
    <article>
      <h1>Småbarn dog i varm bil – mamma i Australien mordmisstänkt</h1>
      <address><time datetime="2019-11-25T18:44:53+00:00">25 Nov 2019, 18:44</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>En mamma i Australien misstänks för mord efter att hennes två barn hittats döda i baksätet på hennes bil i delstaten Queensland.</b>
      </p>
      <p>De två flickorna, ett och två år gamla, var okontaktbara och visade tecken på överhettning när de hittades av polisen på lördagen. Temperaturen utomhus var runt 31 grader vid tillfället och barnen ska ha suttit i den svarta bilen i flera timmar, rapporterar <a href="https://www.abc.net.au/news/2019-11-25/logan-toddler-deaths-two-girls-die-in-car/11733842">ABC News</a>.</p>
      <p>Den 27-åriga mamman är den första som misstänks med rubriceringen mord för en sådan händelse, efter att lagen i Queensland ändrats till en vidare omfattning som inkluderar likgiltig vårdslöshet.</p>
      <p>Barnen ska sedan tidigare ha varit kända av myndigheterna, som beskriver dödsfallen som en total tragedi.</p>
    </article>
  </body>
</html>