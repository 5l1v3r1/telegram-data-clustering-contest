<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/showbiz/20191125-rotaru-nikoly-ne-sponsoruvala-ato-i-ne-posylala-varennya-kontsertnyj-dyrektor/"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T18:25:02+00:00"/>
    <meta property="og:title" content="Ротару ніколи не спонсорувала АТО і не посилала варення – концертний директор"/>
    <meta property="og:description" content="Концертний директор української співачки Софії Ротару Сергій Лавров заявив, що співачка ніколи не жертвувала гроші на АТО."/>
  </head>
  <body>
    <article>
      <h1>Ротару ніколи не спонсорувала АТО і не посилала варення – концертний директор</h1>
      <address>
        <time datetime="2019-11-25T18:25:02+00:00">25 Nov 2019, 18:25</time>
      </address>
      <p>Концертний директор української співачки Софії Ротару Сергій Лавров заявив, що співачка ніколи не жертвувала гроші на АТО.</p>
      <p>Українська співачка Софія Ротару ніколи не спонсорувала АТО, не допомагала військовим і у 2019 році не брала участь у пісенному конкурсі в Росії не через громадянську позицію, а через боязнь провокацій.</p>
      <p>Про це заявив концертний директор співачки Сергій Лавров в ефірі російської програми.</p>
      <blockquote>– Софія Ротару ніколи не спонсорувала АТО і не посилала банки з варенням. Те інтерв’ю сестри Ліди – повна підстава і брехня журналістів жовтої преси. Софія Михайлівна абсолютно миролюбна людина. Вона ніколи б не спонсорувала війну.<br/>У неї є кого спонсорувати. У неї п’ять сестер і братів, у неї онуки, у неї діти. Онуків треба поставити на ноги, і їх вона спонсорує. Тому всі висловлювання про те, що вона спонсорувала війну – абсолютна брехня, – заявив він.</blockquote>
      <p>
        <b>Читайте: </b>
        <a href="https://fakty.com.ua/ua/showbiz/20191123-pro-depresiyu-ta-samotnist-vetlytska-dala-vidverte-interv-yu/">Про депресію та самотність: Ветлицька дала відверте інтерв’ю</a>
      </p>
      <p>Так Лавров прокоментував нещодавнє інтерв’ю сестри Софії Ротару Лідії. Він пояснив, чому артистка у 2019 році взяла участь в конкурсі Пісня року, а минулого року – ні.</p>
      <blockquote>– Минулого року Порошенко намагався ввести воєнний стан в Україні, і він його зробив. Чоловіки від 18 до 60 років не могли виїжджати з України. І це сталося саме в той день, коли Софії Михайлівні потрібно було виїжджати на “Пісню року” в поїзді. І ми побоялися провокацій, тому що з поїзда могли зняти звукорежисерів, балет, чоловіка-адміністратора. І вона з вмотивованих причин не змогла приїхати, – розповів директор.</blockquote>
      <p>Нагадаємо, що в оному з інтерв’ю сестра Ротару <a href="https://fakty.com.ua/ua/showbiz/20180807-chomu-rotaru-vidmovylasya-vid-gromadyanstva-rf-ta-skilky-otrymuye-na-korporatyvah/">Лідія Хлябич зізналася, незважаючи на те, що під час Євромайдану артистка перестала виступати</a> та переживала певні фінансові труднощі, вона допомагала грошима бійцям української армії.</p>
    </article>
  </body>
</html>