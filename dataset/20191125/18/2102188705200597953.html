<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/25/654113/"/>
    <meta property="og:site_name" content="Економічна правда"/>
    <meta property="article:published_time" content="2019-11-25T18:49:00+00:00"/>
    <meta property="og:title" content="МІУ хоче співпрацювати з ЄБРР в оновленні приміських електричок"/>
    <meta property="og:description" content="Міністерство інфраструктури обговорює з Європейським банком реконструкції та розвитку (ЄБРР) участь в оновленні рухомого складу для пасажирських приміських залізничних перевезень."/>
  </head>
  <body>
    <article>
      <h1>МІУ хоче співпрацювати з ЄБРР в оновленні приміських електричок</h1>
      <address>
        <time datetime="2019-11-25T18:49:00+00:00">25 Nov 2019, 18:49</time>
      </address>
      <p>Міністерство інфраструктури обговорює з Європейським банком реконструкції та розвитку (ЄБРР) участь в оновленні рухомого складу для пасажирських приміських залізничних перевезень.</p>
      <p>Про це стало відомо за підсумками зустрічі міністра інфраструктури Владислава Криклій з керуючим директором групи стійкої інфраструктури ЄБРР Нандіта Паршад, повідомляє ЦТС.</p>
      <p>Крім питання участі ЄБРР в оновленні приміських поїздів, також обговорювалася співпраця в таких проектах як моделювання логістичної мережі "Укрпошти" та реконструкція польотної зони №2 аеропорту Бориспіль.</p>
      <p>Про які саме заходи в рамках можливої реалізації проектів та обсяги інвестицій йде мова, в Міністерстві інфраструктури не уточнюють.</p>
      <p>Раніше повідомлялося, що Європейський інвестиційний банк (ЄІБ) за участю експертів з ЄС розробив технічну частину техніко-економічного обґрунтування пілотних проектів з оновлення рухомого складу для приміських ж/д перевезень в Дніпропетровській і Запорізькій областях.</p>
      <p>Інвестиції в проект оцінюються приблизно в 149 млн євро. В рухомий склад для Дніпропетровської області планують вкласти 107 млн євро, для Запорізької - 42 млн євро.</p>
    </article>
  </body>
</html>