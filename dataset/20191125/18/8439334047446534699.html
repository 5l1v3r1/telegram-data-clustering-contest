<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/i-kakokairia-giruonis-efere-udrosifones-stin-kriti.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-25T18:10:00+00:00"/>
    <meta property="og:title" content="Η κακοκαιρία «Γηρυόνης» έφερε υδροσίφωνες στην Κρήτη"/>
    <meta property="og:description" content="Δύο υδροσίφωνες έκαναν την εμφάνισή τους στη διάρκεια της κακοκαιρίας «Γηρυόνης» που κυριαρχεί σε όλη τη χώρα"/>
  </head>
  <body>
    <article>
      <h1>Η κακοκαιρία «Γηρυόνης» έφερε υδροσίφωνες στην Κρήτη</h1>
      <address>
        <time datetime="2019-11-25T18:10:00+00:00">25 Nov 2019, 18:10</time>
      </address>
      <p>
        <b>Δύο υδροσίφωνες έκαναν την εμφάνισή τους στη διάρκεια της κακοκαιρίας «Γηρυόνης» που κυριαρχεί σε όλη τη χώρα</b>
      </p>
      <p>Ένα απίστευτο θέαμα αντίκρισαν όσοι βρέθηκαν στην νότια Κρήτη και συγκεκριμένα στην Κάτω Ζάκρο στη Σητεία.</p>
      <p>Δύο υδροσίφωνες έκαναν την εμφάνισή τους στη διάρκεια της κακοκαιρίας «Γηρυόνης» που κυριαρχεί σε όλη τη χώρα.</p>
      <p>
        <b>Τι είναι οι υδροσίφωνες</b>
      </p>
      <p>Σύμφωνα με το wikipedia, οι υδροσίφωνες είναι πολύ πιο ασθενείς από τους σίφωνες ξηράς, με ταχύτητες ανέμου της κατηγορίας F0 / EF0 και σπανιότερα F1 / EF1, ενώ και η ταχύτητα μετακίνησής τους από το ένα σημείο στο άλλο είναι πολύ πιο αργή. Η διάμετρός τους κυμαίνεται από 3 έως 50 μέτρα και πολύ σπάνια μπορεί να φτάσει τα 100 – 150 μέτρα. Η διάρκεια ζωής τους σχεδόν πάντα είναι μόλις μερικά λεπτά. Γενικότερα, έχουν πολύ ασθενέστερα χαρακτηριστικά, αλλά και λιγότερα ενδεχόμενα αντικείμενα να καταστρέψουν. Ωστόσο, υπάρχει πάντα και ο κίνδυνος να βγουν στην ξηρά, με κίνδυνο τότε να προκαλέσουν σοβαρές ζημιές ή και θύματα.</p>
      <p>Παλαιότερα, ιδίως, οι θαλάσσιοι σίφωνες θεωρούνταν πολύ επικίνδυνοι για τα πλοία και ιδιαίτερα για τα ιστιοφόρα. Με την πρώτη ανίχνευσή τους, οι πορείες τους παρακολουθούνταν προσεκτικά με διοπτεύσεις, προκειμένου να τους αποφύγουν. Πάντως στην νεότερη ιστορία δεν έχει αναφερθεί σύγχρονο πλοίο να υπέστη σοβαρές τουλάχιστον ζημιές από τέτοιο φαινόμενο. Στο ραντάρ ο σίφωνας φαίνεται άλλοτε ως ένας έντονος στόχος και άλλοτε ως ένας εκ παρεμβολής, μετακινούμενος στόχος.</p>
      <p>Οι φωτογραφίες είναι από ανάρτηση στο facebook του Μανώλη Σπετσοτάκη</p>
    </article>
  </body>
</html>