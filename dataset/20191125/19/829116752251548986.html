<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191125-a-holland-fociszurkolokat-kitiltottak-portugaliabol-porto-feyenoord.html"/>
    <meta property="og:site_name" content="Origo"/>
    <meta property="article:published_time" content="2019-11-25T19:56:00+00:00"/>
    <meta property="og:title" content="A holland fociszurkolókat kitiltották Portugáliából"/>
    <meta property="og:description" content="A legutóbbi El-meccsen gusztustalan drapériával üzentek a Young Boys-szurkolóknak."/>
  </head>
  <body>
    <article>
      <h1>A holland fociszurkolókat kitiltották Portugáliából</h1>
      <address><time datetime="2019-11-25T19:56:00+00:00">25 Nov 2019, 19:56</time> by <a rel="author">Origo</a></address>
      <p>
        <b>Nem vásárolhatnak belépőt együttesük soron következő idegenbeli mérkőzésére a Feyenoord labdarúgócsapatának drukkerei az Európa-ligában.</b>
      </p>
      <p>Az európai szövetség (UEFA) hétfőn közölte, azt követően döntött így, hogy a múlt hónapban a holland szurkolók több ezer eurós kárt okoztak a Young Boys otthonában elszenvedett 2-0-s vereség alkalmával, ami miatt a klubot 50 ezer euróra megbüntették.</p>
      <p>A találkozó előtt a holland szurkolók egy ízléstelen drapériát is kitettek <i>"Our Dick doesn't like Young Boys"</i> felirattal (a mi f***unk nem olyan, mint a fiatal fiúké), amivel szóviccet csináltak a meccs előtt kinevezett vezetőedzőjükből, Dick Advocaatból és a svájci csapat nevéből.</p>
      <figure>
        <img src="https://cdn.nwmgroups.hu/s/img/i/1911/20191125187.jpg"/>
        <figcaption>A Feyenoord-szurkolók üzenete<cite>Forrás: Twitter</cite></figcaption>
      </figure>
      <p>Mindez azt jelenti, hogy december 12-én a Porto elleni utolsó csoportmérkőzésre drukkerei nélkül kell majd fellépnie a Feyenoordnak, amely jelenleg harmadik helyen áll a G csoportban.</p>
    </article>
  </body>
</html>