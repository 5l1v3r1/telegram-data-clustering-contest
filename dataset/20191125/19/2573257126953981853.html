<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/apple-gli-analisti-si-aspettano-vendite-record-nel-2020-630496"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T19:45:51+00:00"/>
    <meta property="og:title" content="Apple, gli analisti si aspettano vendite record nel 2020"/>
    <meta property="og:description" content="Apple si prepare a vivere un 2020 molto importante dal punto di vista economico, i nuovi iPhone 12 rappresenteranno un punto di svolta per l'azienda"/>
  </head>
  <body>
    <article>
      <h1>Apple, gli analisti si aspettano vendite record nel 2020</h1>
      <h2>Apple si prepare a vivere un 2020 molto importante dal punto di vista economico, i nuovi iPhone 12 rappresenteranno un punto di svolta per l'azienda</h2>
      <address><time datetime="2019-11-25T19:45:51+00:00">25 Nov 2019, 19:45</time> by <a rel="author">Alessio Amoruso</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/imageedit_95_5718179276.jpg"/>
      </figure>
      <p>Il 2020 sarà un anno di svolta per Apple. Il brand di Cupertino infatti si appresta <b>ad entrare nel mercato degli smartphone 5G</b>. Questa feature sarà introdotta per la prima volta sugli smartphone del gruppo e per questo che<b> gli iPhone 2020 saranno molto importanti</b>.</p>
      <p>Come al solito, gli analisti si aspettano <a href="https://www.tecnoandroid.it/2019/11/23/apple-potrebbe-adottare-6gb-di-ram-su-iphone-12-pro-e-pro-max-628846">tre modelli diversi con una ulteriore sorpresa</a>. In particolare <b>la famiglia iPhone 12 sarà composta dal device base</b> a cui si affiancheranno la <b>versione Pro e la versione Pro Max</b>. Secondo i rumor, è anche previsto l’arrivo di una versione economica denominata, per ora, come “iPhone SE 2”.</p>
      <p>Nonostante<b> la presentazione della famiglia iPhone 12 potrebbe avvenire</b>, come da tradizione,<b> a settembre</b>, la curiosità sui nuovi modelli è molta. Secondo le stime effettuate da <a href="https://www.digitimes.com/news/a20191125PD200.html">DigiTimes</a>, il passaggio alle reti 5G garantirà ad Apple un incremento notevole nelle vendite.</p>
      <p>Gli analisti sostengono che<b> Apple potrebbe arrivare a vendere oltre 100 milioni di iPhone 12 5G</b> nel 2020. Se si considera che la serie iPhone 11 ha raggiunto una mole di spedizioni stimate comprese tra i 70 e gli 80 milioni di device, l’incremento è notevole. Ovviamente <a href="https://www.tecnoandroid.it/2019/11/19/apple-macbook-pro-da-16-pollici-e-terribile-da-riparare-secondo-ifixit-625826">bisogna considerare queste stime</a> come tali in quanto Apple non ha ancora confermato che<b> la prossima generazione di iPhone sarà compatibile con il 5G</b>.</p>
      <p>Tuttavia è arrivata una conferma indiretta da parte di Qualcomm. <b>Il chipmaker americano fornirà i SoC ad Apple</b> e in una recente conferenza dedicata agli investitori ha affermato che gli iPhone del 2020 supporteranno le reti di nuova generazione.</p>
      <p>Il mercato degli smartphone 5G è troppo grande per poter essere ignorato. <a href="https://www.tecnoandroid.it/2019/11/15/soundcore-liberty-2-pro-e-apple-airpods-pro-ecco-il-teardown-624702">Apple in questo caso</a> è piuttosto indietro rispetto ai principali competitor come <a href="https://www.tecnoandroid.it/2019/11/22/huawei-mate-x-e-sold-out-per-la-terza-volta-in-cina-628435">Huawei</a>, <a href="https://www.tecnoandroid.it/2019/11/21/samsung-deposita-il-brevetto-per-un-nuovo-device-con-display-waterfall-627484">Samsung</a> e <a href="https://www.tecnoandroid.it/2019/11/23/xiaomi-mi-mix-3-5g-molto-presto-arrivera-una-nuova-variante-629550">Xiaomi</a>. La diffusione delle infrastrutture non è ancora così ampia, ma<b> il produttore di Cupertino deve recuperare le quote di mercato perse</b> al più presto.</p>
    </article>
  </body>
</html>