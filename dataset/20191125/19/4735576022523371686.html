<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamalar.com/news_detail.asp?id=2419788&amp;utm_source=feedburner&amp;utm_medium=feed&amp;utm_campaign=Feed%3A+dinamalar%2FFront_page_news+%28Dinamalar.com+%7C%E0%AE%AE%E0%AF%81%E0%AE%A4%E0%AE%B2%E0%AF%8D+%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D%29&amp;hl=en"/>
    <meta property="og:site_name" content="Dinamalar"/>
    <meta property="article:published_time" content="2019-11-25T19:48:00+00:00"/>
    <meta property="og:title" content="உலகிலேயே மிகப்பெரிய சிறுநீரகம் 56 வயது நபரிடமிருந்து அகற்றம்"/>
    <meta property="og:description" content="புதுடில்லி, :டில்லியில், 56 வயதான நபரிடம், 7.4 கிலோ எடை இருந்த சிறுநீரகத்தை அகற்றி, டாக்டர்கள் சாதனை படைத்துள்ளனர்.டில்லியைச் சேர்ந்த, 56 வயதான நபருக்கு, அடிவயிறு பெரிதும் வீங்கியிருந்தது; - தினமலர்"/>
  </head>
  <body>
    <article>
      <h1>உலகிலேயே மிகப்பெரிய சிறுநீரகம் 56 வயது நபரிடமிருந்து அகற்றம்</h1>
      <address>
        <time datetime="2019-11-25T19:48:00+00:00">25 Nov 2019, 19:48</time>
      </address>
      <p>புதுடில்லி, :டில்லியில், 56 வயதான நபரிடம், 7.4 கிலோ எடை இருந்த சிறுநீரகத்தை அகற்றி, டாக்டர்கள் சாதனை படைத்துள்ளனர்.டில்லியைச் சேர்ந்த, 56 வயதான நபருக்கு, அடிவயிறு பெரிதும் வீங்கியிருந்தது; கர்ப்பிணி போல் இருந்தார். மேலும், வயிற்று வலியால் பெரிதும்அவதிப்பட்ட அவர், மூச்சு விடவும் கஷ்டப்பட்டார்.<br/><br/>இதையடுத்து, டில்லி கங்காராம் மருத்துவமனைக்கு சென்றார். அங்கு, அவரை டாக்டர்கள் பரிசோதித்த போது, அவருக்கு சிறுநீரகத்தில் பிரச்னை இருப்பது தெரிந்தது.</p>
      <figure>
        <img src="https://img.dinamalar.com/data/gallery/gallerye_011759303_2419788.jpg"/>
      </figure>
      <p>அந்த நபரிடம், 'ஸ்கேன்' செய்து பார்த்த டாக்டர்கள் அதிர்ச்சிஅடைந்தனர். ஏனெனில், அந்த நபரின், ஒரு சிறுநீரகத்தின் அளவு மிகப் பெரியதாக இருந்தது.இதையடுத்து, அறுவை சிகிச்சை மூலம், அந்த பெரிய சிறுநீரகத்தை அகற்ற, டாக்டர்கள் முடிவு செய்தனர்.சில நாட்களுக்கு முன், இரண்டு மணி நேரத்துக்கு மேல் அறுவை சிகிச்சை செய்து, அந்த நபரின்வயிற்றில் இருந்த, மிகப்பெரிய சிறுநீரகத்தை அகற்றினர். <br/><br/>அந்த சிறுநீரகம், 7.4 கிலோ எடை இருந்தது. இது பற்றி அறுவை சிகிச்சை டாக்டர்களில் ஒருவரான, சச்சின் கதுாரியா கூறியதாவது:அகற்றப்பட்ட சிறுநீரகம், பிறந்த இரண்டு குழந்தைகளின் எடையை விடஅதிகமாக இருந்தது. சாதாரணமாக சிறுநீரகம், 120 - 150 கிராம் எடை தான் இருக்கும். அறுவை சிகிச்சை மூலம், அகற்றப்பட்ட சிறுநீரகம், உலகிலேயே மிகப் பெரியது.கின்னஸ் சாதனை புத்தகத்தின் படி, 2017ல், ஒரு மருத்துவமனையில், 4.25 கிலோ எடை கொண்ட சிறுநீரகம்அகற்றப்பட்டுள்ளது. இப்போது, நாங்கள், 7.4 கிலோ எடை கொண்ட சிறுநீரகத்தை அகற்றிஉள்ளோம். இது பற்றி, கின்னஸ் புத்தகத்துக்கு தெரிவிப்போம்.இவ்வாறு, அவர் கூறினார்.</p>
    </article>
  </body>
</html>