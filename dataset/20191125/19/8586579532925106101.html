<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/metin-feyzioglu-simdi-muharrem-beyin-pacasini-cekiyorlar-257912h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T19:29:00+00:00"/>
    <meta property="og:title" content="Metin Feyzioğlu, &quot;Şimdi Muharrem Bey'in paçasını çekiyorlar&quot;"/>
    <meta property="og:description" content="TBB Başkanı Feyzioğlu, katıldığı canlı yayında, Saray'a giden CHP'li iddialarına ilişkin konuştu. CHP'nin &quot;Kim kime çelme taktı?&quot; tartışmalarıyla gündeme geldiğini belirten Feyzioğlu, CHP liderinin Fox TV'deki konuşmasını da eleştirdi."/>
  </head>
  <body>
    <article>
      <h1>Metin Feyzioğlu, "Şimdi Muharrem Bey'in paçasını çekiyorlar"</h1>
      <address><time datetime="2019-11-25T19:29:00+00:00">25 Nov 2019, 19:29</time> by <a rel="author">Yeni Çağ Gazetesi</a></address>
      <p>
        <b>TBB Başkanı Feyzioğlu, katıldığı canlı yayında, Saray'a giden CHP'li iddialarına ilişkin konuştu. CHP'nin "Kim kime çelme taktı?" tartışmalarıyla gündeme geldiğini belirten Feyzioğlu, CHP liderinin Fox TV'deki konuşmasını da eleştirdi.</b>
      </p>
      <p>Türkiye Barolar Birliği Başkanı Metin Feyzioğlu, Habertürk ekranlarında katıldığı canlı yayında CHP’deki tartışmalara ilişkin açıklamalarda bulundu.</p>
      <p>CHP’den e-Devlet üzerinden sessiz sedasız istifa ettiğini dile getiren Feyzioğlu,<b> “CHP ne ile gündeme geliyor? Kim kime çelme taktı? Bir kazan var birisi yukarı çıkarken mutlaka birisini paçasından tutup aşağı çekiyor. Şimdi de muhtemelen Muharrem Bey'in paçasını çekiyorlar”</b> şeklinde konuştu.</p>
      <p>Feyzioğlu’nun açıklamaları şöyle:</p>
      <p>CHP Türkiye'deki büyükşehir belediyelerinin çok önemlilerini almış. Düne kadar 'ne icraatın var ki' dendiğinde 'Benim icraat yapacak alanım yoktu' demek durumundaydı. Bugün icraat yapabilecek büyükşehirleri var.</p>
      <p>Eminim ki bu belediyelerde çok da hizmetler geliyor? Peki CHP ne ile gündeme geliyor? Kim kime çelme taktı? Bir kazan var birisi yukarı çıkarken mutlaka birisini paçasından tutup aşağı çekiyor. Şimdi de muhtemelen Muharrem Bey'in paçasını çekiyorlar. Sonucun kime yaradığı önemli. Bazen de 'birisine yarasın' diye yola çıkılıyor ama başkasına yarıyor. Muharrem Bey şu anda mağdur oldu. Bir vatandaş olarak söylüyorum, keşke sayın Kılıçdaroğlu'nun Fox TV'de çıktığı programda şunu deseydi, 'Biz hizmetlerimizle gündeme gelen partiyiz. Büyükşehirlerimizde hizmet yapıyoruz. Bizi hiç kimse dışarıdan karıştıramaz. Bu dedikoduları elimin tersiyle atıyorum, olsa da bizi ilgilendirmez' deseydi bu iş biterdi. Rahmi Bey yazıyor, Fox TV programı suncusu retweet atıyor, sayın Kılıçdaroğlu çıkıyor 'asla böyle bir şey yoktur, ciddiye almıyoruz' deyip elinin tersiyle itince 'Böyle bir şey var' diyor.</p>
      <related>
        <a href="https://www.yenicaggazetesi.com.tr/fatih-portakal-kilicdaroglu-siyasi-rakibinin-iddialarini-goz-ardi-ederse-257818h.htm"/>
        <a href="https://www.yenicaggazetesi.com.tr/chpli-muharrem-inceden-yeni-aciklama-257805h.htm"/>
        <a href="https://www.yenicaggazetesi.com.tr/rahmi-turan-chpli-kaynak-yanlis-bilgi-vermis-olabilir-257786h.htm"/>
        <a href="https://www.yenicaggazetesi.com.tr/metin-feyzioglundan-chpden-istifa-aciklamasi-257681h.htm"/>
      </related>
    </article>
  </body>
</html>