<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/scena.147.html:832358-Prijatelju-hajde-da-popijemo-po-pivo-Zdravko-Colic-iznenadio-radnike-na-pumpi-i-dalje-prepricavaju-susret-sa-slavnim-pevacem"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T19:57:00+00:00"/>
    <meta property="og:title" content="&quot;Prijatelju, hajde da popijemo po pivo&quot;: Zdravko Čolić iznenadio radnike na pumpi i dalje prepričavaju susret sa slavnim pevačem"/>
    <meta property="og:description" content="Radnici na benzinskoj pumpi kod Jagodine još prepričavaju događaj iz noćne smene"/>
  </head>
  <body>
    <article>
      <h1>"Prijatelju, hajde da popijemo po pivo": Zdravko Čolić iznenadio radnike na pumpi i dalje prepričavaju susret sa slavnim pevačem</h1>
      <address><time datetime="2019-11-25T19:57:00+00:00">25 Nov 2019, 19:57</time> by <a rel="author">J. S.</a></address>
      <p>
        <b>Radnici na benzinskoj pumpi kod Jagodine još prepričavaju događaj iz noćne smene</b>
      </p>
      <p>NAJVEĆA muzička zvezda na ovim prostorima, Zdravko Čolić, još jednom je pokazao da živi kao sav normalan svet. Radnici na benzinskoj pumpi kod Jagodine još prepričavaju događaj iz noćne smene, kada im je na pumpu banuo Zdravko Čolić. Aleksandar Radisavljević, radnik na objektu, priseća se kako se te noći zaustavio automobil:</p>
      <p>- Sipao sam gorivo i vozač je otišao unutra da plati. U tom trenutku otvorila su se vrata i iz auta je izašao Zdravko Čolić. Rekao je: "Prijatelju, hajde da popijemo po pivo". Ljubazno sam se zahvalio, rekavši da ne mogu da pijem dok radim.</p>
      <related>
        <a href="https://www.novosti.rs/vesti/scena.147.html:832164-Cola-obara-rekorde-Peta-Stark-arena-27-decembra"/>
      </related>
      <p>Dok je posluživao pivo čuvenom Čoli, njegove koleginice su sa njim razgovarale i fotografisale se. Kuvarica se umalo nije onesvestila od sreće.</p>
      <p>- Sa svima je bio ljubazan - priča Radisavljević. - Insistirao je da sednem sa njim za sto, da popričamo malo. Bio sam zbunjen, ali već posle nekoliko minuta, zahvaljujući njegovoj priči, osećao sam se kao da razgovaram sa najobičnijim čovekom, a ne sa živom legendom. Pričali smo o deci, prepričavao je anegdode sa nastupa, čak je na trenutak, na naše oduševljenje, zapevao.</p>
      <p>Dodaje i da su svi dobili dobar bakšiš. Kaže da je u razgovoru pomenuo Čoli da njegov mlađi sin igra fudbal, te da su navijači Crvene zvezde. Ne želeći da iznosi detalje, kaže da je zahvaljujući Čolinom prijatelju dobio ulaznice za celu sezonu za sebe i sina.</p>
      <related>
        <h4>Srodne vesti</h4>
        <a href="http://www.novosti.rs/vesti/scena.147.html:832164-Cola-obara-rekorde-Peta-Stark-arena-27-decembra"/>
        <a href="http://www.novosti.rs/vesti/scena.147.html:830439-Cola-rusi-rekorde-Zdravko-Colic-zakazao-i-cetvrti-koncert-u-Stark-areni"/>
        <a href="http://www.novosti.rs/vesti/scena.147.html:829618-Cola-i-Ceca-u-Budvi-za-docek-i-reprizu-prvi-put-gradjani-ce-znati-koliko-je-koji-pevac-placen"/>
        <a href="http://www.novosti.rs/vesti/scena.147.html:826769-Karte-za-Colu-planule-zakazan-treci-koncert"/>
        <a href="http://www.novosti.rs/vesti/naslovna/teme/teme.97.html:tema-229-Zdravko-Colic"/>
      </related>
    </article>
  </body>
</html>