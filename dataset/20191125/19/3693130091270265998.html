<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/trump-in-milyarder-rakibinden-flas-ayrilik-1211944.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T19:46:00+00:00"/>
    <meta property="og:title" content="Trump'ın milyarder rakibinden flaş ayrılık"/>
    <meta property="og:description" content="ABD'de 2020 başkanlık seçimleri yarışına katılan Demokrat aday adaylarından iş adamı Michael Bloomberg, Birleşmiş Milletler (BM) İklim Değişikliği Özel Temsilciliği görevinden ayrıldı."/>
  </head>
  <body>
    <article>
      <h1>Trump'ın milyarder rakibinden flaş ayrılık</h1>
      <h2>ABD'de 2020 başkanlık seçimleri yarışına katılan Demokrat aday adaylarından iş adamı Michael Bloomberg, Birleşmiş Milletler (BM) İklim Değişikliği Özel Temsilciliği görevinden ayrıldı.</h2>
      <address>
        <time datetime="2019-11-25T19:46:00+00:00">25 Nov 2019, 19:46</time>
      </address>
      <p><b>BM Genel Sekreter Sözcüsü Stephane Dujarric,</b> günlük basın brifinginde, Bloomberg'in 11 Kasım'da Genel Sekreter Antonio <b>Guterres</b>'e gönderdiği mektupta, <b>İklim Değişikliği Özel Temsilciliği</b> görevini bıraktığını bildirdiğini aktardı.</p>
      <p><b>Dujarric</b>, <b>Bloomberg'e </b>iklim değişikliğine karşı mücadelesi nedeniyle teşekkür etti.</p>
      <p><b>Eski New York Belediye Başkanı</b> milyarder <b>Michael Bloomberg</b>, dün 2020 ABD başkanlık yarışına katıldığını açıklamıştı.</p>
      <p><b>Medya patronu Bloomberg</b>, başkanlık yarışında <b>Demokrat </b>aday adaylarına katılan 18'inci isim oldu.</p>
      <p><b>Cumhuriyetçi Partiden </b>2001 ve 2005'te iki dönem<b> New York Belediye Başkanı seçilen Bloomberg,</b> 2007'de partisiyle yollarını ayırdıktan sonra 2009'da bağımsız aday olarak 3. dönem belediye başkanlığını kazanmıştı.</p>
      <p><b>ABD</b>'de 59. başkanlık seçimleri 3 Kasım 2020'de yapılacak.</p>
    </article>
  </body>
</html>