<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jaihindtv.in/attack-on-women-mps-is-a-stigma-on-democracy-mullappally-ramachandran/"/>
    <meta property="og:site_name" content="Jaihind TV"/>
    <meta property="article:published_time" content="2019-11-25T19:17:05+00:00"/>
    <meta property="og:title" content="വനിതാ എം.പിക്കെതിരായ ആക്രമണം ജനാധിപത്യത്തിനേറ്റ കളങ്കം : മുല്ലപ്പള്ളി രാമചന്ദ്രന്‍"/>
    <meta property="og:description" content="രമ്യ ഹരിദാസ് ഉൾപ്പടെയുള്ള വനിതാ എം.പിമാരെ പുരുഷ വാച്ച് ആന്‍റ് വാർഡ് അംഗങ്ങൾ പാർലമെന്‍റിൽ വെച്ച് ആക്രമിച്ചത് ജനാധിപത്യത്തിനേറ്റ കളങ്കമെന്ന് കെ.പി.സി.സി.പ്രസിഡന്‍റ് മുല്ലപ്പള്ളി രാമചന്ദ്രൻ. ഇന്ത്യ ഫാസിസത്തിലേക്ക് നീങ്ങിക്കൊണ്ടിരിക്കുന്നതിന് ഉദാഹരണമാണ് പാർലമെന്‍റിലെ ഈ സംഭവം. പാർലമെന്‍ററി ജനാധിപത്യത്തെ അട്ടിമറിക്കാനുള്ള ശ്രമത്തിന്‍റെ ഭാഗമാണിത്. മുഴുവൻ ജനാധിപത്യ വിശ്വസികളും ഇതിനെതിരെ പ്രതികരിക്കാൻ തയാറാകണമെന്നും മുല്ലപ്പള്ളി രാമചന്ദ്രന്‍ പറഞ്ഞു. എം.പി.മാർക്ക് അഭിപ്രായം രേഖപ്പെടുത്താനും പ്രതിഷേധിക്കാനുമുള്ള അവകാശമാണ് മോദി സർക്കാർ അടിച്ചമർത്തുന്നത്. ജനാധിപത്യത്തിന് ഭൂഷണമല്ലാത്ത ഈ നടപടി അംഗീകരിക്കാനാവുന്നതല്ല. ഇന്ത്യൻ പാർലമെന്‍ററി ജനാധിപത്യത്തിന്‍റെ [...]"/>
  </head>
  <body>
    <article>
      <h1>വനിതാ എം.പിക്കെതിരായ ആക്രമണം ജനാധിപത്യത്തിനേറ്റ കളങ്കം : മുല്ലപ്പള്ളി രാമചന്ദ്രന്‍</h1>
      <address><time datetime="2019-11-25T19:17:05+00:00">25 Nov 2019, 19:17</time> by <a rel="author">Jaihind Webdesk</a></address>
      <figure>
        <img src="https://jaihindtv.in/wp-content/uploads/2018/09/MullappallyRamachandran.jpg"/>
      </figure>
      <p>രമ്യ ഹരിദാസ് ഉൾപ്പടെയുള്ള വനിതാ എം.പിമാരെ പുരുഷ വാച്ച് ആന്‍റ് വാർഡ് അംഗങ്ങൾ പാർലമെന്‍റിൽ വെച്ച് ആക്രമിച്ചത് ജനാധിപത്യത്തിനേറ്റ കളങ്കമെന്ന് കെ.പി.സി.സി.പ്രസിഡന്‍റ് മുല്ലപ്പള്ളി രാമചന്ദ്രൻ.</p>
      <p>ഇന്ത്യ ഫാസിസത്തിലേക്ക് നീങ്ങിക്കൊണ്ടിരിക്കുന്നതിന് ഉദാഹരണമാണ് പാർലമെന്‍റിലെ ഈ സംഭവം. പാർലമെന്‍ററി ജനാധിപത്യത്തെ അട്ടിമറിക്കാനുള്ള ശ്രമത്തിന്‍റെ ഭാഗമാണിത്. മുഴുവൻ ജനാധിപത്യ വിശ്വസികളും ഇതിനെതിരെ പ്രതികരിക്കാൻ തയാറാകണമെന്നും മുല്ലപ്പള്ളി രാമചന്ദ്രന്‍ പറഞ്ഞു.</p>
      <p>എം.പി.മാർക്ക് അഭിപ്രായം രേഖപ്പെടുത്താനും പ്രതിഷേധിക്കാനുമുള്ള അവകാശമാണ് മോദി സർക്കാർ അടിച്ചമർത്തുന്നത്. ജനാധിപത്യത്തിന് ഭൂഷണമല്ലാത്ത ഈ നടപടി അംഗീകരിക്കാനാവുന്നതല്ല. ഇന്ത്യൻ പാർലമെന്‍ററി ജനാധിപത്യത്തിന്‍റെ മഹത്വം ബി.ജെ.പി ഇല്ലാതാക്കി. രാഷ്ട്രപതി ഭവനെ ചരിത്രത്തിലാദ്യമായി ബി.ജെ.പി കുതിരക്കച്ചവടത്തിന് വേദിയാക്കിയെന്നും മുല്ലപ്പള്ളി പറഞ്ഞു. ഇതിനെതിരെ പ്രതികരിക്കാൻ തയാറായില്ലായെങ്കിൽ ചരിത്രം നമുക്ക് മാപ്പ് തരില്ലെന്നും മുല്ലപ്പള്ളി രാമചന്ദ്രന്‍ പറഞ്ഞു.</p>
      <related>
        <h4>More In This Section</h4>
        <a href="https://jaihindtv.in/mullappally-ramachandrans-statement-on-wayanad-student-shehlas-death/"/>
        <a href="https://jaihindtv.in/mullappally-demand-cbi-probe-in-valayar-case/"/>
        <a href="https://jaihindtv.in/mullappally-slams-piarayi-over-police-brutality-towards-ksu-march/"/>
        <a href="https://jaihindtv.in/the-chief-ministers-claim-that-there-was-no-criticism-in-the-pb-is-incredible-pbs-stand-should-be-clarified-demand-mullappally-ramachandran-mullappally-ramachandran/"/>
        <a href="https://jaihindtv.in/mullappally-ramachandran-wants-government-should-issue-a-white-paper-on-the-financial-aftermath-of-demonetisation/"/>
        <a href="https://jaihindtv.in/mullappally-ramachandran-slams-pinarayi-government-over-luxury-amidst-financial-crisis/"/>
      </related>
    </article>
  </body>
</html>