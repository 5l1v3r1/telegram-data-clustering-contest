<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780866/%D8%B3%D8%AA%D8%A7%D8%AF-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%81%D8%A7%D8%B1%D8%B3-%D8%A2%D8%BA%D8%A7%D8%B2-%D8%A8%D9%87-%DA%A9%D8%A7%D8%B1-%DA%A9%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T19:52:35+00:00"/>
    <meta property="og:title" content="ستاد انتخابات فارس آغاز به کار کرد"/>
    <meta property="og:description" content="شیراز-استاندار فارس گفت:ستاد انتخابات فارس با حضور هیئت‌های نظارت در انتخابات و نیروهای ستاد انتخابات در استان افتتاح شد."/>
  </head>
  <body>
    <article>
      <h1>ستاد انتخابات فارس آغاز به کار کرد</h1>
      <address>
        <time datetime="2019-11-25T19:52:35+00:00">25 Nov 2019, 19:52</time>
      </address>
      <p>به گزارش <a href="https://www.mehrnews.com/">خبرنگار مهر</a>،عنایت الله رحیمی دوشنبه در آیین افتتاح ستاد انتخابات استان فارس بیان کرد: امید است انتخابات در فارس به گونه‌ای رقم بخورد که دشمنان در برنامه‌هایی که برای ناامید کردن افراد جامعه دارند ناامید شده و همدلی و همراهی مردم و ستادهای اجرایی  و نظارت بر انتخابات در اسفندماه انتخاباتی پرشور قانونی و رقابت پذیر و سالم در استان فارس داشته باشیم.</p>
      <p>عالیترین مقام دولت در استان فارس ابراز امیدواری کرد: امید است حضور مردم در این انتخابات به صورت حداکثری باشد و این موضوع به معنی حمایت مردم از نظام مقدس جمهوری اسلامی و یکی از نمادهای حکومت دموکراتیک است. </p>
      <p>وی با اشاره به حضور مردم در تمامی عرصه ها گفت: مردم همواره در سرنوشت خود دخیل هستند و یکی از نمونه‌های بارز حضور مردم در عرصه تصمیم سازی و تصمیم گیری در جمهوری اسلامی نیز انتخابات است البته نباید فراموش شود در سخت ترین زمان انتخابات در کشور برگزار شده و در جنگ تحمیلی نیز مردم با حضور در پای صندوق های رای در انتخابات شرکت کرده اند امسال نیز حضور مردم پرشور و آگاهانه است.</p>
      <p> او با اشاره به اینکه تعداد  نمایندگان فارس هنوز افزایش نداشته است بیان کرد:هنوز تعداد واجدین شرایط رای دهی در استان فارس مشخص نشده است ولی تعداد شعب در این انتخابات در استان افزایش یافته است.</p>
      <p> فرایند ثبت نام در انتخابات مجلس خبرگان رهبری از دهم آذرماه شروع می شود و برای انتخابات مجلس شورای اسلامی نیز ثبت نام نمایندگان از دهم دی ماه صورت می پذیرد.</p>
    </article>
  </body>
</html>