<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/avrotros-rossana-kluivert-wilde-niet-reageren/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T19:10:45+00:00"/>
    <meta property="og:title" content="AVROTROS: Rossana Kluivert wilde niet reageren"/>
    <meta property="og:description" content="De redactie van het programma Opgelicht?! heeft Rossana Kluivert de kans gegeven om te reageren op het onderzoek dat de redactie deed naar haar Dog Rescue Centre Foundation op Curaçao. Dat meldt AVROTROS in reactie op een interview dat Kluivert maandag gaf in RTL Boulevard. Zij stelde hier dat zij niet live in de uitzending een reactie mocht geven op het onderzoek naar de mogelijk dubieuze begroting van het hondenasiel."/>
  </head>
  <body>
    <article>
      <h1>AVROTROS: Rossana Kluivert wilde niet reageren</h1>
      <address><time datetime="2019-11-25T19:10:45+00:00">25 Nov 2019, 19:10</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>De redactie van het programma Opgelicht?! heeft Rossana Kluivert de kans gegeven om te reageren op het onderzoek dat de redactie deed naar haar Dog Rescue Centre Foundation op Curaçao. Dat meldt AVROTROS in reactie op een interview dat Kluivert maandag gaf in RTL Boulevard. Zij stelde hier dat zij niet live in de uitzending een reactie mocht geven op het onderzoek naar de mogelijk dubieuze begroting van het hondenasiel.</p>
      <p>“De redactie van Opgelicht?! heeft op verschillende momenten en manieren Rossana Kluivert de kans gegeven om te reageren”, stelt een woordvoerder. “We hebben netjes hoor en wederhoor willen plegen. Maar daar heeft zij geen gebruik van willen maken.”</p>
      <p>De optie om live in de uitzending te reageren is niet geboden omdat dat niet bij het programma past. “Wij werken met reportages”, legt de zegsman uit. “Wij wilden in het item over de Dog Rescue Foundation graag haar reacties meenemen.” AVROTROS beklemtoont dat nog niemand de uitzending daadwerkelijk gezien heeft. “Wij hebben alleen gezegd dat je een aantal vraagtekens kan zetten bij het binnenhalen van de donaties en de manier waarop dit geld is besteed.”</p>
      <p>Het programma wordt dinsdagavond uitgezonden. Rossana Kluivert had eerder gedreigd met een kort geding, maar heeft daar toch van afgezien. Waarom zij die keuze heeft gemaakt, werd uit het interview in RTL Boulevard niet duidelijk. Maar volgens haar is van fraude of oplichting geen sprake.</p>
      <p>BuzzE</p>
    </article>
  </body>
</html>