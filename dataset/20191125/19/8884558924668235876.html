<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/slovenija/slovenske-zeleznice-se-zanimajo-za-nomago"/>
    <meta property="og:site_name" content="Primorske novice"/>
    <meta property="article:published_time" content="2019-11-25T19:58:49+00:00"/>
    <meta property="og:title" content="Slovenske železnice se zanimajo za Nomago"/>
    <meta property="og:description" content="Potem ko nadzorniki Petrola pred enim mesecem upravi Tomaža Berločnika niso prižgali zelene luči za prevzem avtobusnega prevoznika Nomaga, se za njegov nakup zdaj zanimajo Slovenske železnice. Posel je vreden 20 do 30 milijonov evrov, končan naj bi bil že prihodnji mesec, je poročala TV Slovenija."/>
  </head>
  <body>
    <article>
      <h1>Slovenske železnice se zanimajo za Nomago</h1>
      <address><time datetime="2019-11-25T19:58:49+00:00">25 Nov 2019, 19:58</time> by <a rel="author">STA</a></address>
      <p>
        <b>Potem ko nadzorniki Petrola pred enim mesecem upravi Tomaža Berločnika niso prižgali zelene luči za prevzem avtobusnega prevoznika Nomaga, se za njegov nakup zdaj zanimajo Slovenske železnice. Posel je vreden 20 do 30 milijonov evrov, končan naj bi bil že prihodnji mesec, je poročala TV Slovenija.</b>
      </p>
      <figure>
        <img src="https://static.primorske.si/foto/highres/gnweb/721219_271-no.jpg"/>
        <figcaption>Potem ko nadzorniki Petrola pred enim mesecem upravi Tomaža Berločnika niso prižgali zelene luči za prevzem avtobusnega prevoznika Nomaga, se za njegov nakup zdaj zanimajo Slovenske železnice. Foto: Nomago</figcaption>
      </figure>
      <p><b>LJUBLJANA</b> &gt; Petrol je nameraval kupiti celotno podjetje, Slovenske železnice pa zanimajo le Nomagovi avtobusi in povezave. "Sinergij med železnicami in avtobusnim prevoznikom je ogromno," je za TV Slovenija povedal generalni direktor Slovenskih železnic <b>Dušan Mes</b>.</p>
      <p>V Adventura holdingu, ki je lastnik Nomaga, uradnih izjav o povezavi, dokler posel še ni zaključen, ne dajejo. Posel morata odobriti še nadzorna sveta Slovenskih železnic in Slovenskega državnega holdinga.</p>
      <p>Železnicam bi prepustili polovični delež, posel je vreden 20 do 30 milijonov evrov, imeli bi več kot 700 avtobusov, ki na več kot 650 linijah v sedmih državah na leto prepeljejo več kot deset milijon potnikov in imajo več kot 1000 zaposlenih, je nanizala televizija.</p>
      <p>Adventura holding lastniško obvladujeta Darko Klarič in njegov sin, ki sta na letošnji lestvici najbogatejših na 18. mestu, pod Nomagom sta poleg Avriga in Izletnika Celje združila še pet podjetij.</p>
    </article>
  </body>
</html>