<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tyden.cz/rubriky/kultura/film/ledove-kralovstvi-2-vevodi-prickam-navstevnosti-kin_535595.html"/>
    <meta property="og:site_name" content="TÝDEN.cz"/>
    <meta property="article:published_time" content="2019-11-25T19:35:00+00:00"/>
    <meta property="og:title" content="Ledové království 2 vévodí příčkám návštěvnosti kin"/>
    <meta property="og:description" content="Jasným vítězem víkendové návštěvnosti českých kin se stalo pokračování amerického animovaného snímku Ledové království 2. Pohádkový příběh, ve kterém se..."/>
  </head>
  <body>
    <article>
      <h1>Ledové království 2 vévodí příčkám návštěvnosti kin</h1>
      <address><time datetime="2019-11-25T19:35:00+00:00">25 Nov 2019, 19:35</time> by <a rel="author" href="https://www.tyden.cz/autori-tydne/ctk/" target="_blank">ČTK</a></address>
      <p>
        <b>Jasným vítězem víkendové návštěvnosti českých kin se stalo pokračování amerického animovaného snímku <i>Ledové království 2</i>. Pohádkový příběh, ve kterém se královna Elsa, její sestra Anna, sněhulák Olaf, ledař Kristoff a sob Sven opět vydají na výpravu plnou kouzel a dobrodružství, od čtvrteční premiéry vidělo 230 550 lidí a jeho tržby dosáhly 35 milionů korun. Druhé místo rovněž obsadila novinka, česká komedie <i>Vlastníci</i>. O víkendu přilákala do kin 46 700 lidí, kteří za vstupenky zaplatili sedm milionů. Vyplynulo to Unie filmových distributorů.</b>
      </p>
      <p>Na třetí místo z předchozího prvního se posunul americký film <i>Le Mans '66</i> z historie 24hodinovém závodu ve francouzském Le Mans. Téměř 29 tisíc diváků za lístek na něj o víkendu zaplatilo pět milionů korun. Čtvrté a páté místo obsadily české komedie <i>Poslední aristokratka</i> s 16 700 diváky a <i>Ženská na vrcholu</i> s téměř 15 tisíc návštěvníky.</p>
      <p>Žádný další český film se v první desítce už neumístil, 15. místo ale obsadil česko-slovenský film <i>Amnestie</i>, který popisuje složitost období po roce 1989.</p>
      <p>Ve čtvrtek do kin zamíří česko-francouzský dokument Joëla Fargese a Terezy Brdečkové <i>Jiří Trnka: Nalezený přítel</i> a francouzské filmy <i>Výjimeční</i> a <i>Bílá jako padlý sníh</i>. Premiéru bude mít v Česku také dánský dobrodružný fantasy film <i>Valhalla: Říše bohů</i> a britsko-americký snímek <i>Last Christmas</i>.</p>
      <figure>
        <iframe src="https://www.youtube.com/embed/xvIQ0qrS670" width="520" height="315" data-service="Youtube" scrolling="no"/>
      </figure>
    </article>
  </body>
</html>