<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281635-vilken-slags-spelare-var-du-2010-och-vilken-ar-du-10-ar-senare"/>
    <meta property="og:site_name" content="FZ.se"/>
    <meta property="article:published_time" content="2019-11-25T19:30:00+00:00"/>
    <meta property="og:title" content="Vilken slags spelare var du 2010? Och vilken är du 10 år senare?"/>
    <meta property="og:description" content="Det hinner hända mycket på tio år."/>
  </head>
  <body>
    <article>
      <h1>Vilken slags spelare var du 2010? Och vilken är du 10 år senare?</h1>
      <h2>Det hinner hända mycket på tio år.</h2>
      <address><time datetime="2019-11-25T19:30:00+00:00">25 Nov 2019, 19:30</time> by <a rel="author" href="https://www.fz.se/medlem/89431" target="_blank">Fredrik Eriksson</a></address>
      <p>2010 spelade vi <i>Fallout: New Vegas</i>, <i>Super Meat Boy</i>, <i>Super Mario Galaxy 2</i>, <i>Mass Effect 2</i>, <i>Minecraft</i> och <i>Red Dead Redemption</i>. Konsolerna som gällde var Wii, Xbox 360 och PS3. Nu står ett nytt årtionde för dörren med <a href="https://www.fz.se/artikel/281185">Playstation 5</a> och <a href="https://www.fz.se/artikel/280036">Project Scarlett</a>. Några av nästa års största spel väntas bli <i>The Last of Us Part II</i>, <i>Halo Infinite</i>, <i>Final Fantasy VII</i>-remaken och <i>Cyberpunk 2077</i>.</p>
      <p>Men ny hårdvara och nya spel i all ära, den längsta resan görs ibland i ditt inre. Mycket hinner hända i ett liv på tio år; liv, död, kärlek, jobb, framgångar, motgångar och så vidare.</p>
      <p>Men idag tänkte jag att vi skulle fokusera på framför allt en fråga: <br/><b>Hur har du som gamer ändrat dig på de här tio åren?</b></p>
      <p>Det har hänt ditt och datt i mitt liv. Jag har tre katter istället två (gamle Henning består) och är småstadsbo snarare än stockholmare, men är i grunden den gamer jag var där och då. Det som har hänt är att jag blivit mer strukturerad. Jag försöker spela en titel i taget och även variera mellan genrer och spellängder. Also: jag har lärt mig att det finns ingen botten på backloggen.</p>
    </article>
  </body>
</html>