<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/truskavets_gotuietsya_pryynyaty_uchasnykiv_ta_partneriv_mizhnarodnogo_konkursu_vokalistiv_331641.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T19:45:00+00:00"/>
    <meta property="og:title" content="Трускавець готується прийняти учасників та партнерів Міжнародного конкурсу вокалістів"/>
    <meta property="og:description" content="ІІ Міжнародний конкурс вокалістів «Пам’яті Мусліма Магомаєва» відбудеться в місті Трускавці з 5 по 8 грудня 2019 року. Про це Гал-інфо повідомили, 25 листопада, у прес-службі Трускавецької міської ради."/>
  </head>
  <body>
    <article>
      <h1>Трускавець готується прийняти учасників та партнерів Міжнародного конкурсу вокалістів</h1>
      <h2>ІІ Міжнародний конкурс вокалістів «Пам’яті Мусліма Магомаєва» відбудеться в місті Трускавці з 5 по 8 грудня 2019 року. Про це Гал-інфо повідомили, 25 листопада, у прес-службі Трускавецької міської ради.</h2>
      <address>
        <time datetime="2019-11-25T19:45:00+00:00">25 Nov 2019, 19:45</time>
      </address>
      <figure>
        <img src="https://galinfo.com.ua/media/gallery/intxt/t/r/truskavets_c07d5.jpg"/>
      </figure>
      <p>Унікальність Конкурсу полягає в тому, щоб виявити та відкрити музичній громадськості України та світу вокалістів, які однаково вправно співають і оперу і естраду. Конкурсанти виконають академічний (оперний) репертуар для власного голосу і естрадну пісню Мусліма Магомаєва. Обов’язковим конкурсним твором є українська народна пісня «Дивлюсь я на небо» з репертуару Мусліма Магомаєва.</p>
      <p>Для участі у конкурсі допускаються професійні співаки та співачки віком від 16 до 40 років, що мають спеціальну музичну освіту та студенти музичних ВИШів та коледжів.</p>
      <p>Усі учасники проходять попередній сліпий відбір за аудіо. Виконавці, що наберуть найбільшу кількість балів – запрошуються для змагання у Трускавець. Усі витрати виконавця, окрім дороги, бере на себе оргкомітет. Вступні внески в Конкурсі відсутні.</p>
      <p>На Конкурс запрошуються антрепренери, керівники творчих колективів та диригенти оркестрів, які зможуть запропонувати виконавцям майбутню ділову співпрацю.</p>
      <p>
        <b>Організатори Конкурсу:</b>
      </p>
      <ul>
        <li>Азербайджанський культурний центр імені Мусліма Магомаєва ( Гурбан Аббасов та Наталія Кудряшова)</li>
        <li>Трускавецька міська Рада ( міський Голова Трускавця Андрій Кульчинський)</li>
      </ul>
      <p><b>Журі. </b>До складу журі Міжнародного конкурсу вокалістів «Пам’яті Мусліма Магомаєва» запрошуються провідні оперні солісти, викладачі та завідувачі кафедр вокалу Музичних Академій. Голова журі - Гурбаналі Гасан-огли Аббасов. Народний артист України, Оперний та естрадний співак, Голова Азербайджанського Культурного центру імені Мусліма Магомаєва, Посол Миру</p>
      <p>
        <b>Члени Журі.</b>
      </p>
      <ul>
        <li>Олександр Дяченко. Народний артист України. Завідувач кафедри сольного співу Національної музичної академії імені П.І.Чайковського. Соліст Національної опери України. Професор. Повний кавалер ордену "За заслуги" перед Україною. Лауреат міжнародних конкурсів </li>
        <li>Людмила Божко. Народна артистка України. Завідувач кафедри академічного співу Львівської Національної музичної академії імені М.Лисенка. Солістка Львівської Опери. Конкурс проходить у два тури і освітлюється українськими та зарубіжними ЗМІ. Конкурс проводиться у супроводі фортепіано та фонограми «мінус 1»</li>
      </ul>
      <p>В усіх конкурсних виступах обов’язковим є лише живий вокальний виступ, будь-які фонограми із записом голосу учасника , «плюс 1» виключені повністю.</p>
      <p>Лауреати минулорічного Конкурсу успішно працюють на сценах оперних театрів України, Національної оперети, Національних оркестрів.</p>
      <p>Постійно приймають участь у концертах, які влаштовують організатори Конкурсу.</p>
      <p>Нещодавно, 28.09.2019 у Трускавці на відкритій сцені у супроводі симфонічного оркестру виступили минулорічні призери та члени журі. Публіка була в шаленому захваті.</p>
      <p>(<a href="https://www.facebook.com/natalia.kudryashova.509/posts/2702545706442527">https://www.facebook.com/natalia.kudryashova.509/posts/2702545706442527</a>)</p>
      <p>Цьогоріч Конкурс стає також дипломатичною мультикультурною платформою для співробітництва. У день закриття Конкурсу відбудеться офіційна зустріч за круглим столом Надзвичайних та Повноважних Послів іноземних держав та представників дипломатичних місій із керівництвом міста та бізнес елітою. Будуть обговорюватися нові проекти економічної та туристичної співпраці курорту Трускавця із іноземними державами та бізнесменами України.</p>
      <p>Ще одне нововведення – виконання на гала-концерті творів під симфонічний оркестр.</p>
      <p>У програмі прозвучать світові хіти популярної класики та пісні з репертуару Мусліма Магомаєва. Гала-концерт Конкурсу буде безкоштовним для глядачів і стане прекрасним культурним відпочинком для Трускавчан та відпочиваючих.</p>
      <p>Проведенням Конкурсу ми даємо меседж світу, що Україна висококультурна та мультикультурна держава, у якій цінують власну культуру та поважають усі культури світу.</p>
      <p>Ця подія приверне для висвітлення топові ЗМІ Львівщини, України та зарубіжжя.</p>
      <p>
        <b>Визначені виконавці, які шляхом сліпого відбору були визначені для приїзду на Конкурс:</b>
      </p>
      <ul>
        <li>В”ячеслав Березняков ( родом з м.Херсон)</li>
        <li>Зябченко Діана ( родом з м. Вінниця)</li>
        <li>Майборода Андрій ( родом з м. Тирасполь, Молдова)</li>
        <li>Українець Ірина ( родом з Хмельницької області)</li>
        <li>Федоровська Ірина ( родом з м. Хмельницький)</li>
        <li>Онучко Анастасія (родом з м. Шостка)</li>
        <li>Чайка Вікторія ( родом з Волинської області)</li>
        <li>Андрощук Сергій ( родом з м. Запоріжжя)</li>
        <li>Дєєв Олексій ( родом з м. Київ)</li>
        <li>Лещов Роман ( родом з м. Кам’янське Дніпропетровської обл.)</li>
        <li>Король Тарас ( родом з Полтавської області)</li>
        <li>Воронов Дмитро ( родом з м. Вишгород Київської області)</li>
        <li>Яницька Людмила (родом з м. Київ)</li>
        <li>Скірко Антон ( родом з м. Кривий Ріг Дніпропетровської обл.)</li>
        <li>Лозовий Максим ( родом з Херсонської області)</li>
      </ul>
      <p>
        <b>Вітаємо міжнародний десант учасників із Казахстану, Литви та Узбекистану.</b>
      </p>
      <ul>
        <li>Акбота Молодогаінова ( Казахстан)</li>
        <li>Айбар Хайрханов ( Казахстан)</li>
        <li>Егле Марія Клінц ( Литва)</li>
        <li>Сарвиноз Ўроқова ( Узбекистан)</li>
      </ul>
      <p>
        <i>Офіційна сторінка Конкурсу: <a href="https://www.facebook.com/KonkursM/">https://www.facebook.com/KonkursM/</a></i>
      </p>
      <p>
        <i>Довідки +380504123355</i>
      </p>
    </article>
  </body>
</html>