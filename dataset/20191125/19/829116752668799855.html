<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/gazdasag/20191125-otletes-felhasznalasi-modot-talalt-a-muanyag-palackokra-egy-kameruni-ferfi.html"/>
    <meta property="og:site_name" content="Origo"/>
    <meta property="article:published_time" content="2019-11-25T19:32:00+00:00"/>
    <meta property="og:title" content="PET-palackból készítettek halászhajókat"/>
    <meta property="og:description" content="Az ötlet nagyon gyorsan népszerűvé vált az afrikai Kamerunban."/>
  </head>
  <body>
    <article>
      <h1>PET-palackból készítettek halászhajókat</h1>
      <address><time datetime="2019-11-25T19:32:00+00:00">25 Nov 2019, 19:32</time> by <a rel="author">Origo</a></address>
      <p>
        <b>Számtalan ötletet találtak már a műanyag palackok hasznosítására, így készült belőle ház vagy fürdőruha, sőt még autóút is. A legújabb innovatív felhasználási mód szerint egy kameruni fiatalember csónakokat épített a műanyag palackokból.</b>
      </p>
      <p>Ismaël Essome Ebone-t először egy kellemetlen élmény inspirálta az „EcoBoats"-nak elnevezett, PET palackokból készített csónak megépítéséhez, még 2011-ben. Éppen egy átvonuló zivatar elől bújt el, amikor azt látta, hogy kidobott műanyag palackok lebegnek a vízen.</p>
      <p>Az ötletből csakhamar valóság lett, és <br/><mark>meg is építette első csónakját a város környékén gyűjtött műanyag palackokból.<br/></mark>A következő viharban történt felavatásakor a partról figyelő halászok meglepetésére Ebone csónakja hibátlanul működött.</p>
      <p>Az alábbi videón látható, hogy a műanyag palackokból készült csónak milyen jól úszik a vízen.</p>
      <figure>
        <iframe src="https://www.youtube.com/embed/oV8qmR7B6XQ" width="560" height="315" data-service="Youtube" scrolling="no"/>
      </figure>
      <p>A fiatalember ezután az összes pénzét befektette a nonprofit Madiba &amp; Nature elindításába, mely egy jótékonysági szervezet lett azzal a céllal, hogy</p>
      <aside>összegyűjtse a régióban a műanyag hulladékot, és azt ökoturizmussá és a rászoruló halászok csónakjává alakítsa.</aside>
      <p>A kameruni szervezet a közelmúltban helyezte üzembe az első EcoBin-jét hulladékanyagok összegyűjtésére, válogatására és újrahasznosítására, mellyel segít elkerülni a folyók és az óceán szennyezését Kribiben és Doualában.</p>
      <p>Forrás: <a href="https://www.goodnewsnetwork.org/cameroon-man-uses-turns-plastic-bottles-into-canoes/">Goodnewsnetwork.org</a></p>
    </article>
  </body>
</html>