<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/selena-gomez-zpet-ve-spolecnosti-na-american-music-awards-zastinila-swift-i-desivou-aguileru"/>
    <meta property="og:site_name" content="eXtra.cz"/>
    <meta property="article:published_time" content="2019-11-25T19:44:00+00:00"/>
    <meta property="og:title" content="Selena Gomez zpět ve společnosti: Na American Music Awards zastínila Swift i děsivou Aguileru"/>
    <meta property="og:description" content="V neděli proběhlo slavnostní předávání cen American Music Awards 2019. Po červeném koberci se prošla spousta celebrit známých především z hudebního světa. Akci si jako příležitost k návratu do společnosti vybrala Selena Gomez (27), která po dlouhých měsících boje s psychickými problémy znovu objevuje svět. Na předávání jí to nepochybně slušelo nejvíc, zastínila všechny okolo. Komu kromě ní se podařilo zazářit a kdo se naopak oblékl příšerně?"/>
  </head>
  <body>
    <article>
      <h6 class="kicker">módní policie</h6>
      <h1>Selena Gomez zpět ve společnosti: Na American Music Awards zastínila Swift i děsivou Aguileru</h1>
      <address><time datetime="2019-11-25T19:44:00+00:00">25 Nov 2019, 19:44</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/84/95/8495979-247829-pjimage-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Selena Gomez na American Music Awards 2019 doslova zářila.<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/20/d8/20d8e8b-247818-a-2560x0-shrink.png"/>
          <figcaption>Selena Gomez vypadala výborně a všechny zastínila.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/af/20/af20616-247821-k-2560x0-shrink.png"/>
          <figcaption>Těhotná Jenna Dewan vypadala jako něžná panenka.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/cb/e0/cbe0c3e-247824-d-2560x0-shrink.png"/>
          <figcaption>Katherine Langford vsadila na rudou a udělala dobře. Vynesla jeden z nejlepších looků večera.<cite>Instagram</cite></figcaption>
        </figure>
        <figcaption>
          <a href="https://www.extra.cz/selena-gomez-zpet-ve-spolecnosti-na-american-music-awards-zastinila-swift-i-desivou-aguileru/galerie/4">+ Dalších 8 fotografií</a>
        </figcaption>
      </slideshow>
      <p>
        <b>V neděli proběhlo slavnostní předávání cen American Music Awards 2019. Po červeném koberci se prošla spousta celebrit známých především z hudebního světa. Akci si jako příležitost k návratu do společnosti vybrala Selena Gomez (27), která po dlouhých měsících boje s psychickými problémy znovu objevuje svět. Na předávání jí to nepochybně slušelo nejvíc, zastínila všechny okolo. Komu kromě ní se podařilo zazářit a kdo se naopak oblékl příšerně?</b>
      </p>
      <p>Předávání cen <a href="https://www.extra.cz/tema/american-music-awards">American Music Awards</a> je jednou z nejprestižnějších událostí hudebního světa. Na galavečer se každoročně dostaví spousta slavných osobností, které se přijdou předvést ve slavnostních róbách a podívat se na to, komu ceny připadnou. Největší hvězdou letošního ročníku byla nepochybně Selena Gomez, která zazářila v neonově zelených šatech. Kdo další vypadal skvěle a kdo svůj outfit naopak nevychytal?</p>
      <p><a href="https://www.extra.cz/tema/selena-gomez">Selena Gomez</a> využila slavnostní večer ke svému návratu do společnosti a přišla s plnou parádou. V krátké zelené róbě, která zdůrazňovala její poprsí a nohy, vypadala naprosto skvěle. Doplnila ji o boty stejné barvy, perlový náhrdelník a na hlavě si nechala udělat vkusné mikádo.</p>
      <related>
        <a href="https://www.extra.cz/selena-gomez-ukazala-svoji-rozkosnou-sestru-zpevacce-roste-blondata-konkurence"/>
      </related>
      <p>Kromě Seleny se zatřpytila i zpěvačka <a href="https://www.extra.cz/tema/taylor-swift">Taylor Swift</a>, která se po červeném koberci prošla v šatech s flitry a vysokým rozparkem doplněnými o stylové kozačky nad kolena. Zazářila i mladičká <a href="https://www.extra.cz/tema/billie-eilish">Billie Eilish</a>, jejíž plandavá souprava se sice ani zdaleka nepodobala společenské róbě, nicméně to patří k jejímu stylu a šaty od ní nemohl nikdo čekat. Krásnou červenou róbu s peřím vynesla herečka <a href="https://www.extra.cz/tema/katherine-langford">Katherine Langford</a>, která k ní zvolila i večerní červené líčení a do vlasů si dala zajímavé ozdoby. V honosných květinových šatech se ukázala <a href="https://www.extra.cz/tema/halsey">Halsey</a>, která k nim zvolila líčení ve stylu asijského street stylu. Za něžnou panenku večera byla tanečnice <a href="https://www.extra.cz/tema/jenna-dewan">Jenna Dewan</a>, která v růžových šatech ukázala těhotenské bříško a vypadala velmi něžně.</p>
      <h3>Propadáky</h3>
      <p>Absolutně nejhorší model na předávání cen předvedla zpěvačka <a href="https://www.extra.cz/tema/christina-aguilera">Christina Aguilera</a>. V bílé perlami poseté róbě s ramenními vycpávkami, kapucí a masivním opaskem vypadala jako špatná parodie na jeptišku. Ani bývalá topmodelka <a href="https://www.extra.cz/tema/tyra-banks">Tyra Banks</a> svůj outfit nevychytala a v kostýmku tělové barvy, pod který si vzala jen podprsenku a doplnila ho obrovským kloboukem a návleky na rukou vypadala, že se místo na prestižní akci chystá do kovbojského baru. Zpěvačka <a href="https://www.extra.cz/tema/lizzo">Lizzo</a> si oblékla minišaty mandarinkové barvy, řasení a délka však rozhodně nesvědčí její plné postavě a vypadala spíše jako velký pomeranč.</p>
      <p>
        <b>Na snímky módy z American Music Awards se podívejte v galerii. Komu to nejvíce slušelo podle vás?</b>
      </p>
    </article>
  </body>
</html>