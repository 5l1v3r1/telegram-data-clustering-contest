<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80189121/"/>
    <meta property="og:site_name" content="Janam TV"/>
    <meta property="article:published_time" content="2019-11-25T19:00:45+00:00"/>
    <meta property="og:title" content="സാംസ്കാരിക അടയാളങ്ങൾ നിലനിർത്തേണ്ടത് കാലഘട്ടത്തിൻെറ ആവശ്യമെന്ന് കുമ്മനം"/>
    <meta property="og:description" content="നാടിൻെറ തനതു പൈതൃകം വീണ്ടെടുക്കാൻ തോളോടു തോൾ ചേർന്നു പ്രവർത്തിക്കേണ്ട കാലമായെന്ന് പ്രമുഖ ബിജെപി നേതാവ് കുമ്മനം രാജശേഖരൻ പറഞ്ഞു. ബഹ്റൈൻ സംസ്കൃതിയുടെ"/>
  </head>
  <body>
    <article>
      <h1>സാംസ്കാരിക അടയാളങ്ങൾ നിലനിർത്തേണ്ടത് കാലഘട്ടത്തിൻെറ ആവശ്യമെന്ന് കുമ്മനം</h1>
      <address><time datetime="2019-11-25T19:00:45+00:00">25 Nov 2019, 19:00</time> by <a rel="author">Janam TV Web Desk</a></address>
      <p>നാടിൻെറ തനതു പൈതൃകം വീണ്ടെടുക്കാൻ തോളോടു തോൾ ചേർന്നു പ്രവർത്തിക്കേണ്ട കാലമായെന്ന് പ്രമുഖ ബിജെപി നേതാവ് കുമ്മനം രാജശേഖരൻ പറഞ്ഞു.</p>
      <figure>
        <img src="https://janamtv.com/wp-content/uploads/2019/11/kum2.jpeg"/>
      </figure>
      <p>ബഹ്റൈൻ സംസ്കൃതിയുടെ ആഭിമുഖ്യത്തിൽ ഇന്ത്യൻ ക്ലബിൽ നൽകിയ പൗരസ്വീകരണത്തിൽ സംസാരിക്കുകയായിരുന്നു അദ്ദേഹം.  പാരമ്പര്യ കൃഷിരീതികളും, ജൈവ വൈവിധ്യവും, തനതു കലകളും, സാംസ്കാരിക അടയാളങ്ങളും നിലനിർത്തണം.</p>
      <figure>
        <img src="https://janamtv.com/wp-content/uploads/2019/11/kum3.jpeg"/>
      </figure>
      <p>വലിയ കാലാവസ്ഥാ വ്യതിയാനങ്ങളുടെയും പ്രകൃതി ദുരന്തങ്ങളുടെയും പശ്ചാത്തലത്തിൽ സംസ്ഥാനത്തിൻെറ ജീവനാഡികളായ 44 നദികളെയും പുനരുജ്ജീവിപ്പിക്കണം. ഇത്തരം പ്രവർത്തനങ്ങളിൽ സജീവപങ്കാളിത്തം ഉറപ്പാക്കാൻ അദ്ദേഹം പ്രവാസി മലയാളി സമൂഹത്തോട് ആഹ്വാനം ചെയ്തു.</p>
      <figure>
        <img src="https://janamtv.com/wp-content/uploads/2019/11/kum4.jpeg"/>
      </figure>
      <p>ചടങ്ങിൽസംസ്കൃതി പ്രസിഡൻറ് സുരേഷ് ബാബു അദ്ധ്യക്ഷനായിരുന്നു. KSCA മുൻ പ്രസിഡൻറും സാമൂഹ്യ പ്രവർത്തകനുമായ  പമ്പാവാസൻ നായർ, KSCA പ്രസിഡന്റ്  സന്തോഷ്, ഇന്ത്യൻ ക്ലബ് പ്രസിഡണ്ട് സ്റ്റാലിൻ ജോസഫ്, ഗുരുദേവ സോഷ്യൽ സൊസൈറ്റി സെക്രട്ടറി  ചന്ദ്രബോസ്  തുടങ്ങിയവർ ആശംസകൾ നേർന്നു. ബഹ്റൈൻ ഇലക്ട്രിസിറ്റിയിൽ 40 വർഷത്തെ സേവനമനുഷ്ടിക്കുന്ന  രാമചന്ദ്രനെ ചടങ്ങിൽ അനുമോദിച്ചു. സംസ്കൃതി സിക്രട്ടറി പ്രവീൺ സ്വാഗതവും വൈസ് പ്രസിഡൻറ് സിജുകുമാർ കൃതജ്ഞതയും രേഖപ്പെടുത്തി.</p>
    </article>
  </body>
</html>