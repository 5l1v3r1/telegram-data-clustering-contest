<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/2019/11/25/v-novi-stevilki-primorskih-novic-preberite"/>
    <meta property="og:site_name" content="Primorske novice"/>
    <meta property="article:published_time" content="2019-11-25T19:24:33+00:00"/>
    <meta property="og:title" content="V novi številki Primorskih novic preberite"/>
    <meta property="og:description" content="Svet delavcev družbe Hit je organiziral posvetovalni referendum o odprodaji Hitovih kompleksov Športni center Hit in ABK. Udeležilo se ga je nekaj manj kot 600 zaposlenih Hita, ki delajo v Novi Gorici in Šempetru pri Gorici. 96 odstotkov tistih, ki so glasovali, je proti prodaji, a njihova odločitev ni zavezujoča pri odločitvi uprave o prodaji."/>
  </head>
  <body>
    <article>
      <h1>V novi številki Primorskih novic preberite</h1>
      <address><time datetime="2019-11-25T19:24:33+00:00">25 Nov 2019, 19:24</time> by <a rel="author">Spletno uredništvo</a></address>
      <p>
        <b>Svet delavcev družbe Hit je organiziral posvetovalni referendum o odprodaji Hitovih kompleksov Športni center Hit in ABK. Udeležilo se ga je nekaj manj kot 600 zaposlenih Hita, ki delajo v Novi Gorici in Šempetru pri Gorici. 96 odstotkov tistih, ki so glasovali, je proti prodaji, a njihova odločitev ni zavezujoča pri odločitvi uprave o prodaji.</b>
      </p>
      <figure>
        <img src="https://static.primorske.si/foto/highres/politika/721206_272-_hsc.jpg"/>
        <figcaption>Športna dvorana predstavlja le 15 odstotkov celotne površine kompleksa Cimos, ki meri skupaj 70.000 kvadratnih metrov. Foto: Leo Caharija</figcaption>
      </figure>
      <h3>Brez obvestil o zapori ceste med Štanjelom in Branikom</h3>
      <p>Prejšnji teden je Direkcija RS za infrastrukturo zaradi obnove ceste povsem zaprla odsek med Branikom in Štanjelom. Domačini o zapori niso bili obveščeni. Zaradi spremenjenega prometnega režima - predviden je obvoz čez Komen - se je marsikomu podaljšal čas vožnje do službe in šole.</p>
      <h3>Spodnja Idrija še ne bo dobila obvoznice</h3>
      <p>Galerija v Zali, daleč največja naložba na državnih cestah skozi občino Idrija, bo končana prej, kot so načrtovali, tudi brez predvidenih popolnih zapor ceste v Idrijo. Ostale, že desetletja načrtovane naložbe na glavnih cestah, kot je na svoje vprašanje izvedel poslanec <b>Samo Bevk</b>, pa ostajajo pri načrtovanju.</p>
      <h3>Po prvem letu županskega mandata Marka Matajurca: Svino bo prvo dobilo UV žarnice</h3>
      <p>Tesna zmaga na lanskih volitvah (52 odstotkov) je kobariškega župana <b>Marka Matajurca</b> soočila z županskimi izzivi, ki jih je moral kot novinec, ki tudi s sedenjem v občinskem svetu ni imel izkušenj, hitro osvojiti. Kot ocenjujejo mnogi, mu uspeva. Ohranja odločnost pri sprejemanju odločitev, kar je nakazal že v predvolilnih predstavitvah.</p>
      <h3>Študentska vojna se nadaljuje</h3>
      <p>Vojna med dvema skupinama študentov v slovenski Istri se očitno nadaljuje. Za precej razburjenja je poskrbel incident, v katerem naj bi študentski funkcionar drugemu ukradel telefon.</p>
      <h3>Senožejci si želijo bankomat nazaj</h3>
      <p>Odkar so ga poleti vandali razstrelili, Senožejci nimajo več bankomata. Bi ga pa potrebovali, poudarja občinski svetnik <b>Bruno Kocjan</b>. Banka Intesa Sanpaolo še išče najboljšo rešitev za zagotavljanje dviga gotovine v tem kraju.</p>
      <h3>Bi tragedijo res lahko povzročile stare poškodbe glave?</h3>
      <p>Še vedno ni povsem jasno, ali so poškodbe glave zaradi prometne nesreče iz preteklosti vplivale na prištevnost <b>Dragana Kukanje</b>, ki je pred dobrim letom mamo v Črničah pretepel do smrti. Novo izvedensko mnenje nevrologa je potrdilo, da so poškodbe vidne, kakšen vpliv so imele na obnašanje obtoženega, pa bosta ponovno ugotavljala izvedenca medicinske in psihiatrične stroke.</p>
      <h3>Koklu spet sodijo zaradi statuta z napako</h3>
      <p>Na nadaljevanju ponovljenega sojenja <b>Sebastjanu Koklu</b>, nekdanjemu direktorju Študentske organizacije Univerze na Primorskem (ŠOUP), je danes pričal kriminalist <b>Zoran Morato</b>. Povedal je, da sumi glede ponarejenega statuta ŠOUP sprva niso bili osredotočeni na Kokla, saj uradno ni imel besede pri sprejemanju tega dokumenta, a se je kasneje izkazalo, da ni bilo tako.</p>
    </article>
  </body>
</html>