<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843438"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T19:16:00+00:00"/>
    <meta property="og:title" content="রাজনীতিতে ৩৩ ভাগ নারী নেতৃত্ব নিশ্চিতের দাবি"/>
    <meta property="og:description" content="মূলধারার রাজনীতিতে ৩৩ ভাগ নারী নেতৃত্বের অংশগ্রহণ নিশ্চিত করার দাবি জানিয়ে সোমবার দুপুরে ব্রাহ্মণবাড়িয়া প্রেস ক্লাবে সংবাদ সম্মেলন অনুষ্ঠিত হয়েছে। ডেমোক্রেসি ইন্টারন্যাশনালের সহযোগিতায় ‘নারীর জয়ে সবার জয় নেটওয়ার্ক’ এ সংবাদ সম্মেলনের আয়োজন করেন। ডেমোক্রেসি ইন্টারন্যাশনালের এডভোকেসি টিমের সমন্বয়ক দীপক চৌধুরীর বাপ্পীর সভাপতিত্বে ও সাংবাদিক মো. মনির হোসেন এর সঞ্চালনায় এ সময় লিখিত বক্তব্য পাঠ করেন জেলা মহিলা আওয়ামী লীগের সাধারণ সম্পাদক অ্যাডভোকেট তাসলিমা সুলতানা খানম নিশাত ও জেলা জাতীয়তাবাদী মহিলা দলের সভাপতি অ্যাডভোকেট ইসমত আরা। এতে অন্যান্যের মধ্যে বক্তব্য রাখেন ডেমোক্রেসি ইন্টান্যাশনালের কুমিল্লা অঞ্চলের সিনিয়র সমন্বয়ক আবুল বাশার, মহিলা আওয়ামী লীগ নেত্রী ফয়জুন্নাহার টুনি ও জাতীয়তাবাদী মহিলা দল নেত্রী জান্নাত পারভীন স্মৃতি।  সংবাদ সম্মেলনে লিখিত বক্তব্যে নারী নেত্রীর রাজনৈতিক দলগুলোর কমিটি গঠনের সময় তৃণমূল থেকে কেন্দ্রীয় কমিটি পর্যন্ত ৩৩ ভাগ সংযুক্ত ও অংশগ্রহণের ব্যবস্থা করার জন্য দাবি জানান। এ সময় তারা এ নিয়ে ১৩ দফা সুপারিশ তুলে ধরেন।"/>
  </head>
  <body>
    <article>
      <h1>রাজনীতিতে ৩৩ ভাগ নারী নেতৃত্ব নিশ্চিতের দাবি</h1>
      <address><time datetime="2019-11-25T19:16:00+00:00">25 Nov 2019, 19:16</time> by <a rel="author">ব্রাহ্মণবাড়িয়া প্রতিনিধি</a></address>
      <p>মূলধারার রাজনীতিতে ৩৩ ভাগ নারী নেতৃত্বের অংশগ্রহণ নিশ্চিত করার দাবি জানিয়ে সোমবার দুপুরে ব্রাহ্মণবাড়িয়া প্রেস ক্লাবে সংবাদ সম্মেলন অনুষ্ঠিত হয়েছে। ডেমোক্রেসি ইন্টারন্যাশনালের সহযোগিতায় ‘নারীর জয়ে সবার জয় নেটওয়ার্ক’ এ সংবাদ সম্মেলনের আয়োজন করেন।</p>
      <p>ডেমোক্রেসি ইন্টারন্যাশনালের এডভোকেসি টিমের সমন্বয়ক দীপক চৌধুরীর বাপ্পীর সভাপতিত্বে ও সাংবাদিক মো. মনির হোসেন এর সঞ্চালনায় এ সময় লিখিত বক্তব্য পাঠ করেন জেলা মহিলা আওয়ামী লীগের সাধারণ সম্পাদক অ্যাডভোকেট তাসলিমা সুলতানা খানম নিশাত ও জেলা জাতীয়তাবাদী মহিলা দলের সভাপতি অ্যাডভোকেট ইসমত আরা।</p>
      <p>এতে অন্যান্যের মধ্যে বক্তব্য রাখেন ডেমোক্রেসি ইন্টান্যাশনালের কুমিল্লা অঞ্চলের সিনিয়র সমন্বয়ক আবুল বাশার, মহিলা আওয়ামী লীগ নেত্রী ফয়জুন্নাহার টুনি ও জাতীয়তাবাদী মহিলা দল নেত্রী জান্নাত পারভীন স্মৃতি। </p>
      <p>সংবাদ সম্মেলনে লিখিত বক্তব্যে নারী নেত্রীর রাজনৈতিক দলগুলোর কমিটি গঠনের সময় তৃণমূল থেকে কেন্দ্রীয় কমিটি পর্যন্ত ৩৩ ভাগ সংযুক্ত ও অংশগ্রহণের ব্যবস্থা করার জন্য দাবি জানান। এ সময় তারা এ নিয়ে ১৩ দফা সুপারিশ তুলে ধরেন।</p>
    </article>
  </body>
</html>