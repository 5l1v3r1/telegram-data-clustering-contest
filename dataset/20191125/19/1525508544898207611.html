<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4781042/%D9%85%D8%AF%DB%8C%D8%B1%DA%A9%D9%84-%D9%85%DB%8C%D8%B1%D8%A7%D8%AB-%D9%81%D8%B1%D9%87%D9%86%DA%AF%DB%8C-%DA%A9%D9%87%DA%AF%DB%8C%D9%84%D9%88%DB%8C%D9%87-%D9%88-%D8%A8%D9%88%DB%8C%D8%B1%D8%A7%D8%AD%D9%85%D8%AF-%D9%85%D8%B9%D8%B1%D9%81%DB%8C-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T19:32:54+00:00"/>
    <meta property="og:title" content="با حضور مسئولین و مردم؛ مدیرکل میراث فرهنگی کهگیلویه و بویراحمد معرفی شد"/>
    <meta property="og:description" content="یاسوج- آیین تودیع و معارفه مدیران کل قدیم و جدید میراث فرهنگی، صنایع دستی و گردشگری کهگیلویه و بویراحمد برگزار شد."/>
  </head>
  <body>
    <article>
      <h1>با حضور مسئولین و مردم؛ مدیرکل میراث فرهنگی کهگیلویه و بویراحمد معرفی شد</h1>
      <address>
        <time datetime="2019-11-25T19:32:54+00:00">25 Nov 2019, 19:32</time>
      </address>
      <p>به گزارش <a href="https://www.mehrnews.com/">خبرنگار مهر</a>، مدیرکل سابق میراث فرهنگی کهگیلویه و بویراحمد در این آیین گفت: سند توسعه گردشگری استان تدوین شد.</p>
      <p>محمود باقری تعمیر ۲۷۰ شئ را از اقدامات انجام شده پنج سال اخیر دانست و افزود: همچنین از مجموع شش اثر تاریخی ثبت شده، چهار مورد در چهار سال اخیر انجام شد.</p>
      <p>باقری با بیان اینکه موزه یاسوج ۹۵ درصد پیشرفت فیزیکی دارد، عنوان داشت: این موزه مراحل پایانی تکمیل را می گذراند.</p>
      <p>وی با تاکید بر توسعه صنایع دستی، افزود: در حوزه صنایع دستی نیز ۱۲ میلیارد تومان تسهیلات به جامعه هدف پرداخت شد.</p>
      <p>باقری انعقاد قرارداد در بخش های مختلف و پوشش استاندارد های صنایع دستی را از دیگر اقدامات انجام شده دانست و اظهار کرد: انجمن صنایع دستی استان نیز تشکیل شده است.</p>
      <p>مدیرکل سابق میراث فرهنگی گفت: بازارچه صنایع دستی یاسوج نیز با ۴۵ غرفه فعال شده است.</p>
      <p>باقری به ارتقای تخت های اقامتی اشاره کرد و اظهار کرد: افزایش اردوگاه ها، اقامت گاه های بوم گردی و مراکز اسکان نیز عملیاتی شد.</p>
      <p>وی ثبت لباس محلی و ثبت موسیقی و آثار تاریخی استان را از جمله اقدامات اجرا شده دانست.</p>
      <p>باقری گفت: دهها پروژه گردشگری در استان به بهره برداری رسیده و یا در دست تکمیل قرار دارد.</p>
      <p>به گزارش <a href="https://www.mehrnews.com/">خبرنگار مهر</a>، در پایان این آیین مجید صفایی با سابقه فعالیت  متعدد معاونتی در حوزه میراث فرهنگی، محیط زیست و استانداری به عنوان جانشین محمود باقری در سمت مدیرکل میراث فرهنگی کهگیلویه و بویراحمد منصوب شد.</p>
    </article>
  </body>
</html>