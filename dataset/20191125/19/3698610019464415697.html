<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-kiyevi-zbilshat-kilkist-punktiv-shvidkoyi-dopomogi-330869_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T19:23:00+00:00"/>
    <meta property="og:title" content="У Києві збільшать кількість пунктів швидкої допомоги"/>
    <meta property="og:description" content="Президент визначив пріоритетом на 2020 рік закупівлю швидких і розширення пунктів їх базування."/>
  </head>
  <body>
    <article>
      <h1>У Києві збільшать кількість пунктів швидкої допомоги</h1>
      <h2>Президент визначив пріоритетом на 2020 рік закупівлю "швидких" і розширення пунктів їх базування.</h2>
      <address>
        <time datetime="2019-11-25T19:23:00+00:00">25 Nov 2019, 19:23</time>
      </address>
      <p>Президент Володимир Зеленський назвав оновлення автопарку "швидких" і збільшення <b><a href="https://dt.ua/UKRAINE/smertelne-dtp-u-kiyevi-shvidka-dopomoga-zitknulasya-z-legkovim-avto-326240_.html">пунктів швидкої допомоги</a></b> пріоритетами уряду в 2020 році. Про це глава держави заявив у відеоролику, опублікованому 25 листопада.</p>
      <p>"Одним із пріоритетів наступного року буде відкриття пунктів швидкої допомоги... В бюджеті на це заплановано багато коштів. "Швидкі" є, а пунктів допомоги немає. Знаєте, є такий чорний жарт медиків: якщо ви на мосту Патона зламали, не дай Боже, руку або ногу, то треба перелазити на лівий берег, тому що саме там є пункт швидкої допомоги. Зараз ми поставили завдання, щоб МОЗ підготувало велику кількість в містах і містечках пунктів швидкої допомоги. До кінця цього року ми купуємо 500 "швидких". Завдання на наступний рік — щоб не було ні однієї "швидкої", старше 6 років", — сказав він.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fzelenskiy95%2Fvideos%2F2390516187865410%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
      <p>Зазначимо, на сьогодні в Києві проводить прийом пацієнтів БСП (Лікарня швидкої допомоги), яка знаходиться на Лівому березі. Столична влада планувала облаштувати одну таку лікарню на базі клінічної лікарні №6 ( проспект Комарова) для мешканців правобережного Києва.</p>
      <p>Раніше в МОЗ поділилися планами про створення <b><a href="https://dt.ua/UKRAINE/moz-povidomiv-pro-stvorennya-yedinoyi-dispetcherskoyi-sluzhbi-u-kozhnomu-regioni-ukrayini-328240_.html">єдиної диспетчерської служби</a></b> екстреної медицини у кожному регіоні до кінця року.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>