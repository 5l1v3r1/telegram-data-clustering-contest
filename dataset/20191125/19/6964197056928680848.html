<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://smartmania.cz/jarni-update-windows-10-miri-do-cile-posledni-sestaveni-odstranuje-vodoznak/"/>
    <meta property="og:site_name" content="SMARTmania.cz"/>
    <meta property="article:published_time" content="2019-11-25T19:30:44+00:00"/>
    <meta property="og:title" content="Jarní update Windows 10 míří do cíle, poslední sestavení odstraňuje vodoznak"/>
    <meta property="og:description" content="Podzimní update Windows 10 byl vypuštěn teprve před dvěma týdny a už pomalu začíná klepat na dveře ten jarní. Microsoft v minulých týdnech vypustil"/>
  </head>
  <body>
    <article>
      <h1>Jarní update Windows 10 míří do cíle, poslední sestavení odstraňuje vodoznak</h1>
      <address><time datetime="2019-11-25T19:30:44+00:00">25 Nov 2019, 19:30</time> by <a rel="author" href="https://smartmania.cz/author/jakub_karasek/" target="_blank">Jakub Karásek</a></address>
      <p>Podzimní update Windows 10 byl vypuštěn teprve před dvěma týdny a už pomalu začíná klepat na dveře ten jarní. Microsoft v minulých týdnech vypustil do programu Insider několik testovacích sestavení, která již neobsahují žádné novinky; v jejich popisu najdeme pouze seznam provedených oprav. Nejnovější sestavení navíc odstraňuje vodoznak nacházející se nad systémovými hodinami, což znamená jediné – chystaný update vjíždí do cílové rovinky.</p>
      <figure>
        <img src="https://smartmania.cz/wp-content/uploads/2018/10/Windows_10.jpg"/>
      </figure>
      <h3>Cortana končí jako osobní asistentka</h3>
      <p>Jedinou „hmatatelnou“ novinkou posledního sestavení s číslem 19030 je přerod asistentky Cortany; ta se již nebude starat ani tak o osobní potřeby uživatele ale spíše se stane pomocníkem v práci. Cortanu čeká integrace do služby Microsoft 365, naopak odstraněna bude ze smartphonů s <a href="https://smartmania.cz/microsoft-se-pomalu-louci-s-cortanou-a-zacina-se-kamaradit-s-asistentkou-od-google/">Androidem a iOS</a>.</p>
      <h3>Známé chyby</h3>
      <p>Přestože Microsoft naznačuje postupné dokončování, stále se v systému nachází spousta chyb, které je zapotřebí opravit. Seznam těch přiznaných je následující:</p>
      <ul>
        <li>Některá sestavení Windows jsou nekompatibilní s anti-cheat softwarem od společnosti BattlEye</li>
        <li>U některých Inisderů nejde spustit Nastavení spustit přes URI (ms-settings:)</li>
        <li>Při instalaci nového sestavení se může proces aktualizace na nějakou dobu zaseknout</li>
        <li>Po úspěšné instalaci ovladače tiskárny se může stejný ovladač stále nacházet ve volitelných součástech k instalaci</li>
        <li>Některé USB 3.0 flash disky nefungují v tomto sestavení korektně</li>
      </ul>
    </article>
  </body>
</html>