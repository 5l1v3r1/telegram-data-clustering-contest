<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905203/clement-geeft-diagne-nog-niet-helemaal-op-bij-club-brugge-kan-veranderen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T19:47:00+00:00"/>
    <meta property="og:title" content="Clement: &quot;Diagne moet bewijzen dat hij een deel van het team wil zijn&quot;"/>
    <meta property="og:description" content="Philippe Clement bereidt zich momenteel met Club Brugge voor op de partij tegen Galatasaray. Dat doet hij zonder Mbaye Diagne, die als enige fitte A-kernspeler (samen met jonkie Amadou Sagna) niet mee is afgereisd richting Turkije. Voor Diagne lijkt het verhaal Club Brugge afgelopen, al wil Clement dat nog niet bevestigen."/>
  </head>
  <body>
    <article>
      <h1>Clement: "Diagne moet bewijzen dat hij een deel van het team wil zijn"</h1>
      <address>
        <time datetime="2019-11-25T19:47:00+00:00">25 Nov 2019, 19:47</time>
      </address>
      <p>
        <b>Philippe Clement bereidt zich momenteel met Club Brugge voor op de partij tegen Galatasaray. Dat doet hij zonder Mbaye Diagne, die als enige fitte A-kernspeler (samen met jonkie Amadou Sagna) niet mee is afgereisd richting Turkije. Voor Diagne lijkt het verhaal Club Brugge afgelopen, al wil Clement dat nog niet bevestigen.</b>
      </p>
      <p>De coach van Club Brugge wilde er liever niet al te veel over kwijt. "Hij staat nu op het trainingsveld in Brugge. Ik focus me echter liever op de spelers die hier zijn", gaf hij aan op zijn persconferentie maandag.</p>
      <p>Al lijkt Clement nog bereid om Diagne een kans te geven. Dan moet hij de trainer wel zien te overtuigen. "Pas op, die situatie van Diagne kan over enkele dagen helemaal anders zijn. Dat hangt af van hoe hij zich gedraagt. Het is een goede speler die een fout heeft gemaakt", klonk het.</p>
      <p>"Het is aan hem om te tonen dat hij een deel van het team wil zijn. Als hij dat doet, kan hij snel terugkeren in de ploeg", besloot Clement.</p>
    </article>
  </body>
</html>