<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/o-hali-bakin-nasil-uretilmis-25111922.html"/>
    <meta property="og:site_name" content="OdaTV"/>
    <meta property="article:published_time" content="2019-11-25T19:22:00+00:00"/>
    <meta property="og:title" content="O halı bakın nasıl üretilmiş"/>
    <meta property="og:description" content="Hereke halısını diğer halılardan ayıran özellikler arasında ise çift düğüm tekniği kullanılması, ince ve kalın çift atkı tekniği ile örülüyor olması ve kesiminin el makası ile yapılıyor olması yer alıyor..."/>
  </head>
  <body>
    <article>
      <h1>O halı bakın nasıl üretilmiş</h1>
      <h2>Hereke halısını diğer halılardan ayıran özellikler arasında ise çift düğüm tekniği kullanılması, ince ve kalın çift atkı tekniği ile örülüyor olması ve kesiminin el makası ile yapılıyor olması yer alıyor...</h2>
      <address>
        <time datetime="2019-11-25T19:22:00+00:00">25 Nov 2019, 19:22</time>
      </address>
      <p>Geçen hafta Cumhurbaşkanı Recep Tayyip Erdoğan, Ekvator Cumhuriyeti’nin Ankara Büyükelçisi Fanny de Lourdes Puma Puma’yı makamında kabul etti.</p>
      <p>Erdoğan, salona girdiğinde gazetecilere, <b>“Arkadaşlar bu halı yeni. Hereke… 108 metrekare, yerli ve milli”</b> diyerek tören salonuna yeni serilen halıyı gösterdi.</p>
      <p>Dev boyuttaki halı da haliyle gündeme oturdu.</p>
      <p>Hereke halısını diğer halılardan ayıran özellikler arasında ise çift düğüm tekniği kullanılması, ince ve kalın çift atkı tekniği ile örülüyor olması ve kesiminin el makası ile yapılıyor olması yer alıyor.</p>
      <p>Ayrıca Hereke halıların en önemli özelliği yüzde yüz el yapımı olması. Yapımı yıllar alabilen Hereke halı, dünyanın en ince ve en sağlam halısı olarak biliniyor. Ayrıca Hereke halılarda birinci sınıf ipek ve yün kullanılıyor.</p>
      <p>Söz konusu halının Cumhurbaşkanlığı Milli Saraylar Dair Başkanlığı’na bağlı Hereke’deki 1843 yılında Sultan Abdülmecid döneminde "Hereke Fabrika-i Hümayunu" adıyla kurulan Milli Saraylar Halı Fabrikasında üretildiği öğrenildi.</p>
      <p>Sarayların döşemelik ve perdelik ihtiyacını karşılamak üzere üretime geçen fabrika, 1891 yılında halı dokumaya başladı.</p>
      <p>Odatv’ye halıyla ilgili bilgi veren Milli Saraylar yetkilileri de şakik desenli halının 33 personel tarafından 295 günde el dokumasıyla üretildiğini dile getirdi.</p>
      <p>El dokuması olan halının toplamda 29 milyon 420 bin düğümden oluştuğunu anlatan yetkililer, halının yünlü olmasın nedeniyle ipek üretim halılara kıyasla piyasadaki fiyatların çok daha altına bir maliyetle üretildiğini dile getirdi.</p>
      <p>Buna karşılık Odatv’nin ısrarlı sorularına rağmen üretim maliyetine ilişkin bir rakam belirtilmedi.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>13,833 Bu habere tepkiniz: <br/> </p>
      <p> </p>
    </article>
  </body>
</html>