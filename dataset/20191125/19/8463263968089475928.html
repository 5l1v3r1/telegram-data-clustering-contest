<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/formula-1/856209/f1-porsche-ani-mysli-dolaczac-do-stawki-wszystko-przez-zwrot-motoryzacji-w-kieru"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-25T19:23:45+00:00"/>
    <meta property="og:title" content="F1: Porsche ani myśli dołączać do stawki. Wszystko przez zwrot motoryzacji w kierunku elekrtyczności"/>
    <meta property="og:description" content="Formuła 1 szuka nowych producentów, którzy mogliby zwiększyć rywalizację w królowej motorsportu. Tymczasem o startach w F1 nie chce słyszeć niemieckie Porsche. - Ten temat to już przeszłość - mówi Fritz Enzinger, szef działu wyścigowego."/>
  </head>
  <body>
    <article>
      <h1>F1: Porsche ani myśli dołączać do stawki. Wszystko przez zwrot motoryzacji w kierunku elekrtyczności</h1>
      <address><time datetime="2019-11-25T19:23:45+00:00">25 Nov 2019, 19:23</time> by <a rel="author" href="https://sportowefakty.wp.pl/autor/lukasz-kuczera" target="_blank">Łukasz Kuczera</a></address>
      <h4>Formuła 1 szuka nowych producentów, którzy mogliby zwiększyć rywalizację w królowej motorsportu. Tymczasem o startach w F1 nie chce słyszeć niemieckie Porsche. - Ten temat to już przeszłość - mówi Fritz Enzinger, szef działu wyścigowego.</h4>
      <related>
        <a href="https://sportowefakty.wp.pl/formula-1/856205/f1-nico-hulkenberg-sam-sobie-winien-wypadniecia-ze-stawki-zazadal-zbyt-duzych-pi"/>
      </related>
      <p>Nie jest tajemnicą, że gdy szefowie  rozmawiali o poszerzeniu stawki w roku 2021, to  było jedną z pierwszych firm, do których skierowali swoje oferty. F1 wzięła też na celownik takie marki jak  czy Lamborghini.</p>
      <p>W tej chwili wiadomo już, że żaden nowy producent nie dołączy do stawki F1 w roku 2021, co tłumaczone jest m.in. wysokimi kosztami. Amerykanie z <a href="https://sportowefakty.wp.pl/formula-1/liberty-media">Liberty Media</a> wprowadzili jednak nowe zapisy, które zmuszają obecne firmy do dzielenia się swoim know-how w przypadku pojawienia się podmiotu, który byłby zainteresowany produkcją silników w F1. Miałoby to obniżać koszty.</p>
      <p>
        <b>
          <a href="https://sportowefakty.wp.pl/formula-1/856027/f1-red-bull-nie-chce-dopuscic-do-transferu-ruszyly-rozmowy-z-maxem-verstappenem">Czytaj także: Red Bull rozmawia z Verstappenem o nowym kontrakcie</a>
        </b>
      </p>
      <p>Mimo to, wydaje się, że przekonanie szefów niektórych firm będzie graniczyć z cudem. - Dla nas temat F1 to już przeszłość - skomentował w "Auto Bildzie" Fritz Enzinger, szef działu wyścigowego w Porsche.</p>
      <p>Niemiec podkreślił, że w tej chwili rywalizacja w F1 nie byłaby opłacalna dla jego firmy. - To jest zły czas - dodał, mając na myśli stopniowy zwrot motoryzacji w kierunku samochodów elektrycznych.</p>
      <p>Nieprzypadkowo Porsche od sezonu 2019/2020 zaczęło występować w <a href="https://sportowefakty.wp.pl/wyscigi-samochodowe/formula-e">Formule E</a>. Do swojego zespołu zakontraktowało nawet kierowców z przeszłością w F1. Mowa o <a href="https://sportowefakty.wp.pl/wyscigi-samochodowe/andre-lotterer">Andre Lottererze</a> czy <a href="https://sportowefakty.wp.pl/wyscigi-samochodowe/brendon-hartley">Brendonie Hartleyu</a>.</p>
      <p>
        <b>
          <a href="https://sportowefakty.wp.pl/formula-1/856047/kimi-raikkonen-jasno-ustalil-priorytety-dzieci-wazniejsze-niz-formula-1">Czytaj także: Dla Raikkonena dzieci są ważniejsze niż Formuła 1</a>
        </b>
      </p>
      <p>- Musimy dać z siebie wszystko w Formule E - powiedział <a href="https://sportowefakty.wp.pl/wyscigi-samochodowe/mark-webber">Mark Webber</a>, który nie tak dawno reprezentował Porsche w wyścigach długodystansowych WEC. Z tej serii Niemcy również się wycofali, by skupić się wyłącznie na FE.</p>
      <p>W tej chwili w F1 mamy czterech producentów - <a href="https://sportowefakty.wp.pl/wyscigi-samochodowe/mercedes-amg-petronas-formula-one-team">Mercedesa</a>, <a href="https://sportowefakty.wp.pl/wyscigi-samochodowe/scuderia-ferrari">Ferrari</a>, <a href="https://sportowefakty.wp.pl/formula-1/honda">Hondę</a> i <a href="https://sportowefakty.wp.pl/formula-1/renault">Renault</a>.</p>
      <p>
        <a href="https://twitter.com/Kuczer13">Follow @Kuczer13</a>
      </p>
      <p>WP SportoweFakty</p>
    </article>
  </body>
</html>