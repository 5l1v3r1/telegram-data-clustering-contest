<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191125_sajat_dns_gyogyszer_paciens"/>
    <meta property="og:site_name" content="HVG.hu"/>
    <meta property="article:published_time" content="2019-11-25T19:40:00+00:00"/>
    <meta property="og:title" content="A világon először kezelnek saját DNS-ére épülő gyógyszerrel egy pácienst"/>
    <meta property="og:description" content="A beteg egy ritka neurológiai betegséggel küzdő amerikai kislány."/>
  </head>
  <body>
    <article>
      <h1>A világon először kezelnek saját DNS-ére épülő gyógyszerrel egy pácienst</h1>
      <address><time datetime="2019-11-25T19:40:00+00:00">25 Nov 2019, 19:40</time> by <a rel="author">MTI / hvg.hu</a></address>
      <p>
        <b>A beteg egy ritka neurológiai betegséggel küzdő amerikai kislány.</b>
      </p>
      <p>A kilencéves Mila Makovec édesanyja, Julia Vitarello lánya hároméves korában észlelte először a betegség tüneteit, majd három év alatt száz szakembert keresett fel, de egyikük sem tudott segíteni. Vitarello később a közösségi médiához fordult és gyűjtésbe kezdett, hogy gyógymódot találjon lánya állapotára. Ennek nyomán létrejött a Mila's Miracle Foundation (Mila Csodája Alapítvány), amelyen keresztül 3 millió dollárt sikerült összegyűjteni.</p>
      <p>A különleges gyógyszert – amelyet a kislány után milasennek neveztek el – a Bostoni Gyermekkórház neurogenetikusa, Timothy Yu tervezte meg, aki 2017 elején vette fel a kapcsolatot Vitarellóval az után, hogy megismerte Mila történetét. A szakember talált egy kaliforniai gyógyszercéget, amely gyorsan le tudta gyártani a szert. Ez az első olyan gyógyszer, amelyet az amerikai gyógyszerfelügyelet (FDA) egyetlen páciens számára engedélyezett.</p>
      <p>Ez a világon az első alkalom, hogy valakit a saját DNS-ére épülő gyógyszerrel kezelnek. A készítményben ott van egy 22 elemből álló génszekvencia, éppen az, amely Mila sejtjeiben „meghibásodtak”.</p>
      <p>Az erőfeszítések ellenére a kislány állapota romlott a gyógyszerre várva, nem jók a túlélési esélyei. Úgy tűnik, hogy a készítmény csak lassítani tudja az agysejtjeinek pusztulását, helyettesíteni nem tudja azokat.</p>
      <p>Édesanyja szerint azonban a történet már jóval túlmutat Milán, és az orvosai is erről beszélnek: az esete, mondják, legalább tíz évvel lendítette előre a neurológiai betegségekre specializált gyógyszerek fejlesztését.</p>
      <p>(<a href="https://coloradosun.com/2019/11/21/mila-makovec-specialized-drug/">The Colorado Sun</a>)</p>
      <related>
        <a href="https://hvg.hu/tudomany/20191024_alzheimer_kezelese_gyogyszer_biogen_reszveny"/>
        <a href="https://hvg.hu/360/201940__csillagaszati_gyogyszerarak__arvasag__erdekek_es_ertekek__hatarok_nelkul"/>
      </related>
    </article>
  </body>
</html>