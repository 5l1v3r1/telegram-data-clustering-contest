<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/copila-abuzata-la-braila/"/>
    <meta property="og:site_name" content="Europa FM"/>
    <meta property="article:published_time" content="2019-11-25T19:21:30+00:00"/>
    <meta property="og:title" content="Copilă abuzată la Brăila"/>
    <meta property="og:description" content="Caz revoltător la Brăila. O fetiță de 10 ani a fost abuzată sexual, în timp ce se juca în apropierea casei. Poliția i-a reținut pe cei doi agresori."/>
  </head>
  <body>
    <article>
      <h1>Copilă abuzată la Brăila</h1>
      <address>
        <time datetime="2019-11-25T19:21:30+00:00">25 Nov 2019, 19:21</time>
      </address>
      <p>Caz revoltător la <b>Brăila</b>. O fetiță de <b>10 ani</b> a fost abuzată sexual, în timp ce se juca în apropierea casei. <b>Poliția</b> i-a reținut pe cei doi agresori.</p>
      <p>Copila a fost ademenită de cei doi indivizi de la locul în care se juca, a fost dusă într-un apartament din Brăila și violată de amândoi.</p>
      <p>Apoi, a fost abandonată pe stradă. Fetița a ajuns acasă și le-a povestit părinților ce i s-a întâmplat, iar aceștia au dus-o la spital pentru că avea urme de violență pe corp.</p>
      <p><b>Spitalul județean</b> din Brăila a alertat Poliția.</p>
      <p><b>Medicii legiști</b> au stabilit că micuța a fost molestată sexual.</p>
      <p>În acest caz a fost deschis un dosar penal pentru viol.</p>
      <p>Cei doi agresori au fost identificați după câteva ore. Ei se află în custodia Poliției Brăila.</p>
      <p>Cazul readuce în atenție siguranța copiilor pe stradă.</p>
      <p>Anul aceasta, mai mulți copii din <b>Galați</b> și <b>Brăila</b> au fost agresați sexual de un individ eliberat mai devreme din închisoare pe baza <b>legii recursului compensatoriu</b>.</p>
      <p>El a fost capturat de poliție, după săptămâni întregi de căutare, chiar în timp ce încerca să molesteze sexual un copil într-un parc din Brăila.</p>
    </article>
  </body>
</html>