<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/police-against-telegram-app-in-kerala-high-court-159.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T19:03:00+00:00"/>
    <meta property="og:title" content="നിയമവിരുദ്ധ പ്രവര്‍ത്തനം നടത്തുന്നവരുടെ പറുദീസ; ടെലഗ്രാമിനെതിരെ പൊലീസ് ഹൈക്കോടതിയില്‍"/>
    <meta property="og:description" content="Cyber Crime KERALA NEWS Kerala Police Telegram App Kerala കൊച്ചി: ടെലഗ്രാം ആപ്പിനെതിരെ ഹൈക്കോടതിയില്‍ പൊലീസ് സത്യവാങ്മൂലം. നിയമവിരുദ്ധ പ്രവര്‍ത്തനം നടത്തുന്നവരുടെ പറുദീസയ"/>
  </head>
  <body>
    <article>
      <h1>നിയമവിരുദ്ധ പ്രവര്‍ത്തനം നടത്തുന്നവരുടെ പറുദീസ; ടെലഗ്രാമിനെതിരെ പൊലീസ് ഹൈക്കോടതിയില്‍</h1>
      <address><time datetime="2019-11-25T19:03:00+00:00">25 Nov 2019, 19:03</time> by <a rel="author">ന്യൂസ് ഡെസ്‌ക്</a></address>
      <p>കൊച്ചി: ടെലഗ്രാം ആപ്പിനെതിരെ ഹൈക്കോടതിയില്‍ പൊലീസ് സത്യവാങ്മൂലം. നിയമവിരുദ്ധ പ്രവര്‍ത്തനം നടത്തുന്നവരുടെ പറുദീസയാണ് ടെലഗ്രാം ആപ്പെന്നും പ്രവര്‍ത്തനം നിയന്ത്രിക്കണമെന്നും പൊലീസ് പറഞ്ഞു.</p>
      <p>ടെലഗ്രാം നിരോധിക്കണമെന്ന് കാണിച്ച് കോഴിക്കോട് സ്വദേശി അഥീന സോളമന്‍ സമര്‍പ്പിച്ച ഹരജിയിലാണ് പൊലീസ് എതിര്‍സത്യവാങ്മൂലം നല്‍കിയത്.</p>
      <related>
        <a href="https://www.doolnews.com/aparajitha-ayodhya-kangana-ranaut-make-movie-in-ayodhya-issue444.html?utm_source=doolnews&amp;utm_medium=related"/>
      </related>
      <p>ആപ്പിന്റെ പ്രവര്‍ത്തനങ്ങളില്‍ ഇടപ്പെടുന്നതില്‍ പൊലീസിന് പരിമിതികളുണ്ടെന്നും അനുമതി നല്‍കിയവര്‍ തന്നെയാണ് നിയന്ത്രണങ്ങള്‍ കൊണ്ടുവരേണ്ടതെന്നും പൊലീസ് പറഞ്ഞു.</p>
      <p>ടെലഗ്രാമിലൂടെ കൈമാറപ്പെടുന്ന സന്ദേശങ്ങളില്‍ ഇടപെടാന്‍ ആര്‍ക്കും സാധിക്കില്ല. ടെലഗ്രാം ആപ്പിലുള്ള ചിലരെ സംബന്ധിച്ച വിശദാംശങ്ങള്‍ ആരാഞ്ഞ് പൊലീസ് സര്‍വീസ് പ്രൊവൈഡറെ സമീപിച്ചെങ്കിലും ലഭിച്ചില്ല. ഇന്ത്യയ്ക്ക് പുറത്തുനിന്നാണ് ഈ ആപ്പ് നിയന്ത്രിക്കുന്നത്. രാജ്യത്തെ നിയമങ്ങള്‍ പാലിക്കാന്‍ ഈ ആപ്പിന് പിന്നില്‍ പ്രവര്‍ത്തിക്കുന്നവര്‍ക്കും ബാധ്യതയുണ്ടെന്നും പൊലീസ് പറഞ്ഞു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/top-court-slams-centre-states-over-pollution-delhi.html?utm_source=doolnews&amp;utm_medium=related"/>
      </related>
      <p>കുട്ടികളുടെ നഗ്നവീഡിയോകള്‍ കൈമാറുന്നതിനും അനധികൃതമായി സിനിമകള്‍ ഡൗണ്‍ലോഡ് ചെയ്യുന്നതിനും ഈ ആപ്പ് ഉപയോഗിക്കുന്നുണ്ടെന്നും പൊലീസ് പറഞ്ഞു. എന്നാല്‍ ആപ്പിന്റെ ഉപഭോക്താക്കളെ നിരീക്ഷിക്കുകയോ നിയന്ത്രിക്കുകയോ എളുപ്പമല്ലെന്ന് കേന്ദ്ര ഇലക്ട്രോണിക്സ് ആന്റ് ഐ ടി മന്ത്രാലയം സമര്‍പ്പിച്ച സത്യവാങ്ങ്മൂലത്തില്‍ പറയുന്നത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>DoolNews Video</p>
      <figure>
        <iframe src="https://www.youtube.com/embed/hNz565mBqJw" width="527" height="309" data-service="Youtube" scrolling="no"/>
      </figure>
    </article>
  </body>
</html>