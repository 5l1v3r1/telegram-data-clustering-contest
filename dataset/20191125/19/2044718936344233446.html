<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/firstclass/2019/11/25/335-milliot-adtak-ezert-a-bibliaert/"/>
    <meta property="og:site_name" content="Vezess"/>
    <meta property="article:published_time" content="2019-11-25T19:50:28+00:00"/>
    <meta property="og:title" content="335 milliót adtak ezért a Bibliáért"/>
    <meta property="og:description" content="Több mint egymillió euróért kelt el egy hamburgi árverésén egy Biblia latina, amely a mozgatható betűelemekkel való könyvnyomtatást feltaláló Johannes Gutenberg (1400-1468) nyomdájában készült."/>
  </head>
  <body>
    <article>
      <h1>335 milliót adtak ezért a Bibliáért</h1>
      <address><time datetime="2019-11-25T19:50:28+00:00">25 Nov 2019, 19:50</time> by <a rel="author" href="https://www.vezess.hu/author/erdos-norti/" target="_blank">Erdős Norti</a></address>
      <p>
        <b>Több mint egymillió euróért kelt el egy hamburgi árverésén egy Biblia latina, amely a mozgatható betűelemekkel való könyvnyomtatást feltaláló Johannes Gutenberg (1400-1468) nyomdájában készült.</b>
      </p>
      <p>Egy svájci magángyűjtő birtokába került, az új tulajdonos 1,050 millió eurót (kb. 335 millió forint) fizetett az 1462-ben készült könyvritkaságért – jelentette be a Ketterer Kunst aukciósház szóvivője.</p>
      <p>Ez a legdrágább biblia, amelyet Németországban valaha elárvereztek. Az aukciósház egymillió eurós leütési árral számolt.</p>
      <p>A Biblia latinát Gutenberg utódai, Johannes Fust és Peter Schöffer készítették. A 481 lapból álló könyvet teljes egészében pergamenre nyomtatták, és Itáliában kapott színes és arany iniciálékat.</p>
      <p>Utolsó oldalára pirossal írták rá a készítők nevét és az előállítás dátumát, ez az első impresszum egy nyomtatott könyvben.</p>
      <p>A Fust-Schöffer-féle bibliából kétszáz-kétszázötven készülhetett, mintegy kilencven maradt fenn, de legnagyobb részt töredékekben. Teljes egészében körülbelül húsz könyv van meg, és ezekből csak három található magántulajdonban, a többit könyvtárakban, levéltárakban őrzik.</p>
      <footer>Forrás: Ketterer Kunst</footer>
    </article>
  </body>
</html>