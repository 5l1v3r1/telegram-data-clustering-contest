<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/herkes-saskinlik-icinde-onu-izledi--1287046-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-25T19:38:00+00:00"/>
    <meta property="og:title" content="Herkes şaşkınlık içinde onu izledi!"/>
    <meta property="og:description" content="MARMARİS'te, fırtınalı havada sahile gelen kimliği belirsiz ve alkollü olduğu öne sürülen bir kişi, yüzüne çarpan dev dalgalara karşı bağırdı. Bir süre dalgaların önünde durarak sırılsıklam olan kişi, yalpalayarak kıyıdan uzaklaştı. Yaşanılan ilginç olay esnaf tarafından cep telefonuyla kaydedildi."/>
  </head>
  <body>
    <article>
      <h1>Herkes şaşkınlık içinde onu izledi!</h1>
      <h2>MARMARİS'te, fırtınalı havada sahile gelen kimliği belirsiz ve alkollü olduğu öne sürülen bir kişi, yüzüne çarpan dev dalgalara karşı bağırdı. Bir süre dalgaların önünde durarak sırılsıklam olan kişi, yalpalayarak kıyıdan uzaklaştı. Yaşanılan ilginç olay esnaf tarafından cep telefonuyla kaydedildi.</h2>
      <address>
        <time datetime="2019-11-25T19:38:00+00:00">25 Nov 2019, 19:38</time>
      </address>
      <p>Marmaris'te fırtına ve yağmur yaşamı olumsuz etkilerken, saat 16.00 sıralarında ilginç bir olay meydana geldi. <a href="http://www.gazetevatan.com/arama/?Keyword=Kordon">Kordon</a> Caddesi'ndeki Atatürk Anıtı önündeki meydana elinde içki şişesi ile gelen bir kişi, bir tur attıktan sonra kıyıya yaklaştı. Denize yüzünü çeviren bu kişi, boyu 4 metreye ulaşan dalgaların önünde durdu. Dalgaların çarpmasıyla sırılsıklam olan kişi, işaret parmağını göstererek denize doğru bağırdı. Olayı gören esnaf kişinin intihar edebileceğinden endişelenerek zabıta ekiplerini aradı. Esnaf, kimliği belirsiz kişinin ilginç anlarını cep telefonuyla <a href="http://www.gazetevatan.com/arama/?Keyword=Video">video</a> ve fotoğraflarını çekti. Çevredeki kişilerin 'uzaklaş' çağrılarını dikkate alarak kıyıda uzaklaşıp yağmurda koşar adımlarla gözden kayboldu.</p>
    </article>
  </body>
</html>