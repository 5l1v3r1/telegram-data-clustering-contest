<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/ota/dimoi/zervas-gia-prosfygiko-stirizo-ta-kyvernitika-schedia/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-25T19:55:06+00:00"/>
    <meta property="og:title" content="Ζέρβας για προσφυγικό: Στηρίζω τα κυβερνητικά σχέδια"/>
    <meta property="og:description" content="Τη στήριξή του στην προσπάθεια της κυβέρνησης και του Κυριάκου Μητσοτάκη για τα ασυνόδευτα προσφυγόπουλα εξέφρασε από το βήμα του δημοτικού συμβουλίου ο"/>
  </head>
  <body>
    <article>
      <h1>Ζέρβας για προσφυγικό: Στηρίζω τα κυβερνητικά σχέδια</h1>
      <address><time datetime="2019-11-25T19:55:06+00:00">25 Nov 2019, 19:55</time> by <a rel="author">Aftodioikisi Publisher</a></address>
      <p>Τη στήριξή του στην προσπάθεια της κυβέρνησης και του Κυριάκου Μητσοτάκη για τα ασυνόδευτα προσφυγόπουλα εξέφρασε από το βήμα του δημοτικού συμβουλίου ο δήμαρχος Θεσσαλονίκης, Κωνσταντίνος Ζέρβας.</p>
      <p>«Στηρίζω ως δήμαρχος την προσπάθεια αυτή και συμπράττω στον ευγενή στόχο. Η φιλόξενη κοινωνία της Θεσσαλονίκης μπορεί να φιλοξενήσει και να βοηθήσει στην ενσωμάτωση των παιδιών και θα το κάνει με αριθμούς που υπερβαίνουν τις αναλογίες που σχεδιάζει η κυβέρνηση για την πόλη. Αδυνατώ να διαπραγματευτώ με αριθμούς. Έχουμε βαθιά γνώση τι σημαίνει προσφυγιά, το έζησαν στο πετσί τους οι πρόγονοί μας», ανέφερε μεταξύ άλλων ο δήμαρχος της πόλης.</p>
      <p>«Πρέπει να σταθούμε στο ύψος των περιστάσεων. Δεν θα συρθούμε από τις εξελίξεις, δεν θα εκχωρήσουμε την πολιτική πρωτοβουλία σε ακραίες φωνές. Τα παιδιά αυτά πρέπει να αισθάνονται πολίτες κάθε χώρας», πρόσθεσε ο κ. Ζέρβας.</p>
      <p>Ο ΟΑΣΘ επί τάπητος στη συνάντηση με Καραμανλή</p>
      <p>Ο κ. Ζέρβας αναφέρθηκε στη συνάντηση που είχε με τον Υπουργό Υποδομών, Κ. Καραμανλή. Σημείωσε ότι έθεσε το ζήτημα του ΟΑΣΘ. «Είναι ένα πρόβλημα που όλοι βιώνουμε καθημερινά» είπε ο κ. Ζέρβας για να προσθέσει ότι στις 3 Δεκεμβρίου λήγει η περίοδος εκκαθάρισης του οργανισμού. «Η κυβέρνηση πράττει ότι μπορεί αλλά σε κάθε περίπτωση πρέπει να έχουμε απτές εικόνες ότι η κατάσταση βελτιώνεται».</p>
      <p>Πηγή: thestival.gr</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ygeia/to-antidiavitiko-ypertrofimo-poy-voitha-stin-apoleia-varoys/"/>
        <a href="https://www.aftodioikisi.gr/ergasiaka-ypallilwn-ota/elegktiko-synedrio-ekrine-mi-nomima-epidomata-epikindynis-kai-anthygieinis-ergasias-se-dimotikoys-ypalliloys/"/>
        <a href="https://www.aftodioikisi.gr/dimosio/kinitikotita-aytes-einai-oi-7-225-theseis-pinakas/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/politiki/mitsotakis-o-psifiakos-metaschimatismos-apotelei-kentriki-epilogi-tis-kyvernisis/"/>
        <a href="https://www.aftodioikisi.gr/politiki/voyli-egkrithike-i-allagi-gia-tin-eklogi-proedroy-tis-dimokratias/"/>
        <a href="https://www.aftodioikisi.gr/dimosio/kinitikotita-aytes-einai-oi-7-225-theseis-pinakas/"/>
      </related>
    </article>
  </body>
</html>