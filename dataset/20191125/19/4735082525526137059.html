<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Dyplomacja/191129583-Byly-ambasador-Izraela-Niemcy-nie-zbudowaliby-obozow-bez-wsparcia-Polakow.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T19:23:16+00:00"/>
    <meta property="og:title" content="Były ambasador Izraela: Niemcy nie zbudowaliby obozów bez wsparcia Polaków"/>
    <meta property="og:description" content="Ambasador RP w Izraelu Marek Magierowski zwrócił uwagę dziennikarzowi, że ten porównał los Polaków podczas II wojny światowej do &quot;wakacji&quot;. Na komentarz ten odpowiedział Gideon Meir, były ambasador Izraela we Włoszech."/>
  </head>
  <body>
    <article>
      <h1>Były ambasador Izraela: Niemcy nie zbudowaliby obozów bez wsparcia Polaków</h1>
      <address><time datetime="2019-11-25T19:23:16+00:00">25 Nov 2019, 19:23</time> by <a rel="author">p.mal</a></address>
      <p>
        <b>Ambasador RP w Izraelu Marek Magierowski zwrócił uwagę dziennikarzowi, że ten porównał los Polaków podczas II wojny światowej do "wakacji". Na komentarz ten odpowiedział Gideon Meir, były ambasador Izraela we Włoszech.</b>
      </p>
      <p>Izraelski dziennikarz Eran Cicurel w audycji w publicznym radiu komentował temat mapy Polski, która ukazała się w dokumencie na platformie Netflix. <a href="https://www.rp.pl/Rzad-PiS/191119723-Netflix-reaguje-na-list-Mateusza-Morawieckiego-Jest-oswiadczenie.html">O interwencję w tej sprawie prosił premier Mateusz Morawiecki.</a></p>
      <p>Cicurel sugerował, że Polacy nie przyznają się do części odpowiedzialności za Holokaust. - Wydaje się, jakby wszyscy Polacy byli wtedy gdzie indziej, na wakacjach - powiedział dziennikarz.</p>
      <figure>
        <iframe data-src="https://twitter.com/mmagierowski/status/1198583880003072002?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Na te słowa zareagował ambasador RP w Izraelu Marek Magierowski. "Nie, panie Cicurel, Polacy nie byli na wakacjach. Setki tysięcy zostało uwięzionych i rozstrzelanych w tych samych obozach koncentracyjnych" - napisał na Twitterze.</p>
      <p>"Polscy żołnierze walczyli z Niemcami na wszystkich frontach w Europie i Afryce Północnej. Wielu innych zajmowało się ratowaniem Żydów. Porównywanie losu Polski pod okupacją do "wakacji" jest nie do przyjęcia. Pańska uwaga, panie Cicurel, jest dla mnie bardzo obraźliwa i nieokrzesana" - dodał Magierowski.</p>
      <p>Głos w tej sprawie zabrał również były ambasador Izraela we Włoszech Gideon Meir. "Całe podejście polskiego rządu do Holokaustu jest złe i ma związek z antysemityzmem, z którego Polska jest znana. Część mojej rodziny pochodzi z Polski. Niemcy nie zbudowaliby obozów w Polsce bez wsparcia Polaków" - napisał.</p>
    </article>
  </body>
</html>