<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/others/news/595061/%E0%A6%95%E0%A6%BE%E0%A6%89%E0%A6%A8%E0%A7%8D%E0%A6%B8%E0%A6%BF%E0%A6%B2%E0%A6%B0-%E0%A6%B0%E0%A6%BE%E0%A6%9C%E0%A7%80%E0%A6%AC%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%86%E0%A6%A6%E0%A6%BE%E0%A6%B2%E0%A6%A4%E0%A7%87-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A6%AA%E0%A6%A4%E0%A7%8D%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T19:49:00+00:00"/>
    <meta property="og:title" content="কাউন্সিলর রাজীবের বিরুদ্ধে আদালতে অভিযোগপত্র"/>
    <meta property="og:description" content="রাজধানীর ভাটারা থানায় অস্ত্র আইনে করা মামলায় ঢাকা উত্তর সিটি করপোরেশনের (ডিএনসিসি) ৩৩ নম্বর ওয়ার্ড কাউন্সিলর তারেকুজ্জামান রাজীবের বিরুদ্ধে অভিযোগপত্র  (চার্জশিট) দিয়েছে মামলার তদন্ত সংস্থা র&amp;zwnj;্যাব। সোমবার (২৫ নভেম্বর) ঢাকার মেট্রোপলিটন ম্যাজিস্ট্রেট মোহম্মদ জসিম আদালতে এ..."/>
  </head>
  <body>
    <article>
      <h1>কাউন্সিলর রাজীবের বিরুদ্ধে আদালতে অভিযোগপত্র</h1>
      <address><time datetime="2019-11-25T19:49:00+00:00">25 Nov 2019, 19:49</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/600x0x1/uploads/media/2019/10/19/259a3a2115fba07b8209f7cb9ae374f5-5dab41e2a6b0f.jpg"/>
        <figcaption>তারেকুজ্জামান রাজীব</figcaption>
      </figure>
      <p>রাজধানীর ভাটারা থানায় অস্ত্র আইনে করা মামলায় ঢাকা উত্তর সিটি করপোরেশনের (ডিএনসিসি) ৩৩ নম্বর ওয়ার্ড কাউন্সিলর তারেকুজ্জামান রাজীবের বিরুদ্ধে অভিযোগপত্র  (চার্জশিট) দিয়েছে মামলার তদন্ত সংস্থা র‌্যাব। সোমবার (২৫ নভেম্বর) ঢাকার মেট্রোপলিটন ম্যাজিস্ট্রেট মোহম্মদ জসিম আদালতে এ চার্জশিট দাখিল করেন। এরপর বিচারক স্বাক্ষর করেন।</p>
      <p>আদালতের ভাটারা থানার সাধারণ নিবন্ধন কর্মকর্তা  লিয়াকত হোসেন বিষয়টি নিশ্চিত করে বলেন, ‘মামলাটির শুনানি আগামী ৩ ডিসেম্বর।’</p>
      <p>১৯ নভেম্বর তাকে ঢাকা মহানগর হাকিম আদালতে হাজির করে র‌্যাব। সেদিন ভাটারা থানার মাদক আইনে করা মামলার তদন্ত শেষ না হওয়া পর্যন্ত তাকে কারাগারে আটক রাখার আবেদন করেন মামলার তদন্তকারী র‌্যাব-২ এর উপ-পরিদর্শক প্রণয় কুমার প্রামাণিক। তার আইনজীবী জামিনের আবেদন করেন। উভয়পক্ষের শুনানি শেষে আদালত তার জামিন আবেদন নামঞ্জুর করে কারাগারে পাঠানোর নির্দেশ দেন।</p>
      <p>১৯ অক্টোবর দিবাগত রাতে বসুন্ধরা আবাসিক এলাকায় এক বন্ধুর বাসায় আত্মগোপনে থাকা রাজীবকে গ্রেফতার করে র‌্যাব। এসময় ওই বাসা থেকে সাতটি বিদেশি মদের বোতল, একটি পিস্তল, একটি ম্যাগাজিন, তিন রাউন্ড গুলি, নগদ ৩৩ হাজার টাকা ও একটি পাসপোর্ট জব্দ করা হয়। গ্রেফতার হওয়ার পর মাদক ও অস্ত্র মামলায় কয়েক দফায় তাকে রিমান্ডে পাঠায় আদালত।</p>
      <p> </p>
      <footer>/টিএইচ/এনআই/</footer>
    </article>
  </body>
</html>