<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/tragiczny-wypadek-pod-pulawami-nie-zyje-kierowca-bmw/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T19:34:00+00:00"/>
    <meta property="og:title" content="Tragiczny wypadek pod Puławami. Nie żyje kierowca BMW (zdjęcia)"/>
    <meta property="og:description" content="W poniedziałek wieczorem na drodze krajowej nr 12 doszło do tragicznego w skutkach wypadku. Nie żyje kierowca BMW, które zderzyło się z ciężarowym DAF-em z naczepą."/>
  </head>
  <body>
    <article>
      <h1>Tragiczny wypadek pod Puławami. Nie żyje kierowca BMW (zdjęcia)</h1>
      <address>
        <time datetime="2019-11-25T19:34:00+00:00">25 Nov 2019, 19:34</time>
      </address>
      <p>
        <b>W poniedziałek wieczorem na drodze krajowej nr 12 doszło do tragicznego w skutkach wypadku. Nie żyje kierowca BMW, które zderzyło się z ciężarowym DAF-em z naczepą.</b>
      </p>
      <p>Do darzenia doszło w poniedziałek po godzinie 18 w miejscowości Kajetanów w powiecie puławskim, na trasie Zwoleń – Puławy. Służby ratunkowe otrzymały zgłoszenie o zderzeniu pojazdu osobowego z ciężarówką.</p>
      <p>Na miejscu interweniowała straż pożarna, zespoły ratownictwa medycznego oraz policja. Oba pojazdy po zderzeniu wypadły z drogi, zaś BMW dachowało. W wyniku odniesionych obrażeń kierowca BMW zginął na miejscu. Kierujący ciężarówką doznał obrażeń ciała i został przewieziony do szpitala.</p>
      <p>Droga krajowa w rejonie wypadku jest całkowicie zablokowana. Objazd dla jadących od Lublina: na węźle Puławy Zachód – DW738 (do miejscowości Góra Puławska), następnie DW874 do starej 12 w miejscowości Anielin.</p>
      <p>Na miejscu pracują policjanci, trwa ustalanie szczegółowych okoliczności wypadku. Droga może być zablokowana przez kilka godzin.</p>
      <figure>
        <img src="https://www.lublin112.pl/wp-content/uploads/2019/11/kajetanow3-1024x575.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/kajetanow2-1024x575.jpg"/>
      </figure>
      <p>(fot. Policja Puławy)</p>
    </article>
  </body>
</html>