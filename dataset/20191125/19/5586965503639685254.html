<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/international/front-comun-mai-multe-tari-ue-au-lansat-atacuri-cibernetice-impotriva-retelei-teroriste-stat-islamic-18616157"/>
    <meta property="og:site_name" content="Gândul"/>
    <meta property="article:published_time" content="2019-11-25T19:29:02+00:00"/>
    <meta property="og:title" content="Front comun: Mai multe ţări UE au lansat atacuri cibernetice împotriva reţelei teroriste Stat Islamic"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Front comun: Mai multe ţări UE au lansat atacuri cibernetice împotriva reţelei teroriste Stat Islamic</h1>
      <h2>Mai multe state membre ale Uniunii Europene, coordonate de Belgia, au lansat o serie de atacuri cibernetice vizând serverele reţelei teroriste Stat Islamic, informează agenţia Belga şi postul RTBF.</h2>
      <address><time datetime="2019-11-25T19:29:02+00:00">25 Nov 2019, 19:29</time> by <a rel="author" href="https://www.gandul.info/autor/mihai-draghici" target="_blank">Mihai Draghici</a></address>
      <p>Operaţiunea cibernetică a fost coordonată de Poliţia judiciară din regiunea belgiană Flandra de Est, în baza unui mandat acordat de un judecător belgian. Aproximativ 100 de persoane au luat parte la operaţiunea care a durat două zile. Belgia a fost ajutată de Europol, de Eurojust şi de 11 state membre UE.</p>
      <p>Principala ţintă a atacurilor cibernetice a fost entitatea Amaq, aşa-numită agenţie de presă a reţelei teroriste sunnite Stat Islamic.</p>
      <p>În total, au fost dezactivate 26.000 de conturi online din medii islamiste afiliate acestei organizaţii teroriste.</p>
      <p>„Investigaţiile sunt încă în curs”, a declarat Patrick Willocx, un reprezentant al Poliţiei judiciare din regiunea belgiană Flandra de Est.</p>
      <p>Reţeaua teroristă Stat Islamic nu mai este prezentă în acest moment pe Internet, „vom vedea cât timp va fi necesar pentru a reveni”, a declarat Eric van der Sypt, purtătorul de cuvânt al Parchetului federal belgian.</p>
      <p>Serviciile Europol au colaborat şi cu furnizori de conţinut online în această operaţiune, a declarat Catherine de Bolle, directorul instituţiei.</p>
      <related>
        <h4>Citeşte şi</h4>
        <a href="https://www.gandul.info/international/rezultate-alegeri-prezidentiale-2019-turul-2-ce-scrie-presa-internationala-despre-votul-romanilor-18613859?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/international/este-oficial-un-fost-primar-al-orasului-new-york-s-a-inscris-in-cursa-prezidentiala-din-statele-unite-18611917?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/international/cazul-celor-39-de-migranti-morti-in-marea-britanie-barbatul-retinut-vineri-a-fost-pus-sub-acuzare-pentru-trafic-de-persoane-18611202?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>