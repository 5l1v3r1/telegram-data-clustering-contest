<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4781048/%DA%AF%D8%B1%D8%AF%D8%B4%DA%AF%D8%B1%DB%8C-%DA%A9%D9%87%DA%AF%DB%8C%D9%84%D9%88%DB%8C%D9%87-%D9%88%D8%A8%D9%88%DB%8C%D8%B1%D8%A7%D8%AD%D9%85%D8%AF-%D8%AC%D8%A7%DB%8C-%DA%A9%D8%A7%D8%B1-%D8%AF%D8%A7%D8%B1%D8%AF-%D8%B8%D8%B1%D9%81%DB%8C%D8%AA-%D8%AA%D9%88%D8%B3%D8%B9%D9%87-%D8%A8%D8%A7%D9%84%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T19:47:13+00:00"/>
    <meta property="og:title" content="مدیرکل امور استان های گردشگری کشور: گردشگری کهگیلویه وبویراحمد جای کار دارد/ ظرفیت توسعه بالاست"/>
    <meta property="og:description" content="یاسوج- مدیرکل امور استان های وزارت گردشگری گفت: گردشگری کهگیلویه و بویراحمد جای کار بسیار دارد."/>
  </head>
  <body>
    <article>
      <h1>مدیرکل امور استان های گردشگری کشور: گردشگری کهگیلویه وبویراحمد جای کار دارد/ ظرفیت توسعه بالاست</h1>
      <address>
        <time datetime="2019-11-25T19:47:13+00:00">25 Nov 2019, 19:47</time>
      </address>
      <p>به گزارش <a href="https://www.mehrnews.com/">خبرنگار مهر</a>، مسعود اسکندری دوشنبه شب در آیین تودیع و معارفه مدیران کل میراث فرهنگی کهگیلویه و بویراحمد، افزود: کهگیلویه و بویراحمد ظرفیت ها و پتانسیل های بالایی داشته و باید به آن توجه کرد.  </p>
      <p>اسکندری تصریح کرد: امید است با برنامه ریزی و تلاش از ظرفیت های کهگیلویه و بویراحمد به نحو مطلوبی استفاده کرده و این استان به جایگاه اصلی خود در حوزه گردشگری، صنایع دستی و میراث فرهنگی برسد.</p>
      <p>اسکندری با تاکید بر مزیت های استان، گفت قرارگیری در بین چند استان، وجود کوه ها، جنگل ها و آبشارها در کنار مردمان مهمان نواز بر ظرفیت های این استان افزوده است.</p>
      <p>اسکندری با اشاره به تودیع مدیرکل سابق میراث فرهنگی استان، از تلاش شش ساله محمود باقری در سمت مدیرکل میراث فرهنگی استان تقدیر کرد و عنوان داشت: با توجه به تجربه و ظرفیت، محمود باقری به عنوان معاون عمرانی شرکت مادر تخصصی ایرانگردی منصوب خواهند شد.</p>
      <p>وی به انتصاب انجام گرفته در حوزه میراث فرهنگی کهگیلویه و بویراحمد اشاره کرد و گفت: مجید صفایی تجربه فعالیت در حوزه گردشگری را داشته و توان مناسبی در این بخش دارد و امید است توسعه بیش از پیش  ظرفیت ها با تکیه بر این توانایی شکل بگیرد.</p>
    </article>
  </body>
</html>