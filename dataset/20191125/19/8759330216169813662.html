<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905205/opvallend-vlap-amuzu-en-makarenko-spelen-bij-de-jonkies-van-anderlecht.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T19:14:00+00:00"/>
    <meta property="og:title" content="Opvallend: Vlap, Amuzu en Makarenko spelen bij... de jonkies van Anderlecht"/>
    <meta property="og:description" content="Even de omgekeerde wereld bij RSC Anderlecht dit seizoen. Bij de Brusselaars krijgen de jonge talenten een kans in het A-elftal. De (top)aankopen en ervaren mannen daarentegen... die spelen bij de Beloften."/>
  </head>
  <body>
    <article>
      <h1>Opvallend: Vlap, Amuzu en Makarenko spelen bij... de jonkies van Anderlecht</h1>
      <address>
        <time datetime="2019-11-25T19:14:00+00:00">25 Nov 2019, 19:14</time>
      </address>
      <p>
        <b>Even de omgekeerde wereld bij RSC Anderlecht dit seizoen. Bij de Brusselaars krijgen de jonge talenten een kans in het A-elftal. De (top)aankopen en ervaren mannen daarentegen... die spelen bij de Beloften.</b>
      </p>
      <p>De beloften van Anderlecht nemen het vandaag op tegen KV Mechelen. Bij de 'jonkies' van <i>paars-wit</i> staan ook enkele opvallende namen. Zo krijgen onder andere Yevhen Makarenko, Luka Adzic en zelfs topaankoop Michel Vlap minuten bij de jongeren van Anderlecht.</p>
      <p>Ook A-kernspelers Jeremy Doku en Francis Amuzu beginnen aan de partij tegen KV Mechelen. Vooral de aanwezigheid van Vlap is opvallend. De middenvelder werd met grote trom binnengehaald door Anderlecht, maar krijgt amper nog kansen bij de Brusselaars. <a href="https://www.voetbalprimeur.be/nieuws/905132/vader-van-vlap-anderlecht-ontgoocheld-niet-verstandig-via-dit-medium-.html?utm_source=doorlink&amp;utm_medium=doorlink&amp;utm_campaign=doorlink">Vader Jan Vlap liet zijn teleurstelling al blijken op social media</a>. Nu mag zijn zoon zich proberen te bewijzen bij de jonkies van Anderlecht.</p>
      <figure>
        <iframe data-src="https://twitter.com/rscanderlecht/status/1199029297324924929?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>