<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/kypriako/599081/ie-isos-exoume-kati-na-anakoinosoume-meta-to-deipno-sto-verolino"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T19:44:00+00:00"/>
    <meta property="og:title" content="ΗΕ: Ίσως έχουμε κάτι να ανακοινώσουμε μετά το δείπνο στο Βερολίνο"/>
    <meta property="og:description" content="«Ίσως έχουμε κάτι να ανακοινώσουμε μετά το δείπνο» στο Βερολίνο, αναφέρουν ανεπίσημα τα Ηνωμένα Έθνη, στην Νέα Υόρκη.   O εκπρόσωπος του ΓΓ του ΟΗΕ,..."/>
  </head>
  <body>
    <article>
      <h1>ΗΕ: Ίσως έχουμε κάτι να ανακοινώσουμε μετά το δείπνο στο Βερολίνο</h1>
      <address><time datetime="2019-11-25T19:44:00+00:00">25 Nov 2019, 19:44</time> by <a rel="author">SigmaLive</a></address>
      <p>«Ίσως έχουμε κάτι να ανακοινώσουμε μετά το δείπνο» στο Βερολίνο, αναφέρουν ανεπίσημα τα Ηνωμένα Έθνη, στην Νέα Υόρκη.</p>
      <p>O εκπρόσωπος του ΓΓ του ΟΗΕ, Στεφάν Ντουζαρίκ, ανακοίνωσε, στην διάρκεια της καθημερινής ενημέρωσης των δημοσιογράφων στην έδρα των ΗΕ, στη Νέα Υόρκη, ότι ο Αντόνιο Γκουτέρες έφθασε στο Βερολίνο και σε λίγο θα παραθέσει ανεπίσημο δείπνο στους ηγέτες της ε/κ και της τ/κ κοινότητας.</p>
      <p>Κατά τα άλλα, τα Ηνωμένα Έθνη τηρούν σιγή ιχθύος για το αποψινό δείπνο. Το γραφείο του εκπροσώπου του ΓΓ απάντησε πολύ λακωνικά στο ερώτημα αν μπορεί να λεχθεί οτιδήποτε προ του δείπνου.</p>
      <p>«Απολύτως τίποτε», ήταν η απάντηση, ενώ από τα Ηνωμένα Έθνη ανεπισήμως λέγεται ότι «ίσως έχουμε κάτι να ανακοινώσουμε μετά το δείπνο».</p>
    </article>
  </body>
</html>