<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/film/artikel/4934046/frozen-2-animatiefilm-met-beste-openingsweekend-ooit"/>
    <meta property="og:site_name" content="RTL Boulevard"/>
    <meta property="article:published_time" content="2019-11-25T19:40:55+00:00"/>
    <meta property="og:title" content="Frozen 2 pakt titel voor animatie met beste openingsweekend"/>
    <meta property="og:description" content="Frozen 2 heeft het afgelopen weekend nog meer records verbroken dan verwacht. Het vervolg op de megahit uit 2013 bracht wereldwijd in de eerste vijf dagen 358,2 miljoen dollar op. Daarmee is het record dat Toy Story 4 eerder dit jaar vestigde (240,9 miljoen dollar) verpulverd, meldt The Hollywood Reporter."/>
  </head>
  <body>
    <article>
      <h1>Frozen 2 pakt titel voor animatie met beste openingsweekend</h1>
      <address>
        <time datetime="2019-11-25T19:40:55+00:00">25 Nov 2019, 19:40</time>
      </address>
      <p>Frozen 2 heeft het afgelopen weekend nog meer records verbroken dan verwacht. Het vervolg op de megahit uit 2013 bracht wereldwijd in de eerste vijf dagen 358,2 miljoen dollar op. Daarmee is het record dat Toy Story 4 eerder dit jaar vestigde (240,9 miljoen dollar) verpulverd, meldt The Hollywood Reporter.</p>
      <p>Eerder vestigde <i>Frozen 2</i> ook al onder anderen de records voor beste openingsdag voor een animatie in Nederland en het beste Amerikaanse openingsweekend voor een animatiefilm ooit.</p>
      <p>In de sequel op de wereldhit uit 2013 gaat Elsa op zoek naar de vraag waarom zij werd geboren met magische krachten. Het antwoord op deze vraag bedreigt namelijk haar koninkrijk. De belangrijkste stemmen in <i>Frozen</i> worden in de originele versie ingesproken door Idina Menzel en Kristen Bell. In Nederland worden de twee prinsessen ingesproken door Willemijn Verkaik en Noortje Herlaar.</p>
      <p>De tweede plaats in de Nederlandse bioscooplijst is voor <i>Last Christmas</i>, een film van Emma Thompson ge√Ønspireerd op de liedjes van George Michael. De derde plek is voor <i>Joker</i>, de grimmige 'origin story' van de bekendste schurk uit het <i>Batman</i>-universum. De film passeerde afgelopen week wereldwijd de 1 miljard dollar-grens en geldt als een van de grote favorieten bij de komende Oscaruitreiking.</p>
      <p>Ook de met sterren overladen Nederlandse tragikomedie <i>Mi Vida</i>, met de eerste echte filmhoofdrol van Loes Luca, doet het goed in de bioscopen.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/film/artikel/4923766/bners-bij-langverwachte-premiere-van-frozen-ii"/>
        <a href="https://www.rtlboulevard.nl/entertainment/news/artikel/4914866/kristen-bell-gebruikt-frozen-om-ruzie-tussen-kids-op-te-lossen"/>
        <a href="https://www.rtlboulevard.nl/entertainment/film/artikel/4934161/zoontje-najib-amhali-treedt-zijn-voetsporen"/>
        <a href="https://www.rtlboulevard.nl/entertainment/film/artikel/4932986/harry-potter-acteur-speelt-nederlandse-oorlogsfilm"/>
        <a href="https://www.rtlboulevard.nl/entertainment/film/artikel/4932991/disney-verbreekt-ook-nederland-records-met-frozen-2"/>
        <a href="https://www.rtlboulevard.nl/entertainment/film/artikel/4932666/terminator-regisseur-tim-miller-flop-aan-het-verwerken"/>
      </related>
      <related>
        <a href="https://www.rtlboulevard.nl/entertainment/film/artikel/4932991/disney-verbreekt-ook-nederland-records-met-frozen-2"/>
      </related>
      <related>
        <a href="https://www.rtlboulevard.nl/entertainment/film/artikel/4932631/frozen-2-kent-goede-start-bioscopen"/>
      </related>
    </article>
  </body>
</html>