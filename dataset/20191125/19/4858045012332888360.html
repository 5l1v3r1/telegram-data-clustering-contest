<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/ambasadorul-american-la-berlin-acuza-germania-ca-a-insultat-statele-unite-ale-americii-in-disputa-legata-de-huawei_1406658.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T19:43:39+00:00"/>
    <meta property="og:title" content="Ambasadorul american la Berlin ACUZĂ Germania că A INSULTAT Statele Unite ale Americii în disputa legată de Huawei"/>
    <meta property="og:description" content="Recente declaraţii ale Berlinului cu referire la China sunt 'o insultă la adresa Statelor Unite', a afirmat ambasadorul american în Germania,..."/>
  </head>
  <body>
    <article>
      <h1>Ambasadorul american la Berlin ACUZĂ Germania că A INSULTAT Statele Unite ale Americii în disputa legată de Huawei</h1>
      <address><time datetime="2019-11-25T19:43:39+00:00">25 Nov 2019, 19:43</time> by <a rel="author">Maria Stan</a></address>
      <p>Recente declaraţii ale Berlinului cu referire la China sunt 'o insultă la adresa Statelor Unite', a afirmat ambasadorul american în Germania, Richard Grenell, într-un comunicat care a circulat intens luni, în contextul disensiunilor legate de autorizarea sau nu de către Germania a gigantului chinez Huawei de a participa la construirea reţelei sale 5G, transmite dpa.</p>
      <p>'Recentele afirmaţii ale unor oficiali germani de rang înalt potrivit cărora Statele Unite sunt echivalentul Partidului Comunist Chinez sunt o insultă la adresa miilor de militari americani care ajută la asigurarea securităţii Germaniei', precum şi la adresa 'milioanelor de americani angajaţi faţă de o alianţă occidentală puternică', a scris ambasadorul Richard Grenell.</p>
      <p>Citește și<a href="https://www.stiripesurse.ro/politia-elena-a-creat-in-premiera-un-serviciu-special-impotriva-violentelor-domestice-femeile-sa-denunte-aceasta-problema_1406655.html">: Poliţia elenă a creat, în premieră, un serviciu special împotriva violențelor domestice: 'Femeile să denunțe această problemă</a>'</p>
      <p>Ministrul german ale economiei, Peter Altmaier, a făcut anterior, într-o emisiune de televiziune, o comparaţie între SUA şi China, declarând că Berlinul nu a impus un boicot după dezvăluirile despre spionarea de către Agenţia Naţională de Securitate (NSA) a SUA a convorbirilor de telefonie mobilă din Germania.</p>
      <p>'Statele Unite cer, la rândul lor, companiilor lor să transmită informaţii ce ar putea fi folosite în lupta împotriva terorismului', a adăugat Altmaier.</p>
      <p>SUA se tem că Huawei va fi obligat să transmite date către guvernul de la Beijing.</p>
      <p>Sâmbătă, la conferinţa sa anuală, Uniunea Creştin-Democrată (CDU), principalul partid de guvernământ, a stabilit că Germania nu vor exclude neapărat Huawei de la licitaţiile pentru construirea reţelei 5G.</p>
      <p>Membrii CDU au votat, cu o largă majoritate, că furnizorii vor fi consideraţi de încredere doar dacă 'îndeplinesc în mod demonstrabil o listă de condiţii de securitate clar definite'.</p>
      <p>Delegaţii la conferinţă au convenit că această listă ar trebui să interzică posibilitatea oricărei influenţe externe asupra infrastructurii 5G a Germaniei.</p>
      <p>SUA au avertizat în mod ferm de mai multă vreme Berlinul în legătură cu autorizarea Huawei de a participa la extinderea reţelei germane de telecomunicaţii.</p>
      <p> </p>
    </article>
  </body>
</html>