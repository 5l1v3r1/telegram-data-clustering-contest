<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/piazza-affari-attese-seduta-251119/"/>
    <meta property="og:site_name" content="Trend Online"/>
    <meta property="article:published_time" content="2019-11-25T19:20:00+00:00"/>
    <meta property="og:title" content="Ftse Mib: un rimbalzo che non affranca dal rischio di nuovi cali"/>
    <meta property="og:description" content="Il Ftse Mib parte bene a inizio ottava, ma deve fare i conti con una resistenza da superare in tempi brevi per sperare in nuovo rialzi."/>
  </head>
  <body>
    <article>
      <h1>Ftse Mib: un rimbalzo che non affranca dal rischio di nuovi cali</h1>
      <h2>Il Ftse Mib parte bene a inizio ottava, ma deve fare i conti con una resistenza da superare in tempi brevi per sperare in nuovo rialzi.</h2>
      <address><time datetime="2019-11-25T19:20:00+00:00">25 Nov 2019, 19:20</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>Sulla scia della chiusura positiva di venerdì scorso, le Borse europee sono riuscite a spingersi in avanti anche oggi. <br/>La migliore performance è stata quella del Ftse100, con un progresso dello 0,95%, seguito dal Dax30 e dal Cac40 che si sono apprezzati rispettivamente dello 0,63% e dello 0,54%.</p>
      <h3>Il Ftse Mib ritrova slancio: importante superare i 23.500 ora</h3>
      <p>In luce verde anche Piazza Affari che dopo essere stata l'unica venerdì a chiudere gli scambi in calo, oggi è riuscita a sintonizzarsi con l'andamento positivo delle altre Borse europee.</p>
      <p>Il Ftse Mib ha terminato gli scambi a 23.454 punti, con un rialzo dello 0,84%, dopo aver toccato nell'intraday un massimo a 23.496 e un minimo a 23.383 punti.</p>
      <p>L'indice delle blue chips ha avviato gli scambi già in salita e si è spinto nel corso della settimana verso area 23.500, fermandosi a poca distanza dalla stessa.</p>
      <p>Il recupero partito dai minimi di giovedì scorso in area 23.100 non ha avuto al momento la forza di riportate le quotazioni oltre la soglia dei 23.500 punti.</p>
      <p>E' questo l'ostacolo che il Ftse Mib dovrà valicare per allontanare il rischio di nuove flessioni nel breve, candidandosi al contempo ad ulteriori allunghi.</p>
      <p>Oltre i 23.500 punti l'indice metterà nel mirino i recenti massimo dell'anno in area 23.800, violata la quale ci sarà spazio per una prosecuzione verso la soglia psicologica dei 24.000 punti.</p>
      <p>Segnali di forza si avranno al superamento di quest'ultimo livello, evento che aprirà le porte ad un allungo in direzione dei massimi del 2018 in area 24.500.   </p>
      <p>Fino a quando il Ftse Mib non riuscirà a riportarsi stabilmente sopra quota 23.500, resterà attivo il rischio di assistere a nuovi ripiegamenti nel breve.</p>
      <footer>
        <a href="https://www.trend-online.com/prp/piazza-affari-attese-seduta-251119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>