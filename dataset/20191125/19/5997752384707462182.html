<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/vojvodina/novi-sad/akcija-crvenog-krsta-za-pomoc-socijalno-ugrozenim-porodicama_1070270.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-25T19:11:00+00:00"/>
    <meta property="og:title" content="Акција Црвеног крста за помоћ социјално угроженим породицама"/>
    <meta property="og:description" content="Око три хиљаде социјално угрожених породица, добило је пакете са храном и средствима за хигијену, као и огрев за зиму. Акција коју сваког новембра традиционално спроводи Црвени крст Новог Сада, део је програма..."/>
  </head>
  <body>
    <article>
      <h1>Акција Црвеног крста за помоћ социјално угроженим породицама</h1>
      <h2>НОВИ САД - Око три хиљаде социјално угрожених породица, добило је пакете са храном и средствима за хигијену, као и огрев за зиму. Акција коју сваког новембра традиционално спроводи Црвени крст Новог Сада, део је програма за ублажавање сиромаштва.</h2>
      <address>
        <time datetime="2019-11-25T19:11:00+00:00">25 Nov 2019, 19:11</time>
      </address>
      <p>За социјално угрожене породице, овог новембра, Црвени крст Новог Сада обезбедио је 1200 прехрамбених и исто толико хигијенских пакета, као и 600 метара меког огревног дрвета.</p>
      <figure>
        <img src="http://www.rtv.rs/sr_ci/vojvodina/novi-sad/slike/2019/11/25/crveni-krst.jpg"/>
        <figcaption>РТВ</figcaption>
      </figure>
      <p>Право на пакете и огрев имају корисници социјалне и новчане помоћи, вишечлане породице, стари и болесни, као и пензионери са најнижим примањима. Хуманитарне акције биће настављене и наредних месеци, кажу у Црвеном крсту Нови Сад.</p>
      <p>"Црвени крст Новог Сада ће уручити помоћ у виду хигијенских и прехрамбених пакета за готово све породице ће добити овај вид помоћи, а огревно дрво ће добити породице које се греју на чврст огрев. Осим овог вида помоћи, већ можемо да најавимо да ћемо у будућности поделити и новогодишње пакетиће", рекао је Драган Лазић, секретар Црвеног крста Нови Сад.</p>
      <p>Статистика Црвеног крста у вези са стопом сиромаштва на територији Новог Сада, показује да је број корисника народне кухиње стабилан, док је број корисника новчане социјалне помоћи у благој стагнацији, додају у тој организацији.</p>
      <figure>
        <iframe src="https://www.youtube.com/embed/mWWFA-8KQak" width="560" height="314" data-service="Youtube" scrolling="no"/>
      </figure>
    </article>
  </body>
</html>