<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3364347/uhapsen-dm-56-koji-je-tukao-vozaca-autobusa-posle-sukoba-otisao-na-slavu-kad-je-cuo-sta-se-desilo-sam-se-predao"/>
    <meta property="og:site_name" content="kurir.rs"/>
    <meta property="article:published_time" content="2019-11-25T19:08:00+00:00"/>
    <meta property="og:title" content="UHAPŠEN D.M. (56) KOJI JE TUKAO VOZAČA AUTOBUSA: Posle sukoba otišao na slavu, kad je čuo šta se desilo, sam se predao"/>
    <meta property="og:description" content="Pripadnici MUP-a u Velikom Gradištu uhapsili su D. M. (56) iz Velikog Gradišta, zbog sumnje da je učinio krivično delo nasilničko ponašanje.Sumnja se da je on u nedelju oko 13:00 časova na autobuskoj stanici u Požarevcu gde je čekao sina koji se autobusom ..."/>
  </head>
  <body>
    <article>
      <h6 class="kicker">incident na stanici u požarevcu</h6>
      <h1>UHAPŠEN D.M. (56) KOJI JE TUKAO VOZAČA AUTOBUSA: Posle sukoba otišao na slavu, kad je čuo šta se desilo, sam se predao</h1>
      <address>
        <time datetime="2019-11-25T19:08:00+00:00">25 Nov 2019, 19:08</time>
      </address>
      <p>Pripadnici MUP-a u Velikom Gradištu uhapsili su D. M. (56) iz Velikog Gradišta, zbog sumnje da je učinio krivično delo nasilničko ponašanje.</p>
      <p>Sumnja se da je on u nedelju oko 13:00 časova na autobuskoj stanici u Požarevcu gde je čekao sina koji se autobusom vraćao iz Beograda, nakon verbalne rasprave oko navodno izgubljenog prtljaga svog sina, fizički napao pedesetpetogodišnjeg vozača autobusa, nakon čega je sa sinom seo u svoj auto i otišao kod prijatelja na slavu.</p>
      <figure>
        <img src="https://www.kurir.rs/data/images/2019/11/23/21/2061945_1006-shutter_ff.jpg?ver=1574705303"/>
        <figcaption>Ilustracija<cite>foto: Shutterstock</cite></figcaption>
      </figure>
      <p>Nakon što se osumnjičeni udaljio sa mesta događaja, vozaču autobusa je pozlilo i on je zbrinut u Opštoj bolnici u Požarevcu. Kako nezvanično saznajemo, vozač autobusa je srčani bolesnik.</p>
      <p>Kada je osumnjičeni D. M. pročitao u medijima da je vozaču autobusa pozlilo i da je zbrinut u bolnici, on se odmah telefonom javio PS u Velikom Gradištu, i jutros se u 9:00 časova sam predao, nakon čega je uhapšen.</p>
      <p>Po nalogu Osnovnog javnog tužilaštva u Požarevcu, osumnjičenom je određeno zadržavanje do 48 sati i on je, uz krivičnu prijavu, priveden tužiocu.</p>
      <p>(Kurir.rs/TPK news)</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3363673/vozaca-autobusa-u-pozarevcu-strefio-infarkt-otac-i-sin-ga-napali-da-je-izgubio-kofer-i-sutirali-ga-pa-pobegli"/>
      </related>
    </article>
  </body>
</html>