<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/dramma-in-chiesa-bimba-di-7-anni-muore-schiacciata-da-acquasantiera-lacrime-per-penelope/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-25T19:31:41+00:00"/>
    <meta property="og:title" content="Dramma in chiesa, bimba di 7 anni muore schiacciata da acquasantiera: lacrime per Penelope"/>
    <meta property="og:description" content="Una terribile tragedia avvenuta, giovedì 21Novembre, ha sconvolto la comunità di Udine dove è morta la piccola Penelope Cossaro."/>
  </head>
  <body>
    <article>
      <h1>Dramma in chiesa, bimba di 7 anni muore schiacciata da acquasantiera: lacrime per Penelope</h1>
      <address><time datetime="2019-11-25T19:31:41+00:00">25 Nov 2019, 19:31</time> by <a rel="author" href="https://internapoli.it/author/ivan/" target="_blank">Ivan Marino</a></address>
      <p>Una terribile tragedia avvenuta, giovedì 21Novembre, ha sconvolto la comunità di Udine dove è morta la piccola <b>Penelope Cossaro. La bimba </b>e è deceduta a seguito delle ferite riportate dopo essere stata schiacciata da una pesante acquasantiera alla quale si era probabilmente aggrappata.</p>
      <p>La dirigente scolastica dell’Educandato Uccellis di Udine, <b>Anna Maria Zilli</b>, l’ha ricordata come riportato dal sito Leggo.it: Penelope «era una brava bambina, un’alunna solare, comunicativa, ben voluta dalle insegnanti e anche dai compagni», le sue parole.</p>
      <p>«Era appassionata di ballo, seguiva anche i corsi interni alla scuola di danza moderna e hip-hop che le piacevano moltissimo – l’ha ricordata ancora la dirigente scolastica -. Era una passione che stava coltivando». I bambini, compagni di scuola di Penelope, sono ancora sconvolti: oggi gli alunni di alcune classi maggiormente coinvolte dalla tragedia e molti dei loro genitori sono stati accolti dalla psicologa della scuola, che ha disposto i bimbi in cerchio per cercare un dialogo, dedicando le attività scolastiche di oggi all’elaborazione del lutto e al supporto dei bambini.</p>
      <p>
        <b>DA LUNEDI’ PSICOLOGI A SCUOLA</b>
      </p>
      <p><b> </b>Da lunedì l’azienda sanitaria locale metterà a disposizione dell’Educandato Uccellis degli psicologi e degli operatori volontari con cui verrà aperto uno sportello di supporto per alunni e genitori. Lo si apprende dai vertici della scuola che per i giorni successivi stanno elaborando una serie di iniziative in ricordo della piccola vittima.</p>
      <p>Anche domani, invece, resterà sospesa l’ordinaria attività didattica per favorire in classe momenti di dialogo e confronto con gli alunni. Il cordoglio della comunità scolastica è stato già espresso al papà della bambina dalla dirigente scolastica che nelle prossime ore si recherà a casa della famiglia insieme all’assessore all’istruzione del Comune di Udine Elisa Battaglia per portare personalmente le condoglianze.</p>
      <related>
        <h4>ARTICOLI CORRELATI</h4>
        <a href="https://internapoli.it/choc-in-chiesa-bambina-muore-schiacciata-dallacquasantiera/"/>
        <a href="https://internapoli.it/marano-prostituta-rapina/"/>
        <a href="https://internapoli.it/incidente-mortale-castions/"/>
        <a href="https://internapoli.it/militare-ferito-udine/"/>
        <a href="https://internapoli.it/colpita-da-un-malore-fulminante-mentre-e-a-letto-alessandra-muore-a-soli-24-anni/"/>
        <a href="https://internapoli.it/vergognosa-scritta-apparsa-in-un-ospedale-di-udine-odio-napoli-colerosi/"/>
        <a href="https://internapoli.it/mia-mamma-non-risponde-entra-in-casa-e-la-trova-morta-donna-intossicata-dalle-esalazioni-del-gas/"/>
        <a href="https://internapoli.it/molestie-telefono-udine/"/>
        <a href="https://internapoli.it/parroco-scomunica-le-minigonnenon-siamo-dalle-prostitute/"/>
        <a href="https://internapoli.it/udine-molestie-prof/"/>
        <a href="https://internapoli.it/armi-allestero-per-un-debito-medico-arrestato-napoletano-e-la-moglie/"/>
        <a href="https://internapoli.it/udine-omicidio-nadia-orlando/"/>
      </related>
    </article>
  </body>
</html>