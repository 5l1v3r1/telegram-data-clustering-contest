<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/viorica-dancila-demisie-psd-327598.html"/>
    <meta property="og:site_name" content="Observator"/>
    <meta property="article:published_time" content="2019-11-25T19:10:00+00:00"/>
    <meta property="og:title" content="Viorica Dăncilă îşi va anunţa demisia de la şefia PSD, după înfrângerea în alegerile prezidenţiale - surse"/>
    <meta property="og:description" content="Viorica Dăncilă îşi va anunţa demisia de la şefia PSD, informează surse avizate, după înfrângerea categorică la alegerile prezidenţiale. Anunţul ar urma să fie făcut în cursul zilei de marţi, după o şedinţă cu liderii partidului."/>
  </head>
  <body>
    <article>
      <h1>Viorica Dăncilă îşi va anunţa demisia de la şefia PSD, după înfrângerea în alegerile prezidenţiale - surse</h1>
      <address><time datetime="2019-11-25T19:10:00+00:00">25 Nov 2019, 19:10</time> by <a rel="author">Redactia Observator</a></address>
      <p>
        <b>
          <b>Viorica Dăncilă îşi va anunţa demisia de la şefia PSD, informează surse avizate, după înfrângerea categorică la alegerile prezidenţiale. Anunţul ar urma să fie făcut în cursul zilei de marţi, în Comitetul Executiv al PSD.</b>
        </b>
      </p>
      <p>Marcel Ciolacu, preşedintele Camerei Deputaţilor, a precizat că ar fi discutat cu Viorica Dăncilă, precizând că a fost o discuţie calmă, aşezată şi productivă.</p>
      <h3>Viorica Dăncilă îşi va anunţa demisia de la şefia PSD</h3>
      <p>Viorica Dăncilă ar urma să îşi anunţe demisia de la şefia Partidului Social Democrat, după înfrângerea din alegerile prezidenţiale, în Comitetul Executiv al PSD, informează surse avizate.</p>
      <p>De asemenea, preşedintele Camerei Deputaţilor, Marcel Ciolacu a precizat că a avut o discuţie cu Dăncilă.</p>
      <p><i>"Am vorbit în această seară cu Viorica Dăncilă, despre întâlnirea pe care urmează să o am cu preşedinţii de organizaţii pentru a discuta despre rezultatului obţinut la aceste alegeri. Este firesc sa se întâmple acest lucru după orice scrutin. Vreau să spun cât ce poate de clar că această discuţie a fost una calmă, aşezată şi productivă. A fost o campanie în care s-a muncit mult, mulţumim tuturor celor care s-au implicat şi mulţumim milioanelor de români care au dat un vot de încredere Partidului Social Democrat şi Vioricăi Dăncilă”</i>, a scris Ciolacu pe Facebook.</p>
      <p>El a precizat că rezultatul alegerilor prezidenţiale nu mulţumeşte pe niciunul dintre membrii partidului.</p>
      <p>Comitetul Executiv al PSD a fost convocat pentru marţi, având ca temă analiza rezultatului alegerilor.</p>
    </article>
  </body>
</html>