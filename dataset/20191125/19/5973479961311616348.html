<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/bolge/uyusturucu-komasina-girdi-hayatini-kaybetti-h51905.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-11-25T19:18:58+00:00"/>
    <meta property="og:title" content="Uyuşturucu komasına girdi, hayatını kaybetti"/>
    <meta property="og:description" content="Uyuşturucu komasına giren üniversiteli Samsunlu genç, kaldırıldığı hastanede hayatını kaybetti."/>
  </head>
  <body>
    <article>
      <h1>Uyuşturucu komasına girdi, hayatını kaybetti</h1>
      <h2>Uyuşturucu komasına giren üniversiteli Samsunlu genç, kaldırıldığı hastanede hayatını kaybetti.</h2>
      <address><time datetime="2019-11-25T19:18:58+00:00">25 Nov 2019, 19:18</time> by <a rel="author" href="https://www.samsunhaber.com/profil/87/dilek-alabulut" target="_blank">Dilek Alabulut</a></address>
      <h3>Zonguldak'ta üniversite okuyordu</h3>
      <p>Olay, Zonguldak’ın <b>Ereğli</b> ilçesinde Bağlık Mahallesi Aktaş Sokak’ta meydana geldi. İddiaya göre, Bülent Ecevit Üniversitesi'ne bağlı Alaplı Meslek Yüksekokulu 2. sınıf öğrencisi Ö.A. (21), üniversite öğrencisi B.A. (23), A.G. (23), M.D. (24) ve işsiz olan A.H.T. (20) ile birlikte <b>uyuşturucu</b> madde kullandı. Sabah saatlerinde fenalaşan Ö.A, arkadaşları tarafından ilçedeki özel bir hastaneye kaldırıldı. Burada ilk tedavisi yapılan üniversiteli genç, daha sonra Bülent Ecevit Üniversitesi Eğitim ve Araştırma Hastanesi'ne sevk edildi. <b>Samsun</b>’dan eğitim için Zonguldak’a gelen genç, yapılan tüm müdahalelere rağmen kurtarılamayarak hayatını kaybetti.</p>
      <figure>
        <img src="https://www.samsunhaber.com/images/upload/uyusturucu-komasina-girdi-1.jpg"/>
      </figure>
      <h3>Olay anında bulunanlar gözaltına alındı</h3>
      <p>Yaşanan olay üzerine Karadeniz Ereğli İlçe <b>Emniyet</b> Müdürlüğü'ne bağlı Narkotik Büro Amirliği ekipleri düzenledikleri operasyonda B.A. ile A.G.’yi gözaltına alırken, evlerinde yaptığı aramada bir adet uyuşturucu hap ele geçirdi. Zanlılar emniyetteki işlemlerinin ardından “uyuşturucu madde kullanma ve bulundurma” suçlamasıyla çıkarıldıkları nöbetçi mahkeme tarafından adli kontrol şartı ile serbest bırakıldı.</p>
      <figure>
        <img src="https://www.samsunhaber.com/images/upload/uyusturucu-komasina-girdi-2.jpg"/>
      </figure>
      <p>Karadeniz Ereğli İlçe Emniyet Müdürlüğü ekipleri, geçtiğimiz hafta düzenledikleri operasyonda daha önceden uyuşturucu satıcılığından suç kaydı bulunan M.O.’yu (59) gözaltına almış ve otomobilinde yapılan aramada 990 adet uyuşturucu hap ele geçirilmiş ve M.O. çıkarıldığı mahkemece tutuklanmıştı.</p>
      <figure>
        <img src="https://www.samsunhaber.com/images/upload/uyusturucu-komasina-girdi-3.jpg"/>
      </figure>
    </article>
  </body>
</html>