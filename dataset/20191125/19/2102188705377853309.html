<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/25/654118/"/>
    <meta property="og:site_name" content="Економічна правда"/>
    <meta property="article:published_time" content="2019-11-25T19:55:00+00:00"/>
    <meta property="og:title" content="Ще одна авіакомпанія переїде з аеропорту &quot;Київ&quot; в &quot;Бориспіль&quot;"/>
    <meta property="og:description" content="Лоукостер Buta Airways оголосив про припинення з 22 січня польотів в аеропорт “Київ” імені Ігоря Сікорського та переведення рейсів Баку-Київ в аеропорт “Бориспіль”"/>
  </head>
  <body>
    <article>
      <h1>Ще одна авіакомпанія переїде з аеропорту "Київ" в "Бориспіль"</h1>
      <address>
        <time datetime="2019-11-25T19:55:00+00:00">25 Nov 2019, 19:55</time>
      </address>
      <p>Лоукостер Buta Airways оголосив про припинення з 22 січня польотів в аеропорт "Київ" імені Ігоря Сікорського та переведення рейсів Баку-Київ в аеропорт "Бориспіль".</p>
      <p>Про це повідомляє <a href="https://www.avianews.com/ukraine/2019/11/25/butaairways_transfer_from_zhulyany_airport_to_borispol/">avianews.com</a>.</p>
      <p>Польоти будуть виконуватися тричі на тиждень по вівторках, середах і п'ятницях. Зараз лоукостер літає цими ж днями в "Жуляни".</p>
      <p>У прес-службі Buta Airways не прокоментували причини переходу. В аеропорту "Бориспіль" на момент публікації виданню не змогли підтвердити факт переходу. В системі бронювання Buta Airways аеропорт в Києві вже оновлено на Бориспіль, однак не вказано термінал, в якому буде проводитися обслуговування.</p>
      <p>Buta Airways є лоу-кост брендом азербайджанської авіакомпанії AZAL. Вона раніше літала з Баку в аеропорт "Бориспіль", проте після початку польотів під лоу-кост брендом в Жуляни закрила рейси в "Бориспіль".</p>
      <p>У попередні роки з аеропорту "Жуляни" в "Бориспіль" перейшли Aegean Airlines, flydubai, Pegasus Airlines.</p>
    </article>
  </body>
</html>