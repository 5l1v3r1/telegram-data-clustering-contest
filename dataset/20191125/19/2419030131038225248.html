<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191125/zesdaagse-rotterdam-verhuist-naar-november/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-25T19:20:13+00:00"/>
    <meta property="og:title" content="Zesdaagse Rotterdam verhuist naar november"/>
    <meta property="og:description" content="ROTTERDAM (ANP) - De Zesdaagse van Rotterdam, gehouden in Ahoy, gaat verhuizen van januari naar november. Komend jaar vindt de wielerwedstrijd op de baan voor het laatst in januari plaats. De organisatie wil graag dat de Zesdaagse van dinsdag tot en met zondag wordt verreden."/>
  </head>
  <body>
    <article>
      <h1>Zesdaagse Rotterdam verhuist naar november</h1>
      <address><time datetime="2019-11-25T19:20:13+00:00">25 Nov 2019, 19:20</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>De Zesdaagse van Rotterdam, gehouden in Ahoy, gaat verhuizen van januari naar november. Komend jaar vindt de wielerwedstrijd op de baan voor het laatst in januari plaats. De organisatie wil graag dat de Zesdaagse van dinsdag tot en met zondag wordt verreden.</b>
      </p>
      <p>“Een finale op zondag is een langgekoesterde wens van Ahoy”, zei wedstrijdleider Michael Zijlaard. “Het past bij onze ambitie om meer wielerfans naar Rotterdam Ahoy te halen en de baansport een groter podium te geven. Met de nieuwe baanfocus van de UCI op het najaar zagen wij een kans om – in het rijtje met Londen en Gent – de Zesdaagse voortaan eind november te organiseren.”</p>
      <p>Door de verhuizing vindt de Zesdaagse in 2020 twee keer plaats. De volgende editie is van 2 tot en met 7 januari en van 24 tot en met 29 november is Ahoy opnieuw het decor.</p>
    </article>
  </body>
</html>