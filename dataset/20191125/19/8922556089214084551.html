<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/kultur-noje/finlandsk-kulturprofil-haktad-for-manniskohandel-5459672.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T19:13:55+00:00"/>
    <meta property="og:title" content="Finländsk kulturprofil häktad för människohandel"/>
    <meta property="og:description" content="Kultur En man i 70-årsåldern, verksam inom den finländska kulturvärlden, har häktats på sannolika skäl misstänkt för människohandel, uppger medier i Finland. Mannen greps i samband med en polisrazzia i hans hem, och en 36-årig kvinna greps och häktades med samma brottsrubricering."/>
  </head>
  <body>
    <article>
      <h1>Finländsk kulturprofil häktad för människohandel</h1>
      <address><time datetime="2019-11-25T19:13:55+00:00">25 Nov 2019, 19:13</time> by <a rel="author">TT</a></address>
      <p>Kultur En man i 70-årsåldern, verksam inom den finländska kulturvärlden, har häktats på sannolika skäl misstänkt för människohandel, uppger medier i Finland. Mannen greps i samband med en polisrazzia i hans hem, och en 36-årig kvinna greps och häktades med samma brottsrubricering.</p>
      <p>I en granskning av tidningen Helsingin Sanomat träder en rad kvinnor fram anonymt och berättar om hur mannen lockat dem med löften om att göra dem till skådespelare. Han ska också ha fått unga flickor att flytta hem till honom. Mannen har haft uppdrag vid en kulturinstitution, och flera före detta politiker har tackat ja till att ingå i ledningsgruppen för mannens kulturförening.</p>
      <p>18 kvinnor vittnar om att de varit i kontakt med mannen då de själva var i gymnasieåldern. De har bland annat utsatts för oönskade sexuella inviter – och när de nekade ska mannen ha hotat med att förstöra deras presumtiva karriärer.</p>
      <p>Kulturprofilen själv har inte velat låta sig intervjuas av tidningen.</p>
    </article>
  </body>
</html>