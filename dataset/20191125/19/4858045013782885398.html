<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/navigatia-din-zona-midia-a-portului-constanta-se-desfasoara-in-conditii-de-siguranta-conditiile-meteo-sunt-normale_1406638.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T19:06:36+00:00"/>
    <meta property="og:title" content="Navigația din zona Midia a Portului Constanța se desfășoară în condiții de siguranță. Condițiile meteo sunt normale"/>
    <meta property="og:description" content="Traficul în zona Midia a Portului Constanţa se desfăşoară în condiţii de siguranţă, luni, cu evitarea zonei unde, duminică, 24 noiembrie, s-a..."/>
  </head>
  <body>
    <article>
      <h1>Navigația din zona Midia a Portului Constanța se desfășoară în condiții de siguranță. Condițiile meteo sunt normale</h1>
      <address><time datetime="2019-11-25T19:06:36+00:00">25 Nov 2019, 19:06</time> by <a rel="author">Maria Stan</a></address>
      <p>Traficul în zona Midia a Portului Constanţa se desfăşoară în condiţii de siguranţă, luni, cu evitarea zonei unde, duminică, 24 noiembrie, s-a scufundat parţial nava Quenn Hind, sub pavilion Palau, cu 14.600 de animale vii la bord, informează Compania Naţională Adminstraţia Porturilor Maritime (CNAPM).</p>
      <p>Citește și<a href="https://www.stiripesurse.ro/breaking-klaus-iohannis-a-convocat-csat-numirea-unui-nou-ef-al-statului-major-al-apararii-si-bugetele-serviciilor-pe-ordinea-de-zi_1406578.html">: BREAKING - Klaus Iohannis a convocat CSAT: Numirea unui nou Șef al Statului Major al Apărării şi bugetele serviciilor, pe ordinea de zi</a></p>
      <p>Conform sursei citate, şenalul navigabil în zona Midia a Portului Constanţa este blocat parţial, urmare a incidentului naval provocat de nava Quenn Hind, dar în prezent, în condiţii meteo normale, nu sunt probleme majore ce ar trebui să impună restricţionarea manevrelor de intrare şi ieşire din port.</p>
      <p>"În seara de duminică, 24 noiembrie, două nave au avut operaţiuni de intrare şi ieşire în bazinul portuar Midia, respectiv cargoul Harmony Livestock (1.696 tdw) a părăsit portul, iar nava tanc Providence (6.450 tdw) a intrat în port, pentru operaţiuni, iar în următoarele zile sunt avizate 12 nave pentru a sosi aici", se arată în comunicatul CNAPM/</p>
    </article>
  </body>
</html>