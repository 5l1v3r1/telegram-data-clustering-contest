<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7909519"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T19:34:00+00:00"/>
    <meta property="og:title" content="Филипински войници освободиха британска двойка (Видео)"/>
    <meta property="og:description" content="Филипински военни освободиха британска двойка, която беше отвлечена от плаж в южната част на Филипините преди близо два месеца. През цялото време двойката е държана от ислямисти"/>
  </head>
  <body>
    <article>
      <h1>Филипински войници освободиха британска двойка (Видео)</h1>
      <address><time datetime="2019-11-25T19:34:00+00:00">25 Nov 2019, 19:34</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Филипински военни освободиха британска двойка, която беше отвлечена от плаж в южната част на Филипините преди близо два месеца. През цялото време двойката е държана от ислямисти, свързани с "Ислямска държава", съобщава Франс прес.</p>
      <p>След престрелка с бойци от организацията Абу Саяф, която е специализирана в отвличания с цел откуп, двойката е била освободена на остров Джоло. Групировката действа от десетилетия в южната част на архипелага.</p>
      <p>Говорител на филипинската армия съобщи, че заложниците са невредими и не е даван откуп за тях. Британското посолство потвърди, че Алън и Уилма Хайрънс са добре и благодари на филипинските власти.</p>
      <p>Семейството беше отвлечено на 4 октомври, докато си почива на плажа в спакурорт в Манила на остров Минданао, информира <a href="https://www.dnes.bg/blizak-iztok/2019/11/25/filipinski-voinici-osvobodiha-britanska-dvoika.430723">dnes.bg.</a></p>
      <p>На острова има голям процент мюсюлманско малцинство. Тази година през май месец холандски орнитолог, който беше в плен на Абу Саяф в продължение на 7 години, загина в престралка между похитителите и военни.</p>
    </article>
  </body>
</html>