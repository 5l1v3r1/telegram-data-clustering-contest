<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/greece/599079/katolisthisikineta-se-apognosi-oi-odigoi-pano-apo-okto-ores-ston-dromo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T19:35:00+00:00"/>
    <meta property="og:title" content="Κατολίσθηση–Κινέτα: Σε απόγνωση οι οδηγοί – Πάνω από οκτώ ώρες στον δρόμο"/>
    <meta property="og:description" content="Χιλιάδες οδηγοί έχουν εγκλωβιστεί στην εθνική οδό Κορίνθου–Πατρών, καθώς εδώ και πάνω από έξι ώρες στο σημείο επικρατεί το απόλυτο κυκλοφοριακό..."/>
  </head>
  <body>
    <article>
      <h1>Κατολίσθηση–Κινέτα: Σε απόγνωση οι οδηγοί – Πάνω από οκτώ ώρες στον δρόμο</h1>
      <address><time datetime="2019-11-25T19:35:00+00:00">25 Nov 2019, 19:35</time> by <a rel="author">SigmaLive</a></address>
      <p><b>Χιλιάδες οδηγοί έχουν εγκλωβιστεί στην εθνική οδό Κορίνθου–Πατρών, καθώς εδώ και πάνω από έξι ώρες στο σημείο επικρατεί το απόλυτο κυκλοφοριακό χάος.<br/></b> <br/>Η κατολίσθηση στην περιοχή της Κινέτας έχει δημιουργήσει τεράστια προβλήματα στην κυκλοφορία των οχημάτων.<br/> <br/>Σε απόγνωση βρίσκονται και οι επαγγελματίες οδηγοί που παραμένουν «καθηλωμένοι» με τα φορτηγά τους στο συγκεκριμένο σημείο για πάνω από οκτώ ώρες, μεταφέροντας μάλιστα ευπαθή προϊόντα. Όπως έλεγαν, είχαν ξεκινήσει από τα ξημερώματα για να μεταφέρουν προϊόντα στην Πελοπόννησο και τώρα βράδιασε και παραμένουν ακόμη εκεί.<br/> <br/>Στο μεταξύ, σε απελπισία βρίσκονται και εκατοντάδες Πατρινοί και Αχαιοί, που είχαν την ατυχία να ξεκινήσουν το ταξίδι και «κόλλησαν» στο δρόμο.<br/> <br/>Σύμφωνα με πληροφορίες δόθηκε μια λωρίδα κυκλοφορίας προς Πάτρα, ώστε να αποσυμφορηθεί η κατάσταση, ωστόσο οι υπεύθυνοι προβληματίζονται για το τι θα συμβεί με μια νέα καταιγίδα και τα φερτά υλικά που παραμένουν διάσπαρτα στην περιοχή.<br/> </p>
      <figure>
        <iframe src="https://www.youtube.com/embed/zqAHq8XG0nU" width="560" height="315" data-service="Youtube" scrolling="no"/>
      </figure>
      <p>Πηγή: Πρώτο Θέμα </p>
    </article>
  </body>
</html>