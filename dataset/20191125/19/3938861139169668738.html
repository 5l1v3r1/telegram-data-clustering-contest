<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_dtp-za-uchastyu-kulebi-novi-podrobici-pro-perehrestya-ta-stan-postrazhdalih/939890"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T19:19:00+00:00"/>
    <meta property="og:title" content="ДТП за участю Кулеби: нові подробиці про перехрестя та стан постраждалих"/>
    <meta property="og:description" content="Укравтодор перегляне аварійність перехрестя у селі Чабани під Києвом, на якому сталася ДТП за участю дитячого омбудсмена Миколи Кулеби. За півроку на місці інциденту повинні зробити розв'язку, повідомив керівник відомства Олександр Кубраков. Поки будуть готуватися документи і проводитися ..."/>
  </head>
  <body>
    <article>
      <h1>ДТП за участю Кулеби: нові подробиці про перехрестя та стан постраждалих</h1>
      <address><time datetime="2019-11-25T19:19:00+00:00">25 Nov 2019, 19:19</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939890_w_300.jpg?v=0"/>
        <figcaption>Уповноважений президента з прав дитини 47-річний Микола Кулеба розбився в аварії з двома синами. Фото - kv.npu.gov.ua</figcaption>
      </figure>
      <p>Укравтодор перегляне аварійність перехрестя у селі Чабани під Києвом, на якому сталася ДТП за участю дитячого омбудсмена <b>Миколи Кулеби.</b></p>
      <p>За півроку на місці інциденту повинні зробити розв'язку, повідомив керівник відомства <b>Олександр Кубраков. </b>Поки будуть готуватися документи і проводитися тендери, в найближчі тижні на перехресті переглянуть роботу світлофорів і встановлять додаткові попереджувальні знаки.</p>
      <p>Тим часом усі учасники аварії залишаються в лікарнях. Стан Миколи Кулеби стабільний, із відділення інтенсивної терапії його готуються перевести у звичайну палату лікарні "Феофанія". Стан його старшого сина <b>Тимофія</b> залишається важким.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_ce-ne-vipadkovist-avtogonschik-pro-avariyu-za-uchastyu-kulebi/939697"/>
      </related>
      <p>"Хлопець у комі та під дією препаратів, час від часу приходить до тями", - , каже головний лікар <b>Ігор Семенів.</b></p>
      <p>Молодшого сина Кулеби лікують в "Охмадиті.</p>
      <p>21-річний водій мікроавтобуса залишається в Києво-Святошинській районній лікарні. Його життю загрози немає. Проте розповідати будь-що про себе він заборонив, за словами лікарів.</p>
      <p>Усі обставини аварії та винуватця встановлює слідство.</p>
      <blockquote>Аварія, в яку потрапив уповноважений президента з прав дитини 47-річний Микола Кулеба, <a href="https://gazeta.ua/articles/np/_dtp-iz-kuleboyu-pershi-oficijni-podrobici/939666">сталася 24 листопада о 13.30</a> в селі Чабани під Києвом. Він за кермом Toyota зіткнувся на перехресті із мікроавтобусом Volkswagen. У авто із омбудсменом були його сини 19 та 10 років. Старший - у комі в реанімації.</blockquote>
    </article>
  </body>
</html>