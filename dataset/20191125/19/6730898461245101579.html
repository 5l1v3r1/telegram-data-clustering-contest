<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/huawei_se_ne_sali_smart_screen_4k_hdr_televizori_su_stigli-82178"/>
    <meta property="og:site_name" content="Benchmark"/>
    <meta property="article:published_time" content="2019-11-25T19:58:00+00:00"/>
    <meta property="og:title" content="Huawei se ne šali: Smart Screen 4K HDR televizori su stigli"/>
    <meta property="og:description" content="Huawei Smart Screen V65 i V75 predstavljaju 4K HDR Quantum dot LED smart TV uređaje sa 120Hz osvežavanjem ekrana i softverskom podrškom u vidu Harmony OS-a"/>
  </head>
  <body>
    <article>
      <h1>Huawei se ne šali: Smart Screen 4K HDR televizori su stigli</h1>
      <address>
        <time datetime="2019-11-25T19:58:00+00:00">25 Nov 2019, 19:58</time>
      </address>
      <figure>
        <img src="https://www.benchmark.rs/assets/img/news/main/8c477fdf30cd676162b86907fc15c7f3.jpg"/>
      </figure>
      <p>Kompanija <a href="https://www.benchmark.rs/tag/huawei-113"><b>Huawei</b></a> je danas predstavila <a href="https://www.benchmark.rs/tag/huawei_smart_screen-25486"><b>Smart Screen</b></a> t<a href="https://www.benchmark.rs/tag/televizor-137"><b>elevizore</b></a> od 65 i 75 inča. <b>Huawei Smart Screen V65 i V75</b> predstavljaju 4K HDR Quantum dot LED smart TV uređaje sa 120Hz osvežavanjem ekrana i softverskom podrškom u vidu Harmony OS-a.<br/><br/>Displej pokriva 100% NTSC raspona boja, a takođe ima dinamičku MEMC video kompresiju za fluidniji frejmrejt. U gornjem delu okvira, Huawei je dodao pop-up kameru za 1080p video konferencijske pozive, a tu su i funkcije dubinskog praćenja koje omogućavaju osnovno praćenje pokreta tela i kontrolu preko gestikulacija.<br/><br/>Oba televizora koriste Huaweijev četvorojezgarni Honghu 818 čipset, uparen sa 4GB RAM-a i 64GB prostora za skladištenje podataka. Na polju softvera, tu je takođe Huaweijev <a href="https://www.benchmark.rs/tag/harmony_os-25172"><b>Harmony OS</b></a>, zajedno sa nekoliko kompanijinih funkcija poput Huawei Share, Smart home kontrole i interesantne funkcije prenošenja sadržaja sa dva telefona.</p>
      <figure>
        <img src="https://www.benchmark.rs/assets/img/news/huaweitv2.jpg"/>
      </figure>
      <p>Kada su u pitanju portovi Smart Screen V65 i V75 imaju tri HDMI 2.0 porta, Ethernet i USB 3.0 interfejs i AV izlaz. Huawei je dodao i sistem sa devet zvučnika za sveobuhvatniji zvuk. Televizori podržavaju Bluetooth 5.0 i dual-band Wi-Fi.</p>
      <p>Model od 75 inča će se u Kini prodavati po ceni od oko 1850 dolara, a početak prodaje je zakazan od 24. decembra.</p>
      <p>
        <i>Izvor: <a href="https://www.gsmarena.com/huawei_matebook_d_duo_announced_alongside_sound_x_speaker_and_smart_screen_tvs-news-40250.php">GSMArena</a></i>
      </p>
      <figure>
        <iframe src="https://www.youtube.com/embed/_teJOv5fWcI" width="600" height="450" data-service="Youtube" scrolling="no"/>
      </figure>
    </article>
  </body>
</html>