<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/25/tomegnyomor_alakult_ki_a_lakasert_amit_rezsivel_havi_185_ezerert_hirdettek_meg/"/>
    <meta property="og:site_name" content="Index.hu"/>
    <meta property="article:published_time" content="2019-11-25T19:18:25+00:00"/>
    <meta property="og:title" content="Tömegnyomor alakult ki a berlini lakásért, amit rezsivel havi 185 ezerért hirdettek meg"/>
    <meta property="og:description" content="Mindeközben - 1749 érdeklődő gyűlt össze tizenkét óra alatt egy kiadó lakásra, írja a német közszolgálati RBB. Vasárnap tartották a tö..."/>
  </head>
  <body>
    <article>
      <h1>Tömegnyomor alakult ki a berlini lakásért, amit rezsivel havi 185 ezerért hirdettek meg</h1>
      <address><time datetime="2019-11-25T19:18:25+00:00">25 Nov 2019, 19:18</time> by <a rel="author" href="https://index.hu/szerzo/koromi_csongor" target="_blank">Körömi Csongor</a></address>
      <p>1749 érdeklődő gyűlt össze tizenkét óra alatt egy kiadó lakásra, írja a német közszolgálati <a href="https://www.rbb24.de/panorama/beitrag/2019/11/wohnung-besichtigung-berlin-schoeneberg-massen-miete.html">RBB</a>. Vasárnap tartották a tömeges lakásnézést, ahol egy ötvenes években épült kétszobás, 54 négyzetméteres lakást mutattak be. A ház gondnoka rezsivel együtt havi 550 eurós (átszámítva kb. 185 ezer forintos) lakbért kér a belvárosi lakásért, a hétvégi bemutatón pedig megafonnal terelte 20-30 fős turnusokban az érdeklődőket a lakásba. </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fabendschau.rbb%2Fvideos%2F748399622311894%2F&amp;show_text=0&amp;width=476&amp;height=476&amp;mute=0" width="476" height="476" data-service="Facebook" scrolling="no"/>
      </figure>
      <p>A tömegdemonstrációnak beillő eseményt is többen kritizálták, mert szerintük embertelen volt egy ekkora tömeget egy időpontra meghívni – mások szerint viszont ez is jól mutatja, mennyire lehetetlen ma lakást találni a német fővárosban. </p>
      <p>A probléma nem új, a berlini városvezetés pedig igyekszik <a href="https://index.hu/kulfold/2019/08/26/berlin_lakasberles_lakber_arak_befagyasztas/">orvosolni</a> is azt az ingatlanpiac korlátozásával, vagy a lakások bérleti díjának befagyasztásával. Holott európai mércével mérve Berlinben még egészen alacsony a lakásbérletek ára: Budapesten is <a href="https://index.hu/gazdasag/2019/08/08/europai_lakasarindex/">másfélszer annyit</a> kell fizetni havonta egy négyzetméterért, mint a németeknél. </p>
      <figure>
        <img src="https://kep.cdn.indexvas.hu/1/0/3050/30505/305053/30505377_846ab34a43cbdd8f6ee138cebe0684f0_wm.jpg"/>
      </figure>
      <p>Rolf Harms, a ház gondnoka egyébként több lépcsős folyamatban választja ki a leendő lakót: olyanokat meg sem hívott a bemutatóra, akik csak második lakásnak vennék ki a helyet, vagy a havi keresetük nettó 5000 euró felett van. A közel kétezer érdeklődő közül pedig a következő hetekben kerülhet majd ki a szerencsés bérlő. </p>
    </article>
  </body>
</html>