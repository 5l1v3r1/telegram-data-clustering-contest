<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%ce%b5-%ce%b5%ce%bd%cf%84%ce%b1%cf%84%ce%b9%ce%ba%ce%ae-%cf%80%cf%81%ce%bf%ce%b5%cf%84%ce%bf%ce%b9%ce%bc%ce%b1%cf%83%ce%af%ce%b1-%ce%bf%ce%b9-%cf%84%ce%bf%cf%8d%cf%81%ce%ba%ce%bf%ce%b9-%ce%ba.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T19:46:35+00:00"/>
    <meta property="og:title" content="Σε εντατική προετοιμασία οι Τούρκοι κομάντος: Ετοιμάζουν σενάρια επιχειρήσεων σε Αιγαίο-Α.Μεσόγειο – Σκληρές «εκπαιδεύσεις» σε συριακό έδαφος"/>
    <meta property="og:description" content="Ας μην κρυβόμαστε πλέον πίσω από το δάκτυλο μας. H Τουρκία προετοιμάζεται πιθανότατα για τετελεσμένα τόσο στην Κύπρο όσο και στην περιοχή των Δωδεκανήσων και ειδικά στο Καστελόριζο, το οποίο αποτελεί «σεβντά” των Τούρκων εδώ και 70 χρόνια για ευνόητους λόγους που αφορούν την κυοφορούμενη τουρκική ΑΟΖ, αλλά με την όρεξη θα μείνουν για άλλη μια φορά."/>
  </head>
  <body>
    <article>
      <h1>Σε εντατική προετοιμασία οι Τούρκοι κομάντος: Ετοιμάζουν σενάρια επιχειρήσεων σε Αιγαίο-Α.Μεσόγειο – Σκληρές «εκπαιδεύσεις» σε συριακό έδαφος</h1>
      <address>
        <time datetime="2019-11-25T19:46:35+00:00">25 Nov 2019, 19:46</time>
      </address>
      <p>
        <b>Ας μην κρυβόμαστε πλέον πίσω από το δάκτυλο μας. H Τουρκία προετοιμάζεται πιθανότατα για τετελεσμένα τόσο στην Κύπρο όσο και στην περιοχή των Δωδεκανήσων και ειδικά στο Καστελόριζο, το οποίο αποτελεί «σεβντά” των Τούρκων εδώ και 70 χρόνια για ευνόητους λόγους που αφορούν την κυοφορούμενη τουρκική ΑΟΖ, αλλά με την όρεξη θα μείνουν για άλλη μια φορά.</b>
      </p>
      <p>
        <b>Πληροφορίες από κοινωνικά δίκτυα, (τις οποίες πάντα μεταφέρουμε με κάθε επιφύλαξη) αναφέρουν ότι εκατοντάδες Τούρκοι κομάντος/πεζοναύτες φέρονται ουσιαστικά να “προετοιμάζονται” στο συριακό έδαφος, για μελλοντικές στρατιωτικές επιχειρήσεις , υλοποιώντας πιθανότατα συγκεκριμένο σχέδιο της Άγκυρας.</b>
      </p>
      <p>
        <b>Που θα είναι οι μελλοντικές τουρκικές επιχειρήσεις, τις οποίες ονειρεύεται το τουρκικό ΥΠΑΜ και ο προϊστάμενος του Χ.Ακάρ, δεν χρειάζεται να το ψάξουμε και πολύ,  διότι “μας το λένε κάθε μέρα οι Τούρκοι”: Κύπρος, Δωδεκάνησα, Ανατολική Μεσόγειος. Αυτοί οι στόχοι τους.</b>
      </p>
      <p>Οι ίδιες πληροφορίες αναφέρουν ότι στην σύνθεσή τους, οι επίλεκτες τουρκικές ειδικές δυνάμεις έχουν μονάδες για χερσαίες και ναυτικές επιχειρήσεις. Ο αριθμός τους είναι σημαντικός, αναφέρονται δύο ταξιαρχίες με πλήρη επάνδρωση (υπάρχουν περίπου 3000 στρατιώτες στην κάθε ταξιαρχία) και πολλά αποσπάσματα αυτών των μονάδων που πολεμούν σε Συρία και Ιράκ.</p>
      <figure>
        <iframe data-src="https://twitter.com/ynms79797979/status/1198904614634041344?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ynms79797979/status/1198904295925653504?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Πρόκειται για μια προσφιλή τουρκική τακτική, την οποία εφαρμόζουν και στις τουρκικές μονάδες που επανδρώνουν τα ελληνοτουρκικά σύνορα, τα μέλη των οποίων, φέρονται εδώ και καιρό να  αποστέλλονται “κυκλικά” στην Συρία και το Ιράκ, για να αποκτήσουν πραγματική πολεμική εμπειρία και κυρίως να είναι “ προετοιμασμένες πολεμικά”.</p>
      <p>Αυτό είναι το ζητούμενο των Τούρκων, οι οποίοι έχουν βάλει “πλώρη” για την ανακήρυξη ΑΟΖ “διαγράφοντας” ουσιαστικά την περιοχή του Καστελορίζου και την δυνατότητα ΑΟΖ του νησιού, έχοντας την κρυφή επιθυμία να φτάσουν μέχρι κάτω από την Κρήτη και πέρα ως την λιβυκή ΑΟΖ.</p>
      <h3>Επίλεκτες μονάδες των ΤΕΔ</h3>
      <p>Αναφέρεται ότι στην πόλη Ισπάρτα (Σπάρτη της Πισιδίας) έχει την έδρα της, η πιο επίλεκτη δύναμη του τουρκικού στρατού με το σχολείο Κομάντο στο οποίο υλοποιείται και η βασική εκπαίδευση των Τουρκικών Ειδικών Δυνάμεων.</p>
      <p>
        <b>Η πόλη είναι εγγύτερα σε Αιγαίο και Κύπρο, που αποτελούν κύριους στόχους του Τούρκου προέδρου ενόψει εξορύξεων υδρογονανθράκων και αυτό είναι που προβληματίζει.</b>
      </p>
      <p>Στην Καισάρεια της Μικράς Ασίας έχει την έδρα της η 1<sup>η</sup> τουρκική Ταξιαρχία αλεξιπτωτιστών, μονάδες της οποίας <b>συμμετείχ</b><b>αν</b><b> στην αποκαλούμενη «ειρηνευτική επιχείρηση της Κύπρου» (όπως ονομάζουν οι νέο-οθωμανοί την αιματοβαμμένη εισβολή του Αττίλα στην Κύπρο), </b><b>όντας ή ίδια σε ετοιμότητα </b><b>για να δράσει οπουδήποτε απαιτηθεί, </b><b>όπως </b><b>αναφέρει </b><b>και σχετική </b><b>η ανακοίνωση της διοίκησης της ταξιαρχίας.</b></p>
      <p>Επίσης, στην Φώκαια της επαρχίας Σμύρνης, απέναντι ακριβώς από τα ελληνικά νησιά έχουμε την έδρα της τουρκικής Ταξιαρχίας πεζοναυτών.</p>
      <p>
        <b>Πληροφορίες σε τουρκικά ΜΜΕ, φέρουν αυτήν ειδικά την Ταξιαρχία να έχει εντατικοποιήσει τους τελευταίους μήνες (από Μάιο και μετά) την προετοιμασία των στελεχών της, για την «καταπολέμηση της τρομοκρατίας και κάθε εχθρού της Τουρκίας», όπως αναφέρουν χαρακτηριστικά οι ΤΕΔ.</b>
      </p>
      <p>
        <b>Όλες στην κυριολεξία οι ασκήσεις των Τούρκων πεζοναυτών, αφορούν </b>
        <b>προσομοίωση κατάληψης νήσου </b>
        <b>που παραπέμπει σαφώς σε ελληνικό νησί και αυτό δεν πρέπει να μας διαφεύγει</b>
        <b>.</b>
      </p>
      <p>Από την άλλη πλευρά, εδώ και δύο και πλέον χρόνια, οι Έλληνες κομάντος εκπαιδεύονται εντατικά με αμερικάνικες δυνάμεις, σε συνεχείς, “δύσκολες” και λίαν απαιτητικές ασκήσεις ενώ αναμένουμε την χορήγηση υλικού από ΗΠΑ, (ταχέα σκάφη, αποβατικά, κά) για να δημιουργηθεί μια τρομερή δύναμη ειδικών επιχειρησιακών αποστολών SOF, η οποία θα συγκρίνεται μόνο με τους Ισραηλινούς και αυτό λόγω πείρας των Εβραίων σε πολεμικές επιχειρήσεις.</p>
      <p>Πρόσφατα, στελέχη των Ειδικών Δυνάμεων Ελλάδος και Ισραήλ συμμετείχαν σε πλήθος ημερήσιων και νυχτερινών σεναρίων, στην τριήμερη άσκηση που πραγματοποιήθηκε στην ευρύτερη περιοχή του αεροδρομίου Καστελίου, έδρα της 133 Σμηναρχίας Μάχης, το τριήμερο 18-19 Νοεμβρίου 2019.</p>
      <p>Επίσης πριν μερικές ημέρες ολοκληρώθηκε και η ελληνο-αιγυπτιακή άσκηση «ΜΕΔΟΥΣΑ-2019» με την οποία ισχυροποιείται ο αμυντικός άξονας Ελλάδος-Αιγύπτου και Ισραήλ κατά της Τουρκίας η οποία δεν επιθυμεί την δημιουργία του αγωγού East Med σε καμία περίπτωση.</p>
      <p>
        <b>Τίποτα δεν είναι τυχαίο και όλα έχουν το σκοπό τους αυτήν την συγκεκριμένη περίοδο, ειδικά τώρα που λαμβάνουν χώρα </b>
        <b>τουρκικές προκλητικές κινήσεις </b>
        <b>σε Κύπρο και </b>
        <b>Α. Μεσόγειο, </b>
        <b>ενώ το γεωπολιτικό τοπίο στην περιοχή «βρωμάει μπαρούτι» λόγω Ισραήλ, ΗΠΑ, Αιγύπτου </b>
        <b>και φυσικά Ερντογάν</b>
        <b>.</b>
      </p>
    </article>
  </body>
</html>