<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/mpasket/294332-o-olympiakos-ta-xanei-apo-makria-hellip-h-milano-apo-konta"/>
    <meta property="og:site_name" content="gavros.gr"/>
    <meta property="article:published_time" content="2019-11-25T19:13:00+00:00"/>
    <meta property="og:title" content="Ο Ολυμπιακός τα χάνει από μακριά… η Μιλάνο από κοντά!"/>
    <meta property="og:description" content="Η ιταλική ομάδα «σκοτώνει» στο τρίποντο. Οκτώ παίκτες της σκοράρουν με πάνω από 40% και δεν είναι ο Μίτσοφ σε αυτούς. Στην προτελευταία θέση στα δίποντα, όπως ο Ολυμπιακός… στα τρίποντα!"/>
  </head>
  <body>
    <article>
      <h1>Ο Ολυμπιακός τα χάνει από μακριά… η Μιλάνο από κοντά!</h1>
      <address>
        <time datetime="2019-11-25T19:13:00+00:00">25 Nov 2019, 19:13</time>
      </address>
      <p>Ο Ολυμπιακός ετοιμάζεται να συναντηθεί για 21<sup>η</sup> φορά στην Ευρωλίγκα με την Ολίμπια (Αρμάνι) Μιλάνο του GM Χρήστου Σταυρόπουλου και στο συγκεκριμένο ζευγάρι συμβαίνει το εξής παράδοξο. Ο Ολυμπιακός είναι… 17<sup>ος</sup> σε ευστοχία στα τρίποντα ενώ η Μιλάνο κατέχει την ίδια θέση στα… δίποντα.</p>
      <p>Η ομάδα του Ετόρε Μεσίνα (7-3), ο οποίος ταλαιπωρείται από γρίπη, στερείται των απουσιών του Αρτούρας Γκουντάιτις, του 26χρονου Λιθουανού σέντερ ο οποίος έχει ποσοστό καριέρας στα δίποντα 62% και ενδεχομένως να έχει επηρεάσει την αποτελεσματικότητά της πιο κοντά στο καλάθι που ανέρχεται στο 46.54% και αποτελεί την 2<sup>η</sup>… χειρότερη επίδοση στην Ευρωλίγκα (από κάτω της μόνο ο Ερυθρός Αστέρας), σε αντίθεση, με αυτήν από τα 6.75μ. η οποία είναι η κορυφαία της Ευρωλίγκας.</p>
      <p>Η ιταλική ομάδα, που έχει ηττηθεί από την Κίμκι και τη Μπάγερν εκτός και μόνο από την Εφές στην έδρα της, είναι η κορυφαία ομάδα της Ευρωλίγκας στα τρίποντα, καθώς ευστοχεί με 43,75%. Από κάτω της βρίσκονται οι ΤΣΣΚΑ, Μπάγερν, Μπαρτσελόνα.</p>
      <p>Οκτώ παίκτες της, οκτώ το ξαναλέμε, ευστοχούν με τουλάχιστον 40% στα τρίποντα. Για να καταλάβετε, ο Μίτσοφ δεν είναι ένας από αυτούς καθώς ευστοχεί με 36%. Μπρουκς 61.5%, Ντέλα Βάλε 52.6%, Μακ 50%, Νέντοβιτς 44.1%, Ροντρίγκες 40.7%, Ρολ 51.4%, Σκόλα 42.9%, Ουάιτ 60%. Μιλάμε για υπεροπλία.</p>
      <p>Την ίδια ώρα, ο Ολυμπιακός παρουσιάζει πρόβλημα στο τρίποντο. <b><a href="https://www.gavros.gr/article/mpasket/294151-epiteloys-mphkan">Πάει να το βελτιώσει στα τελευταία παιχνίδια, στο Βερολίνο με την Άλμπα είχε το αξιοσημείωτο 51,9% (14/27)</a></b>, ωστόσο δεν παύει να κατέχει την προτελευταία θέση στην σχετική κατηγορία της Ευρωλίγκας έχοντας μόλις ποσοστό ευστοχίας 32,63% (χειρότερο μόνο ο Ερυθρός Αστέρας).</p>
      <p>Ο Παπανικολάου ευστοχεί με 43.8%, ο Πολ, με 41.2% και ο Ρότσεστι με 45.5%.</p>
      <p>Τα δίποντά του, είναι σαφώς καλύτερα, παίζουν ρόλο και οι Μιλουτίνοφ-Πρίντεζης σε αυτό το κομμάτι, καθώς ευστοχούν με 66% και 55% ενώ και ο Παπανικολάου έχει επίσης ένα 66% ευστοχίας. Συνολικά το ποσοστό του Ολυμπιακού στα δίποντα είναι 52.4% και κατέχει την 9<sup>η</sup> θέση της σχετικής λίστας. Στην 1<sup>η</sup> θέση είναι η Μακάμπι με 57.6%.</p>
      <related>
        <h4>Διαβάστε επίσης</h4>
        <a href="https://www.gavros.gr/article/mpasket/294334-ti-thes-parthn"/>
        <a href="https://www.gavros.gr/article/mpasket/294339-apantes-parontes-plhn-rint"/>
        <a href="https://www.gavros.gr/article/mpasket/294331-papanikolaoy-kai-koniarhs-paizoyn-laquo-mantepse-poios-raquo-vid"/>
        <a href="https://www.gavros.gr/article/mpasket/294277-dyskola-h-milano-prin-to-sef"/>
      </related>
    </article>
  </body>
</html>