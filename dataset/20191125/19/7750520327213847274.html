<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/vykydy-parnykovyh-gaziv-v-atmosferu-pobyly-rekord.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T19:26:42+00:00"/>
    <meta property="og:title" content="Викиди парникових газів в атмосферу побили рекорд"/>
    <meta property="og:description" content="Викиди парникових газів в атмосферу побили рекорд"/>
  </head>
  <body>
    <article>
      <h1>Викиди парникових газів в атмосферу побили рекорд</h1>
      <address>
        <time datetime="2019-11-25T19:26:42+00:00">25 Nov 2019, 19:26</time>
      </address>
      <p>
        <b>Концентрація вуглекислого газу та інших парникових газів в атмосфері досягла рекордного рівня у 2018 році, передає <a href="https://1news.com.ua/">1NEWS</a> з посиланням на <a href="https://hromadske.ua/posts/vikidi-parnikovih-gaziv-pobili-rekord-desyatilittya-oon">Громадське</a>.</b>
      </p>
      <figure>
        <img src="https://1news.com.ua/wp-content/uploads/2019/11/vykydy-1.jpg"/>
      </figure>
      <p>Дослідники стверджують, що у 2018 році концентрація CO₂, досягла 407,8 <b>пропромілле.</b> Для порівняння у 2017 році цей показник становив 405,5 роком. Таке зростання цього показника було вище середнього за останні 10 років і становить 147% від «доіндустріального» рівня в 1750 році.</p>
      <p>За даними останнього десятиліття Всесвітньої метеорологічної організації (ВМО), збільшення CO₂, азоту та метану в повітрі у 2018 році були вищими середнього рівня. Вплив потепління на клімат довгоживучих парникових газів з 1990 року збільшився на 43%. Близько чверті всіх викидів вуглецю поглинається морями, і така ж кількість — землею і деревами.</p>
      <p>«Немає ніяких ознак уповільнення, не кажучи вже про зниження, концентрації парникових газів в атмосфері, незважаючи на всі зобов’язання за Паризькою угодою про зміну клімату», — сказав Генеральний секретар ВМО Петтері Таалас.</p>
      <p>Зазначається, що близько 40% метану, що викидається в повітря, надходить з природних джерел, таких як водно-болотні угіддя. На діяльність людини припадає 60%, включаючи тваринництво, вирощування рису і звалища.</p>
      <p>На наступному тижні відбудеться щорічний раунд міжнародних переговорів з питань клімату в Мадриді. Програма ООН з навколишнього середовища повідомить про розрив між діями, які роблять країни для скорочення викидів вуглецю, і тим, що необхідно зробити, щоб відповідати температурним цілям, які були узгоджені в Паризькому кліматичному пакті.</p>
    </article>
  </body>
</html>