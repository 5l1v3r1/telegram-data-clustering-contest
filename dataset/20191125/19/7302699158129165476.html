<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000113191"/>
    <meta property="og:site_name" content="MGR Online"/>
    <meta property="article:published_time" content="2019-11-25T19:40:00+00:00"/>
    <meta property="og:title" content="เอเยนต์ &quot;สมอลลิง&quot; บินคุยโรม่า กล่อมซื้อขาดจากผี 15 ล้านป."/>
    <meta property="og:description" content="คริส สมอลลิง กองหลังที่เพิ่งโชว์ฟอร์มยอดเยี่ยมกับ โรม่า เป็นข่าวเรียกเอเยนต์ส่วนตัว เดินทางไปคุยกับต้นสังกัดที่อิตาลี เพื่อโน้มน้าวให้ทีมดังตกลงควักเงินซื้อขาดจาก แมนเชสเตอร์ ยูไนเต็ด"/>
  </head>
  <body>
    <article>
      <h1>เอเยนต์ "สมอลลิง" บินคุยโรม่า กล่อมซื้อขาดจากผี 15 ล้านป.</h1>
      <address><time datetime="2019-11-25T19:40:00+00:00">25 Nov 2019, 19:40</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011710101.JPEG"/>
      </figure>
      <p>คริส สมอลลิง กองหลังที่เพิ่งโชว์ฟอร์มยอดเยี่ยมกับ โรม่า เป็นข่าวเรียกเอเยนต์ส่วนตัว เดินทางไปคุยกับต้นสังกัดที่อิตาลี เพื่อโน้มน้าวให้ทีมดังตกลงควักเงินซื้อขาดจาก แมนเชสเตอร์ ยูไนเต็ด<br/><br/>เกมที่พลพรรค "หมาป่า" อัด เบรสชา 3-0 สมอลลิง เฉิดฉายพังประตู 1 ลูก และโขกแอสซิสต์ให้เพื่อนยิงอีก 2 ลูก ได้ใจแฟนคลับ โรม่า เป็นอย่างยิ่ง และมีการเรียกร้องให้ทีมดังแห่ง กัลโช เซเรีย อา อิตาลี ซื้อขาด<br/><br/>โรม่า ทำเรื่องขอยืมตัว สมอลลิง แบบชั่วคราวเมื่อซัมเมอร์ที่ผ่านมา หลังอนาคตกับ "ผีแดง" ไร้ความแน่นอนแถมยังซื้อ แฮร์รี แม็คไกวร์ มาเป็นแนวรับตัวหลักแล้ว ทำให้แข้งชาวอังกฤษ ต้องการซบ โรม่า แบบถาวร<br/><br/>รายงานจาก คอร์เรียอา เดลลา เซรา ระบุว่าเอเยนต์ของ สมอลลิง ถูกเรียกตัวบินมาที่แดนมักกะโรนี เพื่อหาข้อตกลงในการซื้อขาดจาก "ผีแดง" หลังนักเตะแสดงความต้องการชัดว่าอยากอยู่กรุงโรม<br/><br/>ก่อนหน้านี้ โรม่า ยินยอมจ่ายเงินที่ 13 ล้านปอนด์ (ประมาณ 506 ล้านบาท) เป็นค่าซื้อขาด อย่างไรก็ตาม ยอดทีมแห่งแมนเชสเตอร์ ต้องการอย่างน้อยที่ 15 ล้านปอนด์ (ประมาณ 584 ล้านบาท)</p>
    </article>
  </body>
</html>