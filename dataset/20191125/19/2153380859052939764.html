<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/kakokairia-halkidiki-gynaika-odigos-epese-se-haradra-foto"/>
    <meta property="og:site_name" content="The Pressroom"/>
    <meta property="article:published_time" content="2019-11-25T19:35:07+00:00"/>
    <meta property="og:title" content="Κακοκαιρία - Χαλκιδική: Γυναίκα οδηγός έπεσε σε χαράδρα (φωτο)"/>
    <meta property="og:description" content="Κακοκαιρία - Χαλκιδική: Σε χαράδρα βρέθηκε μία οδηγός στη Χαλκιδική. Η κοπέλα είχε ξεκινήσει από τη Θεσσαλονίκη και είχε χαθεί λόγω της κακοκαιρίας. Τις αρχές ειδοποίησε ο σύζυγός της καθώς την αναζητούσε. Οι έρευνες επεκτάθηκαν και στη Χαλκιδική, καθώς η κοπέλα πήγαινε συχνά στη Φούρκα."/>
  </head>
  <body>
    <article>
      <h1>Κακοκαιρία - Χαλκιδική: Γυναίκα οδηγός έπεσε σε χαράδρα (φωτο)</h1>
      <address>
        <time datetime="2019-11-25T19:35:07+00:00">25 Nov 2019, 19:35</time>
      </address>
      <p>
        <b><a href="https://www.thepressroom.gr/tags/kakokairia">Κακοκαιρία</a> - <a href="https://www.thepressroom.gr/tags/halkidiki">Χαλκιδική</a>: Σε χαράδρα βρέθηκε μία οδηγός στη Χαλκιδική. Η κοπέλα είχε ξεκινήσει από τη Θεσσαλονίκη και είχε χαθεί λόγω της κακοκαιρίας.</b>
      </p>
      <p>Τις αρχές ειδοποίησε ο σύζυγός της καθώς την αναζητούσε. Οι έρευνες επεκτάθηκαν και στη Χαλκιδική, καθώς η κοπέλα πήγαινε συχνά στη Φούρκα.</p>
      <p>Σύμφωνα με πληροφορίες του halkidikinews.gr, λίγο  μετά τις 17.00 το απόγευμα εντοπίστηκε το αυτοκίνητό της στο δρόμο από Σίβηρη για Φούρκα από εθελοντές του <b>ΟΦΚΑΘ</b>. Κατά τη διάρκεια της έρευνας, τα μέλη της ομάδας του ΟΦΚΑΘ, άκουσαν την κοπέλα να φωνάζει βοήθεια μέσα από τη χαράδρα.</p>
      <p>Αμέσως ειδοποιήθηκε η αστυνομία και ζητήθηκε και  η συνδρομή της <b>ΕΟΔ Χαλκιδικής</b>, ενώ για ώρες έγιναν μεγάλες προσπάθειες για την διάσωση και ανάσυρσή της.</p>
      <p>Παρά τις δυσμενείς καιρικές συνθήκες, οι διασώστες κατάφεραν να βγάλουν την κοπέλα, η οποία μεταφέρθηκε, σύμφωνα με τις πρώτες πληροφορίες με υποθερμία και σπασμένο πόδι στο Κέντρο Υγείας Κασσανδρείας.</p>
      <figure>
        <img src="https://www.thepressroom.gr/sites/default/files/inline-images/%CF%87%CE%B1%CE%BB%CE%BA1.PNG"/>
      </figure>
      <figure>
        <img src="https://www.thepressroom.gr/sites/default/files/inline-images/%CF%87%CE%B1%CE%BB%CE%BA2.PNG"/>
      </figure>
    </article>
  </body>
</html>