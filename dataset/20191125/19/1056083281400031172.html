<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402765/%DA%A9%D8%B4%D9%81-30-%D8%AA%D9%86-%D9%85%D9%88%D8%A7%D8%AF-%D9%85%D8%AE%D8%AF%D8%B1-%D8%AF%D8%B1-%D8%AE%D8%B1%D8%A7%D8%B3%D8%A7%D9%86-%D8%AC%D9%86%D9%88%D8%A8%DB%8C-%D8%A7%D8%B2-%D8%A7%D8%A8%D8%AA%D8%AF%D8%A7%DB%8C-%D8%A7%D9%85%D8%B3%D8%A7%D9%84"/>
    <meta property="og:site_name" content="ایسنا"/>
    <meta property="article:published_time" content="2019-11-25T19:38:53+00:00"/>
    <meta property="og:title" content="کشف 30 تن مواد مخدر در خراسان جنوبی از ابتدای امسال"/>
    <meta property="og:description" content="ایسنا/خراسان جنوبی جانشین فرمانده نیروی انتظامی خراسان جنوبی گفت: از ابتدای سال تا پایان آبان ماه جاری میزان ڪشفیات مواد مخدر در استان 30 تن بوده ڪه از این مقدار 29 تن آن مربوط به فرماندهی استان است."/>
  </head>
  <body>
    <article>
      <h6 class="kicker">جانشین فرمانده انتظامی خراسان جنوبی خبر داد:</h6>
      <h1>کشف 30 تن مواد مخدر در خراسان جنوبی از ابتدای امسال</h1>
      <address><time datetime="2019-11-25T19:38:53+00:00">25 Nov 2019, 19:38</time> by <a rel="author">آمنه کارکن</a></address>
      <p>ایسنا/خراسان جنوبی جانشین فرمانده نیروی انتظامی خراسان جنوبی گفت: از ابتدای سال تا پایان آبان ماه جاری میزان ڪشفیات مواد مخدر در استان 30 تن بوده ڪه از این مقدار 29 تن آن مربوط به فرماندهی استان است.</p>
      <p>سرهنگ سعید دادگر، امشب ۴ آذر، در جلسه شورای هماهنگی مبارزه با مواد مخدر استان با اشاره به توقیف 909 دستگاه خودرو در ڪشفیات مواد مخدر استان، اظهار کرد: از ابتدای سال جاری تا ڪنون ۳۳۲۶ پرونده قضائی در حوزه مواد مخدر تشڪیل شده است.<br/><br/>وی با بیان اینکه درصد ڪشفیات مواد مخدر استان نسبت به سال گذشته 21 درصد رشد داشته است، بیان ڪرد: بیش از 5 هزار بوته خشخاش و 509 گل گراس نیز ڪشف کرده‌ایم.<br/><br/>به گزارش ایسنا، جانشین فرمانده نیروی انتظامی خراسان جنوبی ادامه داد: از ابتدای سال جاری تاڪنون یڪ تن و 193ڪیلوگرم مواد مخدر شیشه در بازرسی‌های ماموران نیروی انتظامی ڪشف شده است.<br/><br/>دادگر خاطرنشان ڪرد: خوشبختانه خراسان جنوبی در امر مبارزه با مواد مخدر در شرق ڪشور پیشتاز بوده است.<br/><br/>انتهای پیام</p>
    </article>
  </body>
</html>