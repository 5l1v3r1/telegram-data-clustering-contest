<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/25/nave-si-ribalta-con-14-000-pecore-a-bordo-salvato-lequipaggio-mentre-gli-animali-sono-annegati/"/>
    <meta property="og:site_name" content="NewNotizie"/>
    <meta property="article:published_time" content="2019-11-25T19:55:40+00:00"/>
    <meta property="og:title" content="Nave si ribalta con 14.000 pecore a bordo: salvato l’equipaggio mentre per gli animali non c’è stato niente da fare"/>
    <meta property="og:description" content="Domenica scorsa una nave mercantile con oltre 14mila pecore a bordo si è rovesciata. L’equipaggio è stato tratto in salvo, ma gli animali sono affogati."/>
  </head>
  <body>
    <article>
      <h1>Nave si ribalta con 14.000 pecore a bordo: salvato l’equipaggio mentre per gli animali non c’è stato niente da fare</h1>
      <address><time datetime="2019-11-25T19:55:40+00:00">25 Nov 2019, 19:55</time> by <a rel="author">Sara Alonzi</a></address>
      <figure>
        <img src="https://www.newnotizie.it/wp-content/uploads/2019/11/nave-pecore-Romania.jpg"/>
      </figure>
      <p>
        <b>Domenica scorsa una nave mercantile con oltre 14mila pecore a bordo si è rovesciata al largo delle coste rumene. L’equipaggio è stato tratto in salvo, ma gli animali sono affogati.</b>
      </p>
      <p>Secondo la notizia riportata dal noto sito <a href="https://www.greenme.it/informarsi/animali/pecore-affogate-romania/">Green Me</a>, la <b>nave Queen Hind</b> sarebbe affondata poco dopo la partenza, avvenuta verso mezzogiorno dal porto di Capu Midia, sulla costa del Mar Nero in Romania e diretta verso Jeddah, in Arabia Saudita.<br/>La nave mercantile di 85 metri trasportava 14.000 pecore e si  è ribaltata a dopo solo poche centinaia di metri di navigazione per cause ancora sconosciute, anche se da parte della <b>ONG Animals International è arrivata l’accusa, diretta all’equipaggio, di aver sovraccaricato la nave.</b></p>
      <h3>Nave si ribalta poco dopo la partenza, intervento della guardia costiera</h3>
      <p>Il tempestivo intervento congiunto della Guardia costiera, degli agenti di polizia e dei vigili del fuoco ha permesso di trarre in salvo tutto il personale di bordo e, al termine del salvataggio, si è cercato di portare all’esterno della nave le pecore, ma <b>la maggior parte degli animali è morto affogato</b> in seguito all’allagamento della stiva, e solo poche pecore sono state portare a riva. Mary Pana, presidente dell’associazione Acebop ha lasciato la seguente <a href="https://www.theguardian.com/world/2019/nov/25/rescuers-race-to-save-14600-sheep-after-cargo-ship-capsizes">dichiarazione</a>, pubblicata dal The Guardian: “La nostra associazione è scioccata dal disastro. <b>Se non riusciamo a proteggere il bestiame durante i trasporti a lunga distanza, dovremo vietarlo apertamente</b>”.</p>
      <p>La Romania è il terzo più grande allevatore di pecore in Europa, dopo Gran Bretagna e Spagna: ogni anno partono circa 100 navi cariche di pecore, che gli attivisti chiamano <b>“navi della morte”</b>, poiché gli animali rischiano di morire durante il viaggio <b>a causa delle terribili condizioni di trasporto.</b> Il bestiame è principalmente diretto verso i mercati del Medio Oriente.</p>
      <p>Lo scorso luglio, l’allora commissario europeo <b>responsabile della salute e della sicurezza alimentare</b>, Vytenis Andriukaitis, ha chiesto a Bucarest di interrompere il trasporto di 70.000 pecore nel Golfo e ha richiesto alla Commissione europea di indagare sulle<b> pratiche di trasporto degli animali</b> che partono dalla Romania</p>
    </article>
  </body>
</html>