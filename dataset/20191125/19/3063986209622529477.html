<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843436"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T19:12:00+00:00"/>
    <meta property="og:title" content="সুন্দরগঞ্জে আমন ধান ক্রয় শুরু"/>
    <meta property="og:description" content="গাইবান্ধার সুন্দরগঞ্জে সরাসরি কৃষকদের কাছ থেকে সরকারিভাবে আমন ধান ক্রয়ের উদ্বোধন করা হয়েছে। আজ সোমবার সকালে ধান ক্রয় কাজের উদ্বোধন করেন উপজেলা নির্বাহী কর্মকর্তা সোলেমান আলী। এ উপলক্ষে সোমবার উপজেলা খাদ্য গুদাম চত্বরে ধান ক্রয়ের উদ্বোধনী আলোচনা সভা উপজেলা খাদ্য নিয়ন্ত্রক আলাউদ্দিন বসুনিয়ার সভাপতিত্বে অনুষ্ঠিত হয়। এতে বক্তব্য রাখেন উপজেলা নির্বাহী অফিসার সোলেমান আলী, উপজেলা কৃষি অফিসার সৈয়দ রেজা-ই-মাহমুদ, উপজেলা জাপার সহসভাপতি ইউপির সাবেক চেয়ারম্যান আনসার আলী সরদার, খাদ্য গুদামের ভারপ্রাপ্ত কর্মকর্তা এস এম শাহিদ হাসান, পৌর জাপার সভাপতি আব্দুর রশিদ সরকার ডাবলু, বেলকা ইউ পির সাবেক চেয়ারম্যান জহুরুল হক সরদার, কৃষক নেতা ছাদেকুল ইসলাম দুলাল প্রমূখ। আলোচনা শেষে প্রধান অতিথি সরাসরি কৃষক আতোয়ার রহমানের নিকট থেকে ৪৮০ কেজি ধান ক্রয় করে সরকারিভাবে চলতি আমন মৌসুমের ধান ক্রয়ের উদ্বোধন করেন। চলতি মৌসুমে এ উপজেলায় সরাসরি কৃষকদের নিকট থেকে ২৬ টাকা কেজি দরে ৩ হাজার ২৬ মেট্রিকটন ধান ক্রয় করা হবে।"/>
  </head>
  <body>
    <article>
      <h1>সুন্দরগঞ্জে আমন ধান ক্রয় শুরু</h1>
      <address><time datetime="2019-11-25T19:12:00+00:00">25 Nov 2019, 19:12</time> by <a rel="author">সুন্দরগঞ্জ (গাইবান্ধা) প্রতিনিধি</a></address>
      <p>গাইবান্ধার সুন্দরগঞ্জে সরাসরি কৃষকদের কাছ থেকে সরকারিভাবে আমন ধান ক্রয়ের উদ্বোধন করা হয়েছে। আজ সোমবার সকালে ধান ক্রয় কাজের উদ্বোধন করেন উপজেলা নির্বাহী কর্মকর্তা সোলেমান আলী।</p>
      <p>এ উপলক্ষে সোমবার উপজেলা খাদ্য গুদাম চত্বরে ধান ক্রয়ের উদ্বোধনী আলোচনা সভা উপজেলা খাদ্য নিয়ন্ত্রক আলাউদ্দিন বসুনিয়ার সভাপতিত্বে অনুষ্ঠিত হয়। এতে বক্তব্য রাখেন উপজেলা নির্বাহী অফিসার সোলেমান আলী, উপজেলা কৃষি অফিসার সৈয়দ রেজা-ই-মাহমুদ, উপজেলা জাপার সহসভাপতি ইউপির সাবেক চেয়ারম্যান আনসার আলী সরদার, খাদ্য গুদামের ভারপ্রাপ্ত কর্মকর্তা এস এম শাহিদ হাসান, পৌর জাপার সভাপতি আব্দুর রশিদ সরকার ডাবলু, বেলকা ইউ পির সাবেক চেয়ারম্যান জহুরুল হক সরদার, কৃষক নেতা ছাদেকুল ইসলাম দুলাল প্রমূখ।</p>
      <p>আলোচনা শেষে প্রধান অতিথি সরাসরি কৃষক আতোয়ার রহমানের নিকট থেকে ৪৮০ কেজি ধান ক্রয় করে সরকারিভাবে চলতি আমন মৌসুমের ধান ক্রয়ের উদ্বোধন করেন। চলতি মৌসুমে এ উপজেলায় সরাসরি কৃষকদের নিকট থেকে ২৬ টাকা কেজি দরে ৩ হাজার ২৬ মেট্রিকটন ধান ক্রয় করা হবে।</p>
    </article>
  </body>
</html>