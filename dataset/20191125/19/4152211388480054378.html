<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/others/news/595057/%E0%A7%AA%E0%A7%A7-%E0%A6%B8%E0%A6%BE%E0%A6%82%E0%A6%AC%E0%A6%BE%E0%A6%A6%E0%A6%BF%E0%A6%95%E0%A6%95%E0%A7%87-%E0%A6%A1%E0%A6%BF%E0%A6%86%E0%A6%B0%E0%A6%87%E0%A6%89%E2%80%99%E0%A6%B0-%E0%A6%B2%E0%A7%87%E0%A6%96%E0%A6%95-%E0%A6%B8%E0%A6%AE%E0%A7%8D%E0%A6%AE%E0%A6%BE%E0%A6%A8%E0%A6%A8%E0%A6%BE"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T19:27:00+00:00"/>
    <meta property="og:title" content="৪১ সাংবাদিককে ডিআরইউ’র লেখক সম্মাননা"/>
    <meta property="og:description" content="বাংলা ট্রিবিউন সম্পাদক জুলফিকার রাসেল ও চিফ রিপোর্টার উদিসা ইসলামসহ বিভিন্ন সংবাদমাধ্যমের  ৪১ জন সাংবাদিককে লেখক হিসেবে সম্মাননা দিয়েছে ঢাকা রিপোর্টার্স ইউনিটি (ডিআরইউ)।  সোমবার (২৫ নভেম্বর) দুপুরে সংগঠনের সেগুনবাগিচায় কার্যালয়ে সাগর-রুনী মিলনায়তনে এই সম্মাননা অনুষ্ঠানের আয়োজন..."/>
  </head>
  <body>
    <article>
      <h1>৪১ সাংবাদিককে ডিআরইউ’র লেখক সম্মাননা</h1>
      <address><time datetime="2019-11-25T19:27:00+00:00">25 Nov 2019, 19:27</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/1000x0x1/uploads/media/2019/11/26/8843dd3c52b86c43319d09f98132a965-5ddc2b74278cc.JPG"/>
      </figure>
      <p>বাংলা ট্রিবিউন সম্পাদক জুলফিকার রাসেল ও চিফ রিপোর্টার উদিসা ইসলামসহ বিভিন্ন সংবাদমাধ্যমের  ৪১ জন সাংবাদিককে লেখক হিসেবে সম্মাননা দিয়েছে ঢাকা রিপোর্টার্স ইউনিটি (ডিআরইউ)।  সোমবার (২৫ নভেম্বর) দুপুরে সংগঠনের সেগুনবাগিচায় কার্যালয়ে সাগর-রুনী মিলনায়তনে এই সম্মাননা অনুষ্ঠানের আয়োজন করা হয়। এতে বাংলা একাডেমির মহাপরিচালক হাবীবুল্লাহ সিরাজী প্রধান অতিথি হিসেবে উপস্থিত ছিলেন।</p>
      <p>ডিআরইউ’র দফতর সম্পাদকের দায়িত্বপ্রাপ্ত কার্যনির্বাহী সদস্য মোহাম্মদ নঈমুদ্দীন স্বাক্ষরিত বিজ্ঞপ্তিতে এ বছর ডিআরইউ সদস্য লেখক সম্মাননাপ্রাপ্তদের নাম জানানো হয়। তারা হলেন, সমকাল সম্পাদক মুস্তাফিজ শফি, চ্যানেল আই’র জাহিদ নেওয়াজ খান, এনটিভির রোকন উদ্দিন, চ্যানেল আই’র তারিকুল ইসলাম মাসুম, বাসসের কানাই চক্রবর্ত্তী, আমাদের নতুন সময়ের সমীরণ রায়, শেয়ার বিজের মুস্তাফিজুর রহমান নাহিদ, দিনকালের আবদুল্লাহ জেয়াদ, রাইজিং বিডি’র মেহেদী হাসান ডালিম, বর্তমানের মোতাহার হোসেন, বাংলাদেশ সময়ের মিজান রহমান, সময়ের আলোর এম মামুন হোসেন, ঢাকা টাইমসের হাবিবুল্লাহ ফাহাদ, বাংলাভিশনের ইমরুল কায়েস, আরটিভির মাইদুর রহমান রুবেল, এসএ টিভির খন্দকার দেলোয়ার জালালী, বাংলাদেশ পোস্টের এহসানুল হক জসীম, আমাদের অর্থনীতির শাহীন চৌধুরী, আমার দেশের হাসান হাফিজ, নিউজপ্রেসবিডির আবদুল মান্নান, চেঞ্জ টিভির আমিরুল মোমেনীন মানিক, সমকালের ইন্দ্রজিৎ সরকার, আলতাব হোসেন, আমাদের অর্থনীতির দীপক চৌধুরী, ভোরের কাগজের শামসুজ্জামান শামস, বাংলা চ্যানেলের রকিবুল ইসলাম মুকুল, এসএ টিভি’র জুনায়েদ আলী সাকী, ইনকিলাবের সায়ীদ আবদুল মালিক, অবজারভারের জীবন ইসলাম, উত্তরবঙ্গ সংবাদ- ভারতের নির্মল চক্রবর্তী, চ্যানেল আইর মোস্তফা মল্লিক, চ্যানেল ২৪ এর আমীন আল রশীদ, প্রণব মজুমদার, যমুনা টিভির সাজ্জাদ আলম খান, ভোরের কাগজের শরীফা বুলবুল, জিটিভির জামশেদ নাজিম, আমার দেশের মোহাম্মদ আব্দুল্লাহ, ভোরের কাগজের ঝর্ণা মনি ও অ্যাপারেল নিউজের শেখ মাহমুদ এ রিয়াত। </p>
      <p>অনুষ্ঠানে লেখক সদস্যদের সম্মাননা ক্রেস্ট, সার্টিফিকেট ও উত্তরীয় প্রদান করা হয়। সম্মাননা অনুষ্ঠানে সভাপতিত্ব করেন ডিআরইউ সভাপতি ইলিয়াস হোসেন।</p>
      <p>ডিআরইউর প্রচার ও প্রকাশনা সম্পাদক শেখ মাহমুদ এ রিয়াত ও অনুষ্ঠানের সদস্য সচিব খালিদ সাইফুল্লাহর সঞ্চালনায় অনুষ্ঠানে ধন্যবাদ জ্ঞাপন করেন ডিআরইউ সাধারণ সম্পাদক কবির আহমেদ খান। শুভেচ্ছা বক্তব্য রাখেন সদস্য লেখক হাসান হাফিজ, মোহাম্মদ আব্দুল্লাহ, কানাই চক্রবর্ত্তী, তারিকুল ইসলাম মাসুম ও শরীফা বুলবুল।</p>
      <p>অনুষ্ঠানে বাংলা একাডেমির মহাপরিচালক কবি হাবীবুল্লাহ সিরাজী বলেন,‘বাংলা ভাষা এবং বিশ্ব সাহিত্যের নেতৃত্ব দেবে বাংলাদেশ।’</p>
      <p>লেখালেখিতে সাংবাদিকদের অবদানের কথা স্মৃতিচারণ করতে গিয়ে হাবীবুল্লাহ সিরাজী  বলেন, ‘সাহিত্য চর্চায় আমি সাংবাদিকদের কাছ থেকে শিখেছি।’</p>
      <p>তিনি আশা প্রকাশ করেন, ডিআরইউর এ উদ্যোগ সংগঠনের সদস্যদের সৃজনশীলতাকে উৎসাহিত করবে। ডিআরইউ’র লাইব্রেরিকে সমৃদ্ধশালী করতে বাংলা একাডেমি সব সময় পাশে থাকবে বলে তিনি প্রতিশ্রুতি দেন।</p>
      <p>সভাপতির বক্তব্যে ইলিয়াস হোসেন বলেন, ‘ডিআরইউর সদস্যদের সৃজনশীলতা ও মননশীলতাকে উৎসাহিত করতেই এ আয়োজন।  ভবিষ্যতে এ উদ্যোগ অব্যাহত থাকবে বলে তিনি আশা করেন।’</p>
      <p> </p>
      <footer>/এসটিএস/এনআই/</footer>
    </article>
  </body>
</html>