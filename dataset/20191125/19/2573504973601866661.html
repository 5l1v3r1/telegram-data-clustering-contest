<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/231227/gabriel-garko-gay-il-coming-out-non-ci-rende-onore/"/>
    <meta property="og:site_name" content="KontroKultura"/>
    <meta property="article:published_time" content="2019-11-25T19:00:39+00:00"/>
    <meta property="og:title" content="Gabriel Garko gay? “Il coming out non ci rende onore”"/>
    <meta property="og:description" content="Gabriel Garko è esausto dell’attenzione morbosa sul suo orientamento sessuale Gabriel Garko coltiva un sogno: che in futuro non serva più raccontare cosa succede in camera da letto tra due persone. Nell’intervista rilasciata al settimanale Chi, l’attore di numerose fiction tv italiane esprime questo augurio e, chissà, se le sue preghiere verranno un giorno ascoltate. […]"/>
  </head>
  <body>
    <article>
      <h1>Gabriel Garko gay? “Il coming out non ci rende onore”</h1>
      <address><time datetime="2019-11-25T19:00:39+00:00">25 Nov 2019, 19:00</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Gabriel Garko è esausto dell’attenzione morbosa sul suo orientamento sessuale</h3>
      <p><b>Gabriel Garko coltiva un sogno:</b> che in futuro non serva più raccontare cosa succede <b>in camera da letto</b> tra due persone. Nell’intervista rilasciata al settimanale <i>Chi</i>, l’attore di numerose fiction tv italiane esprime questo augurio e, chissà, <b>se le sue preghiere verranno un giorno ascoltate.</b></p>
      <p>La società in tal senso è già molto evoluta solo rispetto a qualche anno fa, anche se la strada da percorrere appare ancora lunga. Dopo le innumerevoli domande e insinuazioni negli ultimi tempi sul suo orientamento sessuale, <b>Garko è abbastanza provato.</b> Si mormora che<b> tra lui e Gabriele Rossi</b> ci sia qualcosa di più rispetto a una ‘banale’ amicizia.</p>
      <p>E Gabriel non fa nulla per confutare le voci, semmai le ha ulteriormente alimentate, descrivendolo <b>un amico ‘molto speciale’.</b> Magari la verità verrà a galla prossimamente. Chissà.</p>
      <p>Le tantissime ammiratrici attendono trepidanti e, stando alle anticipazioni rivelate da <b>Gabriel Garko</b> nelle varie apparizioni in tv, ci sarebbero tutti i presupposti per non rimanerne delusi del suo libro. A prescindere dai gusti in merito a uomini e donne, <b>le estimatrici gli vorranno comunque bene</b>. Così com’è. Glielo ha ripetuto più volte anche Mara Venier a <i>Domenica In</i>.</p>
      <h3>L’attore ha ragione</h3>
      <p>Nel frattempo, <b>Alfonso Signorini</b>, direttore del settimanale <i>Chi</i>, ha preso parola proprio su questo aspetto. Il futuro conduttore del Grande Fratello Vip 4 non ha dubbi: “<b><i>Gabriel Garko ha ragione</i></b>”, Tutti – aggiunge il giornalista – sognano insieme a lui di vivere in un Paese dove non serva dire con chi si vada a letto, uomo o donna che sia.</p>
      <p>Riflettendoci bene, vede ancora della discriminazione, infatti <b>nessun personaggio pubblico</b> è mai apparso su copertine o in interviste televisive per <b>ammettere l’orientamento eterosessuale</b>. Forse per lui tutta questa rincorsa odierna al coming out pubblico non fa altro che rimarcare <b>un provincialismo che non fa onore</b>.</p>
      <h3>Gabriel Garko: la morale del suo libro</h3>
      <p>I tempi sono cambiati, secondo Alfonso Signorini. L’attuale generazione non si pone il problema di<b> rivendicare la propria identità sessuale</b>, vista fortunatamente in modo molto più naturale, alla luce del sole.</p>
      <p>Per quanto riguarda il suo <b>coming out</b>, il direttore di <i>Chi</i> ammette le difficoltà incontrate anni fa, difficile vivere con serenità la scelta. Garko lo ricorda nel libro annunciato: indipendentemente da colui o colei con cui va a letto <b>nulla cambia della sua persona</b>.</p>
    </article>
  </body>
</html>