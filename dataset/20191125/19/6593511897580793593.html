<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7909456"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T19:12:00+00:00"/>
    <meta property="og:title" content="САЩ обяви присъединяване на Катар и Кувейт във военноморска коалиция в Залива"/>
    <meta property="og:description" content="Катар и Кувейт са казали на САЩ, че ще се присъединят към водената от Вашингтон военноморска коалиция в Персийския залив, която беше създадена в отговор на редица нападения над танкери,"/>
  </head>
  <body>
    <article>
      <h1>САЩ обяви присъединяване на Катар и Кувейт във военноморска коалиция в Залива</h1>
      <address><time datetime="2019-11-25T19:12:00+00:00">25 Nov 2019, 19:12</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Катар и Кувейт са казали на САЩ, че ще се присъединят към водената от Вашингтон военноморска коалиция в Персийския залив, която беше създадена в отговор на редица нападения над танкери, заяви американски военен представител, цитиран от Ройтерс и ТАСС.</p>
      <p>САЩ обвиняват за тези нападения Иран, който отрича да ги е извършвал.</p>
      <p>"Катар и Кувейт вече ни казаха, че ще се присъединят, така че е само въпрос на време", заяви началник-щабът на военноморската коалиция полковник Джон Конклин, цитиран от БТА. Той добави, че се очаква тези две страни да участват с военнослужещи и катери.</p>
      <p>До момента към тази коалиция за гарантиране безопасността на корабоплаването в Залива са се присъединили Австралия, Албания, Бахрейн, Великобритания, Обединените арабски емирства и Саудитска Арабия, отбелязва Ройтерс.</p>
    </article>
  </body>
</html>