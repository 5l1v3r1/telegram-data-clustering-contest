<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Dobio-na-lutriji-pare-potrosio-na-prostitutke-udavio-sinove-i-izbo-suprugu/570499?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T19:39:32+00:00"/>
    <meta property="og:title" content="Dobio na lutriji, pare potrošio na prostitutke, udavio sinove i izbo suprugu"/>
    <meta property="og:description" content="Dobitnik novca na lutriji izbo je ženu kada je otkrila da je novac potrošio na prostitutke i automobil, a poslie supruge na red su došla dvojica sinova, koje je ubio, a potom presudio sebi."/>
  </head>
  <body>
    <article>
      <h1>Dobio na lutriji, pare potrošio na prostitutke, udavio sinove i izbo suprugu</h1>
      <address><time datetime="2019-11-25T19:39:32+00:00">25 Nov 2019, 19:39</time> by <a rel="author">N.N.</a></address>
      <p>Dobitnik novca na lutriji izbo je ženu kada je otkrila da je novac potrošio na prostitutke i automobil, a poslie supruge na red su došla dvojica sinova, koje je ubio, a potom presudio sebi.</p>
      <p>Tijela Dejvida Stouksa (43) i njegove djece Adama (11) i Metjua (5) pronađena su u njihovom domu u Hinkliju, u Engleskoj, 2. novembra 2016. godine. Dječaci su pronađeni mrtvi u istom krevetu, kako se drže za ruke, ispod pokrivača, čulo se tokom suđenja. </p>
      <p>Nekoliko sati prije tragedije, Dejvid je u jednoj prostoriji zaključao suprugu Sali Stouks tokom pregovaranja sa policijom.</p>
      <p>Prema njenom svjedočenju, prije nego što je pobjegla iz kuće, izbodena je.</p>
      <p>Sali i Dejvid Stouks su bili u braku od 2011. godine, a zajedno su proveli 16 godina. Tri mjeseca prije porodične tragedije su se razišli, a ona navodi da nije očekivala da će razlaz tako uticati na njega.</p>
      <p>Kao razlog razilaska, osim drugih problema, Sali je navela da je otkrila da njen muž onlajn traži poslovnu pratnju i da istražuje kako se koristi droga za silovanje. Dejvid je na lutriji osvojio 40.000 funti, a novac potrošio na akcije i novi automobil, a Sali je našla dokaze da je koristio usluge prostitutki.</p>
      <p>Ona je navela da nije ni znala da je osvojio novac i da je sve "spiskao" na sebe.</p>
      <p>Sali je mužu sve ispričala 1. novembra, ali je tada situacija bila mirna, a ona je otišla oko 18 sati do njegovih roditelja. Vratila se oko 21.15, kada ju je suprug zaključao u kući, udarao je oklagijom i pokušao da je uguši jastukom. </p>
      <p>Uspjela je da stigne do bašte u zadnjem dijelu kuće, gdje je pozvala da joj neko pomogne, prije nego što je muž sustigao i udario njenom glavom o zid.</p>
      <p>Neko je pozvao policiju, koja je potom, putem telefona pet sati pregovarala sa Dejvidom. Ubrzo ju je izbo, a ona uspjela da, povrijeđena, istrči na ulicu.</p>
      <p>"Nikada neću zaboraviti izraz na njegovom licu, kao da je pobijedio", ispričala je Sali.</p>
      <p>Ona je prevezena u bolnicu gdje joj je narednog dana rečeno za sudbinu sinova i muža. Patolog je kasnije izjavio da su dječaci najverovatnije zadavljeni.</p>
      <p>Ona smatra da je policija ispravno pistupila tokom pregovora, jer da je policija silila i požurivala ubicu, "ona sigurno ne bi bila živa".</p>
      <p>Suđenje se nastavlja, piše Dejli mejl.</p>
    </article>
  </body>
</html>