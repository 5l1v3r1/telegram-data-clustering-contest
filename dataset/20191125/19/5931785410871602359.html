<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/25/zvezda-dortmunda-oseca-se-ponizeno-vec-u-januaru-transfer-u-seriju-a/"/>
    <meta property="og:site_name" content="Sportska centrala"/>
    <meta property="article:published_time" content="2019-11-25T19:05:51+00:00"/>
    <meta property="og:title" content="Zvezda Dortmunda oseća se poniženo: Već u januaru transfer u Seriju A!"/>
    <meta property="og:description" content="Nemački fudbalski velikan Borusija Dortmund ima velike probleme s mladom zvezdom Džejdonom Sančom. Talentovani krilni napadač s nestrpljenjem čeka zimski prelazni rok kako bi napustio nemačkog prvoligaša, prenosi Calciomercato. Engleski reprezentativac jedan je od najboljih mladih fudbalera sveta, a privlači pažnju brojnih evropskih velikana, među kojima je i italijanski Juventus. Prema poslednjim informacijama, Sančo će […]"/>
  </head>
  <body>
    <article>
      <h1>Zvezda Dortmunda oseća se poniženo: Već u januaru transfer u Seriju A!</h1>
      <address><time datetime="2019-11-25T19:05:51+00:00">25 Nov 2019, 19:05</time> by <a rel="author">Kopi</a></address>
      <p>Nemački fudbalski velikan Borusija Dortmund ima velike probleme s mladom zvezdom Džejdonom Sančom.</p>
      <p>Talentovani krilni napadač s nestrpljenjem čeka zimski prelazni rok kako bi napustio nemačkog prvoligaša, prenosi Calciomercato.</p>
      <p>Engleski reprezentativac jedan je od najboljih mladih fudbalera sveta, a privlači pažnju brojnih evropskih velikana, među kojima je i italijanski <a href="https://www.sportskacentrala.com/tag/fk-juventus/">Juventus</a>.</p>
      <p>Prema poslednjim informacijama, Sančo će napustiti Borusiju već u zimskom prelaznom roku jer se oseća poniženo nakon nedavnih događaja u klubu.</p>
      <p>Podsetimo, mladi Englez je prvo finansijski kažnjen zbog prekasnog povratka u klub s reprezentativne pauze, onda je od njega zatraženo da trenira sam na kiši, a kasnije je zamenjen u prvom poluvremenu tokom derbija protiv Bajerna.</p>
      <p>Sančo je bio u impresivnoj formi za Borusiju ove sezone u kojoj je postigao pet golova i upisao devet asistencija u samo 17 utakmica u svim takmičenjima.</p>
      <p>Međutim, nešto je opasno puklo između njega i uprave nemačkog velikana. Calciomercato piše da je Juventus iskočio u prvi plan kao glavni favorit za njegov transfer. Navodno ‘Bianconeri’ planiraju da ponude Borusiji jednog svog igrača plus pozamašnu svotu novca.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/25/ronaldo-predlozio-anjeli-prihvatio-u-juve-2020-godine-stize-spektakularno-pojacanje/"/>
        <a href="https://www.sportskacentrala.com/2019/11/24/ubedljive-pobede-augzburga-i-majnca-zatvorile-12-kolo-bundeslige/"/>
        <a href="https://www.sportskacentrala.com/2019/11/23/bikovi-ponovo-efikasni-i-vratili-se-na-drugo-mesto/"/>
        <a href="https://www.sportskacentrala.com/2019/11/23/bavarci-novom-cetvorkom-u-beograd-lider-pao-u-berlinu/"/>
        <a href="https://www.sportskacentrala.com/2019/11/22/milioneri-se-izvukli-protiv-fenjerasa-video/"/>
        <a href="https://www.sportskacentrala.com/2019/11/19/paratici-sprema-paklen-plan-juve-dovodi-2-top-pojacanja-za-110-000-000-evra/"/>
        <a href="https://www.sportskacentrala.com/2019/11/18/buvac-i-dalje-na-cekanju-iznenadjenje-na-klupi-majnca/"/>
        <a href="https://www.sportskacentrala.com/2019/11/16/senzacija-zimskog-merkata-isko-nikad-blize-prelasku-u-seriju-a/"/>
        <a href="https://www.sportskacentrala.com/2019/11/15/ekskluzivno-juventus-odlucio-sta-ce-sa-ronaldom-na-kraju-sezone/"/>
      </related>
    </article>
  </body>
</html>