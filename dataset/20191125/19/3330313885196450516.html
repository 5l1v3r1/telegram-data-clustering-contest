<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905207/blessuregolf-teistert-galatasaray-nooit-tegengekomen-in-mijn-trainersloopbaan-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T19:52:00+00:00"/>
    <meta property="og:title" content="Blessuregolf teistert Babel en Galatasaray: 'Nooit tegengekomen in mijn loopbaan'"/>
    <meta property="og:description" content="Ryan Babel speelt dinsdagavond waarschijnlijk niet mee bij Galatasaray tijdens de Champions League-wedstrijd tegen Club Brugge. De aanvaller liep bij het Nederlands elftal een knieblessure en is een twijfelgeval voor coach Fatih Terim. Het was al bekend dat Galatasaray door blessures geen beroep kan doen op aanvallers Radamel Falcao en Florin Andone en Sener Özbayrakli. Bovendien zijn middenvelder Steven N'Zonzi en rechtsbuiten Yunus Akgün geschorst. Fernando Muslera en Ryan Babel zijn op dit moment nog twijfelgevallen. Tegenvaller voor Koeman: Babel loopt blessure op en haakt af bij Oranje"/>
  </head>
  <body>
    <article>
      <h1>Blessuregolf teistert Babel en Galatasaray: 'Nooit tegengekomen in mijn loopbaan'</h1>
      <address>
        <time datetime="2019-11-25T19:52:00+00:00">25 Nov 2019, 19:52</time>
      </address>
      <p>
        <b>Ryan Babel speelt dinsdagavond waarschijnlijk niet mee bij Galatasaray tijdens de Champions League-wedstrijd tegen Club Brugge. De aanvaller liep bij het Nederlands elftal een knieblessure en is een twijfelgeval voor coach Fatih Terim.</b>
      </p>
      <p>Het was al bekend dat Galatasaray door blessures geen beroep kan doen op aanvallers Radamel Falcao en Florin Andone en Sener Özbayrakli. Bovendien zijn middenvelder Steven N'Zonzi en rechtsbuiten Yunus Akgün geschorst. Fernando Muslera en Ryan Babel zijn op dit moment nog twijfelgevallen.</p>
      <p>"Er is een grote kans dat Muslera in het doel zal staan", aldus trainer Terim tijdens de persconferentie voorafgaand aan de wedstrijd. "Over Babel heb ik minder goed nieuws. Hij kwam met een knieblessure terug van het Nederlands elftal. Hij heeft vervolgens een grote inspanning gedaan om vrijdag te kunnen spelen in de topper tegen Basaksehir (0-1 nederlaag), maar moet dat nu bekopen. Hij zit bij de selectie, maar het is zeer twijfelachtig of hij kan spelen."</p>
      <p>"We missen morgen erg veel spelers", vervolgt Terim. "We hebben heel veel pech op dit moment. Ik heb dit nog nooit meegemaakt", vertelde Terim geciteerd door <i>Het Nieuwsblad</i>. "We moeten harken om de selectie vol te krijgen en er zullen verschillende jeugdspelers op de bank zitten. We zullen met een halve B-ploeg moeten spelen en dat vind ik heel jammer."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904199/tegenvaller-voor-koeman-babel-loopt-blessure-af-en-haakt-af-bij-oranje.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>