<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042915087"/>
    <meta property="og:site_name" content="Dnevnik"/>
    <meta property="article:published_time" content="2019-11-25T19:40:00+00:00"/>
    <meta property="og:title" content="Arabska liga zavrača odločitev ZDA glede izraelskih naselbin"/>
    <meta property="og:description" content="Zunanji ministri Arabske lige so danes v skupni izjavi zavrnili odločitev ZDA, da zanje judovske naselbine na Zahodnem bregu niso več nezakonite. Kot so zapisali, odločitev Washingtona krši resolucije Združenih narodov."/>
  </head>
  <body>
    <article>
      <h1>Arabska liga zavrača odločitev ZDA glede izraelskih naselbin</h1>
      <address><time datetime="2019-11-25T19:40:00+00:00">25 Nov 2019, 19:40</time> by <a rel="author">STA</a></address>
      <p>
        <b>Zunanji ministri Arabske lige so danes v skupni izjavi zavrnili odločitev ZDA, da zanje judovske naselbine na Zahodnem bregu niso več nezakonite. Kot so zapisali, odločitev Washingtona krši resolucije Združenih narodov.</b>
      </p>
      <p>"Pod najhujšimi pogoji obsojamo to nesrečno odločitev, ki krši idejo mednarodnega prava," je dejal vodja Lige Ahmed Abul Gejt na zasedanju zunanjih ministrov v Kairu.</p>
      <p>Po njegovi oceni odločitev ZDA škoduje njihovi kredibilnosti kot svetovni sili, ki bi morala spoštovati mednarodno pravo, poroča nemška tiskovna agencija dpa.</p>
      <p>Ministri pa so v kasnejši skupni izjavi obsodili in zavrnili ameriško odločitev, ki da nima pravnih posledic in jasno krši resolucije ZN, navaja francoska tiskovna agencija AFP.</p>
      <p>Ameriški državni sekretar Mike Pompeo je prejšnji teden sporočil, da judovske naselbine, ki jih je na Zahodnem bregu postavil Izrael, za Washington niso več nezakonite. To stališče je v nasprotju s stališči praktično vseh preostalih držav ter resolucijami Varnostnega sveta Združenih narodov. ZN, EU, Rusija in več arabskih držav so takoj obsodili odločitev Washingtona.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042886621/svet/savdska-arabija-zaradi-napetosti-v-regiji-sklicala-izredni-zasedanji"/>
        <a href="https://www.dnevnik.si/1042861423/mnenja/komentarji/gremo-mi-po-svoje-nikar"/>
      </related>
    </article>
  </body>
</html>