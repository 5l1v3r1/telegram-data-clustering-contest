<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402769/%D8%B3%D8%A7%D9%84%D9%86-%D9%86%D9%85%D8%A7%DB%8C%D8%B4-%D8%AA%D8%A6%D8%A7%D8%AA%D8%B1-%D8%AF%D8%B1-%D9%87%D9%86%D8%B1%D8%B3%D8%AA%D8%A7%D9%86-%D9%87%D9%86%D8%B1%D9%87%D8%A7%DB%8C-%D8%B2%DB%8C%D8%A8%D8%A7-%D8%B3%D9%86%D9%86%D8%AF%D8%AC-%D8%A7%D9%81%D8%AA%D8%AA%D8%A7%D8%AD-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T19:58:34+00:00"/>
    <meta property="og:title" content="سالن نمایش تئاتر در هنرستان هنرهای زیبا سنندج افتتاح شد"/>
    <meta property="og:description" content="ایسنا/کردستان معاونت امور هنری، سینمایی و سمعی بصری ارشاد اسلامی کردستان، گفت: پلاتو نمایش با زیربنای ۲۱۰ مترمربع، ظرفیت ۱۲۰ صندلی و دارای تجهیزات نور دیجیتال پیشرفته و کاربردی چند منظوره تئاتر، سینما و موسیقی در هنرستان دخترانه هنرهای زیبا افتتاح شد."/>
  </head>
  <body>
    <article>
      <h6 class="kicker">معاونت امور هنری، سینمایی و سمعی بصری ارشاد اسلامی کردستان:</h6>
      <h1>سالن نمایش تئاتر در هنرستان هنرهای زیبا سنندج افتتاح شد</h1>
      <address><time datetime="2019-11-25T19:58:34+00:00">25 Nov 2019, 19:58</time> by <a rel="author">نشمین نوشادی</a></address>
      <p>ایسنا/کردستان معاونت امور هنری، سینمایی و سمعی بصری ارشاد اسلامی کردستان، گفت: پلاتو نمایش با زیربنای ۲۱۰ مترمربع، ظرفیت ۱۲۰ صندلی و دارای تجهیزات نور دیجیتال پیشرفته و کاربردی چند منظوره تئاتر، سینما و موسیقی در هنرستان دخترانه هنرهای زیبا افتتاح شد.</p>
      <p>سامان احمدی امروز(۴ آذر) در آیین افتتاحیه سی امین جشنواره تئاتر استان کردستان، که در هنرستان هنرهای زیبای سنندج برگزار شد، با اشاره به اینکه برای احداث این سالن نمایش سه میلیارد ریال اعتبار شده است، اظهار کرد: گروه‌های نمایشی راه یافته به مرحله نهایی سی‌امین جشنواره تئاتر استان در سالن هنرستان هنرهای زیبایی اجرا دارند و بعد از هر اجرا جلسه نقد و بررسی برگزار می‌شود.</p>
      <p>وی افزود: در این دوره از جشنواره هشت گروه به مدت چهار روز در این هنرستان به داوری خسرو شهراز، پرویز فاضل نژاد و صابر نیکبخت به رقابت می‌پردازند.</p>
      <p>معاونت امور هنری، سینمایی و سمعی بصری ارشاد اسلامی کردستان، بیان کرد: پلاتو نمایش با زیربنای ۲۱۰ مترمربع، ظرفیت ۱۲۰ صندلی و دارای تجهیزات نور دیجیتال پیشرفته و کاربردی چند منظوره تئاتر، سینما و موسیقی در هنرستان هنرهای زیبا افتتاح شد.</p>
      <p><b>در ادامه فتاح بادپرور، رئیس انجمن هنرهای نمایشی استان کردستان</b>، گفت: در استان سالانه سه جشنواره تئاتر کردی، خیابانی مریوان و تئاتر استانی با حضور هنرمندان کشوری و استانی برگزار می‌شود.</p>
      <p>وی با اشاره به اینکه آموزش، اجرای عمومی و جشنواره رکن اصلی برنامه های انجمن است، بیان کرد: در تلاش هستیم کارگاه آموزشی تئاتر برای علاقه مندان به صورت مبتدی و پیشرفته در تمام شهرستان های استان بعد از جشنواره برگزار کنیم.</p>
      <p>رئیس انجمن هنرهای نمایشی استان کردستان، با اشاره به اینکه سالن پلاتو در کردستان وجود ندارد، اذعان کرد: به همت و پشتیبانی هنرمندان و دستگاه های ذیربط امیدواریم بتوانیم در توسعه تئاتر کردستان کمک کرده باشیم.</p>
      <p>بادپرور ذکر کرد: نگاه به جشنواره بسیار وسیع است امید است هنرمندان بتوانند در کنار یک دیگر موفق عمل کرده و هر سال جشنواره تئاتر را در کردستان برگزار کنند. </p>
      <p><b>در ادامه صابر دلبینا، نمایشنامه نویس استان کردستان</b>، با اشاره به اینکه سی امین جشنواره، رشد ۵۰ درصدی داشته است، بیان کرد: امسال در فراخوان سی امین جشنواره ۲۱ اثر به دبیرخانه ارسال شد.</p>
      <p>وی عنوان کرد: ۲ اثر در این جشنواره انصراف دادند و ۱۹ اثر به صورت حضوری بازبینی شد که از این تعداد هشت اثر انتخاب و به مرحله نهایی راه پیدا کرد.</p>
      <p>نمایشنامه نویس استان کردستان، خاطرنشان کرد: صلاح محمدی، نعمت ایزدی و کورش احمدی داوران بازبین این دوره از جشنواره هستند.</p>
      <p>انتهای پیام</p>
    </article>
  </body>
</html>