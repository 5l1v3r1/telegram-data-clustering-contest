<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/cex-ul-paralel-pregateste-preluarea-puterii-in-psd/"/>
    <meta property="og:site_name" content="Cotidianul"/>
    <meta property="article:published_time" content="2019-11-25T19:30:28+00:00"/>
    <meta property="og:title" content="„CEx-ul paralel” pregăteşte preluarea puterii în PSD"/>
    <meta property="og:description" content="Peste 20 de lideri ai organizațiilor PSD din țară s-au prezentat la întâlnirea organizată de Marcel Ciolacu la Parlament pentru a discuta rezultatul alegerilor prezidențiale și schimbări în partid."/>
  </head>
  <body>
    <article>
      <h1>„CEx-ul paralel” pregăteşte preluarea puterii în PSD</h1>
      <address><time datetime="2019-11-25T19:30:28+00:00">25 Nov 2019, 19:30</time> by <a rel="author">(R.C.)</a></address>
      <p>Peste 20 de lideri ai organizațiilor PSD din țară s-au prezentat la întâlnirea organizată de Marcel Ciolacu la Parlament pentru a discuta rezultatul alegerilor prezidențiale și schimbări în partid.</p>
      <p>Potrivit surselor citate, printre cei prezenți la întrevedere se numără Niculae Bădălău – PSD Giurgiu, Paul Stănescu – actual vicepreședinte și fost lider PSD Olt, Dan Nica – PSD Galați, Horia Teodorescu – PSD Tulcea, Marian Oprișan – PSD Vrancea și Ionel Arsene – lider PSD Neamț.</p>
      <p>Viorica Dăncilă ar urma să-și anunțe colegii de partid, marți seara la Comitetul Executiv, că va demisiona de la șefia PSD, au declarat surse politice, pentru Mediafax. Dăncilă va primi în schimb șefia PSD Teleorman și a organizației de femei.</p>
      <p>Funcția de președinte interimar până la Congresul PSD va fi cel mai probabil Marcel Ciolacu. Acesta din urmă a și anunțat de altfel, luni seara pe Facebook, că se va întâlni cu președinții organizațiilor din țară, după ce a avut o întrevedere și cu Viorica Dăncilă.</p>
      <p>Primarul Capitalei, Gabriela Firea, se delimitează de cei care discută, la Parlament despre rezultatul alegerilor prezidențiale și schimbări în PSD. „Nu sunt la Cex-ul paralel”, a spus Firea pe Facebook.</p>
      <p>„Sunt acasă, cu familia, ca orice mamă neparalelă cu familia ei… nu sunt la “Cex-ul paralel” de la Parlament, cum titrează unele site-uri. Când am ceva de spus, nu mă ascund, nu mă sfiesc”, a scris Firea.</p>
    </article>
  </body>
</html>