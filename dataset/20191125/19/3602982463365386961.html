<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/galatasaray-moet-babel-misschien-missen-club-brugge/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T19:13:20+00:00"/>
    <meta property="og:title" content="Galatasaray moet Babel misschien missen tegen Club Brugge"/>
    <meta property="og:description" content="Galatasaray mist dinsdag in het duel met Club Brugge in de Champions League hoogstwaarschijnlijk Ryan Babel. De international is volgens trainer Fatih Terim niet fit genoeg. De coach meldde dat er een grote kans is dat keeper Fernando Muslera weer in het doel kan staan, maar ook dat hij over Babel minder goed nieuws had.…"/>
  </head>
  <body>
    <article>
      <h1>Galatasaray moet Babel misschien missen tegen Club Brugge</h1>
      <address>
        <time datetime="2019-11-25T19:13:20+00:00">25 Nov 2019, 19:13</time>
      </address>
      <p>
        <b>Galatasaray mist dinsdag in het duel met Club Brugge in de Champions League hoogstwaarschijnlijk Ryan Babel. De international is volgens trainer Fatih Terim niet fit genoeg.</b>
      </p>
      <p>De coach meldde dat er een grote kans is dat keeper Fernando Muslera weer in het doel kan staan, maar ook dat hij over Babel minder goed nieuws had. ,,Hij kwam met een knieblessure terug van het Nederlands elftal. Hij heeft daarna een grote inspanning gedaan om te kunnen spelen in de topper tegen Basaksehir (1-0-nederlaag), maar moet dat nu bekopen. Hij zit bij de selectie, maar het is zeer twijfelachtig of hij kan spelen.”<br/><br/><b>Nog meer geblesseerden</b><br/>Bij de Turkse club ontbreken in ieder geval aanvallers Radamel Falcao en Florin Andone en verdedigers Christian Luyindama en Sener Özbayrakli.<br/><br/><b>Stand van zaken</b><br/>Galatasaray staat op 1 punt na 4 duels en Club Brugge heeft 2 punten. In groep A is Paris Saint-Germain al zeker van de volgende fase en heeft Real Madrid met 7 punten uit 4 duels goede papieren om te overwinteren in de Champions League.</p>
    </article>
  </body>
</html>