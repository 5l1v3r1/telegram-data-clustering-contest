<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109578-TRETA-POBEDA-ZA-BOTEV-%2528PLOVDIV%2529-PRI-FERARIO-SPASOV"/>
    <meta property="og:site_name" content="Канал 3"/>
    <meta property="article:published_time" content="2019-11-25T19:55:00+00:00"/>
    <meta property="og:title" content="ТРЕТА ПОБЕДА ЗА БОТЕВ (ПЛОВДИВ) ПРИ ФЕРАРИО СПАСОВ"/>
    <meta property="og:description" content="ДВЕ ДИСКУСИОННИ СИТУАЦИИ РЕШИХА СРЕЩАТА"/>
  </head>
  <body>
    <article>
      <h1>ТРЕТА ПОБЕДА ЗА БОТЕВ (ПЛОВДИВ) ПРИ ФЕРАРИО СПАСОВ</h1>
      <h2>ДВЕ ДИСКУСИОННИ СИТУАЦИИ РЕШИХА СРЕЩАТА</h2>
      <address>
        <time datetime="2019-11-25T19:55:00+00:00">25 Nov 2019, 19:55</time>
      </address>
      <p>
        <b>Ботев (Пловдив) победи Етър с 2:0 в среща от 17-я кръг на Първа лига. Това е трета победа за „канарчетата” под ръководството на Ферарио Спасов.</b>
      </p>
      <p>През първото полувреме Ботев имаха няколко положения, но до гол не се стигна. На почивката двата тима се оттеглиха при резултат 0:0</p>
      <p>Три минути след началото на втората част „канарчетата” откриха резултата. Тодор Неделев центрира от ъглов удар, Христо Иванов изби, но топката се върна при Неделев. При повторното центриране Лъчезар Балтанов вкара за 1:0.</p>
      <p>В 76-ата минута пловдивчани удвоиха. След центриране от корнер Александър Тонев пусна топката към Балтанов и той с глава я прати към вратата. Вратарят се опита да спаси, като първоначално съдията остави играта да продължи, но след като се консултира със страничния присъди гол. При попадението останаха съмнения за засада, но все пак резултатът стана 2:0.</p>
      <p>При разправиите след гола треньорът на Ботев (Пловдив) Ферарио Спасов бе изгонен от рефера Георги Димитров.</p>
      <p>С успеха „канарчетата” са на девета позиция с 19 точки и са само на пет от първата шестица.Етър е десети с 2 точки по-малко.</p>
    </article>
  </body>
</html>