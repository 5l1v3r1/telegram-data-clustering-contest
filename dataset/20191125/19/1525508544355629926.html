<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4781049/%D8%B9%D9%85%D9%84%DB%8C%D8%A7%D8%AA-%D9%BE%D8%B1%D9%88%DA%98%D9%87-%D8%AE%D8%B7-%D8%A7%D9%86%D8%AA%D9%82%D8%A7%D9%84-%D8%A2%D8%A8-%D8%B3%D8%AF-%D9%85%D8%A7%D9%85%D9%84%D9%88-%D8%A8%D9%87-%D9%BE%DB%8C%D8%B4%D9%88%D8%A7-%D8%A8%D9%87-%D8%B2%D9%88%D8%AF%DB%8C-%D8%A2%D8%BA%D8%A7%D8%B2-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T19:36:37+00:00"/>
    <meta property="og:title" content="فرماندار پیشوا: عملیات پروژه خط انتقال آب سد ماملو به پیشوا به زودی آغاز می شود"/>
    <meta property="og:description" content="پیشوا- فرماندار پیشوا گفت: طی روزهای آینده عملیات اجرایی پروژه خط انتقال آب سد ماملو به پیشوا طبق زمانبندی مشخص شده به صورت رسمی آغاز می شود."/>
  </head>
  <body>
    <article>
      <h1>فرماندار پیشوا: عملیات پروژه خط انتقال آب سد ماملو به پیشوا به زودی آغاز می شود</h1>
      <address>
        <time datetime="2019-11-25T19:36:37+00:00">25 Nov 2019, 19:36</time>
      </address>
      <p>به گزارش <a href="https://www.mehrnews.com/">خبرنگار مهر</a>، حسین عباسی عصر دوشنبه در نشست با رئیس و اعضای شورای اسلامی شهر پیشوا با اشاره به اینکه انتخاب شهردار و نظارت بر عملکرد شهرداری تنها یکی از وظایف شورا است اظهار داشت: شورای شهر نباید صرفاً شورای شهرداری باشد بلکه همه مجموعه های شهرستان باید از کمک و حتی نظارت شورا برخوردار باشند. عباسی در ادامه در خصوص احداث بیمارستان در پیشوا افزود: طی جلساتی که با مسئولین استانی و کشوری دانشگاه آزاد داشته ایم رویکرد این دانشگاه تغییر کرده و آمادگی برای یک حرکت جدید وجود دارد اما یک مجموعه از عهده تأمین اعتبارات این پروژه بر نخواهد آمد و با توجه به اینکه مطالبه گری لازم برای احداث بیمارستان در شهرستان شکل گرفته است لذا به نتیجه رسیدن آن مستلزم یک عزم جدی تر در سطوح مختلف می باشد و همه مجموعه های دست اندرکار باید نسبت به این امر ورود پیدا کنند. فرماندار پیشوا از پروژه خط انتقال آب سد ماملو به پیشوا طبق زمانبندی مشخص شده از سوی شرکت آب و فاضلاب جنوب شرق استان تهران خبر داد و بیان داشت: طی روزهای آینده عملیات اجرایی آن به صورت رسمی آغاز می شود.</p>
    </article>
  </body>
</html>