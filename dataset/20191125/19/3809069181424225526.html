<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/volleyball/volley-league/article/1418558/andreopoylos-simantiki-niki-se-dyskolo-agona"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T19:56:51+00:00"/>
    <meta property="og:title" content="Ανδρεόπουλος: «Σημαντική νίκη σε δύσκολο αγώνα»"/>
    <meta property="og:description" content="Για σημαντική νίκη επί ενός δύσκολου αντιπάλου έκανε λόγο ο τεχνικός του Παναθηναϊκού, Δημήτρης Ανδρεόπουλος."/>
  </head>
  <body>
    <article>
      <h1>Ανδρεόπουλος: «Σημαντική νίκη σε δύσκολο αγώνα»</h1>
      <h2>Για σημαντική νίκη επί ενός δύσκολου αντιπάλου έκανε λόγο ο τεχνικός του Παναθηναϊκού, Δημήτρης Ανδρεόπουλος.</h2>
      <address><time datetime="2019-11-25T19:56:51+00:00">25 Nov 2019, 19:56</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο προπονητής του Παναθηναϊκού Δημήτρης Ανδρεόπουλος δήλωσε: «Για εμάς ήταν μια σημαντική νίκη σε ένα δύσκολο παιχνίδι κόντρα σε έναν αξιόμαχο αντίπαλο που κρίθηκε στις λεπτομέρειες. Εμείς συνεχίζουμε την πορεία μας. Σε ότι αφορά τους στόχους μας ξέρουμε ότι υπάρχουν δύο πολύ δυνατές ομάδες, ο Ολυμπιακός και ο ΠΑΟΚ όμως εμείς είμαστε σε ένα γκρουπ ομάδων που ακολουθούν και στοχεύουν ψηλά, οπότε αυτή η νίκη είναι πολύ σημαντική».</p>
      <p>
        <b>Ράπτης: «Η ομάδα παίζει καλύτερα από παιχνίδι σε παιχνίδι»</b>
      </p>
      <p>Ο ακραίος του Παναθηναϊκού Αλέξανδρος Ράπτης είπε: «Κάναμε καλή εμφάνιση και αντιδράσαμε σωστά όταν πιεστήκαμε. Είναι φανερό πως η ομάδα παίζει όλο και καλύτερα από αγώνα σε αγώνα. Ο Ηρακλής έχει πολύ δυνατή ομάδα και στην πορεία θα ανεβάσει περισσότερο την απόδοση του».</p>
    </article>
  </body>
</html>