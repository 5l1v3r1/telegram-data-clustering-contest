<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185410/%E0%A6%B0%E0%A6%BF%E0%A6%AA%E0%A7%8B%E0%A6%B0%E0%A7%8D%E0%A6%9F-%E0%A6%AA%E0%A7%87%E0%A6%B2%E0%A7%87-%E0%A6%AA%E0%A6%BE%E0%A6%95%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A7%87-%E0%A6%A6%E0%A6%B2-%E0%A6%AA%E0%A6%BE%E0%A6%A0%E0%A6%BE%E0%A6%A8%E0%A7%8B%E0%A6%B0-%E0%A6%B8%E0%A6%BF%E0%A6%A6%E0%A7%8D%E0%A6%A7%E0%A6%BE%E0%A6%A8%E0%A7%8D%E0%A6%A4-%E0%A6%AA%E0%A6%BE%E0%A6%AA%E0%A6%A8"/>
    <meta property="og:site_name" content="somoynews.tv"/>
    <meta property="article:published_time" content="2019-11-25T19:46:00+00:00"/>
    <meta property="og:title" content="রিপোর্ট পেলে পাকিস্তানে দল পাঠানোর সিদ্ধান্ত: পাপন"/>
    <meta property="og:description" content="নিজেদের দেশ নিরাপদ নয় বলে অন্য দেশের সঙ্গে দুবাইয়ে সিরিজ খেলে পাকিস্তান। ক"/>
  </head>
  <body>
    <article>
      <h1>রিপোর্ট পেলে পাকিস্তানে দল পাঠানোর সিদ্ধান্ত: পাপন</h1>
      <address><time datetime="2019-11-25T19:46:00+00:00">25 Nov 2019, 19:46</time> by <a rel="author">সময় সংবাদ</a></address>
      <p><b>নিজেদের দেশ নিরাপদ নয় বলে অন্য দেশের সঙ্গে দুবাইয়ে সিরিজ খেলে পাকিস্তান। কিন্তু সেই পাকিস্তানের মাটিতেই বাংলাদেশ দলকে পাঠাতে চান বিসিবি সভাপতি নাজমুল হাসান পাপন। দেশটির নিরাপত্তা ব্যবস্থা সন্তোষজনক উল্লেখ করে তিনি বলেন, পর্যবেক্ষক দল সিদ্ধান্ত দিলেই দল পাঠানো হবে।</b><br/><br/>সোমবার (২৫ নভেম্বর) বিকেলে কলকাতা থেকে দেশে ফিরে সাংবাদিকদের একথা বলেন তিনি।<br/><br/>এখনো বিস্ফোরণে শব্দ মৃত্যুর মিছিল নামে পাকিস্তানে। ২০০৯ সালে শ্রীলঙ্কা দলের ওপর সন্ত্রাসী হামলার পর থেকেই আন্তর্জাতিক ক্রিকেট থেকে নির্বাসনে পাকিস্তান। কিন্তু অনিরাপদ জীবন যাপনের মাঝেও আন্তর্জাতিক ক্রিকেট ফেরাতে মরিয়া পাকিস্তান। তাই জিম্বাবুয়েসহ বেশ কয়েকটা দেশ অর্থের বিনিময়ে খেলেছে পাকিস্তানে। এবার তাদের লক্ষ্য বাংলাদেশ। যদিও নিজেদের দেশ নিরাপদ নয় বলে অন্যদেশগুলোর সাথে দুবাইয়ে সিরিজ খেলে পিসিবি। কিন্তু বাংলাদেশের বিপক্ষে দেশের মাটিতেই খেলবে তারা।<br/><br/>এখন প্রশ্ন, নিরাপত্তার কারণে অন্যদেশগুলো যখন পাকিস্তান সফরে মুখ ফিরিয়ে নিচ্ছে। সেখানে বিসিবি কেন নমনীয়? এর মধ্যে পাঠানো হয়েছে নিরাপত্তা দল। যাদের রিপোর্টের ওপর ভিত্তি করে সিদ্ধান্ত নেবে বোর্ড সভাপতি নাজমুল হাসান পাপন।<br/><br/>তিনি বলেন, পাকিস্তানের আমাদের দুটো দল খেলেছে, একটা বয়সভিত্তিক দল এবং একটা নারী ক্রিকেট দল। তাদের সিকিউরিটি ক্লিলারেন্স ছিল এবারও ধরে নেওয়া যায় ক্লিলারেন্স থাকবে। এখনো লিখিত রিপোর্ট পায়নি, হাতে পেলে সিদ্ধান্ত দেবে।<br/><br/>এদিকে কলকাতা টেস্ট ব্যাটসম্যানদের নিবেদন হয়েছে প্রশ্নবিদ্ধ। স্বয়ং বোর্ড সভাপতিও বলছেন ক্রিকেটারদের আত্মানিবেনে ঘাটতি আছে।<br/><br/><br/>বিসিবি প্রধান বলেন, চার-পাঁচ বছর ধরে ক্রিকেটে ভয় দেখেনি। এবার কেন জানি মনে হয়েছে, আমরা ভয় পেয়েছি। সেটা একটা কারণ হতে পারে। এছাড়াও ওদের বোলারদের ভ্যারিয়েশনের কারণে এটা হতে পারে।<br/><br/>টেস্ট ক্রিকেটে বাংলাদেশের বয়স কুড়ি চলছে। কিন্তু এখনো এই ফরম্যাটে শিশুর মতো ভুলে ভরা গল্প সব। তাই বিসিবি নিয়েছে ভিন্ন পরিকল্পনা।<br/><br/> </p>
    </article>
  </body>
</html>