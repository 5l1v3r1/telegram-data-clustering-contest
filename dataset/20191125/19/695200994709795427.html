<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://juzneslovensko.parameter.sk/sk/komisia-sudnej-rady-sr-odporuci-navrh-na-dve-disciplinarne-konania"/>
    <meta property="og:site_name" content="Paraméter"/>
    <meta property="article:published_time" content="2019-11-25T19:48:00+00:00"/>
    <meta property="og:title" content="Komisia Súdnej rady SR odporučí návrh na dve disciplinárne konania "/>
    <meta property="og:description" content="Osobitná komisia Súdnej rady SR zriadená pre Threemu Mariana K. odporučí Súdnej rade disciplinárne stíhať dvoch sudcov. Informoval o tom dosluhujúci predseda tejto komisie Dušan Čimo, ktorý nechcel spresniť konkrétne mená. Informovať o tom bude na riadnom zasadnutí Súdnej rady v utorok 26. novembra. "/>
  </head>
  <body>
    <article>
      <h1>Komisia Súdnej rady SR odporučí návrh na dve disciplinárne konania </h1>
      <h2>Osobitná komisia Súdnej rady SR zriadená pre Threemu Mariana K. odporučí Súdnej rade disciplinárne stíhať dvoch sudcov. Informoval o tom dosluhujúci predseda tejto komisie Dušan Čimo, ktorý nechcel spresniť konkrétne mená. Informovať o tom bude na riadnom zasadnutí Súdnej rady v utorok 26. novembra. </h2>
      <address>
        <time datetime="2019-11-25T19:48:00+00:00">25 Nov 2019, 19:48</time>
      </address>
      <figure>
        <img src="https://juzneslovensko.parameter.sk/sites/default/files/styles/image_of_article/public/photos/cimo.jpg?itok=rioj_wgj"/>
      </figure>
      <p>Foto: TASR</p>
      <blockquote>„V hre sú samozrejme aj ďalšie mená”</blockquote>
      <p>– uviedol na margo odporúčania dvoch mien. Konečné slovo pri odporúčaniach bude mať však Súdna rada SR.</p>
      <p>Čimo informoval, že aj po tejto várke sudcov, ktorých vypočula, si vyžiada mandát na pokračovanie svojej činnosti už s novou predsedníčkou komisie Elenou Berthotyovou. Čimovi totiž končí mandát člena v Súdnej rade. </p>
      <blockquote>„Myslím si, že je na čase prestať používať adjektívum údajná”</blockquote>
      <p>– povedal o Threeme Mariana K. Čimo potom, čo boli prepisy komunikácie doštudované. Tie si vyžiadala komisia od Národnej kriminálnej agentúry (NAKA).</p>
      <p>Pred osobitnou komisiou Súdnej rady vypovedali v ostatných týždňoch viacerí sudcovia, ktorí mali komunikovať s Marianom K. cez aplikáciu Threema, alebo boli predmetom tejto komunikácie. Medzi nimi boli aj sudcovia, ktorým NAKA odobrala koncom augusta mobilné telefóny. Súviselo to s podozreniami zo spáchania trestných činov zneužitia právomoci verejného činiteľa, korupcie a podplácania.</p>
      <p>TASR </p>
    </article>
  </body>
</html>