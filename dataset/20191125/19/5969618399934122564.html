<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Panathinaikos/roka-exw-megalh-oreksh-na-sas-vohthhsw.5646248.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T19:10:00+00:00"/>
    <meta property="og:title" content="Ρόκα: Έχω μεγάλη όρεξη να σας βοηθήσω!"/>
    <meta property="og:description" content="Στην πρώτη ομιλία προς τους ποδοσφαιριστές του Παναθηναϊκού ο νέος τεχνικός διευθυντής των πράσινων, Τσάβι Ρόκα, στάθηκε στην ομαδική δουλειά που χρειάζεται για να έρθουν καλύτερα αποτελέσματα."/>
  </head>
  <body>
    <article>
      <h1>Ρόκα: Έχω μεγάλη όρεξη να σας βοηθήσω!</h1>
      <h2>Στην πρώτη ομιλία προς τους ποδοσφαιριστές του Παναθηναϊκού ο νέος τεχνικός διευθυντής των πράσινων, Τσάβι Ρόκα, στάθηκε στην ομαδική δουλειά που χρειάζεται για να έρθουν καλύτερα αποτελέσματα.</h2>
      <address><time datetime="2019-11-25T19:10:00+00:00">25 Nov 2019, 19:10</time> by <a rel="author">Τάσος Νικολογιάννης</a></address>
      <p>Λίγη ώρα μετά την <a href="https://www.sport24.gr/football/omades/Panathinaikos/roka-exw-gennhthei-nikhths.5645901.html">επίσημη παρουσίαση</a> του ο Τσάβι Ρόκα στην προπόνηση της Δευτέρας στο Κορωπί είχε την πρώτη γνωριμία με τους παίκτες του <a href="https://www.sport24.gr/football/omades/Panathinaikos/">Παναθηναϊκού</a> και τους μίλησε για πρώτη φορά μετά την παρουσίαση του από τον Κώστα Κωνστάντο.</p>
      <p>Ο Ισπανός τεχνικός διευθυντής του Παναθηναϊκού είπε στους ποδοσφαιριστές του τριφυλλιού:</p>
      <p>
        <i>"Είμαι χαρούμενος, που ήρθα σε αυτό τον σύλλογο και εσείς πρέπει να είστε χαρούμενοι, που είστε στον Παναθηναϊκό. Θα προσπαθήσω να σας μάθω και να με μάθετε και εσείς. Έχω δει κάποια παιχνίδια της ομάδας και έχω διαπιστώσει, ότι έχετε δυνατότητες. Έχω μεγάλη όρεξη να σας βοηθήσω. Θα κάνω, ότι μπορώ, αλλά χρειάζεται ομαδική δουλειά και προσπάθεια από όλους, για να πάμε τον Παναθηναϊκό εκεί, που πρέπει".</i>
      </p>
      <p>Ο Ρόκα μίλησε για δύο λεπτά στους παίκτες, είδε την προπόνηση και είχε συζήτηση και ενημερώθηκε για όλα τα θέματα της ομάδας από τον Δώνη και τους Κωνστάντο, Μπουτσικάρη.</p>
      <figure>
        <iframe src="https://www.youtube.com/embed/vi8ABrMl13E" width="620" height="350" data-service="Youtube" scrolling="no"/>
      </figure>
      <p> </p>
      <p>Την Τρίτη το πρωί ο Ρόκα θα αναχωρήσει από την Ελλάδα και θα επιστρέψει για να πιάσει και τυπικά δουλειά το πρώτο δεκαήμερο του Δεκεμβρίου. Μέχρι τότε θα ενημερώνεται για όλα τα θέματα της ομάδας.</p>
      <p>Είναι πιθανό να παίξει ρόλο στις μία, δύο μεταγραφές, που θα γίνουν τον Γενάρη , όχι τόσο όμως στις συζητήσεις για τις ανανεώσεις των συμβολαίων των παικτών, που λήγουν τα συμβόλαιά τους το 2020 και ήδη οι επαφές είναι συνεχόμενες.</p>
    </article>
  </body>
</html>