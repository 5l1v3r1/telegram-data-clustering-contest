<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/hon-mordades-pa-hvb-hem-arendet-laggs-ned-igen"/>
    <meta property="og:site_name" content="SVT Nyheter"/>
    <meta property="article:published_time" content="2019-11-25T19:13:32+00:00"/>
    <meta property="og:title" content="Hon mördades på HVB-hem – ärendet läggs ner igen"/>
    <meta property="og:description" content="I november i fjol dödades 17-åriga Duniyo från Växjö vid ett bråk på ett HVB-hem i Trollhättan. Mordet utreddes enligt Lagen om unga lagöverträdare, LUL, eftersom den misstänkta flickan enligt officiella uppgifter var 14 år när brottet begicks. Men fallet skulle utredas på nytt. Anledningen var uppgifter om att den misstänkta flickan inte var minderårig när brottet begicks."/>
  </head>
  <body>
    <article>
      <h1>Hon mördades på HVB-hem – ärendet läggs ner igen</h1>
      <address><time datetime="2019-11-25T19:13:32+00:00">25 Nov 2019, 19:13</time> by <a rel="author">Bekhal Mohammadi</a></address>
      <p>
        <b>I november i fjol dödades 17-åriga Duniyo från Växjö vid ett bråk på ett HVB-hem i Trollhättan. Mordet utreddes enligt Lagen om unga lagöverträdare, LUL, eftersom den misstänkta flickan enligt officiella uppgifter var 14 år när brottet begicks. Men fallet skulle utredas på nytt. Anledningen var uppgifter om att den misstänkta flickan inte var minderårig när brottet begicks.</b>
      </p>
      <p>Den då 14-åriga flickan erkände att hon hade mördat Duniyo. Men eftersom flickan var under 15 år var hon inte heller straffmyndig. Överåklagaren var inte nöjd och efter en genomgång av ärendet menade han att det fanns anledning att anta att flickan var äldre än 15 år.</p>
      <p>En ny åldersutredning kring flickans ålder begärdes. Men nu rapporterar <a href="https://sverigesradio.se/sida/artikel.aspx?programid=125&amp;artikel=7351532">Ekot</a> att ärendet har lagts ned för andra gången, då det har konstaterats att flickan var under 15 år när brottet begicks och därav inte var straffmyndig.</p>
      <p>– Åklagaren har nu lagt ner förundersökningen och det är tack vare den åldersbestämning som man försökte göra. Det går inte att säga exakt vid vilken ålder flickan var när händelsen ägde rum. Hon är tacksam över det här. Hon är glad och tycker det är skönt att det är över, säger Tommy Nilsson till Ekot.</p>
      <related>
        <h4>Relaterat</h4>
        <a href="https://www.svt.se/nyheter/lokalt/smaland/mordet-pa-hvb-hem-ska-utredas-pa-nytt"/>
        <a href="https://www.svt.se/nyheter/lokalt/smaland/hans-dotter-dodades-far-ingen-juridisk-hjalp"/>
        <a href="https://www.svt.se/nyheter/lokalt/vast/hvb-mordet-aklagare-osaker-om-flickans-alder"/>
      </related>
    </article>
  </body>
</html>