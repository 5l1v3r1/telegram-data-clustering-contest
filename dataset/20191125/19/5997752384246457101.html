<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/zivot/magazin/novosadski-winter-fest-na-trgu-slobode_1070266.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-25T19:15:00+00:00"/>
    <meta property="og:title" content="&quot;Новосадски winter fest&quot; на Тргу слободе"/>
    <meta property="og:description" content="Зимски фестивал, или Новосадски winterfest, почео је прошлог четвртка, а трајаће до 30-ог децембра. Посетиоци имају прилику да уживају у куваном вину, фијакеру, музици, слаткишима и осталим новогодишњим..."/>
  </head>
  <body>
    <article>
      <h1>"Новосадски winter fest" на Тргу слободе</h1>
      <h2>НОВИ САД - Зимски фестивал, или "Новосадски winterfest", почео је прошлог четвртка, а трајаће до 30-ог децембра. Посетиоци имају прилику да уживају у куваном вину, фијакеру, музици, слаткишима и осталим новогодишњим ђаконијама.</h2>
      <address>
        <time datetime="2019-11-25T19:15:00+00:00">25 Nov 2019, 19:15</time>
      </address>
      <p>Новосадски Winterfest који се већ четврту годину одржава на Тргу Слободе у Новом Саду, представља новогодишњу празничну манифестацију која је рађена по узору на сличне догађаје из целе Европе, што је од посебног значаја за град, након што је понео титулу Европске престонице културе 2021-е године.</p>
      <figure>
        <img src="http://www.rtv.rs/sr_ci/zivot/magazin/slike/2019/11/25/zimski-festival.jpg"/>
        <figcaption>РТВ</figcaption>
      </figure>
      <p>Једна од специфичности Winterfesta је Распевана јелка на којој сваким даном наступају дечији хорови из целе Србије. Ту је и традиционални фијакер за вожњу по тргу, а овогодишња новина је осматрачница са које посетиоци могу имати бољи поглед на дешавања на тргу.</p>
      <p>"Што се тиче самог програма осим на Тргу Слободе програм ће се одвијате у још неким просторима широм Новог Сада, очекује нас Божићни филмски маратон у Музеју савремене уметности, затим очекује нас изложба у галерији Матице српске, имаћемо и нека предавања о томе како се Божић славио у старом Новом Саду пре Другог светског рата", рекла је Јела Кривокапић из Новосадског Winterfest-а.</p>
      <p>Овогодишњи Winterfest трајаће до 30-ог децембра, а сви који желе да се више информишу о самом фестивалу, то могу учинити на званичној страници Новосадског Winterfesta.</p>
      <figure>
        <iframe src="https://www.youtube.com/embed/dk6K4LvBG_0" width="560" height="314" data-service="Youtube" scrolling="no"/>
      </figure>
    </article>
  </body>
</html>