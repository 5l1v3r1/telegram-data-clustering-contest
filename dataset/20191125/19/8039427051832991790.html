<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964249"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T19:34:09+00:00"/>
    <meta property="og:title" content="గ్రేటర్‌ పరిధిలో సౌకర్యవంతంగా ఫుట్‌పాత్‌లు- కేటీఆర్‌"/>
    <meta property="og:description" content="ADVT"/>
  </head>
  <body>
    <article>
      <h1>గ్రేటర్‌ పరిధిలో సౌకర్యవంతంగా ఫుట్‌పాత్‌లు- కేటీఆర్‌</h1>
      <address>
        <time datetime="2019-11-25T19:34:09+00:00">25 Nov 2019, 19:34</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> గ్రేటర్‌ పరిధిలో పాదచారులకు మరింత సౌకర్యవంతంగా ఉండేందుకు అన్ని కమర్షియల్‌ రహదారుల్లో ఉండే షాపులన్నింటికీ ప్రహారీగోడలు లేకుండా చర్యలు తీసుకోవాలని మున్సిపల్‌శాఖ మంత్రి కె.తారక రామారావు జీహెచ్‌ఎంసి అధికారులను ఆదేశించారు. జీహెచ్‌ఎంసి ఆధ్వర్యంలో అమలవుతున్న పలు అభివృద్ధి కార్యక్రమాలు శానిటేషన్‌, టౌన్‌ప్లానింగ్‌, ఇంజనీరింగ్‌ పనులపై సోమవారం జీహెచ్‌ఎంసి ప్రధాన కార్యాలయంలో మంత్రి సమీక్ష నిర్వమించారు. ఈసందర్భంగా మంత్రి కేటీఆర్‌ మాట్లాడుతూ నగరంలో ఫుట్‌పాత్‌ల విస్తరణ పై ప్రత్యేక శ్రద్ధ చూపించాలని, ప్రతి జోన్‌లో కనీసం పది కి.మీ.మేర నూతనంగా ఫుట్‌పాత్‌లను నిర్మించాలని జోనల్‌ కమిషనర్లను ఆదేశించారు. ఫుట్‌పాత్‌లు, వాక్‌వేలను మరింత విస్తరించడంతోపాటు ప్రతి జోన్‌లో పది కి.మీ. రహదారులను వేయాలని అన్నారు.</p>
      <p> </p>
      <p> జీహెచ్‌ఎంసి పరిధిలో అమలవుతున్న పలు ఇంజనీరింగ్‌ పనుల పురోగతిని తెలిపే ప్రత్యేక డాష్‌బోర్డులను ఏర్పాటుచే సి పనుల పురోగతి వివరాలను పొందు పర్చాలన్నారు. గ్రేటర్‌లో వంద ఫుట్‌ఓవర్‌ బ్రిడ్జిల నిర్మాణానికి అనుమతులను మంజూరు చేశామని అన్నారు. వీటి నిర్మాణాలను వేగవంతం చేయాలని ఆదేశించారు. గతంలో నిర్ధేశించిన బస్‌బేలు, బస్‌షెల్టర్ల నిర్మాణం పూర్తిచేయాలని సూచించారు. బయోడైవర్సిటీ ఫ్లయ్‌ఓవర్‌ పై జరిగిన ప్రమాదాన్ని ప్రస్తావిస్తూ బయోడైవర్సిటీ ఫ్లయ్‌ఓవర్‌తో పాటు ఇతర ఫ్లయ్‌ఓవర్లపై వేగ నియంత్రణ, ఇతర రక్షణ చర్యలపై స్వతంత్ర కమిటీని నియమించామని ఈ కమిటీ అధ్యయనం చనసిన అనంతరం ఇచ్చే నివేదికను అనుసరించి బయోడైవర్సిటీ ఫ్లయ్‌ఓవర్‌ను తెరవాలన్నారు.</p>
      <p> </p>
      <p> నగరంలో ఇటీవల నిర్వహించిన నిరుపయోగ వస్తువుల సేకరణ డ్రైవ్‌ విజయవంతంగా కొనసాగడం, మెహదీపట్నంలో అన్నివిభాగాలతో చేపట్టిన స్వచ్చ వార్డు కార్యక్రమం ద్వారా సత్ఫలితాలురావడం పట్ల అభినందించారు. ఈ స్వచ్చవార్డు కార్యక్రమాన్ని అన్ని వార్డులలో చేపట్టాలని మంత్రి కేటీఆర్‌ ఆదేశించారు. ఈ డిసెంబర్‌ మాసాంతం వరకు ఎల్‌ఎల్‌ఆర్‌ దరఖాస్తులన్నింటిని పరిష్కరించాలని ఆదేశించారు. నగరంలో తిరిగి నైట్‌ స్వీపింగ్‌ పనులు ప్రారంభించాలని కూడా ఆదేశించారు. ఈ సమీక్షా సమావేశంలో మేయర్‌ బొంతు రామ్మోహన్‌, డిప్యూటీ మేయర్‌ ఫసియుద్దీన్‌, మున్సిపల్‌శాఖ ముఖ్యకార్యదర్శి అర్వింద్‌కుమార్‌, జీహెచ్‌ఎంసి కమిషనర్‌ లోకేష్‌కుమార్‌ఇతర ఉన్నతాధికారులు పాల్గొన్నారు.</p>
    </article>
  </body>
</html>