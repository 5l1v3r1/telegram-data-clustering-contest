<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskiy-pidtrimav-posilennya-pokarannya-za-falsifikaciyu-likiv-50055632.html"/>
    <meta property="og:site_name" content="НВ"/>
    <meta property="article:published_time" content="2019-11-25T19:11:00+00:00"/>
    <meta property="og:title" content="Зеленський підписав закон про посилення відповідальності за фальсифікацію ліків"/>
    <meta property="og:description" content="Президент Володимир Зеленський підписав закон про посилення відповідальності за фальсифікацію лікарських засобів або обіг фальсифікованих лікарських засобів."/>
  </head>
  <body>
    <article>
      <h1>Зеленський підписав закон про посилення відповідальності за фальсифікацію ліків</h1>
      <h2>Президент Володимир Зеленський підписав закон про посилення відповідальності за фальсифікацію лікарських засобів або обіг фальсифікованих лікарських засобів.</h2>
      <address>
        <time datetime="2019-11-25T19:11:00+00:00">25 Nov 2019, 19:11</time>
      </address>
      <p>Про це повідомляє пресслужба глави держави.</p>
      <p>Підписаний закон посилює покарання у вигляді позбавлення волі за фальсифікацію лікарських засобів.</p>
      <p>Відповідно до закону, виготовлення, придбання, перевезення, пересилання, зберігання з метою збуту або збут завідомо фальсифікованих лікарських засобів карається позбавленням волі на строк від п’яти до восьми років.</p>
      <p>Читайте також:<br/><a href="https://nv.ua/ukr/ukraine/events/u-dnipri-vigotovlyali-pidrobleni-liki-novini-dnipra-50054766.html">&amp;nbspУ Дніпрі виготовляли фальсифіковані ліки, які потім продавали по всій Україні</a></p>
      <p>Раніше санкція за подібні дії передбачала позбавлення волі на строк від трьох до п’яти років.</p>
      <p>За виробництво фальсифікованих ліків покарання передбачатиме позбавлення волі на строк від восьми до десяти років (раніше — від п’яти до восьми років) з позбавленням права обіймати певні посади чи займатися певною діяльністю на строк до трьох років з конфіскацією майна.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/015/014/original/6b15950aee023370a1272db7f45664eb.png&amp;stamp=1&amp;q=85&amp;w=115"/>
      </figure>
      <p>Інна Іваненко<br/>Як будуть закуповувати ліки в Україні</p>
      <p>Документ посилює відповідальність посадових осіб, діяльність яких безпосередньо пов’язана з обігом ліків, за поширення завідомо фальсифікованих ліків. Закон передбачає у цьому випадку позбавлення волі на строк від восьми до десяти років з позбавленням права обіймати певні посади та з конфіскацією майна.</p>
      <p>Нагадаємо, що 12 листопада Верховна Рада прийняла закон про внесення змін до Кримінального кодексу України щодо відповідальності за фальсифікацію лікарських засобів або обіг фальсифікованих лікарських засобів (№ 1152−1).</p>
    </article>
  </body>
</html>