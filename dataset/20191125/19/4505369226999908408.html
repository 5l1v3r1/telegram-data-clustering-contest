<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/cutremurator-copila-de-10-ani-violata-de-doi-barbati-care-au-ademenit-o-intr-o-locuinta_499310.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-25T19:56:06+00:00"/>
    <meta property="og:title" content="CUTREMURĂTOR! Copilă de 10 ani, violată de doi bărbaţi care au ademenit-o într-o locuinţă"/>
    <meta property="og:description" content="O fetiţă de 10 ani din Brăila a fost violată de doi bărbaţi care au ademenit-o &amp;icirc;ntr-o locuinţă. Mama copilei a alertat autorităţile, iar cei doi au fost prinşi de poliţişti."/>
  </head>
  <body>
    <article>
      <h1>CUTREMURĂTOR! Copilă de 10 ani, violată de doi bărbaţi care au ademenit-o într-o locuinţă</h1>
      <address><time datetime="2019-11-25T19:56:06+00:00">25 Nov 2019, 19:56</time> by <a rel="author" href="https://plus.google.com/113890659232266435637" target="_blank">Iulian Tudor</a></address>
      <p>O fetiţă de 10 ani din Brăila a fost violată de doi bărbaţi care au ademenit-o într-o locuinţă. Mama copilei a alertat autorităţile, iar cei doi au fost prinşi de poliţişti.</p>
      <p>O femeie s-a prezentat împreună cu fiica sa, în vârsta de 10 ani, la Unitatea de Primiri Urgenţe din cadrul Spitalului Judeţean de Urgenţă Brăila, pentru ca micuţa să fie consultată, pentru că ar fi victima unui viol.</p>
      <p>Poliţiştii au stabilit că, duminică, în jurul orei 18.30, în timp ce fetiţa se afla într-un cartier din oraş, ar fi fost acostată de doi bărbaţi necunoscuţi şi ademenită să meargă într-o locuinţă din Brăila. Aici, prin violenţă, ar fi fost obligată să întreţină raporturi sexuale cu aceştia.</p>
      <p>După ce mama fetiţei a anunţat autorităţile, poliţiştii au reuşit sa-i identifice şi să-i prindă pe cei doi suspecţi, în vârstă de 20, respectiv 30 de ani, ei fiind duşi la sediul Poliţiei.</p>
      <p>În cauză, a fost întocmit dosar penal pentru viol, fiind continuate cercetările, sub coordonarea unui procuror din cadrul Parchetului de pe lângă Judecătoria Brăila.</p>
    </article>
  </body>
</html>