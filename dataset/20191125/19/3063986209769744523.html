<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843448"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T19:53:00+00:00"/>
    <meta property="og:title" content="স্কুলশিক্ষিকার সাহসিকতায় চলন্ত বাসে সন্তান প্রসব"/>
    <meta property="og:description" content="চলন্ত বাসে সন্তান প্রসব! নাটক বা সিনেমার গল্পের কোনো দৃশ্য মনে হলেও এমন ঘটনা বাস্তবে ঘটেছে। গা শিউরে ওঠার মতোই এমন ঘটনা ঘটেছে দ্বীপেজলা ভোলায়। চলন্ত বাসে কন্যা সন্তানের জম্ম দিলেন লুবনা নামের এক গৃহবধূ। বর্তমানে নবজাতক ও মা উভয়ই ভালো আছেন। তারা ঝুঁকিমুক্ত বলে জানা গেছে। অপ্রত্যাশিত ঘটনাটি যেমনি ছিলো ঝুঁকিপূর্ণ ঠিক তেমনি চাঞ্চল্যকর। গতকাল রবিবার (২৪ নভেম্বর) রাতে ভোলা-চরফ্যাশন সড়কের একটি বাসে এমন ঘটনা ঘটে। তবে এ ঘটনা বেশ সাহসিকতার পরিচয় দিয়েছে সুবর্ণা নামের এক স্কুল শিক্ষিকা। তিনি কুঞ্জেরহাট ডিটিম মাধ্যমিক বিদ্যালয়ের সহকারী শিক্ষিকা। তার সহযোগিতায় সফলভাবে বাসের মধ্যেই সন্তান প্রসব করেন ওই নারী। এ খবর সামাজিক যোগাযোগ মাধ্যম ফেইসবুকে ছড়িয়ে পড়ে এবং ঘটনাটি ভাইরাল হয়। খোঁজ নিয়ে জানা গেল, ওই নারী ছিলেন সন্তান সম্ভবা। রবিবার রাতে তিনি ডাক্তার দেখিয়ে ভোলা থেকে বাসযোগে নিজ বাড়িতে ফিরছিলেন। পথিমধ্যে মানিকারহাট সংলগ্ন এলাকায় হঠাই করেই তার প্রসব যন্ত্রণা শুরু হয়। বিষয়টি দেখে ফেলেন স্কুল শিক্ষিকা সুবর্ণা সমাদ্দার। তিনি ওই নারীকে সাহযোগিতার জন্য এগিয়ে আসেন। এক পর্যায়ে বাসেই স্বাভাবিক ডেলিভারির মাধ্যমে সন্তান প্রসব করেন ওই নারী।…"/>
  </head>
  <body>
    <article>
      <h1>স্কুলশিক্ষিকার সাহসিকতায় চলন্ত বাসে সন্তান প্রসব</h1>
      <address><time datetime="2019-11-25T19:53:00+00:00">25 Nov 2019, 19:53</time> by <a rel="author">ভোলা প্রতিনিধি</a></address>
      <p>চলন্ত বাসে সন্তান প্রসব! নাটক বা সিনেমার গল্পের কোনো দৃশ্য মনে হলেও এমন ঘটনা বাস্তবে ঘটেছে। গা শিউরে ওঠার মতোই এমন ঘটনা ঘটেছে দ্বীপেজলা ভোলায়।</p>
      <p>চলন্ত বাসে কন্যা সন্তানের জম্ম দিলেন লুবনা নামের এক গৃহবধূ। বর্তমানে নবজাতক ও মা উভয়ই ভালো আছেন। তারা ঝুঁকিমুক্ত বলে জানা গেছে। অপ্রত্যাশিত ঘটনাটি যেমনি ছিলো ঝুঁকিপূর্ণ ঠিক তেমনি চাঞ্চল্যকর।</p>
      <p>গতকাল রবিবার (২৪ নভেম্বর) রাতে ভোলা-চরফ্যাশন সড়কের একটি বাসে এমন ঘটনা ঘটে। তবে এ ঘটনা বেশ সাহসিকতার পরিচয় দিয়েছে সুবর্ণা নামের এক স্কুল শিক্ষিকা। তিনি কুঞ্জেরহাট ডিটিম মাধ্যমিক বিদ্যালয়ের সহকারী শিক্ষিকা। তার সহযোগিতায় সফলভাবে বাসের মধ্যেই সন্তান প্রসব করেন ওই নারী। এ খবর সামাজিক যোগাযোগ মাধ্যম ফেইসবুকে ছড়িয়ে পড়ে এবং ঘটনাটি ভাইরাল হয়।</p>
      <p>খোঁজ নিয়ে জানা গেল, ওই নারী ছিলেন সন্তান সম্ভবা। রবিবার রাতে তিনি ডাক্তার দেখিয়ে ভোলা থেকে বাসযোগে নিজ বাড়িতে ফিরছিলেন। পথিমধ্যে মানিকারহাট সংলগ্ন এলাকায় হঠাই করেই তার প্রসব যন্ত্রণা শুরু হয়। বিষয়টি দেখে ফেলেন স্কুল শিক্ষিকা সুবর্ণা সমাদ্দার। তিনি ওই নারীকে সাহযোগিতার জন্য এগিয়ে আসেন। এক পর্যায়ে বাসেই স্বাভাবিক ডেলিভারির মাধ্যমে সন্তান প্রসব করেন ওই নারী।</p>
      <p>পরে দ্রুত নারীটিকে সেই বাসেই বোরহানউদ্দিন হাসপাতালে নিয়ে যাওয়া হয়। সেখানে ভর্তি করানোর পর চিকিৎসক অন্যান্য চিকিৎসা সেবা দেন। বর্তমানে মা এবং সন্তান উভয়ে শংঙ্কামুক্ত। রাতেই তারা বাড়ি ফিরে গেছেন।</p>
      <p>ডিটিএম মাধ্যমিক বিদ্যালয়ের সহকারী শিক্ষক সুবর্ণা সমাদ্দার জানান, এমন একটি কাজ আমি করতে পেরেছি যা নিয়ে আমি নিজেই হতবাক। কিভাবে এমন সাহস পেলাম আমি জানি না। ডেলিভারিতে সকলের সহযোগিতা ছিল। ডেলিভারি সময় যেকোনো দুর্ঘটনা ঘটতে পেরতো। কারণ তখন মাকে কোথায় নেওয়ার সুযোগ ছিলো না। ঝুঁকিপূর্ণ কাজটি সুন্দরভাবে সফল হয়েছে।</p>
      <p>নবজাতকের মা লুবনা বেগম বলেন, এমন হবে আমরা ভাবতে পারিনি। অপ্রত্যাশিত ঘটনা। আমি অনেক খুশি। আমি ভালো আছি। বাচ্চাও ভালো আছে।</p>
      <p>এদিকে চলন্ত বাসে সন্তান জম্ম দেয়ার এ ঘটনার ছড়িয়ে পড়লে বোরহানউদ্দিন উপজেলার টবগী ইউনিয়নের ৩ নং ওয়ার্ডের দরিদ্র রুবেল হোসেনের বাড়িতে ভিড় জমে। স্ত্রী লুবনা বেগম ও তার নবজাতক সন্তানকে দেখতে ভিড় জমাচ্ছেন উৎসুক মানুষ।</p>
    </article>
  </body>
</html>