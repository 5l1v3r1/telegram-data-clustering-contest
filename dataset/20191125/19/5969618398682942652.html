<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Sports/Volley/panathhnaikos-foinikas-3-1-trith-seri-nikh-kai-deuterh-thesh-to-trifulli.5646251.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T19:24:00+00:00"/>
    <meta property="og:title" content="Παναθηναϊκός - Ηρακλής 3-0: Τρίτη σερί νίκη και δεύτερη θέση το τριφύλλι"/>
    <meta property="og:description" content="Ο Παναθηναϊκός νίκησε τον Ηρακλή που ήταν αήττητος με 3-0 σετ και ανέβηκε στη δεύτερη θέση της Volley League."/>
  </head>
  <body>
    <article>
      <h1>Παναθηναϊκός - Ηρακλής 3-0: Τρίτη σερί νίκη και δεύτερη θέση το τριφύλλι</h1>
      <h2>Ο Παναθηναϊκός νίκησε τον Ηρακλή που ήταν αήττητος με 3-0 σετ και ανέβηκε στη δεύτερη θέση της Volley League.</h2>
      <address><time datetime="2019-11-25T19:24:00+00:00">25 Nov 2019, 19:24</time> by <a rel="author">Sport24.gr</a></address>
      <p>Την τρίτη του νίκη στο πρωτάθλημα της Volley League σημείωσε ο Παναθηναϊκός και μάλιστα με 3-0 σετ στο ντέρμπι κορυφής με τον Ηρακλή που ολοκλήρωσε την 4η αγωνιστική του πρωταθλήματος Volley League.</p>
      <p>Με πρωταγωνιστές τους Στάροβιτς, Γιάκομπσεν, Ράπτη και χωρίς να υστερήσουν οι υπόλοιποι, ο Παναθηναϊκός πήρε το τρίποντο και ισοβαθμεί στη 2η θέση μαζί με τον ΠΑΟΚ, τον Φοίνικα και τον Ηρακλή.</p>
      <p>Ο Ηρακλής πάλεψε το 1ο και το 3ο σετ όπου ισοφάρισε και τις δύο φορές 20-20 όμως και τις δύο φορές ο Παναθηναϊκός έκανε ισάριθμα σερί και τελείωσε τον αγώνα.</p>
      <p>Ο αγώνας ήταν αμφίρροπος στο ξεκίνημα του με τον Παναθηναϊκό να κερδίζει τη μάχη του κέντρου αλλά τον Ηρακλή να κρατάει υψηλά ποσοστά υποδοχής. Το ράλι έφερε τις δύο ομάδες στο 13-13, ο Παντίδης έχασε το σερβίς απέναντι στη  παλιά του ομάδα και ο Στάροβιτς με επίθεση αλλά και άσσο άνοιξε το σκορ στο 17-14. Ο Ηρακλής ακολούιησε και με τον Μαυροβουνιώτη, τον Τζιουμάκα και τον Πεντίδη ισοφάρισε πάλι 20-20. Ο Ράπτης έδωσε προβάδισμα στους πράσινους και το σερβίς του Γιάκομπσεν έκανε τη διαφορά. Ο Δανός πασαδόρος του Παναθηναϊκού χάλασε την υποδοχή του Ηρακλη και ο Ράπτης με τον Πελεκούδα έκαναν σερί 4-0 για το 24-20. Ο Ράπτης έχασε το σερβίς και με το λάθος του Εντουάρντο τελείωσε το σετ 25-21.</p>
      <p>Με τον αέρα της κατάκτηση του πρώτου σετ, τον Ρανγκέλ να κυριαρχεί στο μπλοκ και τον Ράπτη να πιέζει στο σερβίς ο Παναθηναϊκός ξέφυγε με 9-5 στο 4ο σετ. ενώ στο 12-8 το σερβίς του Ρανγκέλ έκανε τη ζημιά στην υποδοχή του «γηραιού». Με σερί 5-0 και τους Στάροβιτς, Γιάκομπσεν, Πελεκούδα να εκτελούν τα... πέναλτι το σκορ έγινε 17-8. Ο Ηρακλής δεν αντέδρασε και ο Παναθηναϊκός πήρε το σο σετ 25-15 κάνοντας εύκολα το 2-0 σετ.</p>
      <p>Ο Ηρακλής προσπάθησε να πάρει το σετ που θα τον έβαζε στον αγώνα αλλά ο Παναθηναϊκός επιβεβαίωσε την καλή παράδοση στους εντός έδρας αγώνας με τον Ηρακλή. Με τους Σακόγλου, Μαυροβουνιώτη ο Ηρακλής προγήθηκε 5-3, αλλά ο Παναθηναϊκός με τους Στάροβιτς, Ράπτη ισοφάρισε 7-7. Από το 10-10 οι δύο πόντοι του Χαράλαμπου Ανδρεόπουου έβαλαν τον Παναθηναϊκός στη θέση του οδηγού για το 20-17. Ο Ηρακλής σε ένα από τα καλύτερα ξεσπάσματα του έκανε σερί 3-0 με τους Χήρα, Σακόγλου, Μαυροβουνιώτη και ισοφάρισε 20-20. Εκεί ήταν που μίλησε ο Στάροβιτς. Με επίθεση έκανε το 21-20 και στη συυνέχεια πήρε τρεις άσσους και μαζί με το μπλοκ του Γιάκομπσεν έκλεισαν το σετ 25-20 για το 3-0 σετ.</p>
      <p>Διαιτητές: Μυλωνάκης, Σταρίδας, Παρατηρητής: Πέρρος, Επόπτες: Κουρπανίδης, Κυργιαλάνη, Γραμματεία: Καλιγέρη.</p>
      <p>Διακύμανση:</p>
      <p><b>1ο σετ:</b> 8-6, 16-14, 21-20, 25-21</p>
      <p><b>2ο σετ:</b> 8-4, 16-08, 21-09, 25-15</p>
      <p><b>3ο σετ:</b> 8-7, 16-13, 21-20, 25-20</p>
      <p>*Οι πόντοι του Παναθηναϊκού προήλθαν από 6 άσσους, 35 επιθέσεις, 12 μπλοκ και 22 λάθη αντιπάλων και του Ηρακλή προήλθαν από 3 άσσους, 34 επιθέσεις, 7 μπλοκ και 12 λάθη αντιπάλων.</p>
      <p>
        <b>Τα σετ: 3-0 (25-21, 25-15, 25-20) σε 88΄</b>
      </p>
      <p><b>ΠΑΝΑΘΗΝΑΪΚΟΣ ΑΟ (Δημήτρης Ανδρεόπουλος):</b> Γιάκομπσεν 7 (2/2 επ., 1 άσσος, 4 μπλοκ), Στάροβιτς 14 (9/21 επ., 4 άσσοι, 1 μπλοκ), Ρανγκέλ 8 (6/8 επ., 2 μπλοκ), Ανδρεόπουλος 4 (3/9 επ., 1 μπλοκ, 50% υπ. - 40% άριστες), Ράπτης 15 (13/22 επ., 1 άσσος, 1 μπλοκ, 42% υπ. - 17% άριστες), Πελεκούδας 4 (1/3 επ., 3 μπλοκ) / Ζήσης (λ, 86% υπ. - 43% άριστες), Μούχλιας, Παλαιολόγος.</p>
      <p><b>ΗΡΑΚΛΗΣ ΠΕΤΟΣΦΑΙΡΙΣΗ 2015 (Γιάννης Ορφανός):</b> Χήρας 2 (2 μπλοκ), Μαυροβουνιώτης 18 (13/23 επ., 3 άσσοι, 2 μπλοκ, 81% υπ. - 50% άριστες), Προύσαλης, Εντουάρντο 4 (4/11 επ., 50% υπ. - 25% άριστες), Πεντίδης 5 (3/5 επ., 2 μπλοκ), Τζιουμάκας 11 (10/28 επ., 1 μπλοκ) / Μπουράκης (λ, 58% υπ. - 38% άριστες), Βερβετσιώτης, Σακόγλου 4 (4/6 επ., 67% υπ. - 40% άριστες).</p>
      <p> </p>
    </article>
  </body>
</html>