<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/stin_porta_tis_eksodou_o_zouros_apo_to_peristeri-589582/"/>
    <meta property="og:site_name" content="Real.gr"/>
    <meta property="article:published_time" content="2019-11-25T19:12:00+00:00"/>
    <meta property="og:title" content="Αυτός ο διεθνής Αρμένιος εξτρέμ υποστηρίζει ότι δέχθηκε πρόταση από την ΑΕΚ"/>
    <meta property="og:description" content="Το Περιστέρι προσανατολίζεται στην απομάκρυνση του Ηλία Ζούρου, ο οποίος συναντήθηκε με τον τεχνικό διευθυντή της ΚΑΕ, Γιώργο Πανταζόπουλο ο οποίος τον ενημέρωσε για την δυσαρέσκεια (!) της διοίκησης και τον ενημέρωσε ότι το ενδεχόμενο λύσης της συνεργασίας τους, βρίσκεται υπό εξέταση!"/>
  </head>
  <body>
    <article>
      <h1>
        <a href="https://www.real.gr/athlitismos/arthro/autos_o_diethnis_armenios_ekstrem_ypostirizei_oti_dexthike_protasi_apo_tin_aek-589580/">Αυτός ο διεθνής Αρμένιος εξτρέμ υποστηρίζει ότι δέχθηκε πρόταση από την ΑΕΚ</a>
      </h1>
      <address><time datetime="2019-11-25T19:12:00+00:00">25 Nov 2019, 19:12</time> by <a rel="author">filathlos.gr</a></address>
      <p>
        <b>Το Περιστέρι προσανατολίζεται στην απομάκρυνση του Ηλία Ζούρου, ο οποίος συναντήθηκε με τον τεχνικό διευθυντή της ΚΑΕ, Γιώργο Πανταζόπουλο ο οποίος τον ενημέρωσε για την δυσαρέσκεια (!) της διοίκησης και τον ενημέρωσε ότι το ενδεχόμενο λύσης της συνεργασίας τους, βρίσκεται υπό εξέταση!</b>
      </p>
      <p>Σύμφωνα με πληροφορίες, η πρόθεση των παραγόντων της ομάδας των δυτικών προαστίων, είναι να λυθεί κοινή συναινέσει η συνεργασία, κάτι για το οποίο πρέπει να συμφωνήσει ο 53χρονος τεχνικός.</p>
      <p>Όλα αυτά έπειτα από την ήττα από τον Άρη στο “Nick Galis Hall”, μόλις τη δεύτερη στο πρωτάθλημα για το Περιστέρι, που παραμένει σταθερά στις πρώτες θέσεις της κατάταξης από τις αρχές της σεζόν, έχει ρεκόρ 3-3 στο BCL και συνεχίζει να διεκδικεί το κύπελλο Ελλάδας μετά από την πρόκριση του στα ημιτελικά έπειτα από 15 χρόνια.</p>
      <p>Καλά πληροφορημένες πηγές αναφέρουν ότι σημαντικό ρόλο στη διαφαινόμενη αυτή εξέλιξη φέρεται ότι έπαιξε ρόλο η λύση της συνεργασίας του Αργύρη Πεδουλάκη με τον Παναθηναϊκό ΟΠΑΠ, από τη στιγμή που ο Περιστεριώτης προπονητής, γέννημα - θρέμμα των «κυανοκίτρινων» διατηρεί στενές σχέσεις με τον πρόεδρο της ΚΑΕ, Φίλιππο Κώτση και ίσως μελλοντικά (αρχικά την ομάδα θα αναλάβει ο συνεργάτης του Νίκος Παπανικολόπουλος) να προωθηθεί στην θέση του.</p>
      <p>Στον Ηλία Ζούρο, μεταξύ άλλων καταλογίζεται (!) και ο «παραγκωνισμός» του Ζώη Καράμπελα, ο οποίος άρχισε τη σεζόν με πρόβλημα στο πέλμα κι έχασε μεγάλο μέρος της χρονιάς, με αποτέλεσμα να μη βρίσκεται ακόμη στο επίπεδο των υπολοίπων. Η οριστική απόφαση αναμένεται να ανακοινωθεί ως το βράδυ, σε μια κίνηση που έχει προκαλέσει πολλά ερωτηματικά από τη στιγμή που έγινε την εβδομάδα της διακοπής του BCL.</p>
    </article>
  </body>
</html>