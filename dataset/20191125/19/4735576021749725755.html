<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamalar.com/news_detail.asp?id=2419697&amp;utm_source=feedburner&amp;utm_medium=feed&amp;utm_campaign=Feed%3A+dinamalar%2FFront_page_news+%28Dinamalar.com+%7C%E0%AE%AE%E0%AF%81%E0%AE%A4%E0%AE%B2%E0%AF%8D+%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D%29&amp;hl=en"/>
    <meta property="og:site_name" content="Dinamalar"/>
    <meta property="article:published_time" content="2019-11-25T19:19:00+00:00"/>
    <meta property="og:title" content="ராஜ்யசபாவில் மார்ஷல் சீருடை மாறியது"/>
    <meta property="og:description" content="புதுடில்லி: ராஜ்யசபாவில், சபை தலைவருக்கு உதவும், 'மார்ஷல்' எனப்படும் உதவியாளர்களின் சீருடை, மீண்டும் இந்திய பாரம்பரிய உடையாக மாற்றப்பட்டது.பார்லி.,யின் குளிர்கால கூட்டத் தொடர் - தினமலர்"/>
  </head>
  <body>
    <article>
      <h1>ராஜ்யசபாவில் மார்ஷல் சீருடை மாறியது</h1>
      <address>
        <time datetime="2019-11-25T19:19:00+00:00">25 Nov 2019, 19:19</time>
      </address>
      <p>புதுடில்லி: ராஜ்யசபாவில், சபை தலைவருக்கு உதவும், 'மார்ஷல்' எனப்படும் உதவியாளர்களின் சீருடை, மீண்டும் இந்திய பாரம்பரிய உடையாக மாற்றப்பட்டது.பார்லி.,யின் குளிர்கால கூட்டத் தொடர் நடக்கிறது. ராஜ்யசபாவின், 250வது கூட்டத் தொடரை முன்னிட்டு, இந்தக் கூட்டத் தொடரின் முதல் நாளில், மார்ஷல்களுக்கான சீருடை மாற்றப்பட்டது. வழக்கமாக, இந்திய பாரம்பரிய உடையுடன், தலைப்பாகை அணிந்திருப்பர். அது மாற்றப்பட்டு, ராணுவ அதிகாரிகள் அணியும் உடை போன்ற சீருடையில் வந்திருந்தனர்.</p>
      <figure>
        <img src="https://img.dinamalar.com/data/gallery/gallerye_002724808_2419697.jpg"/>
      </figure>
      <p>இதை பலரும் விமர்சித்தனர். சீருடையை மறுபரிசீலனை செய்யும்படி, சபை தலைவரான, துணை ஜனாதிபதி வெங்கையா நாயுடு உத்தரவிட்டிருந்தார்.கடந்த சில நாட்களாக, மார்ஷல்கள் தொப்பி இல்லாமல், ராணுவச் சீருடையில் வந்திருந்தனர். தற்போது, மீண்டும் சீருடை மாற்றப்பட்டுள்ளது. இந்திய பாரம்பரிய உடையான, நீள அங்கி அணிந்திருத்தனர். ஆனால், தலைப்பாகை அணியவில்லை.</p>
    </article>
  </body>
</html>