<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964242"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T19:05:20+00:00"/>
    <meta property="og:title" content="అక్కడ ఉబెర్‌ లైసెన్స్‌ రద్దయిపోయింది !"/>
    <meta property="og:description" content="ADVT"/>
  </head>
  <body>
    <article>
      <h1>అక్కడ ఉబెర్‌ లైసెన్స్‌ రద్దయిపోయింది !</h1>
      <address>
        <time datetime="2019-11-25T19:05:20+00:00">25 Nov 2019, 19:05</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>మీరు ఒక ఉబెర్‌ కారు బుక్‌ చేశారనుకోండి. యాప్‌లో చూపించిన కారు కాకుండా మరో నంబర్‌ కారు వచ్చిందనుకోండి. ఇదేంటని అడుగుతారు. ఆ కారు రిపేర్లో ఉందనో మరో కారణమో చెప్పి మన బుకింగ్‌ తాలూకు స్క్రీన్‌ని ఫోన్లో చూపించి కారు ఎక్కమంటాడు డ్రైవర్‌. అలాగే ... ఒకోసారి డ్రైవరే మారిపోతూ ఉంటాడు. యాప్‌లో ఉన్న డ్రైవర్‌ ఫొటో చూసి.. ఇతను వేరేగా ఉండడం గమనించి ... ఏయ్‌ నువ్వెవరు? నువ్వెందుకు వచ్చావ్‌? అని అడిగితే.. ఎవరయితే మీకెందుకు? ఇదిగో ఫోన్‌ .. ఇదిగో మీ బుకింగ్‌ అంటాడు. ఏం చేసేది లేక జనం కారు ఎక్కుతూ ఉంటారు. నిజంగా ప్రయాణాల్లో ఇలాంటి ప్రమాణాలు పాటించకపోతే ప్రమాదాలు జరుగుతాయి. మనం బుక్‌ చేసిన డ్రైవర్‌, మనం బుక్‌ చేసిన వాహనం కాకుండా వేరే వ్యక్తుల మీదా వాహనాల మీదా నమ్మకంతో ప్రయాణిస్తే .. అది ఎంతటి ప్రమాదానికైనా దారి తీయవచ్చు. అయితే ఇండియాలో ఇలాంటివి పెద్దగా పట్టించుకోరు. కానీ ఇంగ్లాండ్‌ లో మాత్రం అంత ఈజీగా ఊరుకోరు. ఇలాంటి వేషాలు వేసినందుకే ... ఇప్పుడు లండన్లో ఉబెర్‌ కంపెనీ లైసెన్స్‌ రద్దయిపోయింది.</p>
      <p> </p>
      <p>ఇన్సూరెన్స్ లేని వందలమంది డ్రైవర్లతో ఉబర్ అనేక ట్రిప్స్‌ నడిపిందని ట్రాన్స్‌పోర్ట్‌ ఫర్‌ లండన్‌ ( TFL ) గుర్తించింది. దాంతో ఇప్పుడు లండన్లో ఉబెర్‌ లైసెన్స్‌ని రద్దు చేసి పారేశారు. ఇప్పటికిప్పుడు ఉబెర్‌ కార్లు లేకుండా పోవుగానీ... మళ్లీ లైసెన్స్‌ పునరుద్ధరించాలంటే మాత్రం ఉబెర్‌ వాళ్లు మరో 21 రోజుల్లో అప్లై చేసుకుని కోర్టులో పోరాడాల్సి ఉంది.</p>
      <p> </p>
      <p>లండన్లో ఈ సెప్టెంబర్‌ నుంచి ఉబెర్‌ సంస్థ సర్వీసులు ప్రొబేషన్లో ఉన్నాయి. ఈ ప్రొబేషన్‌ని ఇప్పుడు ఎక్స్‌టెండ్‌ చేయరాదని అక్కడి ట్రాన్స్‌పోర్ట్‌ అథారిటీ నిర్ణయించింది. ఎందుకిలా చేశారని అడిగినప్పుడు ట్రాన్స్‌పోర్ట్‌ అథారిటీ వాళ్లు రకరకాల విషయాలు చెప్పారు. ఉబెర్‌ - ఒకటి కాదు, రెండు కాదు, వరసగా అనేక తప్పులు చేయడం వల్లే ఈ నిర్ణయం తీసుకోవలసి వచ్చిందని వాళ్లు అంటున్నారు. అవి ఎలాంటి తప్పులూ ఉంటే - ఉబెర్‌ కార్లు ప్రయాణికుల్ని చాలాసార్లు చివరివరకూ తీసుకెళ్లి ఇంటి దగ్గర దింపకుండా - మధ్యలోనే వాళ్ల రిస్క్ మీద వాళ్లని వదిలేయడం జరిగిందట. ఉబెర్‌ అధీకృత డ్రైవర్లు కాకుండా - బయటి వ్యక్తులు కూడా డ్రైవర్ డేటాబేస్‌ లోకి అకౌంట్స్‌లోకి ఫొటోల్ని అప్‌లోడ్ చేయగలిగే సదుపాయం కల్పించిందట ఉబెర్‌. ఈ లూప్‌ హోల్‌ వల్ల ప్రయాణికులు బుక్ చేసిన డ్రైవర్ కాకుండా వేరే డ్రైవర్ రావడం జరిగిందట. పైగా ఫొటో మారిపోవడం వల్ల వేరే డ్రైవర్‌ వచ్చినా ప్రయాణికుడికి ఆ విషయం తెలియదు. మొత్తం మీద ఈ మధ్యకాలంలో ఏకంగా పద్నాలుగు వేల ట్రిప్పుల్లో ఇలా జరిగిందట. దీనిని అత్యంత అభద్రమైన విషయంగా ట్రాన్స్‌పోర్ట్‌ ఫర్‌ లండన్ భావించింది అందువల్ల ఉబెర్‌ పై గట్టి వేటు పడింది.</p>
      <p> </p>
      <p>లండన్ పౌరుల పట్ల అక్కడి గవర్నమెంట్ ఎంత జాగ్రత్త తీసుకుంటుంది అనడానికి ఈ ఉబర్ లైసెన్స్ క్యాన్సిలేషన్‌ని ఒక ఉదాహరణగా చెప్పవచ్చు. అదే మన దేశంలో అయితే - ఉబెర్‌ మాత్రమే కాదు, ఓలా, ర్యాపిడో అనేక ట్రాన్స్‌పోర్ట్‌ సర్వీసులు పాటించాల్సిన ప్రమాణాలేవీ పాటించడం లేదు. యాప్‌లో చూపించిన వాహనాల్ని కాకుండా వేరే వాహనాల్ని పంపినా, బుక్‌ చేసుకున్న డ్రైవర్‌ కాకుండా వేరే డ్రైవర్‌ వచ్చినా - ఏమీ చేయలేని పరిస్థితి! అభద్రమైన ఇలాంటి విషయాల గురించీ సందర్భాల గురించి ఇక్కడ కేసులు పెట్టేది ఎవరు? సమాధానాలు చెప్పేది ఎవరు?</p>
    </article>
  </body>
</html>