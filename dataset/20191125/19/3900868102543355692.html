<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1563232/olympiakos-to-monadiko-senario-prokrisis-sto-champions-league"/>
    <meta property="og:site_name" content="NOOZ."/>
    <meta property="article:published_time" content="2019-11-25T19:15:00+00:00"/>
    <meta property="og:title" content="Ολυμπιακός: Το μοναδικό σενάριο πρόκρισης στο Champions League"/>
    <meta property="og:description" content="Ο Ολυμπιακός έχει κάνει μια αξιόλογη πορεία στο Champions League, ωστόσο η ''γκέλα'' στην αναμέτρηση με τον Ερυθρό Αστέρα τον έβαλε σε περιπέτειες."/>
  </head>
  <body>
    <article>
      <h1>Ολυμπιακός: Το μοναδικό σενάριο πρόκρισης στο Champions League</h1>
      <address>
        <time datetime="2019-11-25T19:15:00+00:00">25 Nov 2019, 19:15</time>
      </address>
      <p>
        <b>Ο Ολυμπιακός έχει κάνει μια αξιόλογη πορεία στο Champions League, ωστόσο η ''γκέλα'' στην αναμέτρηση με τον Ερυθρό Αστέρα τον έβαλε σε περιπέτειες.</b>
      </p>
      <p>Οι ερυθρόλευκοι ξεκίνησαν την ευρωπαϊκή τους πορεία με μια ισόπαλη εντός έδρας αναμέτρηση κόντρα στην <b>Τότεναμ</b> (2-2).</p>
      <p>Ωστόσο στο <b>Βελιγράδι</b>, στην αναμέτρηση κόντρα στον <b>Ερυθρό Αστέρα</b> και σ' ένα ματς όπου η νίκη ήταν περισσότερο από προσιτή, ο <b>Ολυμπιακός </b>δεν επέστρεψε με το επιθυμητό αποτέλεσμα, χάνοντας με 1-3.</p>
      <p>Στις αναμετρήσεις κόντρα στην γερμανική <b>Μπάγερν,</b> οι Πειραιώτες ηττήθηκαν εντός και εκτός έδρας (2-3, 2-0 αντίστοιχα).</p>
      <h3>Πως περνάει στο Champions League</h3>
      <p>Ως απόρροια αυτών των αποτελεσμάτων, η πρόκριση στους ''16'' του <b>Champions League</b> φαντάζει κάτι παραπάνω από δύσκολη, χωρίς όμως να χαρακτηρίζεται αδύνατη.</p>
      <p>Για να πραγματοποιηθεί αυτό είναι απαραίτητος ένας συνδυασμός αποτελεσμάτων που θέλει τον <b>Ολυμπιακό</b> να επικρατεί στο εκτός έδρας ματς κόντρα στην <b>Τότεναμ</b> (26/11) και στο εντός έδρας ματς κόντρα στον<b> Ερυθρό Αστέρα </b>(11/12), αλλά και την επικράτηση της <b>Μπάγερν</b> στις δύο επόμενες αναμετρήσεις.</p>
      <h3>Πως περνάει στο Europa League</h3>
      <p>Ωστόσο, εάν ο Ολυμπιακός πάρει ακριβώς το ίδιο αποτέλεσμα με τον Ερυθρό Αστέρα, είτε νίκη είτε ισοπαλία είτε ήττα, τότε αυτομάτως θα χρειάζεται μια απλή νίκη την τελευταία αγωνιστική επί των Σέρβων στο Καραϊσκάκη για να πάρει την τρίτη θέση και να συνεχίσει στο Europa. Βέβαια, αυτό μπορεί να γίνει και με διαφορετικό τρόπο, αν ο <b>Ολυμπιακός </b>νικήσει την <b>Τότεναμ</b> και ο <b>Ερυθρός Αστέρας</b> ηττηθεί από τη <b>Μπάγερν,</b> τότε θα επαρκεί στους Πειραιώτες μια ισοπαλία για να τερματίσουν στην 3η θέση.<br/> <br/>Το τελευταίο και πιο δύσκολο σενάριο για την τρίτη θέση είναι<b> αν οι Σέρβοι πάρουν βαθμό από τη Μπάγερν</b> στο επόμενο ματς <b>και ο Ολυμπιακός χάσει από την Τότεναμ</b>, τότε οι "ερυθρόλευκοι"  θα χρειαστούν νίκη επί του Αστέρα την τελευταία αγωνιστική αλλά και<b> να καλύψουν την διαφορά του 3-1</b>. Κοινώς νίκη με 2-0 ή οποιοδήποτε σκορ με διαφορά τριών γκολ σε περίπτωση που σκοράρουν οι Σέρβοι, δηλαδή 4-1, 5-2, 6-3 κοκ.</p>
      <h3>Που και τι ώρα θα δούμε τον αγώνα</h3>
      <p>Ο <b>Ολυμπιακός</b> θα δοκιμαστεί στο Λονδίνο αύριο (26/11) επί της<b> Τότεναμ</b>  για την 5η αγωνιστική του Champions League. O αγώνας θα μεταδοθεί από το Cosmote Sport 2 HD στις 22.00 μ.μ.</p>
      <related>
        <a href="https://www.nooz.gr/sports/1563132/tasos-mitropoylos-na-paroyn-thesi-giannis-mwralis-kai-michalis-koyntoyris-gia-osa-symbainoyn-ston-olympiako"/>
        <a href="https://www.nooz.gr/sports/1563244/olympiakos-i-teleytaia-proponisi-prin-tin-totenam-video-"/>
      </related>
    </article>
  </body>
</html>