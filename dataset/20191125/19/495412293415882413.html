<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/lombardi-vs-di-maio-no-unico-leader-5s-sinistra-destra-soli-iscritti-decidano/1953380/"/>
    <meta property="og:site_name" content="IlSussidiario"/>
    <meta property="article:published_time" content="2019-11-25T19:01:24+00:00"/>
    <meta property="og:title" content="Lombardi vs Di Maio “no unico leader 5S”/ “Sinistra, Destra, soli? Iscritti decidano”"/>
    <meta property="og:description" content="Roberta Lombardi &quot;vs&quot; Di Maio &quot;pronto team del futuro M5s, no a partito personale con unico leader&quot;. Soli, Sinistra o Destra? &quot;Decidano gli iscritti&quot;"/>
  </head>
  <body>
    <article>
      <h1>Lombardi vs Di Maio “no unico leader 5S”/ “Sinistra, Destra, soli? Iscritti decidano”</h1>
      <h2>Roberta Lombardi “vs” Di Maio “pronto team del futuro M5s, no a partito personale con unico leader”. Soli, Sinistra o Destra? “Decidano gli iscritti”</h2>
      <address><time datetime="2019-11-25T19:01:24+00:00">25 Nov 2019, 19:01</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>A Un Giorno da Pecora si sa che il serio e il faceto si scambiano spessissimo anche nel corso della stessa risposta, eppure le indicazioni date da <a href="https://www.ilsussidiario.net/news/roberta-lombardi-m5s-direttorio-di-12-persone-affianchera-il-leader-di-maio/1930727/"><b>Roberta Lombardi</b></a> – tra le leader del M5s romano, <a href="https://www.ilsussidiario.net/news/roberta-lombardi-contro-virginia-raggi-roma-vivo-in-uno-stato-di-costernazione/1898144/"><b>anti-Raggi</b></a> da sempre e non proprio tra le prime fedelissime della leadership di Luigi Di Maio – offrono numerosi spunti di carattere politico nel <a href="https://www.ilsussidiario.net/news/dalla-cina-lao-xi-la-fine-di-m5s-consegna-il-governo-a-zingaretti-o-salvini/1952919/"><b>momento di massima crisi del Movimento 5 Stelle</b> </a>da quando è nato più di 12 anni fa con <b>Beppe Grillo e Gianroberto Casaleggio</b>. Dopo la batosta alle Regionali, con i sondaggi in calo e con il <a href="https://www.ilsussidiario.net/news/m5s-voto-rousseau-per-regionali-emilia-e-calabria-subdolo-gioco-di-palazzo/1951691/"><b>voto su Rousseau che solo qualche giorno fa “sconfessava” la linea della dirigenza M5s</b></a> Di Maio-Casaleggio-Grillo, la “pasionaria” romana inquadra così il momento del suo Movimento: «<i>In dieci anni il Movimento è cambiato ed è davanti ad una scelta fondamentale. Bisogna capire cosa si vuole fare da grandi. Ovvero: se abbiamo visto che sia destra che sinistra sono uguali e quindi noi preferiamo rimanere da soli, possiamo pensare a fare un’opera importante di opposizione</i>». L’alternativa avanzata dalla Lombardi sempre a “Un Giorno da Pecora” su Rai Radio1 è semplice: «<i>Oppure possiamo dire che siamo in un paese proporzionalista e che se vogliamo governare ci dobbiamo alleare con qualcuno. Troviamo i temi per noi fondamentali nei prossimi dieci anni e proviamo a vedere chi ci sta</i>». Come annunciato nei giorni scorsi da ambienti grillini, è in arrivo con “gli stati generali” il nuovo «<i>team del futuro M5s. Dovrà esser un organo collegiale che seguirà la parte politica e quella organizzativa. Io ci sarò? Mi sono a disposizione del movimento</i>».</p>
      <h4>ROBERTA LOMBARDI, LA “ROMPICOGLIO**” DEL M5S</h4>
      <p>In attesa però del “team del futuro”, il <a href="https://www.ilsussidiario.net/news/luigi-di-maio-governo-col-pd-fino-al-2023-m5s-lanti-lega-non-e-larena/1952850/"><b>M5s deve chiarire</b></a> cosa fare nelle prossime Elezioni Regionali in Emilia Romagna e Calabria, con le “<b>regionare” scattate su Blog delle Stelle</b> e Rousseau fino al prossimo 4 dicembre: per la <a href="https://www.ilsussidiario.net/news/politica/2019/3/1/roberta-lombardi-patto-m5s-pd-era-fatto-renzi-fece-saltare-tutto-ora/1854182/"><b>Lombardi</b></a> occorre fare chiarezza su cosa e come chiedere agli iscritti grillini. «<i>Chiediamolo ai cittadini delle rispettive regioni cosa vogliano nelle prossime Regionarie, magari in modo un po’ più diretto</i>». Anche qui lo “schematismo” della Lombardi è schietto e semplice: «<i>Alle elezioni in Emilia Romagna ed in Calabria vogliamo andare: a) da soli; b) provare a trovare dei temi col c.sinistra; c) provare a trovare dei temi col c.destra</i>». Notevole è l’altra polemica sollevata in giornata dalla stessa Lombardi dopo esser stata ospite a “L’aria che tira” su La7 negli studi di Myrta Merlino: dopo che <a href="https://www.ilsussidiario.net/news/beppe-grillo-di-maio-resta-capo-politico-m5s-video-non-rompete-le-palle/1952669/"><b>Grillo aveva parlato del ruolo del capo politico Di Maio</b></a> dopo il vertice privato – «<i>è lui il leader e non rompete i coglion*»</i> – la Lombardi si era subito “difesa” dicendo di essere da sempre una vera “rompicoglion* «<i>#iorompoicoglioni e me lo ha insegnato Beppe 12 anni fa… I partiti personali negli anni hanno fallito, fallirà anche la meteora <b>Salvini</b>. Dobbiamo superare quel modello</i>».</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/sondaggi-politici-swg-lega-331-meloni-prima-volta-sopra-10-giu-il-pd/1953521/"/>
        <a href="https://www.ilsussidiario.net/news/dietro-m5s-prodi-al-colle-con-laiuto-di-m5s-pd-e-cina/1953497/"/>
        <a href="https://www.ilsussidiario.net/news/dietro-le-quinte-la-svolta-a-sinistra-di-m5s-tra-mal-di-pancia-e-il-gelo-del-colle/1953409/"/>
        <a href="https://www.ilsussidiario.net/news/calenda-renzi-con-briatore-rischio-reputazione-flavio-replica-taci-traditore/1953398/"/>
        <a href="https://www.ilsussidiario.net/news/sondaggi-politici-open-media-lega-al-332-crisi-m5s-ma-si-rialza-il-governo/1953072/"/>
        <a href="https://www.ilsussidiario.net/news/spillo-da-conte-a-grillo-quellitalia-giallorossa-mai-eletta-al-governo/1952965/"/>
      </related>
    </article>
  </body>
</html>