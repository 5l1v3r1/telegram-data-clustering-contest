<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185405/%E0%A6%86%E0%A6%AC%E0%A6%BE%E0%A6%B0%E0%A6%93-%E0%A6%B9%E0%A6%BE%E0%A6%B8%E0%A6%AA%E0%A6%BE%E0%A6%A4%E0%A6%BE%E0%A6%B2%E0%A7%87-%E0%A6%8F-%E0%A6%9F%E0%A6%BF-%E0%A6%8F%E0%A6%AE-%E0%A6%B6%E0%A6%BE%E0%A6%AE%E0%A6%B8%E0%A7%81%E0%A6%9C%E0%A7%8D%E0%A6%9C%E0%A6%BE%E0%A6%AE%E0%A6%BE%E0%A6%A8"/>
    <meta property="og:site_name" content="somoynews.tv"/>
    <meta property="article:published_time" content="2019-11-25T19:17:00+00:00"/>
    <meta property="og:title" content="আবারও হাসপাতালে এ টি এম শামসুজ্জামান"/>
    <meta property="og:description" content="একুশে পদকপ্রাপ্ত কিংবদন্তি অভিনেতা এটিএম শামসুজ্জামন আবারও রাজধানীর বঙ্গ..."/>
  </head>
  <body>
    <article>
      <h1>আবারও হাসপাতালে এ টি এম শামসুজ্জামান</h1>
      <address><time datetime="2019-11-25T19:17:00+00:00">25 Nov 2019, 19:17</time> by <a rel="author">মহিব আল হাসান</a></address>
      <p><b>একুশে পদকপ্রাপ্ত কিংবদন্তি অভিনেতা এটিএম শামসুজ্জামন আবারও রাজধানীর বঙ্গবন্ধু শেখ মুজিব মেডিকেল বিশ্ববিদ্যালয়ে ভর্তি করানো হয়েছে। চার দিন আগে পরিপাকতন্ত্রের জটিলতায় আক্রান্ত হওয়ার পর সোমবার (২৫ নভেম্বর) দুপুরে তাকে হাসপাতালে ভর্তি করা হয়েছে। বিষয়টি সময় সংবাদকে জানিয়েছেন তার ছোট ভাই সালেহ জামান সেলিম। </b><br/><br/>এর আগে এটি এম শামসুজ্জামান দীর্ঘ চার মাস ধরে চিকিৎসা নেওয়ার পর বাসায় ফিরেন। চলতি বছরের ৬ আগস্টে অস্ত্রোপচারের পর ২৯ আগস্ট এই হাসপাতাল থেকে বাসায় ফিরেছিলেন তিনি। হাসপাতাল থেকে বাসায় ফেরার পর আবারও তাকে হাসপাতালে ভর্তি করা হয়। <br/><br/> বঙ্গবন্ধু শেখ মুজিব মেডিকেল বিশ্ববিদ্যালয় হাসপাতালের চিকিৎসক শাহাদাতের তত্ত্বাবধানে চিকিৎসা চলছে এ অভিনেতার। <br/><br/>এ প্রসঙ্গে সালেহ জামান সেলিম সময় সংবাদকে বলেন, হঠাৎ শ্বাস কষ্ট হওয়ার কারণে তাকে আবারও হাসপাতালে নেওয়া হয়েছে। গোপনে সিগারেট খাওয়ার কারণে তার শ্বাস কষ্ট শুরু হয়। তাকে দুপুরে ভর্তি করানোর পর স্লাইন দেওয়া হয়েছে। এখন মোটামুটি ভালো আছেন তিনি। <br/><br/>এরই মধ্যে ৭৫ বছর বয়সী অভিনেতার চিকিৎসার ভার নেন প্রধানমন্ত্রী শেখ হাসিনা। সরকার প্রধানের পক্ষ থেকে ১০ লাখ টাকাও দেওয়া হয় তাকে। ২০১৭ সালের জাতীয় চলচ্চিত্র পুরস্কারে আজীবন সম্মাননাও পেয়েছেন এই অভিনেতা।</p>
    </article>
  </body>
</html>