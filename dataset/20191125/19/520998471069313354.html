<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/crime/pracivnik-avtomiyki-na-bukovini-pocupiv-z-mashini-4-tisyachi-evro-380842"/>
    <meta property="og:site_name" content="Погляд"/>
    <meta property="article:published_time" content="2019-11-25T19:03:00+00:00"/>
    <meta property="og:title" content="Працівник автомийки на Буковині поцупив з машини 4 тисячі євро"/>
    <meta property="og:description" content="На Буковині поліцейські розкрили два майнових злочини"/>
  </head>
  <body>
    <article>
      <h1>Працівник автомийки на Буковині поцупив з машини 4 тисячі євро</h1>
      <h2>А в Чернівцях жінка викрала грошові кошти в довірливого господаря</h2>
      <address>
        <time datetime="2019-11-25T19:03:00+00:00">25 Nov 2019, 19:03</time>
      </address>
      <p>До поліції надійшло повідомлення від 38-річного жителя села Чагор. Чоловік повідомив, що з його автомобіля зникли грошові кошти.</p>
      <p>Поліцейські встановили, що до крадіжки з авто причетний 25-річний житель Сторожинецького району. Маючи повний доступ до авто, працівник автомийки під час її обслуговування викрав кошти у сумі 4 тисячі євро.</p>
      <p>Інший майновий злочин розкрили співробітники Шевченківського відділення поліції. 29-річний житель міста Чернівці повідомив, що з його приватного будинку зникли гроші.</p>
      <p>На місце події одразу виїхала слідчо-оперативна група Шевченківського відділення поліції. Правоохоронці опитали потерпілого, а також перевірили коло осіб, які могли бути причетними до злочину, та встановили, що до крадіжки причетна 45-річна чернівчанка. Жінка, перебуваючи в гостях у потерпілого, скористалася його довірою та викрала гроші та банківську картку.</p>
      <p>За вказаним фактом слідчі внесли відомості до Єдиного реєстру досудових розслідувань за частиною 1 статті 185 (Крадіжка) Кримінального кодексу України. Про це повідомляє відділ комунікації поліції Чернівецької області.</p>
      <related>
        <h4>Схожі записи</h4>
        <a href="https://pogliad.ua/news/crime/na-vizhnichchini-policiya-vikrila-dvoh-kradiyiv-379485"/>
        <a href="https://pogliad.ua/news/crime/do-bukovincya-pronikli-u-budinok-i-pocupili-planshet-ta-groshi-379330"/>
        <a href="https://pogliad.ua/news/crime/bukovinec-priyshov-u-gosti-do-svoeyi-znayomoyi-i-poki-vona-spala-pocupiv-v-neyi-groshi-378885"/>
        <a href="https://pogliad.ua/news/crime/vipiv-i-zasnuv-bukovinec-vkrav-u-odnoselchaninina-gamanec-z-groshima-377819"/>
      </related>
    </article>
  </body>
</html>