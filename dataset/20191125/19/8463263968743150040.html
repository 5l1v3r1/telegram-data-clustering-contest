<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/856266/jest-lepszy-niz-robert-lewandowski-anglicy-pisza-tak-o-napastniku-z-iv-ligi"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-25T19:44:41+00:00"/>
    <meta property="og:title" content="&quot;Jest lepszy niż Robert Lewandowski&quot;. Anglicy piszą tak o napastniku z IV ligi"/>
    <meta property="og:description" content="Robert Lewandowski jest maszyną do strzelania goli. Zdobył 16 bramek w Bundeslidze, ale jest ktoś, kto strzelił więcej. Nazywa się Eoin Doyle."/>
  </head>
  <body>
    <article>
      <h1>"Jest lepszy niż Robert Lewandowski". Anglicy piszą tak o napastniku z IV ligi</h1>
      <address><time datetime="2019-11-25T19:44:41+00:00">25 Nov 2019, 19:44</time> by <a rel="author" href="https://sportowefakty.wp.pl/autor/krzysztof-gieszczyk" target="_blank">Krzysztof Gieszczyk</a></address>
      <h4>Robert Lewandowski jest maszyną do strzelania goli. Zdobył 16 bramek w Bundeslidze, ale jest ktoś, kto strzelił więcej. Nazywa się Eoin Doyle.</h4>
      <related>
        <a href="https://sportowefakty.wp.pl/pilka-nozna/856158/zloty-but-robert-lewandowski-czuje-oddech-rywali"/>
      </related>
      <p>Angielskie media nazywają go gwiazdą. Według "Daily Mail" - Eoin Doyle znalazł się na czele najskuteczniejszych strzelców z czołowych lig europejskich. Napastnik Swindon gra na Wyspach, ale nie w Premier League. Drużyna irlandzkiego piłkarza występuje w League Two, czyli czwartej lidze.</p>
      <p>Doyle w 16 spotkaniach zdobył 17 goli. Wynik imponujący, ale za rywali miał obrońców Salford City, Walsall, Crawley Town, czyli półamatorów. Nie ma to znaczenia dla angielskich mediów, które podkreślają, że Irlandczyk wyprzedza Roberta Lewandowskiego i Ciro Immobile z Lazio w klasyfikacji najlepszych strzelców w Europie.</p>
      <p>- Zdobył 17 goli. To czyni go najlepszym strzelcem spośród rozgrywek w Hiszpanii, Anglii, Niemczech, Włoszech i Francji - czytamy w "Daily Mail".</p>
      <p>Doyle jest lepszy więc nie tylko od napastnika reprezentacji Polski, ale także od Jamesa Vardy'ego. Napastnik Leicester wpakował rywalom 12 goli, najwięcej w Premier League. Ma jednak niewielkie szanse na dogonienie irlandzkiego napastnika wypożyczonego do Swindon z Bradford. Celem zespołu Doyle’a jest awans do League One.</p>
      <p>
        <b>CZYTAJ TAKŻE <a href="https://sportowefakty.wp.pl/sportowybar/856131/tak-robert-lewandowski-przygotowuje-sie-na-spotkania-z-fanami-pomaga-mu-klara">Tak Robert Lewandowski przygotowuje się na spotkania z fanami. Pomaga mu Klara</a></b>
      </p>
      <p>
        <b>CZYTAJ TAKŻE <a href="https://sportowefakty.wp.pl/pilka-nozna/856051/eliminacje-euro-2020-piekny-gest-reprezentantow-robert-lewandowski-i-koledzy-zro">Eliminacje Euro 2020. Piękny gest reprezentantów. Robert Lewandowski i koledzy zrobili paczki dla potrzebujących</a></b>
      </p>
      <p>WP SportoweFakty</p>
    </article>
  </body>
</html>