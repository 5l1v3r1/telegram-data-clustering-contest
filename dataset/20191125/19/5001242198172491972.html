<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/aytopsia-stin-kineta-zimies-se-pano-300-spitia/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T19:17:00+00:00"/>
    <meta property="og:title" content="Αυτοψία στην Κινέτα: Ζημιές σε πάνω από 300 σπίτια"/>
    <meta property="og:description" content="Περισσότερες από 300 κατοικίες εκτιμάται ότι έχουν υποστεί ζημιές στην Κινέτα από τις πλημμύρες όπως προκύπτει από την αυτοψία που έκανε στην πληγείσα"/>
  </head>
  <body>
    <article>
      <h1>Αυτοψία στην Κινέτα: Ζημιές σε πάνω από 300 σπίτια</h1>
      <address><time datetime="2019-11-25T19:17:00+00:00">25 Nov 2019, 19:17</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>Οι υπηρεσίες του υπουργείου Υποδομών και Μεταφορών πραγματοποίησαν περίπου 100 αυτοψίες σε κατοικίες – Ο αρμόδιος υπουργός Κώστας Καραμανλής συνομίλησε με τους κατοίκους</b>
        </i>
      </p>
      <p>Περισσότερες από 300 κατοικίες εκτιμάται ότι έχουν υποστεί ζημιές στην <b>Κινέτα</b> από τις πλημμύρες όπως προκύπτει από την αυτοψία που έκανε στην πληγείσα περιοχή ο <b>υπουργός Υποδομών και Μεταφορών Κώστας Καραμανλής συνοδευόμενος από τον γενικό γραμματέα Υποδομών Γιώργο Καραγιάννη.</b></p>
      <p>Ήδη οι υπηρεσίες του υπουργείου Υποδομών και Μεταφορών πραγματοποίησαν περίπου 100 αυτοψίες σε κατοικίες που υπέστησαν ζημίες.</p>
      <p>Ο κ <b>Καραμανλής</b> συνομίλησε με τους κατοίκους της Κινέτας και το<b>ν δήμαρχο Μεγαρέων Γρηγόρη Σταμούλη</b> και τον <b>αντιπεριφερειάρχη Δυτικής Αττικής Ελευθέριο Κοσμόπουλο.</b></p>
      <p>Νωρίτερα μαζί με τον κ. Καραγιάννη επισκέφθηκαν το 60ο χλμ της εθνικής οδού Αθηνών – Κορίνθου, όπου επέβλεψαν τη διαδικασία αποκατάστασης της κυκλοφορίας του αυτοκινητόδρομου.</p>
      <p>Με εντολή του <b>υπουργού Υποδομών και Μεταφορών</b> οι πολίτες δεν θα καταβάλουν το αντίτιμο των διοδίων στους σταθμούς της <b>Ελευσίνας</b> και των <b>Αγίων Θεοδώρων</b> μέχρι να αποκατασταθεί η λειτουργία του αυτοκινητόδρομου.</p>
      <p>Εν τω μεταξύ οι υπεύθυνοι της Ολυμπίας Οδού διαβεβαιώνουν ότι μέχρι αργά το βράδυ θα δοθεί στην κυκλοφορία και το ρεύμα της Εθνικής Οδού προς Κόρινθο. Ήδη έχουν μεταφερθεί από το οδόστρωμα τα φερτά υλικά που μεταφέρθηκαν από το βουνό στο οδόστρωμα και σε συνεργασία με την Πυροσβεστική Υπηρεσία γίνεται καθαρισμός της ασφάλτου από τις λάσπες.</p>
      <p>protothema.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/mitsotakis-oi-parochoi-kinitis-tilefonias-na-meiosoyn-tis-times-ton-dedomenon/"/>
        <a href="http://sinidisi.gr/giryonis-eikones-tromoy-tin-kakokairia-voithiste-mas-pnigomaste-video/"/>
        <a href="http://sinidisi.gr/pliris-apokatastasi-tis-kykloforias-stin-athinon-korinthoy-sta-dyo-reymata-kykloforias/"/>
        <a href="http://sinidisi.gr/dioikitis-nosokomeioy-eton-80-antidraseis-ti-nd/"/>
        <a href="http://sinidisi.gr/giryonis-tragodia-stin-rodo-nekri-75chroni-katakoiti-plimmyrismeno-spiti-tis-video/"/>
        <a href="http://sinidisi.gr/dimarchos-leykadas-yparchei-episimi-enimerosi-to-tha-erthoyn-metanastes-ionio/"/>
      </related>
    </article>
  </body>
</html>