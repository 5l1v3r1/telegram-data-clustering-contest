<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/arzemes/360003-pie-spanijas-krastiem-aiztur-zemudeni-ar-vairakam-tonnam-kokaina"/>
    <meta property="og:site_name" content="Jauns.lv"/>
    <meta property="article:published_time" content="2019-11-25T19:00:00+00:00"/>
    <meta property="og:title" content="Pie Spānijas krastiem aiztur zemūdeni ar vairākām tonnām kokaīna"/>
    <meta property="og:description" content="Spānijas policija pie ziemeļrietumu reģiona Galisijas krastiem aizturējusi ar kokaīnu piekrautu zemūdeni, kas bija ieradusies no Dienvidamerikas, pirmdien paziņoja amatpersonas."/>
  </head>
  <body>
    <article>
      <h1>Pie Spānijas krastiem aiztur zemūdeni ar vairākām tonnām kokaīna</h1>
      <address><time datetime="2019-11-25T19:00:00+00:00">25 Nov 2019, 19:00</time> by <a rel="author">Jauns.lv / LETA</a></address>
      <p>
        <b>Spānijas policija pie ziemeļrietumu reģiona Galisijas krastiem aizturējusi ar kokaīnu piekrautu zemūdeni, kas bija ieradusies no Dienvidamerikas, pirmdien paziņoja amatpersonas.</b>
      </p>
      <p>Svētdien notikušajā operācijā Kangasas pilsētā netālu no Portugāles aizturētas divas personas, paziņoja policijas preses pārstāvis.</p>
      <p>Zemūdene, "visticamāk, pārvadāja vairākas tonnas [kokaīna], taču tās ir tikai aplēses", pavēstīja izmeklēšanai tuvu stāvošs avots.</p>
      <p>Spānijas mediji vēsta, ka aptuveni 20 metrus garā zemūdene vedusi no Kolumbijas vairāk nekā trīs tonnas kokaīna.</p>
      <p>Pagājušajā gadā Spānijā tika konfiscēta 41 tonna kokaīna, kas bija otrs lielākais daudzums Eiropas Savienībā pēc Beļģijas.</p>
    </article>
  </body>
</html>