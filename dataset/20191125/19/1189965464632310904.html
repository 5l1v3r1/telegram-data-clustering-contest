<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260595/mitera-afise-ta-paidia-na-pethanoyn-mesa-sto-oxima-katigoreitai-gia-fono"/>
    <meta property="og:site_name" content="LiFO"/>
    <meta property="article:published_time" content="2019-11-25T19:33:00+00:00"/>
    <meta property="og:title" content="Μητέρα άφησε τα παιδιά να πεθάνουν μέσα στο όχημα - Κατηγορείται για φόνο"/>
    <meta property="og:description" content="Μια μητέρα στην Αυστραλία κατηγορείται για τη δολοφονία των δύο παιδιών της που βρέθηκαν ξεχασμένα μέσα σε όχημα"/>
  </head>
  <body>
    <article>
      <h1>Μητέρα άφησε τα παιδιά να πεθάνουν μέσα στο όχημα - Κατηγορείται για φόνο</h1>
      <h2>Μια μητέρα στην Αυστραλία κατηγορείται για τη δολοφονία των δύο παιδιών της που βρέθηκαν ξεχασμένα μέσα σε όχημα</h2>
      <address><time datetime="2019-11-25T19:33:00+00:00">25 Nov 2019, 19:33</time> by <a rel="author">NEWSROOM</a></address>
      <p>
        <b>Μια μητέρα στην Αυστραλία κατηγορείται για δολοφονία, αφού τα δύο παιδιά της βρέθηκαν νεκρά σε ένα αυτοκίνητο στο οποίο είχαν αναπτυχθεί υψηλές θερμοκρασίες.</b>
      </p>
      <p>Τα δύο παιδιά, ηλικίας ενός και δύο ετών, βρέθηκαν νεκρά από αξιωματικούς στο Κουίνσλαντ το Σάββατο, ωστόσο δεν είναι σαφές πόση ώρα ήταν μέσα στο αυτοκίνητο. Σημειώνεται πως το όχημα ήταν παρκαρισμένο έξω από το σπίτι της οικογένειας. Τα δύο κορίτσια εκτέθηκαν σε υπερβολική ζέστη, δήλωσε αστυνομικός. Οι θερμοκρασίες κατά τη στιγμή που ανακαλύφθηκαν στο όχημα, σε μια πόλη κοντά στο Μπρίσμπεϊν, ήταν περίπου 31 βαθμοί Κελσίου.</p>
      <figure>
        <img src="https://www.lifo.gr/uploads/image/1571748/mitera_pedia.jpg"/>
      </figure>
      <p>Η μητέρα τους, Kerri-Ann Conley, 27 ετών, είναι το πρώτο πρόσωπο που κατηγορείται για δολοφονία σε μια τέτοια υπόθεση αφότου το Κουίνσλαντ επέκτεινε νομικά τον ορισμό της δολοφονίας για να συμπεριλάβει «απερίσκεπτη αδιαφορία για την ανθρώπινη ζωή». Η μητέρα κατηγορείται επίσης για κατοχή ναρκωτικών.</p>
      <p>Η πρωθυπουργός της Queensland, Annastacia Palaszczuk, περιέγραψε τους θανάτους των παιδιών ως «απόλυτη τραγωδία» και είπε ότι το Τμήμα Παιδικής Ασφάλειας θα επανεξετάσει την υπόθεση.</p>
      <p>Αρκετοί αφήνουν σήμερα λουλούδια και σημειώματα στη μνήμη των παιδιών, έξω από το σπίτι τους.</p>
      <p>Mε πληροφορίες από BBC</p>
    </article>
  </body>
</html>