<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/sports/article/74565/tae-kvo-nto-tessera-metallia-gia-ton-olympiako"/>
    <meta property="og:site_name" content="ΦΩΣ"/>
    <meta property="article:published_time" content="2019-11-25T19:50:08+00:00"/>
    <meta property="og:title" content="Τάε Κβον Ντο: Τέσσερα μετάλλια για τον Ολυμπιακό!"/>
    <meta property="og:description" content="Πολύ καλή ήταν η παρουσία του τμήματος Τάε Κβον Ντο του Ολυμπιακού στους αγώνες που έγιναν στο ΣΕΦ."/>
  </head>
  <body>
    <article>
      <h1>Τάε Κβον Ντο: Τέσσερα μετάλλια για τον Ολυμπιακό!</h1>
      <h2>Πολύ καλή ήταν η παρουσία του τμήματος Τάε Κβον Ντο του Ολυμπιακού στους αγώνες που έγιναν στο ΣΕΦ. </h2>
      <address><time datetime="2019-11-25T19:50:08+00:00">25 Nov 2019, 19:50</time> by <a rel="author">ΦΩΣ TEAM</a></address>
      <p>Εξαιρετική ήταν η παρουσία του τμήματος <b>Ταε Κβον Ντο</b> του<b> Ολυμπιακού</b> στους αγώνες που έλαβαν χώρα στο <b>ΣΕΦ</b> το τετραήμερο <b>Πέμπτη-Κυριακή (21-24/11)</b> και περιλάμβαναν τρεις διοργανώσεις, το <b>Πανελλήνιο Πρωτάθλημα Παίδων-Κορασίδων</b> και <b>Νέων Ανδρών-Γυναικών</b>, το <b>Κύπελλο Ανδρών-Γυναικών</b>, <b>Εφήβων-Νεανίδων</b>, <b>Παίδων-Κορασίδων</b> και το <b>Πανελλήνιο Τεχνικό Πρωτάθλημα</b>.</p>
      <p>Ο απολογισμός των «ερυθρόλευκων» συμμετοχών συνοδεύτηκε με την κατάκτηση <b>τεσσάρων</b> συνολικά μεταλλίων εκ των οποίων, <b>τρία χάλκινα και ένα ασημένιο</b>.</p>
      <p>Συγκεκριμένα η <b>Κατερίνα Χατζηγιάννη</b> κατέκτησε το <b>ασημένιο </b>μετάλλιο στο <b>Πανελλήνιο Κύπελλο Nέων Γυναικών</b> στην κατηγορία -57kg, και τα τρία <b>χάλκινα</b>, η <b>Σεμέλη-Μαρία Σούμπαση</b> (-55kg Κορασίδων), η <b>Ελπίδα Σεγρεδάκη</b> (-51kg Κορασίδων) και η <b>Ειρήνη Τρίμη</b> (-47kg Koρασίδων), ενώ την 5η θέση κατέλαβε η <b>Κατερίνα Χατζηγιάννη</b> (-53kg Nέων Γυναικών).</p>
      <p><b>Αναλυτικά η «ερυθρόλευκη» αποστολή που έλαβε μέρος στους αγώνες:</b> Σεμέλη-Μαρία Σούμπαση (-55kg Κορασίδων), Ελπίδα –Ευαγγελία Σεγρεδάκη (-51kg Κορασίδων), Κατερίνα Χατζηγιάννη (-57kg Nέων Γυναικών), Νικόλαος Μαυρόπουλος (+65kg Παίδων), Δημήτρης Τσιχλάκης (+65kg Παίδων), Καλλιόπη Κουκά (-41kg Κορασίδων), Παρασκευή Μουντζαλιά (-44 kg Κορασίδων), Λυδία Αληφαντάρου (-47kg Koρασίδων), Ειρήνη Τρίμη (-47kg Kορασίδων), Αικατερίνη Τσάνου (Κορασίδων).</p>
      <p>Από την μεριά της η προπονήτρια του Ολυμπιακού, <b>Βίκυ Γραμματικοπούλου</b> ανέφερε στο olympiacossfp.gr τα παρακάτω: <i>«Είμαι απόλυτα ικανοποιημένη από την απόδοση των αθλητών και αθλητριών μας. Τα παιδιά είχαν εξαιρετική παρουσία και μέσα από τη συμμετοχή τους σε αυτές τις διοργανώσεις, διαρκώς βελτιώνουν την αγωνιστική τους εικόνα γεγονός που έχει ως αποτέλεσμα την ενδυνάμωση της ομάδας. Συγχαρητήρια σε όλα τα παιδιά».</i></p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/volleyball/article/74185/ola-ta-apotelesmata-kai-oi-vathmologies-se-volleyleague-pre-league-a2-volei-andron-gynaikon"/>
        <a href="https://www.fosonline.gr/podosfairo/champions-league/article/74568/totenam-olympiakos-thyra-7-synantisi-sto-piccadily-circus"/>
        <a href="https://www.fosonline.gr/podosfairo/superleague/article/74570/olympiakos-teleionoyn-ta-eisitiria-gia-paok"/>
        <a href="https://www.fosonline.gr/podosfairo/champions-league/article/74567/sto-xenodoxeio-toy-olympiakoy-o-marinakis"/>
        <a href="https://www.fosonline.gr/stiles/paraskinio/article/74562/valmpoyena-sto-anotato-dikastirio-i-ypothesi-sextape"/>
        <a href="https://www.fosonline.gr/podosfairo/champions-league/article/74563/kamara-irthame-gia-ti-niki-sto-londino"/>
      </related>
    </article>
  </body>
</html>