<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1563242/agrios-kaygas-me-gallika-axiwmatikwn-tis-elas-sto-nosokomeio-o-dioikitis-toy-at-renti"/>
    <meta property="og:site_name" content="NOOZ."/>
    <meta property="article:published_time" content="2019-11-25T19:53:00+00:00"/>
    <meta property="og:title" content="Άγριος καυγάς με &quot;γαλλικά&quot; αξιωματικών της ΕΛ.ΑΣ: Στο νοσοκομείο ο διοικητής του Α.Τ. Ρέντη"/>
    <meta property="og:description" content="Αναστάτωση και συζητήσεις στους κόλπους της ΕΛ.ΑΣ. για τον άγριο καβγά ανάμεσα σε αξιωματικούς της Αστυνομίας. Φαίνεται πως η έκρηξη βίας που επιδεικνύει η αστυνομία το τελευταίο διάστημα δεν είναι αρκετή για τα στελέχη της, τα οποία χρησιμοποιούν ανάλογες πρακτικές και στις μεταξύ τους σχέσεις."/>
  </head>
  <body>
    <article>
      <h1>Άγριος καυγάς με "γαλλικά" αξιωματικών της ΕΛ.ΑΣ: Στο νοσοκομείο ο διοικητής του Α.Τ. Ρέντη</h1>
      <address>
        <time datetime="2019-11-25T19:53:00+00:00">25 Nov 2019, 19:53</time>
      </address>
      <p>
        <b>Αναστάτωση και συζητήσεις στους κόλπους της ΕΛ.ΑΣ. για τον άγριο καβγά ανάμεσα σε αξιωματικούς της Αστυνομίας. Φαίνεται πως η έκρηξη βίας που επιδεικνύει η αστυνομία το τελευταίο διάστημα δεν είναι αρκετή για τα στελέχη της, τα οποία χρησιμοποιούν ανάλογες πρακτικές και στις μεταξύ τους σχέσεις.</b>
      </p>
      <p>Πιο αναλυτικά, το επεισόδιο σημειώθηκε όταν ο διοικητής του Αστυνομικού Τμήματος Ρέντη μετέβη στον όρχο της <b>ΔΙ.ΑΣ</b>. στη λεωφόρο Θηβών για επιθεώρηση, ενώ στο ίδιο σημείο βρισκόταν και ο διοικητής της <b>ΔΙ.ΑΣ. Πειραιά</b>.</p>
      <p>Για ασήμαντη αφορμή, την ώρα που ο <b>διοικητής του Α.Τ. Ρέντη</b> χαιρετούσε τους συναδέλφους του, ήρθε σε λεκτική αντιπαράθεση με τον <b>διοικητή της ΔΙ.ΑΣ. Πειραιά</b>. Οι δύο άντρες είχαν έντονη λογομαχία για αρκετή ώρα. Μάλιστα, αντάλλαξαν ύβρεις, παρουσία άλλων αστυνομικών.</p>
      <p>Χάρη την παρέμβαση των πιο ψύχραιμων, το επεισόδιο δεν πήρε διαστάσεις. Ωστόσο, ο <b>διοικητής του Α.Τ. Ρέντ</b>η ανέβασε <b>πίεση</b> λόγω της έντασης, με αποτέλεσμα να διακομιστεί στο νοσοκομείο για τις πρώτες βοήθειες. Η πληροφορία ότι ο αξιωματικός του Α.Τ. Ρέντη υπέβαλε μήνυση σε βάρος του διοικητή της ΔΙ.ΑΣ. Πειραιά διαψεύδεται από πηγές της ΕΛ.ΑΣ.</p>
      <p>Πληροφορίες αναφέρουν ότι έγινε εσωτερικά της Αστυνομίας προσπάθεια για να τα βρουν οι δύο αξιωματικοί.</p>
      <p>Το περιστατικό προκάλεσε μεγάλη αναστάτωση στη διοίκηση της Άμεσης Δράσης και εν γένει στην ΕΛ.ΑΣ. Και αυτοί γιατί οι πρωταγωνιστές είναι αξιωματικοί του Σώματος και μάλιστα σε μάχιμες υπηρεσίες. </p>
    </article>
  </body>
</html>