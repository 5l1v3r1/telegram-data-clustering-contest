<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/handbollsligan/extra-jonas-larholm-klar-for-drammen-hk/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-25T19:48:53+00:00"/>
    <meta property="og:title" content="EXTRA: Jonas Larholm klar för Drammen HK"/>
    <meta property="og:description" content="I säsongsupptakten fick Jonas Larholm lämna IK Sävehof under uppmärksammade former. Nu har han ritat på ett kontrakt med norska Drammen HK. Jonas Larholm kan damma av spelgeniet igen. Den svenska mästaren har skrivit på ett kontrakt som sträcker sig säsongen ut med norska Drammen HK. Det meddelar klubben nu under måndagskvällen. I Drammen återförenas […]"/>
  </head>
  <body>
    <article>
      <h1>EXTRA: Jonas Larholm klar för Drammen HK</h1>
      <address><time datetime="2019-11-25T19:48:53+00:00">25 Nov 2019, 19:48</time> by <a rel="author" href="https://handbollskanalen.se/author/jimmy-johanssonhandbollskanalen-nu/" target="_blank">Jimmy Grandin</a></address>
      <p>
        <b>I säsongsupptakten fick Jonas Larholm lämna IK Sävehof under uppmärksammade former. Nu har han ritat på ett kontrakt med norska Drammen HK.</b>
      </p>
      <p>Jonas Larholm kan damma av spelgeniet igen. Den svenska mästaren har skrivit på ett kontrakt som sträcker sig säsongen ut med norska Drammen HK. Det <a href="https://dhk.no/forsterker-laget-med-meritert-svenske/">meddelar</a> klubben nu under måndagskvällen.</p>
      <p>I Drammen återförenas han med Kristian Kjelling. Numera tränare. Då lagkamrater i Aalborg under tre säsonger.</p>
      <p>– Mycket glädjande med denna möjlighet att arbeta tillsammans med Kristian och alla spännande spelare och medarbetare i denna traditionsklubb med stor potential. Jag ser fram emot att bidra med erfarenhet och kvalitet för att vi tillsamman ska ta nästa steg i utvecklingen mot toppen, säger Larholm till Drammens <a href="https://dhk.no/forsterker-laget-med-meritert-svenske/">hemsida</a>.</p>
      <p>Jonas Larholm lämnade IK Sävehof bara dagar före årets seriepremiär mot Eskilstuna Guif. Enligt klubben på grund av personliga skäl, något som senare också bekräftades till GP som en incident med olämpligt uppträdande under ett läger i Spanien.</p>
      <p>Nu blir det norska ligan och även spel i Challenge Cup. Drammen slog ut finska Dicken i helgen och avancerade till åttondelsfinal. Där kan de ställas mot Alingsås HK. I laget finns profiler som Joakim Hykkerud och Espen Lie Hansen.</p>
    </article>
  </body>
</html>