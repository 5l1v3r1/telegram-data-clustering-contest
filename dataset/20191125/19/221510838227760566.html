<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179848/un-posto-al-sole-anticipazioni-il-cantante-neomelodico-andrea-sannino-guest-star-per-una-puntata"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-25T19:43:00+00:00"/>
    <meta property="og:title" content="Un Posto al Sole, anticipazioni: il cantante neomelodico Andrea Sannino guest star per una puntata"/>
    <meta property="og:description" content="Nuovo appuntamento con le anticipazioni di Un Posto al Sole. Negli episodi in onda nei prossimi giorni continueremo a seguire le tormentate vicende amorose di Vittorio (Amato D’Auria). Il giovane è sempre più intenzionato a riconquistare Alex (Maria Maurigi), e per riuscirvi è disposto a tutto. Un giorno arriva in radio Andrea Sannino (nel ruolo di se stesso), affermato cantante neomelodico che canta il suo successo Abbracciame. Vittorio, che non ama questo genere di musica, inizialmente storce il naso ma, dopo averlo intervistato, rimane conquistato dal cantante, al punto da coinvolgerlo in un piano. Una sera si presenta da Alex al Caffè Vulcano, dove è prenotato un tavolo per due. Subito dopo arriva Sannino che canta Abbracciame. Vittorio invita Alex a ballare, riuscendo finalmente a riconquistare la ragazza. Di seguito le anticipazioni degli episodi in onda da lunedì 25 a venerdì 29 novembre, come di consueto alle 20.35 su Rai3."/>
  </head>
  <body>
    <article>
      <h1>Un Posto al Sole, anticipazioni: il cantante neomelodico Andrea Sannino guest star per una puntata</h1>
      <address><time datetime="2019-11-25T19:43:00+00:00">25 Nov 2019, 19:43</time> by <a rel="author">Salvatore Cau</a></address>
      <figure>
        <img src="https://images.davidemaggio.it/pics3/2019/11/Andrea-Sannino-ad-Un-Posto-al-Sole.jpg"/>
        <figcaption>Andrea Sannino ad Un Posto al Sole</figcaption>
      </figure>
      <p>Nuovo appuntamento con le anticipazioni di <a href="https://www.davidemaggio.it/archives/category/soap-opera/un-posto-al-sole-soap-opera"><b>Un Posto al Sole</b></a>. Negli episodi in onda nei prossimi giorni continueremo a seguire le tormentate vicende amorose di <b>Vittorio</b> (Amato D’Auria). Il giovane è sempre più intenzionato a riconquistare<b> Alex</b> (Maria Maurigi), e per riuscirvi è disposto a tutto. Un giorno arriva in radio <b>Andrea Sannino</b> (nel ruolo di se stesso), affermato cantante neomelodico che canta il suo successo <i>Abbracciame</i>. Vittorio, che non ama questo genere di musica, inizialmente storce il naso ma, dopo averlo intervistato, rimane conquistato dal cantante, al punto da coinvolgerlo in un piano. Una sera si presenta da Alex al Caffè Vulcano, dove è prenotato un tavolo per due. Subito dopo arriva Sannino che canta <i>Abbracciame</i>. Vittorio invita Alex a ballare, riuscendo finalmente a riconquistare la ragazza. Di seguito le anticipazioni degli episodi in onda da <b>lunedì 25</b> a <b>venerdì 29 novembre</b>, come di consueto alle <b>20.35 </b>su <b>Rai3</b>.</p>
      <figure>
        <img src="https://images.davidemaggio.it/wp-includes/js/tinymce/plugins/wordpress/img/trans.gif"/>
      </figure>
      <figure>
        <img src="https://images.davidemaggio.it/wp-includes/js/tinymce/plugins/wordpress/img/trans.gif"/>
      </figure>
      <figure>
        <img src="https://images.davidemaggio.it/wp-includes/js/tinymce/plugins/wordpress/img/trans.gif"/>
      </figure>
      <figure>
        <img src="https://images.davidemaggio.it/wp-includes/js/tinymce/plugins/wordpress/img/trans.gif"/>
      </figure>
      <figure>
        <img src="https://images.davidemaggio.it/wp-includes/js/tinymce/plugins/wordpress/img/trans.gif"/>
      </figure>
      <figure>
        <img src="https://images.davidemaggio.it/wp-includes/js/tinymce/plugins/wordpress/img/trans.gif"/>
      </figure>
      <p>Il debutto di Diego nel suo nuovo lavoro sarà motivo di apprensione per Raffaele, ma si profila un motivo di preoccupazione sul cammino del povero ragazzo ancora più inquietante. Il confronto tra Marina e Fabrizio avrà un esito inatteso, come quello fra la donna e Alberto, che cercherà di riguadagnarne la fiducia. Andrea cercherà l’aiuto di Silvia per far ingoiare ad Arianna una pillola che potrebbe rivelarsi alquanto indigesta.</p>
      <h3>Un Posto al Sole – anticipazioni puntata 5382 – Martedì 26 novembre 2019</h3>
      <p>Lo strano incontro al Vulcano risveglierà in Diego quei frammenti di memoria che potrebbero far luce sull’incidente di Aldo Leone. Le difficoltà di Bianca con la nuova maestra saranno oggetto di un confronto familiare, genitori e nonni la penseranno allo stesso modo? Indispettito dalle recriminazioni di Catello, Guido si farà carico di una difficile rivelazione.</p>
      <h3>Un Posto al Sole – anticipazioni puntata 5383 – Mercoledì 27 novembre 2019</h3>
      <p>Convinto di aver trovato la persona che ha aggredito Leone e ossessionato dall’idea di dimostrare la propria innocenza, Diego esiterà sul da farsi. Forte dei consigli di Mariella, Vittorio proverà a riconquistare Alex. Mentre Angela e Franco affronteranno i problemi di Bianca, ignorando i consigli di Giulia, lei sembrerà sempre più presa dal suo amico virtuale.</p>
      <h3>Un Posto al Sole – anticipazioni puntata 5384 – Giovedì 28 novembre 2019</h3>
      <p>Raffaele e Niko sono preoccupati per Diego e non sanno se dare seguito ai suoi ricordi rivelatori, il giovane, però, prenderà un’iniziativa potenzialmente dirompente. La differenza di vedute sulle decisioni da prendere su Bianca potrebbe generare tensioni tra Giulia e Angela. Nel frattempo si scoprirà chi è la donna che si occupa delle pulizie al Centro Ascolto. Deluso perché, nonostante i consigli di Mariella e quelli più improbabili di Mia, non è ancora riuscito a riconquistare Alex, Vittorio, in radio, avrà un divertente incontro-scontro con un acclamato e bravo cantante.</p>
      <h3>Un Posto al Sole – anticipazioni puntata 5385 – Venerdì 29 novembre 2019</h3>
      <p>La presenza dell’ospite speciale in radio darà a Vittorio lo spunto per elaborare un romantico piano che potrebbe forse aiutarlo a riconquistare il cuore di Alex. Mentre Diego medita combattuto sulla proposta ricevuta, Filippo cerca di ritagliarsi un momento di intimità con Serena, per recuperare il tempo perduto. Ma la sorte sembra mettersi buffamente di traverso.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179701/un-posto-al-sole-anticipazioni-vittorio-denuncia-laggressione-omofoba-subita-da-carla"/>
        <a href="https://www.davidemaggio.it/archives/179512/un-posto-al-sole-anticipazioni-diego-esce-di-prigione-ma-viene-preso-di-mira-dagli-odiatori-del-web"/>
        <a href="https://www.davidemaggio.it/archives/179301/un-posto-al-sole-anticipazioni-e-crisi-tra-filippo-e-serena"/>
        <a href="https://www.davidemaggio.it/archives/179108/un-posto-al-sole-anticipazioni-giulia-riceve-una-proposta-indecente-da-denis"/>
      </related>
    </article>
  </body>
</html>