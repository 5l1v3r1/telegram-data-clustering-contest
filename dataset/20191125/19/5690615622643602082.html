<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837766-glava-rusada-pro-mozhlive-vidstoronennya-rf-vid-olimpiadi-ta-yevro-2020-dna-mi-sche-ne-dosyagli"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T19:36:00+00:00"/>
    <meta property="og:title" content="Глава РУСАДА про можливе відсторонення РФ від Олімпіади та Євро-2020: дна ми ще не досягли"/>
    <meta property="og:description" content="КИЇВ. 25 листопада. УНН. Російські спортсмени виявилися під загрозою відсторонення від літньої Олімпіади та Євро-2020 - і знову через допінгові проблеми …"/>
  </head>
  <body>
    <article>
      <h1>Глава РУСАДА про можливе відсторонення РФ від Олімпіади та Євро-2020: дна ми ще не досягли</h1>
      <address><time datetime="2019-11-25T19:36:00+00:00">25 Nov 2019, 19:36</time> by <a rel="author">Олексій Супрун</a></address>
      <p><b>КИЇВ. 25 листопада. УНН.</b> Російські спортсмени виявилися під загрозою відсторонення від літньої Олімпіади та Євро-2020 — і знову через допінгові проблеми. Глава РУСАДА Юрій Ганус <a href="https://www.bbc.com/russian/features-50525144">розповів російській редакції BBC</a> про те, чому за минулі чотири роки допінгова криза тільки посилилася, передає <b>УНН</b>.</p>
      <p>На фразу журналістів, що: “Багато хто говорить про реальну можливість того, що Росія втратить право брати участь під своїм прапором у літніх Олімпійських іграх в Токіо. Британські ЗМІ не виключають, що Росія може втратити право поїхати на чемпіонат Європи з футболу 2020 року, а Санкт-Петербург не зможе приймати матчі. Наскільки це ймовірний сценарій?”, Ганус відповів: “Така ймовірність є. Зараз Російське антидопінгове агентство знаходиться в режимі обумовленої відповідності стандарту ВАДА. Щоб зберегти його, ми повинні були виконати дві умови. Перше — до 31 грудня 2018 року пустити експертів в Московську лабораторію і передати їм електронну базу. Друге — до 30 червня 2019 року забезпечити передачу матеріальних даних — тих проб за списком, які будуть представлені в відділ розслідування ВАДА”.</p>
      <p>“Формально, навіть при тому, що першу умову ми виконали пізніше — в середині січня, — комітет з відповідності ВАДА його зарахував до проведення перевірки. Але відділ розслідування агентства встановив цілий ряд невідповідностей, база була автентична”, — додав Ганус.</p>
      <p>На запитання: “Ви за час своєї роботи все-таки визначилися, чи була в Росії підтримка допінгу на державному рівні чи ні? Який був масштаб проблеми?”, російський чиновник сказав, що: “Ну ось ці зміни в базі даних — це що?”, на уточнюючу репліку, що це означає “підтримку на державном рівні”, глава РУСАДА заявив: “Виходить так. Це зробили люди, наділені серйозними владними повноваженнями. Проблеми були на вищому рівні спортивного керівництва”.</p>
      <p>Говорячи про інформацію, за якою ФСБ мала доступ до проб під час Зимової Олімпіади-2014 у російському Сочі, російський чиновник сказав: “Ви знаєте, тут не „вірю — не вірю“, я не в ромашку граю, все-таки відповідальність. Але критично важливо з’ясувати всі обставини тих справ і розібратися, щоб поставити крапку. З’ясувати насамперед для самих себе, розумієте. Перш за все, щоб не допускати цього надалі. Тому що наслідки і втрати для нашого спорту ще рано рахувати. До дна ми ще не дійшли”.</p>
      <p>Як писав <b>УНН</b>, комітет WADA <a href="https://www.unn.com.ua/uk/news/1837365-komitet-wada-rekomenduvav-pozbaviti-statusu-rusada">рекомендував</a> позбавити статусу РУСАДА.</p>
    </article>
  </body>
</html>