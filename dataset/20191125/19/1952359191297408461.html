<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191125_04737049"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-25T19:46:00+00:00"/>
    <meta property="og:title" content="Trump ontvangt ‘oorlogsheld’ Conan, de Mechelse herder die mee ISIS-leider Al-Baghdadi uitschakelde"/>
    <meta property="og:description" content="Conan, de Mechelse herdershond die een cruciale rol speelde bij de aanval op ISIS-leider Al-Baghdadi, is maandag officieel ontvangen op het Witte Huis, sam..."/>
  </head>
  <body>
    <article>
      <h1>Trump ontvangt ‘oorlogsheld’ Conan, de Mechelse herder die mee ISIS-leider Al-Baghdadi uitschakelde</h1>
      <address>
        <time datetime="2019-11-25T19:46:00+00:00">25 Nov 2019, 19:46</time>
      </address>
      <p>
        <b>Conan, de Mechelse herdershond die een cruciale rol speelde bij de aanval op ISIS-leider Al-Baghdadi, is maandag officieel ontvangen op het Witte Huis, samen met zijn baasje. “Dit is Conan, waarschijnlijk de meest beroemde hond ter wereld”, zei president Trump.</b>
      </p>
      <figure>
        <img src="https://static.nieuwsblad.be/Assets/Images_Upload/2019/11/25/fcd228b0-0fb6-11ea-9b34-8df2c6ad6e7f_web_scale_0.0730748_0.0730748__.jpg?nomaxwidth=280&amp;scale=both"/>
        <figcaption>
          <cite>Foto: REUTERS</cite>
        </figcaption>
      </figure>
      <p>Dit is’m dus, Conan, die “ongelofelijk briljante en intelligente hond”, zoals de president hem had beschreven tijdens de veelbesproken persbabbel na de dodelijke raid op de ISIS-leider op 26 oktober laatstleden. Trump had al wel een foto van de ‘militaire werkhond’ getweet, maar nu kregen de hond en zijn baasje hun welverdiende heldenontvangst . “Conan heeft een schitterende job gedaan”, zei Trump. De president herinnerde er nog even aan dat de hond gewond was geraakt toen de ISIS-leider zichzelf opblies: ”Ze dachten toen dat hij het misschien niet zou halen, maar hij is wonderwel snel hersteld”, aldus nog Trump.</p>
    </article>
  </body>
</html>