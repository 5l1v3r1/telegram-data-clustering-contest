<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2584281/lvivan-poperedzaut-pro-poganu-vidimist-ta-ozeledicu-na-dorogah"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-25T19:41:00+00:00"/>
    <meta property="og:title" content="Львів'ян попереджають про погану видимість та ожеледицю на дорогах"/>
    <meta property="og:description" content="Туман та ожеледиця: погода у Львові 26 листопада."/>
  </head>
  <body>
    <article>
      <h1>Львів'ян попереджають про погану видимість та ожеледицю на дорогах</h1>
      <address><time datetime="2019-11-25T19:41:00+00:00">25 Nov 2019, 19:41</time> by <a rel="author">Катерина Тополюк</a></address>
      <p>
        <i>У вівторок, 26 листопада, у Львові протягом доби очікується густий туман, а також синоптики попереджають про ожеледицю на дорогах.  </i>
      </p>
      <p>Як повідомив Львівський регіональний центр з гідрометеорології, що у Львові до кінця доби 25 листопада, вночі та в першій половині дня 26 листопада очікується туман видимістю 200 — 500 м. Також жителів попереджають про ожеледицю на дорогах. Відтак, Львівська міська рада застерігає усіх зважати на прогноз погоди й бути обережними під час руху.</p>
      <p>За даними ресурсу Sinoptik.ua, 26 листопада впродовж дня у Львові буде похмура погода. Синоптики попереджають про ожеледь, замерзання дощу та мокрого снігу на дорогах, а також погіршення дальності видимості до 500 м. О восьмій годині ранку температура повітря буде становити +1°, вдень  очікують до +3°. Вітер південно-східний до 3,1 м/с. </p>
      <figure>
        <img src="https://s.032.ua/section/newsInText/upload/images/news/intext/000/051/484/78167448484654915477195445673436157575168n_5ddc10f50ae2a.jpg"/>
      </figure>
      <p>Нагадаємо, кореспондент 032.ua опублікував прогноз до кінця листопада. Якою буле погода можна дізнатися <a href="https://www.032.ua/news/2583111/akou-bude-pogoda-u-lvovi-prognoz-do-kinca-listopada">ТУТ</a>. </p>
      <p>Джерело інформації: <a href="https://city-adm.lviv.ua/news/society/emergency/273137-do-uvahy-lvivian-vnochi-ta-vrantsi-zberezhetsia-tuman-ta-ozheledytsia">Львівська міська рада </a></p>
    </article>
  </body>
</html>