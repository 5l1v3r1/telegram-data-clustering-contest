<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623382/%D9%88%D8%A7%DA%A9%D9%86%D8%B4-%D9%81%D8%AF%D8%B1%D8%A7%D8%B3%DB%8C%D9%88%D9%86-%D9%81%D9%88%D8%AA%D8%A8%D8%A7%D9%84-%D8%A8%D9%87-%D8%A7%D8%B8%D9%87%D8%A7%D8%B1%D8%A7%D8%AA-%D9%88%DB%8C%D9%84%D9%85%D9%88%D8%AA%D8%B3"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-25T19:59:00+00:00"/>
    <meta property="og:title" content="واکنش فدراسیون فوتبال به اظهارات ویلموتس"/>
    <meta property="og:description" content="سخنگوی فدراسیون فوتبال نسبت به اظهارات مارک ویلموتس و همچنین برنامه‌های فدراسیون برای ادامه همکاری با مربی بلژیکی واکنش نشان داد."/>
  </head>
  <body>
    <article>
      <h1>واکنش فدراسیون فوتبال به اظهارات ویلموتس</h1>
      <h2>جلسه تاج با مربی بلژیکی به زودی برگزار می‌شود</h2>
      <address>
        <time datetime="2019-11-25T19:59:00+00:00">25 Nov 2019, 19:59</time>
      </address>
      <p>
        <i>سخنگوی فدراسیون فوتبال نسبت به اظهارات مارک ویلموتس و همچنین برنامه‌های فدراسیون برای ادامه همکاری با مربی بلژیکی واکنش نشان داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>امیر مهدی علوی سخنگوی فدراسیون فوتبال در گفت‌و‌گو با بخش خبری شبکه سوم سیما در خصوص آخرین وضعیت مارک ویلموتس اظهار داشت: ویلموتس در مکاتبه قطعی است و مذاکرات پی در پی با فدراسیون فوتبال انجام می‌دهد.خبری که در رسانه‌های بلژیکی منتشر شده که وی به تماس فدراسیون پاسخ نداده صحت ندارد.</p>
      <p>سخنگوی فدراسیون فوتبال در خصوص اینکه چه تصمیمی درباره همکاری با ویلموتس اتخاذ می‌شود گفت: در این باره تصمیم گیری خواهد شد و با نظر هیات رئیسه فدراسیون، برنامه ریزی خواهد شد.</p>
      <figure>
        <img src="https://aftabnews.ir/files/fa/news/1398/9/4/363649_874.jpg"/>
      </figure>
      <p>وی در خصوص اینکه آیا ویلموتس به تهران سفر می‌کند یا تاج راهی بلژیک می‌شود، عنوان کرد: به هر حال جلسه تاج با ویلموتس طی روزهای آتی انجام خواهد شد.</p>
      <p>وی در خصوص مذاکره با برانکو خاطر نشان کرد: فدراسیون پیش از این نه فقط در قالب مطرح شدن نام برانکو بلکه در مباحث دیگر اعلام کرد که تائید و یا تکذیب نمی‌کند.</p>
    </article>
  </body>
</html>