<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780889/%D8%A7%D8%AE%D8%B0-%D8%B1%D8%A7%DB%8C-%D8%AA%D9%88%D8%B3%D8%B7-%D9%A9%D9%A3-%D8%AD%D9%88%D8%B2%D9%87-%D8%A7%D9%86%D8%AA%D8%AE%D8%A7%D8%A8%DB%8C%D9%87-%D8%AF%D8%B1-%D9%81%D8%A7%D8%B1%D8%B3"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T19:54:14+00:00"/>
    <meta property="og:title" content="معاون استاندار فارس مطرح کرد اخذ رای توسط ٩٣ حوزه انتخابیه در فارس"/>
    <meta property="og:description" content="شیراز_ معاون سیاسی،امنیتی و اجتماعی استانداری فارس گفت: ۹۳ حوزه انتخابیه شامل ١۵ حوزه اصلی و ۷۸ حوزه فرعی در استان کار اخذ رای مردم را در انتخابات انجام می دهند."/>
  </head>
  <body>
    <article>
      <h1>معاون استاندار فارس مطرح کرد اخذ رای توسط ٩٣ حوزه انتخابیه در فارس</h1>
      <address>
        <time datetime="2019-11-25T19:54:14+00:00">25 Nov 2019, 19:54</time>
      </address>
      <p>به گزارش <a href="https://www.mehrnews.com/">خبرنگار مهر</a>، سید احمدرضا احمدی زاده دو شنبه در آیین افتتاح ستاد انتخابات فارس بیان کرد: هفت بخش  فارس به شهرستان ارتقا پیدا کرده و امروز(چهارم آذر ماه) سرپرست نظارت بر انتخابات شهرستان ها با حکم استاندار فارس ابلاغ خواهد شد .</p>
      <p>احمدی زاده افزود: آمادگی در فرمانداری‌های شهرستان‌های فارس و بخشداری های استان در جهت برگزاری انتخابات وجود داشته و امید است انتخابات پیش رو با حضور حداکثری مردم برگزار شود.</p>
      <p>معاون استاندارفارس در خصوص فرایند انتخلبات بیان کرد: از اردیبهشت امسال فرایند انتخابات در استان آغاز شده و تاکنون هفت جلسه در راستای برگزاری انتخابات در استان برگزار شده است و آموزش‌های لازم به بخشداران، فرمانداران و کارشناسان اذائه شده است. </p>
      <p>وی در خصوص تعداد واجدین شرایط رای دهی و تعداد شعب انتخابات نیز عنوان کرد: هنوز تعداد واجدین شرایط رای دهی در استان فارس مشخص نشده و بیش از سه هزار و ٣٠٠ شعبه انتخاباتی در سراسر استان وجود خواهد داشت البته با توجه به برگزاری انتخابات میان‌دوره‌ای مجلس خبرگان رهبری بیش از ۶ هزار و ۶۰۰ شعبه انتخاباتی کار اخذ را در استان انجام می دهند. </p>
      <p>احمدی زاده در خصوص برگزارکنندگان انتخابات در فارس نیز تصریح کرد:بیش از ۶۰ هزار نفر در فارس مسئول برگزاری انتخابات در فارس هستند.</p>
    </article>
  </body>
</html>