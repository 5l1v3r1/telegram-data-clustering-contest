<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/bill-cosby-toont-geen-spijt-in-eerste-interview-vanuit-gevangenis/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T19:11:38+00:00"/>
    <meta property="og:title" content="Bill Cosby toont geen spijt in eerste interview vanuit gevangenis"/>
    <meta property="og:description" content="Bill Cosby toont nog altijd geen berouw in zijn eerste interview vanachter de tralies. Cosby zegt tegen BlackPressUSA.com dat zijn veroordeling voor seksueel misbruik 'vooropgezet' was."/>
  </head>
  <body>
    <article>
      <h1>Bill Cosby toont geen spijt in eerste interview vanuit gevangenis</h1>
      <address><time datetime="2019-11-25T19:11:38+00:00">25 Nov 2019, 19:11</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Bill Cosby toont nog altijd geen berouw in zijn eerste interview vanachter de tralies. Cosby zegt tegen BlackPressUSA.com dat zijn veroordeling voor seksueel misbruik ‘vooropgezet’ was.</p>
      <p>De 82-jarige komiek gelooft niet dat hij vervroegd vrijkomt. ‘Ik heb nog acht jaar en negen maanden te gaan’, stelt Cosby. ‘Als ik voorwaardelijk wordt vrijgelaten, zullen ze mij niet horen zeggen dat ik spijt heb. Ik was erbij. Het kan mij niet schelen wat mensen zeggen die er niet bij waren. Ze weten het niet.’</p>
      <p>Cosby werd in april 2018 schuldig bevonden aan drie aanklachten van seksueel misbruik. Hij kreeg een gevangenisstraf van tussen de drie en de tien jaar opgelegd. Het was de eerste veroordeling van een beroemdheid na de opkomst van de #MeToo-beweging. Sinds de cabaretier Hannibal Buress in 2014 Cosby een verkrachter noemde, hebben tientallen vrouwen aangifte tegen de komiek gedaan.</p>
      <p>Jurygedoe</p>
      <p>BlackPressUSA.com voerde meerdere telefoongesprekken met Cosby. In de gevangenis mag hij slechts vijftien minuten per keer aan de lijn hangen. De komiek is niet te spreken over zijn vonnis. ‘Het is allemaal vooropgezet. Dat hele jurygedoe. Het waren bedriegers,’ zegt Cosby. Hij herinnert zich dat een jurylid die voor het proces werd gehoord, zei: ‘Hij is schuldig, we kunnen nu allemaal naar huis.’</p>
      <p>De Amerikaanse acteur sprak ook over de sitcom The Cosby Show (1984-1992) die na zijn veroordeling door veel omroepen en streamingdiensten uit de lucht is gehaald. Volgens de komiek toont het aan dat machthebbers proberen om alles wat positief is en uit de zwarte gemeenschap komt, te onderdrukken of weg te stoppen. “Zelfs toen de sitcom werd uitgezonden, probeerden andere omroepen en media alles te kleineren waar de serie voor stond.”</p>
      <p>BuzzE</p>
    </article>
  </body>
</html>