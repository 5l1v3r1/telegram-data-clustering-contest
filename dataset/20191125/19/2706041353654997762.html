<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/221071/prezident-brescie-celi-ostrej-kritike-rasisticka-poznamka-na-adresu-balotelliho"/>
    <meta property="og:site_name" content="Športky.sk"/>
    <meta property="article:published_time" content="2019-11-25T19:00:00+00:00"/>
    <meta property="og:title" content="Prezident Brescie čelí ostrej kritike: Rasistická poznámka na adresu Balotelliho"/>
    <meta property="og:description" content="RÍM - Zjavne rasistická poznámka prezidenta talianskeho futbalového klubu Brescia Calcio Massima Cellina na adresu útočníka vlastného tímu Maria Balotelliho vyvolala na Apeninskom polostrove búrku ..."/>
  </head>
  <body>
    <article>
      <h1>Prezident Brescie čelí ostrej kritike: Rasistická poznámka na adresu Balotelliho</h1>
      <address>
        <time datetime="2019-11-25T19:00:00+00:00">25 Nov 2019, 19:00</time>
      </address>
      <p>RÍM - Zjavne rasistická poznámka prezidenta talianskeho futbalového klubu Brescia Calcio Massima Cellina na adresu útočníka vlastného tímu Maria Balotelliho vyvolala na Apeninskom polostrove búrku kritiky.</p>
      <p><i><b>"Pán Cellino, ospravedlňujem sa, ale použili ste slová, ktoré by použil imbecil. Hanbím sa za vás," </b></i>citovala agentúra DPA slová Nicoly Fratoianniovej, poslankyne dolnej komory parlamentu. Cellino komentoval skutočnosť, že spoluhráč slovenského stredopoliara Nikolasa Špaleka sa po hádke s trénerom Brescie Fabiom Grossom neobjavil v kádri na víkendový ligový duel s AS Rím.</p>
      <p><i><b>"Balotelli je čierny, čo mám na to povedať. Snaží sa očistiť, ale je to ťažké," </b></i>povedal funkcionár. Balotelli, ktorý má africké korene a adoptovala si ho rodina z Talianska, už viackrát reagoval s nevôľou na prejavy rasizmu.</p>
      <footer><b>Zdroj:</b> TASR<br/><b>Foto:</b> SITA/AP/Filippo Venezia</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/220895/burlivak-balotelli-vyradeny-z-kadra-brescie-ostra-vymena-nazorov-s-novym-trenerom"/>
        <a href="https://sportky.zoznam.sk/c/219885/futbal-by-mal-spajat-nie-rozdelovat-balotelliho-navrat-do-reprezentacie-mancini-v-tom-ma-jasno"/>
        <a href="https://sportky.zoznam.sk/c/219839/video-rasizmus-vo-futbale-nema-konca-sialene-sceny-na-ukrajine-napadnuty-hrac-sa-rozplakal"/>
        <a href="https://sportky.zoznam.sk/c/219395/rasisticke-vykriky-iba-v-balotelliho-hlave-talian-dlho-nepremyslal-okamzity-protiuder"/>
      </related>
    </article>
  </body>
</html>