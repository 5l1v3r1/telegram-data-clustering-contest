<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419228"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T19:05:00+00:00"/>
    <meta property="og:title" content="השר ישראל כ&quot;ץ: ההתעלמות מהאיום האיראני זועקת לשמיים"/>
    <meta property="og:description" content="ישראל נמנעה מליטול חלק בועידה לכינון אזור חופשי מנשק גרעיני במזרח התיכון, משום שהיתה מוטה באופן חד צדדי נגדה."/>
  </head>
  <body>
    <article>
      <h1>השר ישראל כ"ץ: ההתעלמות מהאיום האיראני זועקת לשמיים</h1>
      <address><time datetime="2019-11-25T19:05:00+00:00">25 Nov 2019, 19:05</time> by <a rel="author">ניצן קידר</a></address>
      <p>בשבוע שעבר התכנסה באו"ם ועידה לכינון אזור חופשי מנשק גרעיני וסוגים אחרים של נשק להשמדת המונים במזרח התיכון.</p>
      <p>ישראל נמנעה מליטול חלק בוועידה לאחר שכפי שהעריכה המדינות המשתתפות התעלמו מהמציאות במזרח התיכון ומהאיומים הנשקפים לאזור ולעולם כולו. מדינות כמו איראן וסוריה היפנו בכינוס אצבע מאשימה כלפי ישראל בנושא.</p>
      <p>במשרד החוץ זעמו על הועידה. "המדינות מתעלמות לחלוטין מהטבח ההמוני בסוריה ומתכנית הגרעין של איראן, הקוראת בגלוי להשמדת מדינת ישראל. כך לא משיגים יציבות וביטחון במזרח התיכון. כדי לשנות את פני האזור חייבים להתבסס על הכרה הדדית בזכות הקיום של כל המדינות ובציות לאמנות הבינלאומיות, זאת כמובן לצד המשך בקרה בינ"ל הדוקה על תוכנית הגרעין האיראנית".</p>
      <p>שר החוץ, ישראל כ"ץ, הוסיף כי "ההתעלמות מהטלטלה שעובר המזרח התיכון ומהאיומים שמציבה איראן לאזור ולעולם כולו זועקת לשמים. איראן היא הגורם המרכזי שמערער את היציבות במזרח התיכון ומתחזקת יכולות גרעיניות למטרות צבאיות. על העולם כולו להתאחד במאבק בתכנית הגרעין האיראנית, ובהמשך החתרנות האיראנית ותמיכתה בטרור".</p>
    </article>
  </body>
</html>