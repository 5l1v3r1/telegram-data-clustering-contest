<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/25/parlamenti-kepviselo-dobta-a-dunaba-a-legujabb-kolodko-szobrot"/>
    <meta property="og:site_name" content="infostart"/>
    <meta property="article:published_time" content="2019-11-25T19:37:00+00:00"/>
    <meta property="og:title" content="Parlamenti képviselő dobta a Dunába a legújabb Kolodko-szobrot"/>
    <meta property="og:description" content="A Mi Hazánk Mozgalomnak nem tetszett az usankát formázó miniszobor."/>
  </head>
  <body>
    <article>
      <h1>Parlamenti képviselő dobta a Dunába a legújabb Kolodko-szobrot</h1>
      <address><time datetime="2019-11-25T19:37:00+00:00">25 Nov 2019, 19:37</time> by <a rel="author">Infostart</a></address>
      <h3>A Mi Hazánk Mozgalomnak nem tetszett az usankát formázó miniszobor.</h3>
      <p>Pénteken helyezte ki a budapesti Szabadság térre, az ott álló szovjet emlékmű közelébe Kolodko Mihály szobrászművész az ötágú csillaggal díszített orosz katonai sapkát.</p>
      <p>A Mi Hazánk Mozgalom szerint ugyanakkor "fővárosunk szabadságról elnevezett terén egy szovjet megszállási emlékmű is túl sok, ezért a mai napon, a Szovjetunióba hurcolt magyar politikai rabok és kényszermunkások emléknapján dr. Fülöp Erik országgyűlési képviselőnk eltávolította az engedély nélkül kihelyezett, usankát ábrázoló szobrot, és azt méltó helyére juttatta."</p>
      <p>A párt közleményéhez csatolt képből kiderül, hogy utóbbi mire vonatkozik: egyszerűen a Dunába dobták a szobrot.</p>
      <p>Korábban több Kolodko-szobor tűnt el helyéről, de nem politikai okokból.</p>
      <p>
        <i>Nyitókép: Mi Hazánk</i>
      </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/kultura/2019/08/29/uj-miniszobrokat-adtak-at-erzsebetvarosban"/>
        <a href="https://infostart.hu/kultura/2019/08/05/simpson-csalados-szoborral-gazdagodott-budapest"/>
        <a href="https://infostart.hu/eletmod/2018/11/18/ujabb-rajzfilmes-miniszobor-bukkant-fel-budapesten"/>
        <a href="https://infostart.hu/belfold/2018/07/14/ujra-felbukkant-mekk-elek-a-szell-kalman-teren"/>
        <a href="https://infostart.hu/eletmod/2017/02/03/kukacszobor-a-parlamentnel"/>
      </related>
    </article>
  </body>
</html>