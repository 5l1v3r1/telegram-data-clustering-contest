<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837764-sudiv-aktivistiv-yevromaydanu-kolishnomu-suddi-povidomili-pro-pidozru"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T19:21:00+00:00"/>
    <meta property="og:title" content="Судив активістів Євромайдану: колишньому судді повідомили про підозру"/>
    <meta property="og:description" content="КИЇВ. 25 листопада. УНН. Генеральна прокуратура України повідомила про підозру колишньому судді одного з райсудів м. Києва, який ухвалював рішення про арешти …"/>
  </head>
  <body>
    <article>
      <h1>Судив активістів Євромайдану: колишньому судді повідомили про підозру</h1>
      <address><time datetime="2019-11-25T19:21:00+00:00">25 Nov 2019, 19:21</time> by <a rel="author">Тоня Туманова</a></address>
      <p><b>КИЇВ. 25 листопада. УНН.</b> Генеральна прокуратура України повідомила про підозру колишньому судді одного з райсудів м. Києва, який ухвалював рішення про арешти активістів Євромайдану, передає <b>УНН</b> із посиланням на пресслужбу ГПУ.</p>
      <p>"... 25 листопада 2019 року у кримінальному провадженні від 05.02.2014 повідомлено про підозру колишньому судді одного з районних судів м. Києва за фактами незаконного перешкоджання організації та проведенню зборів, мітингів, вуличних походів і демонстрацій, що відбувались в лютому 2014 року в центральній частині м. Києва, а також постановленні ним завідомо неправосудних ухвал про обрання відносно учасників мирних акцій протесту запобіжних заходів у вигляді тримання під вартою (ч. 2 ст. 28, ст. 340, ч. 2 ст. 375 КК України)", - йдеться у повідомленні.</p>
      <p>Досудове розслідування у вказаному кримінальному провадженні триває.</p>
      <p>Нагадаємо, 20 листопада 2019 року слідчі органів прокуратури припинили функцію досудового розслідування. Усі незавершені кримінальні провадження на даний час передаються у відповідності до ст. 216 КПК України до інших органів досудового розслідування. Разом з цим, прокурори продовжують виконувати процесуальні дії в межах розслідувань.</p>
    </article>
  </body>
</html>