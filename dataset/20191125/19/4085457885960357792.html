<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/25/novy-5g-cip-mediateku-udajne-vede-zebricek-ai-vykonu/"/>
    <meta property="og:site_name" content="GizChina.cz"/>
    <meta property="article:published_time" content="2019-11-25T19:00:25+00:00"/>
    <meta property="og:title" content="Nový 5G čip Mediateku údajně vede žebříček AI výkonu"/>
    <meta property="og:description" content="Na začátku listopadu jsme se od taiwanského Mediateku dočkali slibu o uvedení vlastního 5G čipu 26. listopadu a dnes nás lehce navnadili na jeho AI výkon."/>
  </head>
  <body>
    <article>
      <h1>Nový 5G čip Mediateku údajně vede žebříček AI výkonu</h1>
      <address><time datetime="2019-11-25T19:00:25+00:00">25 Nov 2019, 19:00</time> by <a rel="author" href="https://gizchina.cz/author/mfabian/" target="_blank">Martin Fabián</a></address>
      <p>Ohodnoťte článek</p>
      <p>Na začátku listopadu jsme se od taiwanského Mediateku dočkali slibu o uvedení vlastního 5G čipu na předváděcí akci v Šen-čenu plánované na 26. listopadu. To je už zítra, ale dnes vás ještě můžeme dopředu lehce navnadit, protože se dostal na internet výsledkový list testu AI (tedy umělé inteligence) ve specializovaném <a href="http://ai-benchmark.com/ranking_processors.html?from=singlemessage&amp;isappinstalled=0">benchmarku</a> vyvinutém švýcarským Federálním technologickým institutem v Curychu (ETHZ). Nu a poměrně překvapivě se na něm objevil i nový ještě oficiálně nepředstavený a nepojmenovaný 5G Mediatek a všem vytřel zrak.</p>
      <p>Podle tohoto testu totiž dosáhl celkového AI skóre 56.158 bodů a nechal za sebou i těžké váhy jako Kirin 990 5G nebo Kirin 990. Pro představu, <a href="http://gizchina.cz/tag/snapdragon">Snapdragon</a> 855 Plus zvládl zhruba poloviční bodový výsledek. Samozřejmě se jedná pouze o test AI, který nemusí nutně korespondovat s celkovým hrubým výkonem, ale i tak jde o velmi zajímavé srovnání. Bohužel zatím nemáme v ruce konkrétní parametry tohoto čipu, i když nebudeme muset čekat dlouho, protože představení by mělo proběhnout už zítra.</p>
      <figure>
        <img src="https://gizchina.cz/wp-content/uploads/2019/11/Capture-1.jpg"/>
      </figure>
      <p>Všeobecně se očekávává high-end čip vyráběný 7 nm procesem s jádry ARM Cortex-A77, grafickým jádrem Mali-G77 a vlastní APU jednotkou Mediateku pro AI. Vestavěný by měl být i 5G modem Helio M70, čímž se rodina 5G procesorů zase o něco rozroste. Kromě toho všeho si dnes Mediatek dnes schoval pro veřejnost další bonbonek, protože ohlásili podepsání spolupráce s Intelem na vývoji čipů pro PC založené na jejich 5G technologiích. Že by se nakonec v Mediateku opravdu nadechovali k velkému návratu na výsluní ? Pro diverzitu konkurence a zákazníkův blahobyt by to bylo jen dobře.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/11/helio-m70-s-5g-se-na-prvni-telefony-dostane-v-prvnim-kvartalu-2020/"/>
        <a href="https://gizchina.cz/2019/11/09/dxomark-pod-palbou-kvuli-test-iphone-11-pro-max/"/>
        <a href="https://gizchina.cz/2019/11/05/xiaomi-mi-cc9-pro-premium-edition-dotahlo-spicku-dxomarku/"/>
      </related>
    </article>
  </body>
</html>