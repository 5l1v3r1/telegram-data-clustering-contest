<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/na_pravo_veto_slid_naklasti_veto_abo_chomu_neobhidno_reformuvati_radu_bezpeki_oon_n1239321"/>
    <meta property="og:site_name" content="24 Канал"/>
    <meta property="article:published_time" content="2019-11-25T19:00:00+00:00"/>
    <meta property="og:title" content="На право вето слід накласти вето, або Чому необхідно реформувати Раду Безпеки ООН"/>
    <meta property="og:description" content="Сьогодні в Генеральній Асамблеї ООН обговорюється реформування Ради Безпеки. Цей орган відповідає за підтримання міжнародного миру і безпеки."/>
  </head>
  <body>
    <article>
      <h1>На право вето слід накласти вето, або Чому необхідно реформувати Раду Безпеки ООН</h1>
      <address><time datetime="2019-11-25T19:00:00+00:00">25 Nov 2019, 19:00</time> by <a rel="author" href="https://24tv.ua/blog_sotsmerezhi_tag5435/" target="_blank">Блог Соцмережі</a></address>
      <p>
        <b>Сьогодні в Генеральній Асамблеї ООН обговорюється реформування Ради Безпеки. Цей орган відповідає за підтримання міжнародного миру і безпеки.</b>
      </p>
      <p>Водночас, постійні члени – Китай, Франція, РФ, Велика Британія та США – мають право блокувати будь-які рішення через вето. Виняткове право, отримане за підсумками перемоги в Другій світовій війні.</p>
      <blockquote>Важливо! <a href="https://24tv.ua/shho_chekaye_na_rosiyu_u_razi_ostatochnogo_prograshu_u_sudi_oon_poyasnennya_zerkal_n1236364">Що чекає на Росію у разі остаточного програшу у суді ООН: пояснення Зеркаль</a></blockquote>
      <p>За статистикою (дані 1946-2017 рр.), найбільшу кількість разів накладали вето СРСР/РФ – 107, США – 79, Велика Британія – 29, Франція – 16, Китай – 11. Реформу Радбезу обговорюють вже близько 30 років!</p>
      <p>
        <b>На сьогодні основні позиції можна звести до таких:</b>
      </p>
      <ul>
        <li>Позиція "четвірки" або "країн-аспірантів на постійне членство в Раді Безпеки" (Бразилія, Індія, Німеччина, Японія), яка передбачає<b> розширення Радбезу</b> з нинішніх 15 до 25 членів шляхом включення шести нових постійних членів і чотирьох непостійних членів.</li>
        <li>"Африканська ініціатива", головною відмінністю якої від моделі "четвірки" є закріплення за новими постійними членами права вето, а також двох додаткових постійних і п'яти непостійних місць для Африки.</li>
        <li>Пропозиція руху "Об'єднуючись заради консенсусу" (входять регіональні конкуренти країн-аспірантів — Італія, Пакистан, Іспанія, Аргентина, Мексика, Канада та ін.), яка говорить про<b> створення десяти додаткових "непостійних/напівпостійних" місць.</b></li>
      </ul>
      <p>Україна виступає за розширення представництва групи східноєвропейських держав шляхом збільшення місць непостійних членів з 1 до 2. Зараз в Радбезі від нашого регіону Польща. З наступного року буде Естонія. <b>Без реформування інституту вето будь-яка реформа Ради Безпеки не буде неповноцінною</b>. Зловживання правом вето доволі часто призводить до паралізації роботи РБ.</p>
      <p>Саме тому наша держава підтримує ініціативу про добровільне зобов'язання представників "постійної п'ятірки" Ради Безпеки щодо відмови від використання вето у випадках масових злодіянь.</p>
      <p>Ми також приєдналися до Кодексу поведінки щодо дій Ради Безпеки ООН у питаннях геноциду, злочинів проти людяності та воєнних злочинів.</p>
      <p>Ідей багато, але прогресу мало.</p>
      <p>Без готовності постійних членів змінювати правила гри процес реформування Радбезу може тривати ще не одне десятиліття.</p>
      <p><b>Автор:</b> <a href="https://www.facebook.com/oleg.nikolenko.50">Олег Ніколенко</a><br/><b>Джерело:</b><a href="https://www.facebook.com/photo.php?fbid=10219822503328256&amp;set=a.3646918406815&amp;type=3&amp;theater"> Facebook</a></p>
      <blockquote>Читайте також: <a href="https://24tv.ua/rf_viyshla_z_zhenevskoyi_konventsiyi_pro_zahist_naselennya_pid_chas_zbroynih_konfliktiv_shho_tse_oznachaye_n1237899">РФ вийшла з Женевської конвенції про захист населення під час збройних конфліктів: що це означає</a></blockquote>
      <p><a href="https://24tv.ua/polsku_studentku_vidstoronili_vid_navchannya_cherez_obrazu_ukrayinki_n1239041">Польську студентку відсторонили від навчання через образу українки</a> сьогодні 11434</p>
    </article>
  </body>
</html>