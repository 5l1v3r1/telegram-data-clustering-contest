<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/bursa-de-la-bucuresti-a-inchis-in-crestere-sedinta-de-luni_1406665.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T19:59:25+00:00"/>
    <meta property="og:title" content="Bursa de la Bucureşti A ÎNCHIS în creştere şedinţa de luni"/>
    <meta property="og:description" content="Bursa de la Bucureşti a închis în creştere şedinţa de luni iar valoarea tranzacţiilor a fost de numai 18,34 milioane de lei (3,84 milioane de..."/>
  </head>
  <body>
    <article>
      <h1>Bursa de la Bucureşti A ÎNCHIS în creştere şedinţa de luni</h1>
      <address><time datetime="2019-11-25T19:59:25+00:00">25 Nov 2019, 19:59</time> by <a rel="author">Maria Stan</a></address>
      <p>Bursa de la Bucureşti a închis în creştere şedinţa de luni iar valoarea tranzacţiilor a fost de numai 18,34 milioane de lei (3,84 milioane de euro).</p>
      <p>Indicele principal BET a crescut cu 0,55%, ajungând la 9.772,01 puncte. BET-Plus, care arată evoluţia celor mai lichide 37 de acţiuni de la BVB, s-a apreciat cu 0,54%, indicele blue-chip extins BET-XT, al celor mai lichide 25 de titluri, a închis pe plus cu 0,4%, în timp ce indicele BET-BK, reperul de randament al fondurilor de investiţii, s-a apreciat cu 0,16%.</p>
      <p>Indicele SIF-urilor, BET-FI, a înregistrat o creştere de 0,09% iar indicele BET-NG, care măsoară evoluţia celor 10 companii energetice şi de utilităţi, a închis cu un avans de 0,01%.</p>
      <p>Pe Piaţa Reglementată, acţiunile Banca Transilvania au fost cele mai tranzacţionate, generând schimburi de 5,25 milioane de lei, urmate de titlurile BRD - Groupe Societe Generale (3,53 milioane de lei) şi Fondul Proprietatea (1,75 milioane de lei).</p>
      <p>Cele mai bune evoluţii au fost înregistrate de acţiunile Electroputere, care s-au apreciat cu 5,88%, Condmag (+4,17%) şi SOCEP (+2,49%).</p>
      <p>Pe de altă parte, cele mai importante deprecieri au fost consemnate de titlurile Comelf (-7%), Retrasib (-5,88%) şi Casa de Bucovina-Club de Munte (-4,55%).</p>
    </article>
  </body>
</html>