<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-kierowcy-zablokowali-korytarz-zycia-na-a4-musza-liczyc-sie-z,nId,3354206"/>
    <meta property="og:site_name" content="RMF24"/>
    <meta property="article:published_time" content="2019-11-25T19:54:00+00:00"/>
    <meta property="og:title" content="Kierowcy zablokowali korytarz życia na A4. &quot;Muszą liczyć się z konsekwencjami&quot;"/>
    <meta property="og:description" content="Kilkudziesięciu kierowców w sobotę jechało pod prąd na autostradzie A4 pod Legnicą wykorzystując do tego korytarz życia. Do sieci trafił film nagrany przez strażaków. Kończy się on w momencie, gdy wóz strażacki zostaje zablokowany przez jednego z kierowców."/>
  </head>
  <body>
    <article>
      <h1>Kierowcy zablokowali korytarz życia na A4. "Muszą liczyć się z konsekwencjami"</h1>
      <address><time datetime="2019-11-25T19:54:00+00:00">25 Nov 2019, 19:54</time> by <a rel="author" href="https://www.rmf24.pl/tylko-w-rmf24/mateusz-czmiel" target="_blank">Mateusz Czmiel</a></address>
      <p>
        <b>Kilkudziesięciu kierowców w sobotę jechało pod prąd na autostradzie A4 pod Legnicą wykorzystując do tego korytarz życia. Do sieci trafił film nagrany przez strażaków. Kończy się on w momencie, gdy wóz strażacki zostaje zablokowany przez jednego z kierowców.</b>
      </p>
      <figure>
        <img src="https://i.iplsc.com/kadr-z-filmu-pokazujacego-incydent-zrodlo-24wroclaw-pl/0009EW131HDG7LFB-C123-F4.png"/>
        <figcaption>Kadr z filmu pokazującego incydent (źródło: 24wroclaw.pl)<cite>/Zrzut ekranu /</cite></figcaption>
      </figure>
      <p>Policja przeanalizuje nagranie i podejmie odpowiednie kroki wobec kierowców. <i>Wszyscy, którzy złamali prawo, muszą liczyć się z konsekwencjami </i>- mówi Dominika Kwakszys ze złotoryjskiej policji.</p>
      <p><i>Nie było wszczętej procedury awaryjnego wycofywania pojazdów. Samochody stały w korku około jednej godziny</i> - podkreśla Magdalena Szumiata, rzeczniczka wrocławskiej Generalnej Dyrekcji Dróg Krajowych i Autostrad.</p>
      <p>Procedura awaryjnego wycofania pojazdów zostaje wprowadzona, gdy do miejsca zdarzenia dojadą wszystkie służby i udzielą pomocy poszkodowanym w wypadku. Zawracanie poza procedurą jest traktowane jako wykroczenie. Grozi za to mandat do 500 złotych i 6 punktów karnych.</p>
      <p>W sobotnim wypadku na autostradzie A4 w zderzeniu busa z samochodem ciężarowym zginęła jedna osoba.</p>
      <p>
        <a href="https://www.facebook.com/24wroclaw/videos/o.326790487974889/2442408029330534/?type=2&amp;theater">
          <u>
            <b>Nagranie pokazujące zablokowany korytarz życia dostępne jest tutaj </b>
          </u>
        </a>
      </p>
      <h4>Kolejna taka sytuacja</h4>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=nFhL0AhgdASJvyNzQgeNl3a5fdpZeYbeYU9PWdo.Fv..o7/url=http%3A%2F%2Fwww.rmf24.pl%2Ffakty%2Fpolska%2Fnews-kierowcy-zablokowali-korytarz-zycia-na-a4-straz-publikuje-na%2CnId%2C3260143%3Fparametr%3Dembed_tyt_zdj">Kierowcy zablokowali korytarz życia na A4. Straż publikuje nagranie</a>
      </p>
      <figure>
        <img src="https://i.iplsc.com/kierowcy-zablokowali-korytarz-zycia-na-a4-straz-publikuje-na/00099U7PPG7NNCS0-C128.png"/>
      </figure>
      <p>Do podobnej sytuacji doszło<a href="https://www.rmf24.pl/fakty/polska/news-kierowcy-zablokowali-korytarz-zycia-na-a4-film-trafil-juz-do,nId,3170881?fbclid=IwAR1FMpznY_7M8EIsxICmDM-fl9JMJYu0Vb8XBrWD-VVtCsDwY7MLPsNvn_E"><u><b> pod koniec sierpnia</b></u></a>, gdy na autostradzie pod Wrocławiem doszło do wypadku dwóch ciężarówek.</p>
      <p>Wówczas w sieci pojawił się film, na którym widać ponad 140 samochodów, które utrudniają przejazd straży pożarnej i innym służbom jadącym na miejsce wypadku. 55 kierowców zostało już ukaranych przez wrocławską policję. W tym przypadku kierowcy zaczęli zawracać zaledwie 24 minuty od wypadku.</p>
      <p>
        <a href="https://www.rmf24.pl/fakty/polska/news-korytarze-zycia-i-jazda-na-suwak-obowiazkowe-od-6-grudnia,nId,3336716">
          <u>
            <b>Tworzenie korytarzy życia i jazda "na suwak" będą obowiązkowe od 6 grudnia. </b>
          </u>
        </a>
      </p>
    </article>
  </body>
</html>