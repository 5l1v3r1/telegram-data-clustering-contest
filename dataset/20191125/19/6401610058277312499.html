<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/sneue-asscher-vindt-pvv-en-fvd-juichaapjes-voor-rechtse-omroep-on-maar-pleit-zelf-ook-voor-sterke-npo/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-25T19:00:01+00:00"/>
    <meta property="og:title" content="Sneue Asscher vindt PVV en FVD “juichaapjes” voor rechtse omroep ON!, maar pleit zelf ook voor “sterke NPO”"/>
    <meta property="og:description" content="Het is weer eens lekker onnavolgbaar raaskallen met een PvdA’er die héél erg voor de NPO is, zolang de NPO bestaat uit omroepen die allemaal in meer of mindere mate links zijn. Maar wee je gebeente als er een rechtse omroep bijkomt, ondersteund door rechtse partijen. Dan moet je de boel lekker belachelijk maken. Alsof Arnold Karskens en co. de datum er op uitgezocht hebben, was vandaag de lancering van hun nieuwe (kandidaat-)publieke omroep: Ongehoord Nederland. Tegelijkertijd vond in de Tweede Kamer een debat plaats over de publieke omroep anno 2019. Moet er geld bij, of af? Moest Slob nu wel of niet de portemonnee trekken voor het Eurovisie Songfestival? Vragen, vragen… maar behalve dat ook heldere statements. Zoals van PvdA-voorman Lodewijk Asscher. Hij was heel erg voor de NPO, zo kondigde hij aan op Twitter. Er moest een sterke publieke omroep zijn, en er moet geld bij. Het kan niet op, volgens de voormalige vicepremier: “Sterke publieke omroep is groot goed in onze democratie. Bij debat #mediabegroting …"/>
  </head>
  <body>
    <article>
      <h1>Sneue Asscher vindt PVV en FVD “juichaapjes” voor rechtse omroep ON!, maar pleit zelf ook voor “sterke NPO”</h1>
      <address><time datetime="2019-11-25T19:00:01+00:00">25 Nov 2019, 19:00</time> by <a rel="author">Tim Engelbart</a></address>
      <p>
        <b>Het is weer eens lekker onnavolgbaar raaskallen met een PvdA’er die héél erg voor de NPO is, zolang de NPO bestaat uit omroepen die allemaal in meer of mindere mate links zijn. Maar wee je gebeente als er een rechtse omroep bijkomt, ondersteund door rechtse partijen. Dan moet je de boel lekker belachelijk maken.</b>
      </p>
      <p>Alsof Arnold Karskens en co. de datum er op uitgezocht hebben, was vandaag de lancering van hun nieuwe (kandidaat-)publieke omroep: Ongehoord Nederland. Tegelijkertijd vond in de Tweede Kamer een debat plaats over de publieke omroep anno 2019. Moet er geld bij, of af? Moest Slob nu wel of niet de portemonnee trekken voor het Eurovisie Songfestival? Vragen, vragen… maar behalve dat ook heldere statements.</p>
      <p>Zoals van PvdA-voorman Lodewijk Asscher. Hij was heel erg voor de NPO, zo kondigde hij aan op Twitter. Er moest een sterke publieke omroep zijn, en er moet geld bij. Het kan niet op, <a href="https://twitter.com/LodewijkA/status/1198954315823669250"><b>volgens de voormalige vicepremier</b></a>:</p>
      <blockquote>“Sterke publieke omroep is groot goed in onze democratie. Bij debat #mediabegroting  met @Lisawesterveld en @peterkwint gepleit tegen de voorgenomen bezuinigingen op de publieke omroep. En VOOR de positie van de Makers”</blockquote>
      <p>Dat is geen spannende stellingname: de NPO en de PvdA weten elkaar van oudsher goed te vinden. Zeker in verkiezingstijd. Maar vandaag was dus ook de lancering van ON!. En ja, als ook rechts Nederland via de publieke omroep de eigen achterban gaat mobiliseren, dan raakt links hun belangrijkste wapen kwijt. Dus hé: toen was Asscher ineens niet meer zo ontzettend pro-NPO. Of sterker nog: hij was boos op andere politici die mét een rechtse omroep ook pro-NPO waren. Net zoals Asscher die ochtend. Maar zijn politieke tegenstanders <a href="https://twitter.com/IngeLengton/status/1198979143234396160"><b>moeten vooral wegblijven uit Hilversum</b></a>:</p>
      <blockquote>“Asscher (PvdA) ziet het als hypocriet dat PVV’ers nu als ‘juichaapjes’ staan te klappen voor een nieuwe publieke omroep (Ongehoord Nederland) #mediadebat”</blockquote>
      <p>Prima, hoor, om Thierry Baudet en Geert Wilders “juichaapjes” te noemen. Maar besef wel dat je er dan zelf ook eentje bent, juichaapje Lodewijk van Partij van de Juichaapjesarbeid.</p>
    </article>
  </body>
</html>