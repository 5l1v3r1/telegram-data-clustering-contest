<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/aggressiva-algar-ska-skjutas-5459684.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T19:36:48+00:00"/>
    <meta property="og:title" content="Aggressiva älgar ska skjutas"/>
    <meta property="og:description" content="Natur Den aggressiva älgfamiljen som håller till i villaområdet Aspenäs i Lerum ska skjutas, enligt ett beslut av polisen."/>
  </head>
  <body>
    <article>
      <h1>Aggressiva älgar ska skjutas</h1>
      <address><time datetime="2019-11-25T19:36:48+00:00">25 Nov 2019, 19:36</time> by <a rel="author">TT</a></address>
      <figure>
        <img src="https://img10.ntm.eu/unt/public/img/5459685/1125204005/en-algko-arkivbild?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Paul Kleiven/NTB Scanpix/TT | En älgko. Arkivbild.</figcaption>
      </figure>
      <p>Natur Den aggressiva älgfamiljen som håller till i villaområdet Aspenäs i Lerum ska skjutas, enligt ett beslut av polisen.</p>
      <blockquote>Det har varit lite för många incidenter. Men det är ganska svårt, då det är farligt att skjuta bland hus och människor. Det måste vara helt säkert för att de ska kunna göra det, säger Stefan Holm, gruppchef vid polisen i Lerum, till <a href="https://www.expressen.se/gt/polischefens-order-skjut-skrackalgarna/">GT</a>.</blockquote>
      <p>Under natten mot i lördags angreps en man som var ute med sin hund. Mannen skadades och fick föras till sjukhus medan hunden dödades. Tidigare i höst dödades även en annan hund i en älgattack.</p>
      <p>Älgfamiljen, som består av en ko och två kalvar, har hållit till i området sedan oktober.</p>
      <p>Det har funnits tidigare beslut om att skjuta älgarna, men de har sedan dragits tillbaka. Det nya beslutet gäller i en vecka.</p>
    </article>
  </body>
</html>