<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260596/eleythera-ta-diodia-se-eleysina-agioys-theodoroys-mexri-tin-apokatastasi-tis-leitoyrgias-toy-aytokinitodromoy"/>
    <meta property="og:site_name" content="LiFO"/>
    <meta property="article:published_time" content="2019-11-25T19:50:00+00:00"/>
    <meta property="og:title" content="Ελεύθερα τα διόδια σε Ελευσίνα - Αγίους Θεοδώρους μέχρι την αποκατάσταση της λειτουργίας του αυτοκινητόδρομου"/>
    <meta property="og:description" content="Ελεύθερα θα περνούν οι οδηγοί τα διόδια στους σταθμούς Ελευσίνας και Αγίων Θεοδώρων"/>
  </head>
  <body>
    <article>
      <h1>Ελεύθερα τα διόδια σε Ελευσίνα - Αγίους Θεοδώρους μέχρι την αποκατάσταση της λειτουργίας του αυτοκινητόδρομου</h1>
      <h2>Ελεύθερα θα περνούν οι οδηγοί τα διόδια στους σταθμούς Ελευσίνας και Αγίων Θεοδώρων</h2>
      <address><time datetime="2019-11-25T19:50:00+00:00">25 Nov 2019, 19:50</time> by <a rel="author">NEWSROOM</a></address>
      <p>
        <b>Ελεύθερα θα είναι τα διόδια για τους οδηγούς στους σταθμούς της <a href="https://www.lifo.gr/now/greece/260581/oyres-xiliometron-stin-ethniki-athinon-korinthoy">Ελευσίνας και των Αγίων Θεοδώρων</a> μέχρι να αποκατασταθεί η λειτουργία του αυτοκινητόδρομου.</b>
      </p>
      <p>Ειδικότερα, με εντολή του υπουργού Υποδομών και Μεταφορών οι πολίτες δεν θα καταβάλουν το αντίτιμο των διοδίων στους σταθμούς της Ελευσίνας και των Αγίων Θεοδώρων μέχρι την αποκατάσταση της λειτουργίας του αυτοκινητόδρομου μετά τα σοβαρά προβλήματα που δημιουργήθηκαν λόγω των καταστροφών στην Κινέτα από την κακοκαιρία.</p>
      <p>Νωρίτερα, ο Υπουργός Υποδομών και Μεταφορών κ. Κώστας Καραμανλής και ο Γενικός Γραμματέας Υποδομών κ. Γιώργος Καραγιάννης επισκέφθηκαν, σήμερα, το 60ο χλμ της εθνικής οδού Αθηνών - Κορίνθου, όπου επέβλεψαν τη διαδικασία αποκατάστασης της κυκλοφορίας του αυτοκινητόδρομου. Εν συνεχεία μετέβησαν στην τοπική κοινότητα Κινέτας, όπου συνομίλησαν με κάτοικους της περιοχής, τον Δήμαρχο Μεγαρέων κ. Γρηγόρη Σταμούλη και τον Αντιπεριφερειάρχη Δυτικής Αττικής κ. Ελευθέριο Κοσμοπουλο.</p>
      <p>Οι υπηρεσίες του υπουργείου Υποδομών και Μεταφορών πραγματοποίησαν περίπου 100 αυτοψίες σε κατοικίες που υπέστησαν ζημίες. Εκτιμάται ότι ο συνολικός αριθμός των κατοικιών που έχουν πληγεί από την κακοκαιρία μπορεί να ξεπερνά και τις 300.</p>
      <p>Με πληροφορίες από ΑΠΕ-ΜΠΕ</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/greece/260581/oyres-xiliometron-stin-ethniki-athinon-korinthoy"/>
      </related>
    </article>
  </body>
</html>