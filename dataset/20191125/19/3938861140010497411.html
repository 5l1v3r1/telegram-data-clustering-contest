<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_sud-zaareshtuvav-neruhomist-ivanofrankivskogo-centralnogo-rinku-zmi/939895"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T19:46:00+00:00"/>
    <meta property="og:title" content="Суд заарештував нерухомість Івано-Франківського &quot;Центрального ринку&quot; – ЗМІ"/>
    <meta property="og:description" content="19 листопада Жовтневий районний суд Дніпропетровської області своєю постановою заарештував все рухоме і нерухоме майно Товариства з обмеженою відповідальністю (ТОВ) &quot;Торговий сервіс&quot;, яке відоме, як &quot;Центральний ринок&quot; Івано-Франківська. Про це повідомило інтернет-видання &quot;Апостроф&quot;. ..."/>
  </head>
  <body>
    <article>
      <h1>Суд заарештував нерухомість Івано-Франківського "Центрального ринку" – ЗМІ</h1>
      <address><time datetime="2019-11-25T19:46:00+00:00">25 Nov 2019, 19:46</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939895_w_300.jpg?v=0"/>
        <figcaption>Суд заарештував все майно "Центрального ринка" Івано-Франківська. Фото: Prm</figcaption>
      </figure>
      <p>19 листопада Жовтневий районний суд Дніпропетровської області своєю постановою заарештував все рухоме і нерухоме майно Товариства з обмеженою відповідальністю (ТОВ) "Торговий сервіс", яке відоме, як "Центральний ринок" Івано-Франківська.</p>
      <p>Про це повідомило інтернет-видання "<a href="https://apostrophe.ua/news/politics/judiciary/2019-11-25/sud-arestoval-nedvijimost-ivano-frankovskogo-tsentralnogo-ryinka--postanovlenie/181111">Апостроф</a>".</p>
      <p>Відповідно до постанови (у справі №201/12807/19, виробництво 1-кс/201/6492/2019), все нерухоме майно ТОВ "Торговий сервіс" було заарештовано після заяви потерпілих підприємців. Як зазначено в матеріалах справи, 22 жовтня Т. Казанцева з метою придбання корпоративних прав уклала договір купівлі-продажу з власником на той час 99% підприємства Ігорем Халамендой, після чого виплатила 5 млн гривень.</p>
      <p>Як випливає з документа, останній міг увійти у змову з державним реєстратором Н.Ю. Шиловою, яка спочатку оформила всі необхідні документи, але не завантажила їх електронні копії в державний реєстр, після чого Халаменда звернувся до Національної поліцію України і Міністерства юстиції зі скаргою. Втім, як зазначено в рішенні суду подібні помилки реєстратора були допущені навмисно.</p>
      <p>Слідчий суддя дійшов висновку, що існує реальний ризик того, що злочинні дії з відчуження майна та активів ТОВ "Торговий сервіс" продовжаться.</p>
      <p>Отже, з метою збереження речових доказів, на все майно ТОВ "Торговий сервіс", суд постановив накласти арешт шляхом заборони розпорядження і відчуження, а також заборонив здійснювати будь-які реєстраційні дії стосовно майна ТОВ "Торговий сервіс".</p>
      <p>Окрім цього, суд заборонив державним реєстраторам та особам, що уповноважені на виконання функцій реєстраторів вчиняти будь-які реєстраційні дії стосовно зазначеного нерухомого майна.</p>
    </article>
  </body>
</html>