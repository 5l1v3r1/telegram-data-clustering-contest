<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1563231/ypergiros-dioikitis-sto-nosokomeio-karditsas-antidraseis-ki-apo-ti-nd"/>
    <meta property="og:site_name" content="NOOZ."/>
    <meta property="article:published_time" content="2019-11-25T19:00:00+00:00"/>
    <meta property="og:title" content="Υπέργηρος διοικητής στο Νοσοκομείο Καρδίτσας: Αντιδράσεις κι από τη ΝΔ"/>
    <meta property="og:description" content="Η επιλογή ενός 80χρονου για τη διοίκηση νοσοκομείου προκαλεί αντιδράσεις. Ο λόγος την τοποθέτηση του Κωνσταντίνου Πατέρα στο Γενικό Νοσοκομείο Καρδίτσας, που επελέγη από την κυβέρνηση."/>
  </head>
  <body>
    <article>
      <h1>Υπέργηρος διοικητής στο Νοσοκομείο Καρδίτσας: Αντιδράσεις κι από τη ΝΔ</h1>
      <address>
        <time datetime="2019-11-25T19:00:00+00:00">25 Nov 2019, 19:00</time>
      </address>
      <p>
        <b>Η επιλογή ενός 80χρονου για τη διοίκηση νοσοκομείου προκαλεί αντιδράσεις. Ο λόγος την τοποθέτηση του Κωνσταντίνου Πατέρα στο Γενικό Νοσοκομείο Καρδίτσας, που επελέγη από την κυβέρνηση.</b>
      </p>
      <p>Την είδηση έφερε στο φως το larissanet, όπου γίνεται γνωστό ότι ο 80άρης νέος διοικητής, κατάγεται από την Πιαλεία Τρικάλων, είναι τέως γυμνασιάρχης, μόνιμος υποψήφιος πολιτευτής με τη Νέα Δημοκρατία, όπως επίσης του ΛΑΟΣ και των ΑΝΕΛ.</p>
      <p>Ο ίδιος κατέθεσε αίτηση και επιλέχθηκε για να διοικήσει το Νοσοκομείο Καρδίτσας, μολονότι μπήκε στην 9η δεκαετίας της ζωής του.</p>
      <p>Και, παρά ταύτα, επιλέχθηκε για να διοικήσει το Νοσοκομείο Καρδίτσας.</p>
      <p>Στο δημοσίευμα του το larissanet επισημαίνει ότι η επιλογή του κ. Πατέρα προκάλεσε φαρμακερά σχόλια στην τοπική της Νέας Δημοκρατίας, υπογραμμίζοντας ότι ο υπέργηρος νέος διοικητής δήλωσε πως τη θέση του την είχε υποσχεθεί ο Κυριάκος Μητσοτάκης.</p>
      <p>Το ίδιο δημοσίευμα προσθέτει ότι για την ίδια θέση είχαν κατατεθεί τουλάχιστον 50 αιτήσεις και βιογραφικά για τη θέση.</p>
      <p>Μιλώντας σε τοπικό ρ/σ των Τρικάλων (ράδιο Ζυγός) ο κ. Πατέρας ξεκαθάρισε πως <b>θα κρατήσει το μισθό του διοικητή</b> κι όχι τη σύνταξη που λαμβάνει.</p>
    </article>
  </body>
</html>