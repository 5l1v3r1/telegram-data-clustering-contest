<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kultura/caroben-krizanec-raziskovanja-virtuoznosti-domislj"/>
    <meta property="og:site_name" content="Primorske novice"/>
    <meta property="article:published_time" content="2019-11-25T19:30:04+00:00"/>
    <meta property="og:title" content="Čaroben križanec raziskovanja, virtuoznosti, domišljije in humorja"/>
    <meta property="og:description" content="Harmonikar Janez Dovč in Boštjan Gombač, klarinetist, perkusionist in Dovčev vokalni sopotnik, sta se v Kulturnem domu v sklopu turneje 22 koncertov, preprosto naslovljene Dovč&amp;Gombač, predstavila kot glasbenika, ki ne le da strastno čutita, pač pa brez srčnih zadreg ter z obilico humorja poustvarjata izbrane pesmi iz slovenske ljudske zakladnice."/>
  </head>
  <body>
    <article>
      <h1>Čaroben križanec raziskovanja, virtuoznosti, domišljije in humorja</h1>
      <address><time datetime="2019-11-25T19:30:04+00:00">25 Nov 2019, 19:30</time> by <a rel="author">Alenka Penjak</a></address>
      <p>
        <b>Harmonikar Janez Dovč in Boštjan Gombač, klarinetist, perkusionist in Dovčev vokalni sopotnik, sta se v Kulturnem domu v sklopu turneje 22 koncertov, preprosto naslovljene Dovč&amp;Gombač, predstavila kot glasbenika, ki ne le da strastno čutita, pač pa brez srčnih zadreg ter z obilico humorja poustvarjata izbrane pesmi iz slovenske ljudske zakladnice.</b>
      </p>
      <figure>
        <img src="https://static.primorske.si/foto/highres/kultura/721218_dovcgombac-izola3-2.jpg"/>
        <figcaption>Foto: Maja Pertič Gombač</figcaption>
      </figure>
      <p><b>IZOLA</b> &gt; Še več - med njimi se znajdejo tudi take, kakršna je bila uvodna, presunljiva <i>Zemlja</i>, z besedilom, pod katerim sta podpisana Edvard Kocbek in Ivan Cankar, in Dovčevo avtorsko glasbo. Glasbenika sta v sodelovanje vstopila po naključju, po srečanju nekje na Irskem, od koder sta se vrnila s skupno vizijo. Polna dvorana izolskega hrama kulture je polnokrvno sodelovala s karizmatičnima umetnikoma, ki samozavestno preizkušata glasbene meje - Gombač med drugim potrka tudi po svoji goli lobanji ter občinstvu pojasni, kako takšen glasen zvok tudi doseči. Treba je namreč na poseben način odpreti usta in prstom, ki trkajo, dati moč. Če razkrijemo, da ga je po hipu ali dveh zadrege posnemal večji del občinstva, spoznamo, da Dovču in Gombaču ni težko jesti iz rok. Glasbeno-humoristični nastop, mestoma tudi vrhunski glasbeni cirkus, je s svojo iskrivostjo, iskrenostjo in izvirnostjo presenetil, navdušil in navdihnil.</p>
      <figure>
        <iframe src="https://www.youtube.com/embed/4lmLSBTnFEE" width="560" height="315" data-service="Youtube" scrolling="no"/>
      </figure>
      <slideshow>
        <figure>
          <img src="https://static.primorske.si/foto/highres/gnweb/721218_dovcgombac-izola4.jpg"/>
          <figcaption>Foto: Maja Pertič Gombač</figcaption>
        </figure>
        <figure>
          <img src="https://static.primorske.si/foto/highres/gnweb/721218_dovcgombac-izola2.jpg"/>
          <figcaption>Foto: Maja Pertič Gombač</figcaption>
        </figure>
        <figure>
          <img src="https://static.primorske.si/foto/highres/gnweb/721218_dovcgombac-izola1.jpg"/>
          <figcaption>Foto: Maja Pertič Gombač</figcaption>
        </figure>
      </slideshow>
    </article>
  </body>
</html>