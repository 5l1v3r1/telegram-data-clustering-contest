<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/yak_ukrayintsi_otsinyuyut_pershi_kroki_komandi_zelenskogo_mir_na_donbasi_ta_rinok_zemli_n1239361"/>
    <meta property="og:site_name" content="24 Канал"/>
    <meta property="article:published_time" content="2019-11-25T19:46:00+00:00"/>
    <meta property="og:title" content="Як українці оцінюють перші кроки команди Зеленського: мир на Донбасі та ринок землі"/>
    <meta property="og:description" content="Чи не вперше за історію незалежності українці так високо оцінили чесність виборів та залишилися вірні своєму вибору. Більшість задовольняють перші кроки Зеленського і його команди. Щоправда, багато кого не влаштовує робота парламенту. Такі результати свіжого соціологічного дослідження Фонду &quot;Демократичні ініціативи&quot; та Київського міжнародного інституту соціології."/>
  </head>
  <body>
    <article>
      <h1>Як українці оцінюють перші кроки команди Зеленського: мир на Донбасі та ринок землі</h1>
      <address><time datetime="2019-11-25T19:46:00+00:00">25 Nov 2019, 19:46</time> by <a rel="author" href="https://24tv.ua/marina_molka_tag5785/" target="_blank">Марина Молька</a></address>
      <p>
        <b>Чи не вперше за історію незалежності українці так високо оцінили чесність виборів та залишилися вірні своєму вибору. Більшість задовольняють перші кроки Зеленського і його команди. Щоправда, багато кого не влаштовує робота парламенту. Такі результати свіжого соціологічного дослідження Фонду "Демократичні ініціативи" та Київського міжнародного інституту соціології.</b>
      </p>
      <p>Більшість українців вважає, що зробили правильний вибір на президентських виборах і позитивно оцінюють перші кроки команди Зеленського та його команди.</p>
      <blockquote>Читайте також: <a href="https://24tv.ua/peregovori_zelenskogo_z_putinim_shho_pro_tse_dumayut_ukrayintsi_n1239058">Як українці ставляться до переговорів Зеленського з Путіним – опитування</a></blockquote>
      <p>Такі результати свіжого соціологічного дослідження Фонду "Демократичні ініціативи" та Київського міжнародного інституту соціології.</p>
      <figure>
        <img src="https://24tv.ua/resources/photos/news/620_DIR/201911/1239361_10244061.jpg?201911193630"/>
        <figcaption>Соціологічне дослідження</figcaption>
      </figure>
      <p>Соціологи ж намагаються зазирнути у майбутнє. Прогнозують поступове падіння рейтингу "зелених". "Бачимо зниження рейтингу, деякі тривожні тенденції для президента, але поки що запас міцності є", – розповів науковий директор Фонду Демократичні ініціативи Олексій Гарань.</p>
      <p>Якщо порівнювати з 2018 роком, то результати дослідження більш оптимістичні. Тоді у те, що Україна рухається в правильному напрямку вірили лише 11% опитаних вважали, нині – 36%. І це все-таки менше, ніж одразу після волевиявлення.</p>
      <aside>У серпні у нас 50% вважали, що країна рухається у правильному напрямі. Зараз результат – 50 на 50,<cite>– заявила директорка Фонду Демократичні ініціативи Ірина Бекешкіна.</cite></aside>
      <p>Понад 80% опитаних вважають свій вибір на парламентських виборах правильним. Хоч і не задоволені роботою Верховної Ради. 43% вважають, що вона допрацює свій термін, третина, що будуть дострокові вибори. Натомість, є запит на досвідчених професіоналів в парламенті.</p>
      <p>Якщо вірити результатам дослідження, найважливішим для більшості респондентів є мир на Донбасі. Українці підтримують проведення переговорів з Путіним для вирішення конфлікту, а також рішення щодо відведення військ від лінії розмежування. </p>
      <figure>
        <img src="https://24tv.ua/resources/photos/news/620_DIR/201911/1239361_10244067.jpg?201911193813"/>
        <figcaption>Думка українців про переговори Зеленського з Путіним</figcaption>
      </figure>
      <p>Однак, поки негативно українці сприймають рішення щодо запровадження ринку землі, приватизації державних підприємств та легалізації грального бізнесу. </p>
      <p><a href="https://24tv.ua/lifestyle/nikoli_ne_sponsoruvala_ato_kontsertniy_direktor_rotaru_vistupiv_iz_zayavoyu_na_rosiyskomu_teleb_n1239172">"Ніколи не спонсорувала АТО": концертний директор Ротару виступив із гучною заявою</a> сьогодні 14186</p>
      <anchor name="comAnch"/>
    </article>
  </body>
</html>