<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%cf%8c%cf%84%ce%b5%ce%bd%ce%b1%ce%bc-%ce%bf%ce%bb%cf%85%ce%bc%cf%80%ce%b9%ce%b1%ce%ba%cf%8c%cf%82-%ce%bc%ce%b1%cf%81%cf%84%ce%af%ce%bd%cf%82-%ce%bc%ce%b5-%cf%8c%ce%bb%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T19:28:49+00:00"/>
    <meta property="og:title" content="Τότεναμ–Ολυμπιακός, Μαρτίνς: “Με όλον το σεβασμό, ο Μουρίνιο δεν μας φοβίζει” (βίντεο)"/>
    <meta property="og:description" content="Ο Πέδρο Μαρτίνς μίλησε για το παιχνίδι του Ολυμπιακού με την Τότεναμ, τόνισε ότι οι “ερυθρόλευκοι” θα βγάλουν αντίδραση μετά την ισοπαλία με τον Πανιώνιο και εξέφρασε την πίστη του πως οι Πειραιώτες μπορούν να φύγουν με θετικό αποτέλεσμα από το Λονδίνο. «Είμαστε εδώ για να παλέψουμε και να κάνουμε ότι καλύτερο μπορούμε» επισήμανε ο Πορτογάλος τεχνικός, που δήλωσε ότι ο Μουρίνιο δεν φοβίζει την ομάδα του."/>
  </head>
  <body>
    <article>
      <h1>Τότεναμ–Ολυμπιακός, Μαρτίνς: “Με όλον το σεβασμό, ο Μουρίνιο δεν μας φοβίζει” (βίντεο)</h1>
      <address>
        <time datetime="2019-11-25T19:28:49+00:00">25 Nov 2019, 19:28</time>
      </address>
      <p>
        <b>Ο Πέδρο Μαρτίνς μίλησε για το παιχνίδι του Ολυμπιακού με την Τότεναμ, τόνισε ότι οι “ερυθρόλευκοι” θα βγάλουν αντίδραση μετά την ισοπαλία με τον Πανιώνιο και εξέφρασε την πίστη του πως οι Πειραιώτες μπορούν να φύγουν με θετικό αποτέλεσμα από το Λονδίνο. «Είμαστε εδώ για να παλέψουμε και να κάνουμε ότι καλύτερο μπορούμε» επισήμανε ο Πορτογάλος τεχνικός, που δήλωσε ότι ο Μουρίνιο δεν φοβίζει την ομάδα του.</b>
      </p>
      <p>Ο Πέδρο Μαρτίνς υποστήριξε πως ο Ολυμπιακός θα παρουσιαστεί πανέτοιμος κόντρα στην Τότεναμ, σημείωσε πως οι “ερυθρόλευκοι” έχουν δουλέψει αρκετά για να βρίσκονται σε αυτό το επίπεδο και δεν θα χαριστούν σε κανέναν. Μάλιστα, υπογράμμισε ότι το παιχνίδι με τον ΠΑΟΚ δεν πρόκειται να είναι στο μυαλό των παικτών του.</p>
      <h3>Οι δηλώσεις του Πέδρο Μαρτίνς…</h3>
      <p>
        <b>Το ματς στο Λονδίνο και τον ΠΑΟΚ:</b>
      </p>
      <p>Είναι αλήθεια πως είχαμε λίγο χρόνο να προετοιμαστούμε. Είχαμε μικρό χρονικό διάστημα, όπως και η Τότεναμ, καθώς είχαμε ματς το Σάββατο. Ξέρουμε τον Μουρίνιο όμως γνωρίζουμε λίγα για την στάση του σε αυτήν την ομάδα. Εμείς προετοιμάσαμε το παιχνίδι όσο πιο καλά μπορούσαμε δεδομένων των συνθηκών. Όχι το παιχνίδι με τον ΠΑΟΚ είναι κάτι τελείως διαφορετικό. Δεν θα επηρεάσει το αυριανό ματς. Περιμένουμε αύριο μία αντίδραση μετά το αρνητικό αποτέλεσμα που είχαμε. Δεν θα χαρίσουμε τίποτα. Θα παλέψουμε με έναν πολύ δύσκολο αντίπαλο. Οι παίκτες του Ολυμπιακού ξέρουν πολύ καλά να αντιδρούν. Αύριο είμαστε εδώ για να κάνουμε μία πολύ καλή νέα αρχή σε σχέση με το ματς του Σαββάτου.</p>
      <h3>Το τι περιμένει για τον αυριανό αγώνα</h3>
      <p>Πάντα το επόμενο ματς είναι η πιο καλή ευκαιρία να αντιδράσεις. Είμαστε χαρούμενοι που έχουμε τέτοια ευκαιρία. Έχουμε δουλέψει πολύ για να είμαστε εδώ και θα δείτε αντίδραση. Είμαστε μες στους στόχους μας. Έχουμε προετοιμαστεί πολύ καλά. Έχουμε δουλέψει πολύ. Πιστεύω πολύ στις δυνατότητές μας. Ίσως ένα αρνητικό αποτέλεσμα μας πληγώνει και επηρεάζει την ψυχολογία μας. Όμως έχουμε γερές και δυνατές βάσεις. Μετά από ένα αρνητικό αποτέλεσμα όμως έχουμε την δυνατότητα να αντιδράσουμε.</p>
      <p>
        <b>Τον Μουρίνιο:</b>
      </p>
      <p>Είμαστε εδώ για να εκπροσωπήσουμε τον Ολυμπιακό. Είμαστε εδώ για να αντιμετωπίσουμε μία πολύ δυνατή ομάδα. Με όλον τον σεβασμό ο Ολυμπιακός παίζει με την Τότεναμ αλλά και η Τότεναμ παίζει με τον Ολυμπιακό. Με όλον τον σεβασμό ο Μουρίνιο είναι ένας πολύ καλός προπονητής όμως τίποτα δεν μας φοβίζει. Είμαστε εδώ για να παλέψουμε και να κάνουμε ότι καλύτερο μπορούμε.</p>
      <p>
        <b>Τα διαφορετικά πρόσωπα που δείχνει ο Ολυμπιακός:</b>
      </p>
      <p>Μίλησα για τα δύο πρόσωπα στο πρωτάθλημα. Αναφέρθηκα στην έλλειψη υπευθυνότητας εκτός έδρας. Νομίζω το έχουμε αναλύσει. Στο Champions League παρά τα αποτελέσματα που έχουμε, έχετε δει πως έχουν έρθει οι ήττες και τι έχουμε κάνει.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FOlympiacosFC%2Fvideos%2F577045129720113%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
    </article>
  </body>
</html>