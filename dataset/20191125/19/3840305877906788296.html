<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/ludovic-orban-despre-organizarea-alegerilor-anticipate-307428.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T19:05:44+00:00"/>
    <meta property="og:title" content="Ludovic Orban, despre organizarea alegerilor anticipate: ”Este obiectivul nostru, dar nu știu dacă se poate face”"/>
    <meta property="og:description" content="Premierul Ludovic Orban susține că alegerile anticipate, așa cum sunt ele dorite de PNL, USR și PLUS, sunt foarte greu de realizat. Asta în condițiile în care pentru a se ajunge la o astfel de situație trebuie ca..."/>
  </head>
  <body>
    <article>
      <h1>Ludovic Orban, despre organizarea alegerilor anticipate: ”Este obiectivul nostru, dar nu știu dacă se poate face”</h1>
      <address><time datetime="2019-11-25T19:05:44+00:00">25 Nov 2019, 19:05</time> by <a rel="author">Redacția B1.ro</a></address>
      <p>Premierul <a href="https://www.b1.ro/tag/ludovic-orban-54875.html">Ludovic Orban</a> susține că alegerile anticipate, așa cum sunt ele dorite de PNL, USR și PLUS, sunt foarte greu de realizat. Asta în condițiile în care pentru a se ajunge la o astfel de situație trebuie ca două propuneri de premier să cadă. </p>
      <p>”Alegeri anticipate sunt greu de făcut, vor provoca o criză politică. Pentru alegeri anticipate, trebuie ca două propuneri de premier să cadă și e nevoie de o majoritate de 50% în Parlament. Este obiectivul nostru, dar nu știu dacă se poate face”, a declarat Orban, la România TV. </p>
      <p>În ceea ce privește întâlnirea pe care o va avea marți, la Palatul Victoria, cu membrii fondatori ai Pro România, Daniel Constantin și Sorin Cîmpeanu, <a href="https://www.b1.ro/tag/ludovic-orban-54875.html">Ludovic Orban</a> a precizat: ”Am o discuție cu liderii politici, cu grupurile politice, cu parlamentarii pentru a testa soliditatea majorității parlamentare. Vom discuta cu toți cei pe care ne putem bizui. Vrem sprijin parlamentar pentru proiectele parlamentare”.</p>
    </article>
  </body>
</html>