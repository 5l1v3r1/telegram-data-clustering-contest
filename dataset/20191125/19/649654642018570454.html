<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/sport/sakota-debitovao-na-klupi-zvezde-ubedljivom-pobedom-nad-mornarom/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-25T19:50:58+00:00"/>
    <meta property="og:title" content="Šakota debitovao na klupi Zvezde ubedljivom pobedom nad Mornarom"/>
    <meta property="og:description" content="Košarkaški Crvene zvezde pobedili su večeras u Beogradu Mornar sa 105:82 (28:9, 25:31, 19:12, 33:22) u poslednjoj utakmici osmog kola ABA lige."/>
  </head>
  <body>
    <article>
      <h1>Šakota debitovao na klupi Zvezde ubedljivom pobedom nad Mornarom</h1>
      <address><time datetime="2019-11-25T19:50:58+00:00">25 Nov 2019, 19:50</time> by <a rel="author">Beta</a></address>
      <p>
        <b>Košarkaški Crvene zvezde pobedili su večeras u Beogradu Mornar sa 105:82 (28:9, 25:31, 19:12, 33:22) u poslednjoj utakmici osmog kola ABA lige.</b>
      </p>
      <p>Crveno-beli odigrali su izuzetno dobro u ofanzivi na debiju novog trenera Dragana Šakote, a meč pred oko 2.300 gledalaca u hali „Aleksandar Nikolić“ praktično su rešili u prvoj četvrtini.</p>
      <p>Mornar je jedino vođstvo na utakmici imao u uvodnim minutima, kada je vodio sa 5:4, ali je usledio izuzetan period crveno-belih kojim su praktično rešili susret.</p>
      <p>Ekipa iz Bara je u par navrata prilazio na 12 poena zaostatka, ali pored Džejkoba Pulena, gotovo da niko nije bio raspoložen za igru.</p>
      <p>Najefikasniji u pobedničkoj ekipi bili su Branko Lazić i Majk Odžo sa po 13 poena, dok je 12 ubacio Filip Čović.</p>
      <p>Mornar je predvodio Džejkob Pulen sa 22 poena, a šest manje dodao je Milko Bjelica.</p>
      <p>Zvezda je četvrta sa pet trijumfa i tri poraza, dok je Mornar sedmi sa po četiri pobede i poraza.</p>
      <h3>Povezani tekstovi:</h3>
    </article>
  </body>
</html>