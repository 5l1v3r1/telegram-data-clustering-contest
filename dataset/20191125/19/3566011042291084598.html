<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550002.html/%D8%B9%D9%85%D9%84%DB%8C%D8%A7%D8%AA-%D8%B3%D8%A7%D8%AE%D8%AA-%D8%A8%DB%8C%D8%B4-%D8%A7%D8%B2-1500-%D9%88%D8%A7%D8%AD%D8%AF-%D9%85%D8%AF%D8%AF%D8%AC%D9%88%DB%8C%DB%8C-%D8%A2%D8%BA%D8%A7%D8%B2-%D8%B4%D8%AF%D9%87-%D8%A7%D8%B3%D8%AA--24-%D9%88%D8%A7%D8%AD%D8%AF-%D8%A2%D9%85%D8%A7%D8%AF%D9%87-%D8%AA%D8%AD%D9%88%DB%8C%D9%84"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T19:11:00+00:00"/>
    <meta property="og:title" content="عملیات ساخت بیش از 1500 واحد مددجویی آغاز شده است/ 24 واحد آماده تحویل"/>
    <meta property="og:description" content="سلم آبادی گفت: در فاز اول عملیات اجرایی مسکن مددجویی استان عملیات ساخت برای 1563 واحد اجرایی شده است."/>
  </head>
  <body>
    <article>
      <h1>عملیات ساخت بیش از 1500 واحد مددجویی آغاز شده است/ 24 واحد آماده تحویل</h1>
      <h2>مدیرکل کمیته امداد امام خمینی (ره) خراسان‌جنوبی:</h2>
      <address>
        <time datetime="2019-11-25T19:11:00+00:00">25 Nov 2019, 19:11</time>
      </address>
      <p>سلم آبادی گفت: در فاز اول عملیات اجرایی مسکن مددجویی استان عملیات ساخت برای 1563 واحد اجرایی شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ رضا سلم آبادی مدیرکل کمیته امداد امام خمینی (ره) خراسان‌جنوبی در گفت‌و‌گو با <b><a href="http://www.khavarestan.ir/">خاورستان،</a> </b>در خصوص آخرین وضعیت احداث پنج هزار مسکن مددجویی که طی تفاهم نامه مشترک سازمان برنامه و بودجه کشور و کمیته امداد امام خمینی (ره) در خراسان جنوبی آغاز شده، اظهار کرد: ساخت این تعداد مسکن طی دو فاز در استان احداث خواهد شد که عملیات اجرایی فاز اول برای دو هزار و 500 واحد اجرایی شده است.</p>
      <p>وی افزود: در این راستا تا کنون دو هزار و 868 مورد بابت اخذ پروانه معرفی شده‌اند.</p>
      <p>مدیرکل کمیته امداد امام خمینی (ره) خراسان‌جنوبی بیان کرد: تعداد یک هزار و 998 پروانه صادر و یک هزار و 563 واحد کار ساخت آن آغاز شده است.</p>
      <p>سلم‌آبادی تعداد واحدی که فنداسیون اجرا شده را یک هزار و 20 واحد اعلام کرد و گفت: برای 604 واحد اسکلت و سقف اجرا شده است.</p>
      <p>وی اظهار کرد: همچنین تاکنون عملیات دیوار چینی برای 308 واحد اجرا شده و 92 واحد به مرحله اجرای نازک کاری رسیده است.</p>
      <p>مدیرکل کمیته امداد امام خمینی (ره) با بیان اینکه 24 واحد آماده تحویل و بهره‌برداری، گفت: تعداد پرونده وام تشکیل شده از محل صندوق امداد ولایت به یک هزار و 427 مورد رسیده است.</p>
      <p>سلم آبادی بیان کرد: همچنین کار تعمیر، تکمیل و بازسازی مسکن مددجویان به تعداد 890 مورد انجام شد.</p>
      <p>وی افزود: مجموع مبلغ هزینه شده از محل اعتبارات دولتی، صدقات، زکوات و کمکهای مبتنی بر نیاز و تسهیلات تا کنون بیش از 346 میلیارد ریال بوده است.</p>
      <p>انتهای پیام</p>
    </article>
  </body>
</html>