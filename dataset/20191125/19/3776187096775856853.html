<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.it/2019/11/mediatek-intel-5g-notebook/"/>
    <meta property="og:site_name" content="GizChina.it"/>
    <meta property="article:published_time" content="2019-11-25T19:15:12+00:00"/>
    <meta property="og:title" content="MediaTek ed Intel assieme per portare il 5G sui notebook"/>
    <meta property="og:description" content="Dopo una prima diffusione sugli smartphone, il 5G inizierà a farsi strada anche sui notebook, grazie alla sinergia fra MediaTek ed Intel."/>
  </head>
  <body>
    <article>
      <h1>MediaTek ed Intel assieme per portare il 5G sui notebook</h1>
      <address><time datetime="2019-11-25T19:15:12+00:00">25 Nov 2019, 19:15</time> by <a rel="author">Michele Perrone</a></address>
      <figure>
        <img src="https://gizchina.it/wp-content/uploads/2019/10/xMediatek-5g-696x392.jpg.pagespeed.ic.PRdVTDTUOO.jpg"/>
      </figure>
      <p>Per quanto si sia apparentemente defilata in ambito smartphone, il lavoro dietro le quinte di <b>MediaTek</b> continua imperterrito. Già in questa fase finale del 2019 c'è stato un rialzo grazie a <a href="https://gizchina.it/2019/09/redmi-note-8-pro-ufficiale-europa-prezzo-data/">Redmi Note 8 Pro</a> ed il suo utilizzo dell'<a href="https://gizchina.it/2019/08/redmi-note-8-mediatek-helio-g90t/">Helio G90T</a>. Ma ciò a cui sta puntando in maniera esplicita il chipmaker asiatico è il settore del <b>5G</b>. Non soltanto nell'ambito degli smartphone ma anche di altri prodotti, fra cui i <b>notebook</b>. Proprio oggi è stata annunciata la partnership con <b>Intel </b>per raggiungere questo obiettivo per il <b>2021</b>.</p>
      <p><b>LEGGI ANCHE</b>:<br/><a href="https://gizchina.it/2019/11/redmi-k30-5g-data-lancio/">La serie Redmi K30 5G con SoC MediaTek, ma nel 2020</a></p>
      <h3>Il 5G si farà strada anche sui notebook grazie alla sinergia fra MediaTek ed Intel</h3>
      <p>La collaborazione fra MediaTek ed Intel ha come intento quello di produrre un modem da inserire nei laptop ed abilitarli alla ricezione delle reti 5G. Ciò avverrà assieme a produttori come <b>Dell</b> ed <b>HP</b>, i quali faranno da apripista per la categoria dei computer portatili. Saranno così i primi a portare questa tecnologia al debutto, ma non prima del <b>2021</b>.</p>
      <p>Vista la lontananza con le tempistiche, non è dato sapere granché sulle specifiche hardware proposte dal binomio, ma MediaTek ha confermato che sarà parzialmente basato sull'<a href="https://gizchina.it/2019/08/mediatek-crescita-5g-2020-helio-m70/">Helio M70</a>. Sarà quindi un chipset che includerà al suo interno il modem, anziché scorporarlo come visto sui primissimi SoC 5G. Ciò comporterà il supporto agli standard <b>SA</b> (stand-alone) ed <b>NSA</b> (non stand-alone), con performance non limitate alle attuali tecnologie. Ecco quanto affermato da Gregory Bryant, vice presidente di Intel:</p>
      <p>“<i>Il 5G è pronto a diffondere un nuovo livello di computing e di connettività che trasformerà il modo in cui interagiamo con il mondo. Questa partnership con MediaTek riunisce leader del settore con una profonda esperienza ingegneristica, di integrazione di sistemi e di connettività per offrire esperienze in 5G alla prossima generazione dei migliori PC al mondo.</i>“</p>
    </article>
  </body>
</html>