<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/novini/261/a/apple-razshiriava-operaciite-si-v-indiia-293818/"/>
    <meta property="og:site_name" content="Investor.bg"/>
    <meta property="article:published_time" content="2019-11-25T15:20:00+00:00"/>
    <meta property="og:title" content="Apple разширява операциите си в Индия"/>
    <meta property="og:description" content="Salcomp ще прави компоненти за нейните смартфони в близост до Ченай"/>
  </head>
  <body>
    <article>
      <h1>Apple разширява операциите си в Индия</h1>
      <h2>Salcomp ще прави компоненти за нейните смартфони в близост до Ченай</h2>
      <address><time datetime="2019-11-25T15:20:00+00:00">25 Nov 2019, 15:20</time> by <a rel="author">Елена Кирилова</a></address>
      <p>Индийският министър на информационните технологии Рави Шанкар Прасад обяви днес, че Apple ще разшири операциите си в страната и поддоставчикът на iPhone – Salcomp, ще прави компоненти в завод в близост до Ченай, Южна Индия, предава Ройтерс.</p>
      <p>Salcomp ще инвестира 20 млрд. рупии (278,67 млн. долара) в следващите пет години, за да прави зарядни и други компоненти в завода. Това ще е свързано със създаването на 10 хил. работни места, коментира Прасад.</p>
      <p>Смартфоните на Apple, произвеждани в Индия, също така ще бъдат изнасяни, твърди той, допълвайки, че износът на мобилни телефони и компоненти от страната ще е в размер на 1,6 млрд. долара годишно.</p>
      <p>Всичко това се случва в момент, в който големите технологични компании постепенно изтеглят производството си от Китай заради последиците от търговската война между Пекин и Вашингтон.</p>
      <p>Samsung например затвори и последния си китайски завод за смартфони, но разчита на аутсорсинг в азиатската държава, където работи с подизпълнители.</p>
      <p>Същевременно Индия е особено апетитен пазар за производителите на смартфони, които виждат в него възможност за експанзия, особено като се има предвид насищането на пазара в други точки на света като САЩ, които досега бяха двигатели на растежа.</p>
      <p>
        <i>По статията работиха: <a href="https://www.investor.bg/novini/261/a/apple-razshiriava-operaciite-si-v-indiia-293818/znvygb:ryran.inygrebin@tznvy.pbz">Елена Кирилова</a>, редактор <a href="https://www.investor.bg/novini/261/a/apple-razshiriava-operaciite-si-v-indiia-293818/znvygb:crgre.arlxbi@tznvy.pbz">Петър Нейков</a></i>
      </p>
      <related>
        <h4>Още по темата</h4>
        <a href="https://www.investor.bg/novini/261/a/obikolkata-na-trymp-i-kuk-publichna-zaiavka-za-blizkite-im-otnosheniia-293638/"/>
        <a href="https://www.investor.bg/novini/261/a/kitai-vyzrajda-apetita-si-za-iphone-293386/"/>
      </related>
      <related>
        <a href="https://www.investor.bg/novini/261/a/obikolkata-na-trymp-i-kuk-publichna-zaiavka-za-blizkite-im-otnosheniia-293638/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/analizi/262/a/tim-kuk-i-cenata-na-blizostta-s-donald-trymp-293162/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ad-hoc/502/a/apple-obmislia-puskane-na-paketni-uslugi-prez-2020g-293313/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/harduer/459/a/pechalbata-na-foxconn-signalizira-za-silnoto-tyrsene-na-iphone-11-293112/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/aziia/336/a/gigantski-kuli-shte-chistiat-smoga-v-edin-ot-gradovete-s-nai-mrysen-vyzduh-v-sveta-292620/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/prihodite-na-apple-rastat-vypreki-spada-na-prodajbite-na-iphone-292301/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/harduer/459/a/apple-veche-predlaga-sglobiavani-v-indiia-iphone-xr-291698/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/zoom/355/a/chaiat-v-germaniia-280-evro-za-firmata-4-centa-za-rabotnika-290963/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/drugi/338/a/nad-19-miliona-dushi-v-indiia-biaha-ostaveni-izvyn-registyra-na-grajdanite-288560/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>