<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/handbollsligan/klart-norrbrink-i-onnered-till-2022/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-25T15:09:12+00:00"/>
    <meta property="og:title" content="Klart: Norrbrink i Önnered till 2022"/>
    <meta property="og:description" content="Marcus Norrbrink har spelat i Önnereds HK under hela sitt liv och fortsätter den resan fram till åtminstone 2022, det står klart efter att talangen skrivit på ett nytt kontrakt med sin moderklubb. – För mig som alltid spelat i klubben kändes det bara naturligt att fortsätta. Jag vet inte riktigt hur det funkar i andra […]"/>
  </head>
  <body>
    <article>
      <h1>Klart: Norrbrink i Önnered till 2022</h1>
      <address><time datetime="2019-11-25T15:09:12+00:00">25 Nov 2019, 15:09</time> by <a rel="author" href="https://handbollskanalen.se/author/ola-selby/" target="_blank">Ola Selby</a></address>
      <p>
        <b>Marcus Norrbrink har spelat i Önnereds HK under hela sitt liv och fortsätter den resan fram till åtminstone 2022, det står klart efter att talangen skrivit på ett nytt kontrakt med sin moderklubb.</b>
      </p>
      <p>– För mig som alltid spelat i klubben kändes det bara naturligt att fortsätta. Jag vet inte riktigt hur det funkar i andra klubbar, men jag tycker att det som finns här hos oss gör att jag kan få den bästa utvecklingen och väljer därför redan nu att förlänga mitt avtal, säger Marcus Norrbrink till klubbens <a href="https://www.svenskalag.se/onneredshk-herr/nyheter/1408048/marcus-norrbrink-forlanger-till-2022">hemsida</a>.</p>
      <p>Norrbrink, född 2001, rankas som en av Sveriges mest talangfulla spelare födda det året. Niometersspelaren har fått mycket speltid i årets ÖHK och tagit flera kliv i sin utveckling.</p>
      <p>– Marcus som jag haft i träning under min tid i ÖHK, är en spelare som kan göra skillnad över tid. Att vi även fortsatt får vara med och utveckla en egen talang känns för mig väldigt inspirerande, säger ÖHK:s huvudtränare Tommy Atterhäll till <a href="https://www.svenskalag.se/onneredshk-herr/nyheter/1408048/marcus-norrbrink-forlanger-till-2022">hemsidan</a>.</p>
      <p>LÄNK: <a href="https://www.svenskalag.se/onneredshk-herr/nyheter/1408048/marcus-norrbrink-forlanger-till-2022">Marcus Norrbrink förlänger till 2022!</a></p>
    </article>
  </body>
</html>