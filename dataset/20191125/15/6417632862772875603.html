<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/mauricio-sarri-ronaldu-bilan-munosabatim-yaxshi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-25T15:50:00+00:00"/>
    <meta property="og:title" content="Маурицио Сарри: &quot;Роналду билан муносабатим яхши&quot;"/>
    <meta property="og:description" content="&quot;Ювентус&quot; бош мураббийи Маурицио Сарри жамоа ҳужумчиси Криштиану Роналду ва &quot;Атлетико&quot; жамоаси ҳақида гапирди."/>
  </head>
  <body>
    <article>
      <h1>Маурицио Сарри: "Роналду билан муносабатим яхши"</h1>
      <h2>"Ювентус" бош мураббийи Маурицио Сарри жамоа ҳужумчиси Криштиану Роналду ва "Атлетико" жамоаси ҳақида гапирди.</h2>
      <address>
        <time datetime="2019-11-25T15:50:00+00:00">25 Nov 2019, 15:50</time>
      </address>
      <p>"Кеча, у жамоадошлари билан шуғулланди. У яхшиланиб бормоқда. Унинг ҳолатини бугун ва эртага баҳолаймиз ва қарор қабул қиламиз. Лекин, факт шундан иборатки, кеча у клубдошлари билан тўлиқ машғулот ўтказди. Бу яхши.</p>
      <p>Роналду билан муносабатим яхши. Агар кўп ғалаба қозонган футболчи алмаштирилганида жаҳли чиқса, бу унда мотивация бисёр эканини англатади. Ўйинчилар алмашганида аччиқланишини 25 йилдан бери кўриб келмоқдаман. </p>
      <figure>
        <img src="https://championat.asia/upload/storage/530777_original.jpg"/>
      </figure>
      <p>Бир вақтнинг ўзида Дибала, Игуаин ва Роналдуни майдонга тушириш уларнинг характериситикалари туфайли қийин. Аммо, учаласи ҳам биргаликда қандай ўйнаши ва ўзини қулай ҳис қилишини билади. Асосий таркибда иккита жой учун бизда 3 та кучли ҳужумчилар бор. Мавсум бошида аниқ кўриниб турганидек, ҳеч ким 65 та ўйинда ўйнай олмайди. Жой ҳамма учун топилади.</p>
      <p> "Атлетико"га қарши ўйиндан хавотирда эмасман. Улар қийин жамоа, аммо биз гуруҳда биринчи ўрин қандай муҳимлигини ўйлашимиз шарт", – дейди Сарри.</p>
      <p>Манба : <a href="http://goal.com/">goal.com</a></p>
    </article>
  </body>
</html>