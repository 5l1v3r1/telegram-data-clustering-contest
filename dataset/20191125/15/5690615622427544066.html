<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837708-na-chernigivschini-batko-poraniv-nozhem-5-richnogo-sina-ta-sebe"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T15:47:00+00:00"/>
    <meta property="og:title" content="На Чернігівщині батько поранив ножем 5-річного сина та себе"/>
    <meta property="og:description" content="КИЇВ. 25 листопада. УНН. На Чернігівщині 30-річний чоловік під час спалаху агресії поранив ножем 5-річного сина та себе. Про це повідомляє УНН з посиланням …"/>
  </head>
  <body>
    <article>
      <h1>На Чернігівщині батько поранив ножем 5-річного сина та себе</h1>
      <address><time datetime="2019-11-25T15:47:00+00:00">25 Nov 2019, 15:47</time> by <a rel="author">Валерія Гуржий</a></address>
      <p><b>КИЇВ. 25 листопада. УНН.</b> На Чернігівщині 30-річний чоловік під час спалаху агресії поранив ножем 5-річного сина та себе. Про це повідомляє <b>УНН</b> з посиланням на відділ комунікації ГУНП у Чернігівській області.</p>
      <p>"24 листопада до Ніжинського відділу поліції надійшло повідомлення про поранення п’ятирічної дитини її ж батьком. На місце події негайно виїхала слідчо-оперативна група", - сказано у повідомленні.</p>
      <p>Поліцейські з’ясували, що 30-річний чоловік під час раптового спалаху агресії схопив ножа та кілька разів вдарив ним свого сина. Після цього вдарив себе ножем у груди. Тяжко пораненого малюка та чоловіка з ножем у грудях знайшла їх сусідка.<br/>Батька і сина карета екстреної медичної допомоги доправила до міської лікарні. У хлопчика діагностували проникаюче ножове поранення грудної клітини, а також поранення обличчя і шиї. У батька – проникаюче ножове поранення грудної клітки. Обох родичів прооперували.</p>
      <p>Відкрито провадження за частиною 1 статті 121 Кримінального кодексу України (умисне тяжке тілесне ушкодження), що карається позбавленням волі на строк від п'яти до восьми років.<br/>Триває досудове розслідування.</p>
      <p>Нагадаємо, у Харкові чоловіка госпіталізували до лікарні <a href="https://www.unn.com.ua/uk/exclusive/1837402-u-kharkovi-cholovika-porizali-nozhem-bilya-magazinu?fbclid=IwAR3kYVm5GtvX_ponMukuA77tvNAThmY1lLKlOPi-cDyFigI6cLicchhP-sA">з численними ножовими пораненями</a>, які йому наніс невідомий.</p>
      <figure>
        <iframe src="https://www.youtube.com/embed/xQ_e112Nykk" width="640" height="360" data-service="Youtube" scrolling="no"/>
      </figure>
    </article>
  </body>
</html>