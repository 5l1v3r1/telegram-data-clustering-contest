<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/region/article/7908573"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T15:36:00+00:00"/>
    <meta property="og:title" content="Фенове на &quot;Ботев&quot; блокират Пловдив с автошествие"/>
    <meta property="og:description" content="Автомобилно шествие на феновете на &quot;Ботев&quot; ще се проведе тази вечер в Пловдив. Колоната ще тръгне в 19,30 часа от спортния комплекс в кв. &quot;Коматево&quot;, ще премине по Коматевско шосе, бул"/>
  </head>
  <body>
    <article>
      <h1>Фенове на "Ботев" блокират Пловдив с автошествие</h1>
      <address><time datetime="2019-11-25T15:36:00+00:00">25 Nov 2019, 15:36</time> by <a rel="author" href="https://www.24chasa.bg/authors/1817229" target="_blank">Анелия Перчева</a></address>
      <p>Автомобилно шествие на феновете на "Ботев" ще се проведе тази вечер в Пловдив. Колоната ще тръгне в 19,30 часа от спортния комплекс в кв. "Коматево", ще премине по Коматевско шосе, бул. "Христо Ботев", бул. "Цар Борис III", бул. "Княгиня Мария-Луиза", бул. "Цариградско шосе", бул. "Освобождение", бул. "Санкт Петербург", бул. "Източен". Крайната му точка е стадионът на бул. "Христо Ботев". От полицията са създали необходимата организация на движение, след като от община Пловдив са получили заповедта на кмета Здравко Димитров, с която се разрешава шествието. Чрез него феновете ще изразят протеста си срещу опитите да се отдели "Колежа" от клуба. Те се притесняват, че на мястото на стадиона може да изникне мол или нов жилищен комплекс.</p>
      <p>От полицията призовават водачите да се съобразяват с разпорежданията на полицейските служители, ангажирани с охраната на шествието.</p>
    </article>
  </body>
</html>