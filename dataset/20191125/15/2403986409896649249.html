<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/film_emma_viyshov_pershiy_treyler_komediynoyi_drami_za_motivami_romanu_dzheyn_ostin_n1239167"/>
    <meta property="og:site_name" content="24 Канал"/>
    <meta property="article:published_time" content="2019-11-25T15:59:00+00:00"/>
    <meta property="og:title" content="Фільм &quot;Емма&quot;: вийшов перший трейлер комедійної драми за мотивами роману Джейн Остін"/>
    <meta property="og:description" content="Римейки на популярні стрічки, а також екранізації культових романів користуються неабиякою популярністю у світовому кінематографі. Тому кінокомпанія Focus Features вирішила перезняти відомий фільм &quot;Емма&quot;, який вперше побачив світ у 1996 році."/>
  </head>
  <body>
    <article>
      <h1>Фільм "Емма": вийшов перший трейлер комедійної драми за мотивами роману Джейн Остін</h1>
      <address><time datetime="2019-11-25T15:59:00+00:00">25 Nov 2019, 15:59</time> by <a rel="author" href="https://24tv.ua/marta_veresyuk_tag6433/" target="_blank">Марта Вересюк</a></address>
      <p>
        <b>Римейки на популярні стрічки, а також екранізації культових романів користуються неабиякою популярністю у світовому кінематографі. Тому кінокомпанія Focus Features вирішила перезняти відомий фільм "Емма", який вперше побачив світ у 1996 році.</b>
      </p>
      <p>Поціновувачі творчості Джейн Остін зможуть побачити екранізацію одного з найпопулярніших її романів. "Емма" вийде у світовий прокат вже у лютому 2020 року. Зйомками стрічки зайнялася кінокомпанія Focus Features.</p>
      <blockquote>Читайте також:<a href="https://24tv.ua/lifestyle/hizhi_ptahi_bond_25_mulan_ta_inshi_10_nayochikuvanishih_filmiv_2020_roku_n1224571"> "Хижі птахи", "Бонд 25", "Мулан" та інші: 10 найочікуваніших фільмів 2020 року</a></blockquote>
      <p>За сюжетом фільму, знятим за мотивами роману, Емма Вудхаус полюбляє сватати усіх, хто її оточує. Вона – молода, багата і самовпевнена жінка, яка вважає, що відмінно розбирається в людях. Проте її припущення дасть тріщину, коли вона відмовить свою подругу Гаррієт виходити заміж за фермера і сватає її до вікарія Елтона. На її думку, вони будуть ідеальною парою, але Емма не знає, що незабаром новий обранець її подруги закохається у неї саму.</p>
      <figure>
        <img src="https://24tv.ua/resources/photos/news/620_DIR/201911/1239167_10242132.jpg?201911154216"/>
        <figcaption>Постер до фільму "Емма" / IMDb</figcaption>
      </figure>
      <p>Головні ролі у стрічці зіграли Аня Тейлор-Джой, якій дістався образ Емми, Білл Наї, який зіграв її батька, а також Джош О'коннор, Міа Гот та інші.</p>
      <p>В мережі обговорюють, що фільм 2020 року стане гідним конкурентом картині 1996 року, в якій головну роль зіграла Гвінет Пелтроу.</p>
      <p>
        <b>"Емма" 2020 року: дивитися трейлер до нової екранізації</b>
      </p>
      <figure>
        <iframe src="https://www.youtube.com/embed/qsOwj0PR5Sk" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>