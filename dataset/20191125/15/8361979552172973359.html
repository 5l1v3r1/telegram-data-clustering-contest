<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/impichment-trampa-firtash-zaperechuye-shcho-zbirav-kompromat-na-baydena-novini-svitu-50055568.html"/>
    <meta property="og:site_name" content="НВ"/>
    <meta property="article:published_time" content="2019-11-25T15:00:00+00:00"/>
    <meta property="og:title" content="Було б великою помилкою. Фірташ заперечує, що збирав компромат на Байдена"/>
    <meta property="og:description" content="Український олігарх Дмитро Фірташ заперечує, що володіє компрометуючою інформацією щодо колишнього віце-президента США Джо Байдена."/>
  </head>
  <body>
    <article>
      <h1>Було б великою помилкою. Фірташ заперечує, що збирав компромат на Байдена</h1>
      <h2>Український олігарх Дмитро Фірташ заперечує, що володіє компрометуючою інформацією щодо колишнього віце-президента США Джо Байдена.</h2>
      <address>
        <time datetime="2019-11-25T15:00:00+00:00">25 Nov 2019, 15:00</time>
      </address>
      <p>Про це повідомляє <a href="https://www.nytimes.com/2019/11/25/us/giuliani-ukraine-oligarchs.html?login=google&amp;auth=login-google">The New York Times</a>.</p>
      <p>«Я можу сказати вам тільки одне, у мене немає ніякої інформації…Я не фінансував нікого, хто збирав би цю інформацію, і було б великою помилкою з мого боку вирішити взяти участь в такій боротьбі», — заявив він.</p>
      <p>Раніше ЗМІ повідомили, що <a href="https://nv.ua/ukr/world/geopolitics/firtash-dopomagav-dzhuliani-diskredituvati-baydena-novini-svitu-50048151.html">адвокати олігарха Дмитра Фірташа передали адвокату Дональда Трампа Руді Джуліані</a> документи для дискредитації ексвіце-президента Джо Байдена та ексспецпрокурора США Роберта Мюллера.</p>
      <p>Нагадаємо, що після того, як Мін'юст Австрії схвалив екстрадицію Фірташа, він відмовився від послуг попередніх адвокатів і <a href="https://nv.ua/ukr/world/geopolitics/firtash-hoche-vikoristovuvati-skandal-mizh-trampom-ta-ukrajinoyu-50046959.html">найняв подружжя юристів Джої ДіДженову та Вікторію Тенгсінг, які близькі до оточення Трампа</a>.</p>
      <p>Також за даними ЗМІ, <a href="https://nv.ua/ukr/world/geopolitics/zatrimani-v-ssha-partneri-dzhuliani-fruman-i-parnas-pracyuvali-na-firtasha-novini-svitu-50047550.html">затримані в США бізнесмени Лев Парнас та Ігор Фруман</a>, яких пов’язують з адвокатом Дональда Трампа Рудольфом Джуліані, працювали на українського олігарха Дмитра Фірташа.</p>
      <p>26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської розвідки на телефонну розмову президента Дональда Трампа з президентом України Володимиром Зеленським.</p>
      <p>Скарга <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування по компанії Burisma, з якою пов’язаний син Джо Байдена Хантер. Фактів прямого тиску на Зеленського в документі немає.</p>
      <p>Після скандалу навколо розмови Трампа із Зеленським спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Дональда Трампа через ймовірний тиск на президента України.</p>
    </article>
  </body>
</html>