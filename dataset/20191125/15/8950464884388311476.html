<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/aktualne-facebook-zacina-ziskavat-tmavy-rezim-zatial-len-nahodne/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-25T15:57:48+00:00"/>
    <meta property="og:title" content="AKTUÁLNE: Facebook začína získavať tmavý režim, zatiaľ len náhodne"/>
    <meta property="og:description" content="Spomenuli sme to už dávnejšie, no platí to stále. Rok 2019 je rokom tmavého režimu. Do čiernej, resp. tmavo sivej farby sa prezlieka čoraz viac aplikácií."/>
  </head>
  <body>
    <article>
      <h1>AKTUÁLNE: Facebook začína získavať tmavý režim, zatiaľ len náhodne</h1>
      <h2>Pripravte sa na zmenu. Vo Facebooku si čoskoro budete môcť aktivovať tmavý režim.</h2>
      <address><time datetime="2019-11-25T15:57:48+00:00">25 Nov 2019, 15:57</time> by <a rel="author" href="https://www.techbyte.sk/author/lukas/" target="_blank">Lukáš Zachar</a></address>
      <p>
        <b>Spomenuli sme to už dávnejšie, no platí to stále. Rok 2019 je rokom tmavého režimu. Do čiernej, resp. tmavo sivej farby sa prezlieka čoraz viac aplikácií.</b>
      </p>
      <p>Výnimkou nechce byť ani <a href="https://www.techbyte.sk/2019/11/policia-sr-extremisticke-komentare-facebooku-naka/">Facebook</a>, ktorý na novej farebnej schéme pracuje poriadne usilovne. Vyzerá to tak, že spoločnosť je k finalizácii veľmi blízko. Niekoľko ľudí totiž hlási, že sa im tmavý režim na zariadeniach <b>postupne zapína</b>.</p>
      <p>Facebook už tmavý režim nasadil napríklad v populárnej komunikačnej aplikácii <a href="https://www.techbyte.sk/2019/03/facebook-zrusi-tmavy-rezim-messenger-emotikon-pride-oficialne/">Messenger </a>a <a href="https://www.techbyte.sk/2019/10/instagram-tmavy-rezim-android-ios/">Instagram</a>. Čierne prevedenie si okamžite obľúbili milióny ľudí, vrátane nás v redakcii. Teraz je na rade hlavná aplikácia. Mnohým sa tmavý Facebook <b>objavil na pár chvíľ</b> a neskôr <b>zmizol</b>. Vyplýva to z nedávnych <a href="https://www.androidpolice.com/2019/11/25/facebooks-dark-mode-on-android-starts-showing-up-for-some-users/">informácií</a> získaných serverom AndroidPolice.</p>
      <figure>
        <img src="https://www.techbyte.sk/wp-content/uploads/2019/11/fb-tmavy-rezim.jpg"/>
        <figcaption>Užívateľom sa objavuje tmavý režim</figcaption>
      </figure>
      <figure>
        <img src="https://www.techbyte.sk/wp-content/uploads/2019/11/fb-tmavy-rezim-2.jpg"/>
        <figcaption>Jeho príchod je na spadnutie</figcaption>
      </figure>
      <p>Facebook na novom prevedení pracuje už <b>niekoľko mesiacov</b>. Podobne ako s WhatsApp, ktorý taktiež patrí pod jeho krídla, si vývojári a dizajnéri dávajú na čas. Ide o chúlostivú zmenu, ktorá nemôže mať negatívny vplyv na zárobky spojené s reklamami. Spoločnosť sa preto zaiste riadi heslom dvakrát meraj, raz strihaj.</p>
    </article>
  </body>
</html>