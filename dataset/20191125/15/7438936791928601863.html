<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Praha-2-Vandalove-ponicili-vysadbu-stromu-Slunecni-strane-604614"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-25T15:36:00+00:00"/>
    <meta property="og:title" content="Praha 2: Vandalové poničili výsadbu stromů Sluneční stráně"/>
    <meta property="og:description" content="Neznámý vandal poškodil mladé stromky v parku Folimanka v lokalitě tzv. Sluneční stráně, Praha 2 podává trestní oznámení."/>
  </head>
  <body>
    <article>
      <h1>Praha 2: Vandalové poničili výsadbu stromů Sluneční stráně</h1>
      <address>
        <time datetime="2019-11-25T15:36:00+00:00">25 Nov 2019, 15:36</time>
      </address>
      <p>
        <b>Neznámý vandal poškodil mladé stromky v parku Folimanka v lokalitě tzv. Sluneční stráně, Praha 2 podává trestní oznámení.</b>
      </p>
      <p>Městská část Prahy 2 byla prostřednictvím sociálních sítí upozorněna na případ vandalismu v parku Folimanka, v lokalitě tzv. Sluneční stráně, poblíž zdi Bastionu. V současné době probíhá dokumentace celé věci, kterou spolu s vyčíslením škody předá Praha 2 policii. Zároveň městská část požádala strážníky městské policie o zvýšení dohledu v parku.</p>
      <p>„Sluneční stráň se díky rozsáhlé revitalizaci v roce 2017 stala oblíbenou a vyhledávanou odpočinkovou lokalitou nejen občanů Prahy 2, ale i mnoha návštěvníků a turistů. Součástí tehdejšího projektu byly terénní a sadové úpravy, realizace stezky podél barokního Bastionu a vybudování odpočinkových teras a chodníků, doplněných parkovým mobiliářem – lavičkami, osvětlením, odpadkovými koši a pítkem. Takovéto jednání je proto pro mě zcela nepochopitelné a neakceptovatelné,“ uvedl rozhořčeně Václav Vondrášek, místostarosta Prahy 2 pro oblast životního prostředí, oblast výstavby a územního rozvoje a oblast památkové péče.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Praha-2-Vystava-Sametove-vzpominky-604479"/>
        <a href="https://www.parlamentnilisty.cz/politika/obce-volicum/Praha-2-vysadi-v-parcich-46-novych-drevin-602191"/>
        <a href="https://www.parlamentnilisty.cz/politika/obce-volicum/Praha-2-Smetanka-hriste-na-kterem-se-nehraje-602136"/>
        <a href="https://www.parlamentnilisty.cz/politika/obce-volicum/Praha-2-Hlavni-mesto-Praha-se-bude-muset-zabyvat-petici-za-obnovu-stromoradi-u-Nuselskych-schodu-600562"/>
      </related>
    </article>
  </body>
</html>