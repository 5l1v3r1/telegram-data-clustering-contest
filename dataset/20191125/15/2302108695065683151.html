<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/analiza-ires-de-unde-a-luat-iohannis-voturi-in-turul-doi-aproape-toti-votantii-lui-dan-barna-kelemen-hunor-si-paleologu-dar-si-o-treime-din-sustinatorii-lui-mircea-diaconu.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-25T15:44:46+00:00"/>
    <meta property="og:title" content="Analiză IRES / De unde a luat Iohannis voturi în turul doi: aproape toți votanții lui Dan Barna, Kelemen Hunor și Paleologu, dar și o treime din susținătorii lui Mircea Diaconu"/>
    <meta property="og:description" content="34,2% dintre votanții lui Mircea Diaconu au votat cu Klaus Iohannis în turul 2, arată o analiză IRES realizată duminică, la ieșirea de la urne"/>
  </head>
  <body>
    <article>
      <h1> Analiză IRES / De unde a luat Iohannis voturi în turul doi: aproape toți votanții lui Dan Barna, Kelemen Hunor și Paleologu, dar și o treime din susținătorii lui Mircea Diaconu </h1>
      <address><time datetime="2019-11-25T15:44:46+00:00">25 Nov 2019, 15:44</time> by <a rel="author">Alexandru Mihăescu</a></address>
      <p>34,2% dintre votanții lui Mircea Diaconu au votat cu Klaus Iohannis în turul 2, arată o analiză IRES realizată duminică, la ieșirea de la urne (exit-poll). Datele IRES mai indică faptul că Klaus Iohannis a atras 92,2% dintre votanții lui Dan Barna, 81,7% dintre votanții lui Kelemen Hunor și 79,4% dintre votanții lui Theodor Paleologu.</p>
      <p>În ceea ce privește motivația de vot, IRES arată că 66,7% dintre votanții lui Iohannis au votat pentru a-l susține, iar 27,2% dintre ei l-au votat pentru a nu câștiga Viorica Dăncilă.</p>
      <p>În ceea ce o privește pe Dăncilă, 74% dintre votanții săi au ales-o pentru că o susțin, iar 18,2% au votat-o pentru a-l împiedica pe Iohannis să ajungă președinte.</p>
      <figure>
        <img src="https://cdn.g4media.ro/wp-content/uploads/2019/11/redistribuire-voturi-iohannis-sursa-IRES.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/redistribuire-voturi-iohannis-sursa-IRES.jpg"/>
      </figure>
    </article>
  </body>
</html>