<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/fc/mihajlovic-1.4905524"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-25T15:38:04+00:00"/>
    <meta property="og:title" content="Mihajlovic venerdì parla dopo il trapianto. Con lui i medici del Sant'Orsola"/>
    <meta property="og:description" content="Conferenza stampa quattro mesi dopo l'annuncio della malattia. Racconterà come sta e cosa lo attende ora"/>
  </head>
  <body>
    <article>
      <h1>Mihajlovic venerdì parla dopo il trapianto. Con lui i medici del Sant'Orsola</h1>
      <h2>Conferenza stampa quattro mesi dopo l'annuncio della malattia. Racconterà come sta e cosa lo attende ora</h2>
      <address><time datetime="2019-11-25T15:38:04+00:00">25 Nov 2019, 15:38</time> by <a rel="author">GIACOMO GUIZZARDI</a></address>
      <figure>
        <video src="https://vr-media.storage.googleapis.com/video/cre_80/encoded/dfcff028-59ef-4cc5-b136-ab34dc1ffc80.mp4"/>
        <figcaption>Mihajlovic dimesso dopo trapianto di midollo&amp;pub_custom_params=department=bologna/fc</figcaption>
      </figure>
      <p>Bologna, 25 novembre 2019 - Era il 13 luglio scorso quando Sinisa Mihajlovic, tramite una conferenza stampa indetta a Casteldebole, informava il mondo del calcio della <b>malattia che stava combattendo </b>e che lo avrebbe tenuto lontano dalla sua squadra, se non in rare eccezioni.</p>
      <p>Il percorso di cura è proseguito, attraverso i vari ricoveri per i cicli di terapie che la malattia richiedeva, all’Ospedale Sant’Orsola, fino alla <b><a href="https://www.ilrestodelcarlino.it/sport/calcio/mihajlovic-news-1.4896840">dimissione avvenuta venerdì</a>. </b>Lì l'annuncio che il tecnico è stato sottoposto a <a href="https://www.ilrestodelcarlino.it/bologna/fc/mihajlovic-leucemia-trapianto-1.4900198">trapianto di midollo osseo</a> grazie al donatore compatibile trovato fra 36 milioni di <a href="https://www.ilrestodelcarlino.it/bologna/cronaca/mihaijlovic-leucemia-trapianto-1.4901779">donatori</a>. Ebbene, poco più di 4 mesi dopo la conferenza tenuta al centro tecnico Galli, <b>Mihajlovic tornerà a parlare </b>alla stampa, e lo farà venerdì, tra quattro giorni.</p>
      <p>Alle 11, presso la sala stampa dello stadio Renato Dall’Ara, l’allenatore del Bologna terrà una conferenza congiunta <b>assieme ai medici del Policlinico Sant’Orsola</b>, per informare il mondo Bologna e quello calcistico intero su quella che è la sua condizione attuale.</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898937.1574350514%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Allenamento a porte chiuse sotto gli occhi di Sinisa Mihajlovic (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898938.1574350514%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Mihajlovic a bordo campo durante l'allenamento (FotoSchicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898939.1574350514%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>I rossoblù, accompagnati dal vigile sguardo del tecnico serbo (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898940.1574350514%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il Bologna si prepara in vista di Bologna-Parma di domenica (Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898941.1574350514%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>(Foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898942.1574350515%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=333&amp;h=500&amp;fmt=jpg"/>
          <figcaption>(Foto Schicchi)</figcaption>
        </figure>
        <figcaption>
          <a href="https://www.ilrestodelcarlino.it/bologna/fc/foto/mihajlovic-allenamento-1.4898944">Mihajlovic dirige l'allenamento del Bologna, le foto</a>
        </figcaption>
      </slideshow>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/fc/mihajlovic-leucemia-trapianto-1.4900198"/>
        <a href="https://www.quotidiano.net/sport/video/mihajlovic-dimesso-dopo-trapianto-di-midollo-1.4900747"/>
        <a href="https://www.ilrestodelcarlino.it/bologna/cronaca/mihaijlovic-leucemia-trapianto-1.4901779"/>
        <a href="https://www.ilrestodelcarlino.it/bologna/fc/foto/mihajlovic-allenamento-1.4898944"/>
      </related>
    </article>
  </body>
</html>