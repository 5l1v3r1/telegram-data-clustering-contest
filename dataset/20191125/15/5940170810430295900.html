<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/anorthosi/anorthosi-na-deixei-oti-mporei"/>
    <meta property="og:site_name" content="24sports.com.cy"/>
    <meta property="article:published_time" content="2019-11-25T15:39:00+00:00"/>
    <meta property="og:title" content="Ανόρθωση: Μπορείς; Απόδειξε το!"/>
    <meta property="og:description" content="Δεν χωράει αμφιβολία ότι η φετινή πορεία της Ανόρθωση είναι κάτι περισσότερο από εκπληκτική."/>
  </head>
  <body>
    <article>
      <h1>Ανόρθωση: Μπορείς; Απόδειξε το!</h1>
      <h2>Έρχονται δυνατά τεστ για την Κυρία, ώρα για αποδείξεις</h2>
      <address><time datetime="2019-11-25T15:39:00+00:00">25 Nov 2019, 15:39</time> by <a rel="author">Χρυσόστομος Σουρκούνης</a></address>
      <p>
        <b>Δεν χωράει αμφιβολία ότι η φετινή πορεία της Ανόρθωση είναι κάτι περισσότερο από εκπληκτική.</b>
      </p>
      <p>Το υπάρχον σύνολο απαρτίζεται από ποδοσφαιριστές που μέχρι τώρα έδειξαν ότι μπορούν με κάθε ευκαιρία να κάνουν την διαφορά. Υπάρχουν παίχτες οι οποίοι μπορούν με μια τους ενέργεια να ξεκλειδώσουν την αντίπαλη άμυνα και να προκαλέσουν την ζημιά. Επίσης στο ρόστερ της «Κυρίας» αυτό που είναι πολύ σημαντικό είναι το ότι υπάρχουν αρκετοί ποδοσφαιριστές που μπορούν να σκοράρουν.</p>
      <p>Το ζητούμενο στην Ανόρθωση είναι αυτά τα στοιχεία να μπορούν να διατηρηθούν στον ίδιο βαθμό, καθ΄ όλη την διάρκεια του μαραθωνίου. Σε μια ομάδα που θέλει να έχει πρωταγωνιστικό ρόλο, η διάρκεια και η σταθερότητα διαδραματίζουν ένα πάρα πολύ σημαντικό ρόλο, για την επίτευξη των στόχων της. Αυτός που καλείται να διαχειριστεί την συγκεκριμένη κατάσταση και να βγάλει στους ποδοσφαιριστές αυτά τα στοιχεία δεν είναι άλλος από τον προπονητή και στην περίπτωση της Ανόρθωσης, ο Τιμούρ Κετσπάγια. Είναι ένα αρκετά μεγάλο στοίχημα για τον Γεωργιανό να καταφέρει να κρατήσει την ομάδα σε μια σταθερή απόδοση, πράγμα που αν το επιτύχει θα μιλάμε για μεγάλα πράγματα τον Μάιο.</p>
      <p>Ωστόσο, το σύνολο του Γεωργιανού τεχνικού στις επόμενες τρεις αγωνιστικές έχει να ανέβει ένα αγωνιστικό Γολγοθά, καθώς έχει να αντιμετωπίσει την ΑΕΚ εκτός, την ΑΕΛ εντός και τον Απόλλωνα εκτός. Αυτό που επιθυμούν να κάνουν στην Ανόρθωση, είναι το τρία στα τρία ούτως ώστε να αποδείξουν ότι μπορούν ανταπεξέλθουν στο δυνατό και πιεστικό πρόγραμμα. Περνώντας από αυτό το δυνατό τεστ το οποίο έρχεται, τα ωφελεί για την Ανόρθωση θα είναι πολύπλευρα. Από την μια θα καταφέρει να εδραιωθεί ακόμη περισσότερο στην κορυφή του πρωταθλήματός και συνάμα θα αφήσει πίσω της τους ανταγωνιστές της. Και από την άλλη θα ανεβάσει την ψυχολογία και την αυτοπεποίθηση στα ύψη, δυο στοιχεία που θα της δώσουν νέα δυναμική για τη συνέχεια.</p>
      <related>
        <a href="https://www.24sports.com.cy/gr/sports/podosfairo/kypros/a-katigoria/anorthosi/anorthosi-thes-bathos-exeis"/>
        <a href="https://www.24sports.com.cy/gr/sports/podosfairo/kypros/a-katigoria/anorthosi/pilakoytas-megalo-endiaferon-gia-to-champion-shares"/>
      </related>
    </article>
  </body>
</html>