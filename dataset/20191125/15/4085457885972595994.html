<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/25/huawei-matepad-pro-je-oficialne-na-svete/"/>
    <meta property="og:site_name" content="GizChina.cz"/>
    <meta property="article:published_time" content="2019-11-25T15:00:41+00:00"/>
    <meta property="og:title" content="Huawei MatePad Pro je oficiálně na světě"/>
    <meta property="og:description" content="Po několika týdnech, kdy se o tabletu Huawei MatePad Pro jen spekulovalo, byl dnes oficiálně představen. Jde skutečně o špičkový kus s výbornou výbavou."/>
  </head>
  <body>
    <article>
      <h1>Huawei MatePad Pro je oficiálně na světě</h1>
      <address><time datetime="2019-11-25T15:00:41+00:00">25 Nov 2019, 15:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Po několika týdnech, kdy se o tabletu Huawei MatePad Pro <a href="https://gizchina.cz/2019/11/25/huawei-matepad-pro-unikly-predpokladane-ceny-a-specifikace/">jen spekulovalo</a>, byl dnes oficiálně představen. Jde skutečně o špičkový kus s výbornou výbavou a je velmi pravděpodobné, že se rázem stane silným konkurentem tabletu Apple iPad Pro. Na své konto si připisuje hned několik prvenství. Jde o nejvýkonnější tablet s Androidem, první tablet s „dírou“ v displeji, má obří baterii a podporu rychlého reverzního bezdrátového nabíjení.</p>
      <h3>Hlavní parametry</h3>
      <p>Pojďme si však představit všechny specifikace tohoto čínského zázraku. Huawei MatePad Pro má 10,8 palcový IPS LCD displej s rozlišením 2560×1600 pixelů a poměrem stran 16:9. Užitná plocha obrazovky je 90% díky díře pro přední kameru a úzkým 4,9 mm rámečkům. Jas obrazovky je 540 nitů má vysoký barevný gamut DCI-P3 a výborné pozorovací úhly. Rozměry tabletu jsou 159×246×7,2 mm a jeho hmotnost je 460 gramů.</p>
      <figure>
        <img src="https://gizchina.cz/wp-content/uploads/2019/11/67ffe68ely1g9ac0jwzz2j21hc0hsdk0.jpg"/>
      </figure>
      <p>Tablet pohání procesor Kirin 990, který doplňuje až 8 GB RAM a až 512 GB interního úložiště. To lze ještě dále rozšířit, protože zde najdeme i slot pro nanoSD kartu. Výrobce přidal i podporu stylusu a klávesnice. Baterie má kapacitu 7250 mAh s podporou rychlého 40 W nabíjení. Zařízení je však dodáváno s 20 W nabíječkou. Dokonce nechybí ani podpora bezdrátového 15 W nabíjení a reverzního bezdrátového nabíjení s výkonem 7,5 W. Reverzní nabíjení tak umožní nabíjet přes tablet i další zařízení jako třeba telefon nebo TWS sluchátka. MatePad Pro běží na operačním systému Android 10 s nadstavbou EMUI 10.</p>
      <figure>
        <img src="https://gizchina.cz/wp-content/uploads/2019/11/5CA455220A5D35FA55FD7037EF2CF1A0DCCC62C87AD70704.jpg"/>
      </figure>
      <p>Také foto výbava tabletu vypadá dobře. Přední kamera ma rozlišení 8 MPix a na zadní straně najdeme 13 MPix fotoaparát se světelností f/1.8. Samozřejmě nesmíme zapomenout ani na Wi-Fi 802.11ac, Bluetooth 5.1, GPS (pouze u verze s LTE) a USB-C. Chybí snímač otisků prstů a 3,5 mm audio jack.</p>
      <figure>
        <img src="https://gizchina.cz/wp-content/uploads/2019/11/fb7abfa332ef496ca0b303b6d0fb426c-1.jpg"/>
      </figure>
      <h3>Ceny a dostupnost</h3>
      <p>Prodeje Huawei MatePad Pro začínají v Číně 12. prosince/decembra. Ceny jsou stanoveny následovně:</p>
      <p>
        <b>Verze s Wi-Fi</b>
      </p>
      <ul>
        <li>6 GB/128 GB – 3299 jüanů (469 dolarů)</li>
        <li>8 GB/256 GB – 3399 jüanů (484 dolarů)</li>
        <li>8 GB/256 GB se stylusem a klávesnicí – 4999 jüanů (711 dolarů)</li>
      </ul>
      <p>
        <b>Verze s LTE</b>
      </p>
      <ul>
        <li>6 GB/128 GB – 3799 jüanů (540 dolarů)</li>
        <li>8 GB/256 GB – 4499 jüanů (569 dolarů)</li>
        <li>8 GB/512 GB se stylusem a klávesnicí – 5999 jüanů (853 dolarů)</li>
      </ul>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/26/vivo-x30-a-specifikace-jeho-hlavniho-fotoaparatu/"/>
        <a href="https://gizchina.cz/2019/11/25/high-end-reproduktor-huawei-sound-x-stoji-280/"/>
        <a href="https://gizchina.cz/2019/11/25/huawei-matebook-d15-a-matebook-d14-jsou-predstaveny/"/>
      </related>
    </article>
  </body>
</html>