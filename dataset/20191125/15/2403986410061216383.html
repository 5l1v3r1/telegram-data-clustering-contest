<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/vorotar_zabiv_gol_probivshi_z_vlasnogo_shtrafnogo_maydanchika_cherez_use_pole_vrazhayuche_video_n1239147"/>
    <meta property="og:site_name" content="24 Канал"/>
    <meta property="article:published_time" content="2019-11-25T15:33:00+00:00"/>
    <meta property="og:title" content="Воротар забив гол, пробивши з власного штрафного майданчика через усе поле: вражаюче відео"/>
    <meta property="og:description" content="Воротар мексиканського клубу &quot;Чівас&quot; став автором одного з голів своєї команди у ворота суперників. При цьому відзначився голкіпер ударом зі свого штрафного майданчика."/>
  </head>
  <body>
    <article>
      <h1>Воротар забив гол, пробивши з власного штрафного майданчика через усе поле: вражаюче відео</h1>
      <address><time datetime="2019-11-25T15:33:00+00:00">25 Nov 2019, 15:33</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Воротар мексиканського клубу "Чівас" став автором одного з голів своєї команди у ворота суперників. При цьому відзначився голкіпер ударом зі свого штрафного майданчика.</b>
      </p>
      <p>У матчі проти "Веракруза" воротар господарів Антоніо Родрігес пропустив на 19-й хвилині. Та на 67-й хвилині його команда зрівняла рахунок, а на 88-й "Чівас" вийшов вперед.</p>
      <blockquote>Це варто побачити: <a href="https://24tv.ua/sport/yaremchuk_zabiv_16_gol_u_sezoni_ale_tse_ne_dopomoglo_gentu_peremogti_video_n1238719">Яремчук забив 16 гол у сезоні, але це не допомогло "Генту" перемогти: відео</a></blockquote>
      <p>Тож коли вже йшов компенсований арбітром час, воротар гостей Хурадо Рока пішов у чужий штрафний майданчик на подачу з кутового. Але йому відзначитися не вдалося. М'яч же потрапив до рук Родрігеса. Він його потужно вибив у бік воріт суперника. Захисник "Веракруза" ще намагався дістатися до м'яча, але йому цього у підкаті зробити не вдалося.</p>
      <p>
        <b>Відеоогляд матчу "Чівас" – "Веракруз" (відео голу Родрігеса з 05:19)</b>
      </p>
      <figure>
        <iframe src="https://www.youtube.com/embed/zu9DRRg1QJ0" width="560" height="315" data-service="Youtube" scrolling="no"/>
      </figure>
      <p>У підсумку "Чівас" здобув перемогу 3:1. "Веракруз" же залишився на останньому місці у турнірній таблиці чемпіонату Мексики.</p>
    </article>
  </body>
</html>