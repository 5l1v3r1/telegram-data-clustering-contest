<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techoffside.com/2019/11/grabpay-wallet-launch/"/>
    <meta property="og:site_name" content="ล้ำหน้า SHOW"/>
    <meta property="article:published_time" content="2019-11-25T15:00:36+00:00"/>
    <meta property="og:title" content="GrabPay Wallet เชื่อมต่อการชำระเงินออนไลน์และออฟไลน์เข้าด้วยกัน พร้อมเปิดใช้ในไทยแล้ว"/>
    <meta property="og:description" content="เปิดตัวพร้อมให้บริการแล้วในไทย GrabPay Wallet พร้อมบริการเสริมอื่นๆ อย่างเป็นทางการเพื่อผลักดันอีโคซิสเต็มทางการเงินที่เชื่อมโลกออนไลน์และออฟไลน์ไว้ด้วยกัน"/>
  </head>
  <body>
    <article>
      <h1>GrabPay Wallet เชื่อมต่อการชำระเงินออนไลน์และออฟไลน์เข้าด้วยกัน พร้อมเปิดใช้ในไทยแล้ว</h1>
      <address><time datetime="2019-11-25T15:00:36+00:00">25 Nov 2019, 15:00</time> by <a rel="author" href="https://www.techoffside.com/author/gogolico/" target="_blank">gogolico</a></address>
      <p>
        <b>เปิดตัวพร้อมให้บริการแล้วในไทย GrabPay Wallet พร้อมบริการเสริมอื่นๆ อย่างเป็นทางการเพื่อผลักดันอีโคซิสเต็มทางการเงินที่เชื่อมโลกออนไลน์และออฟไลน์ไว้ด้วยกันอย่างไร้รอยต่อ ภายใต้กลยุทธ์เพิ่มโอกาสการมีส่วนร่วมทางการเงินของคนในสังคม</b>
      </p>
      <p><b>แกร็บ ไฟแนนเชียล กรุ๊ป</b> กลุ่มธุรกิจด้านการเงินของ แกร็บ ผู้นำด้านซูเปอร์แอปในเอเชียตะวันออกเฉียงใต้ที่ตอบสนองทุกความต้องการในทุกวันของผู้บริโภค ประกาศขยายอีโคซิสเต็ม <a href="https://www.grab.com/th/pay/">แกร็บเพย์ วอลเล็ต</a> ในประเทศไทย เพื่อให้ผู้ใช้สามารถเข้าถึงสินค้าและบริการของร้านค้าและธุรกิจจำนวนมาก พร้อมทั้งบริการเสริมต่างๆ ผ่าน<b> GrabPay Wallet</b> ทำให้แกร็บเป็นซูเปอร์แอปหนึ่งเดียวในประเทศที่มีแพลตฟอร์มการชำระเงินอย่างครบวงจร ทั้งช่องทางออนไลน์และออฟไลน์</p>
      <h3>บริการใหม่ของ GrabPay Wallet</h3>
      <ul>
        <li><b>ชำระเงินกับร้านค้า (</b><b>In-store Payment):</b> ผู้ใช้แอปสามารถนำ แกร็บเพย์ วอลเล็ต ไปชำระค่าสินค้าและบริการกับร้านค้าต่างๆ เช่น Major Cineplex, After You, KOI Thé, Boots, Lawson Station 108, Fuji, Miniso, Sukishi, Kyo Roll En, Seoul Grill และ Sukiya โดยสแกน QR codeทั้งนี้ บริการของแกร็บไม่ได้จำกัดอยู่แต่การเรียกรถหรือการสั่งอาหารเท่านั้น แต่ยังครอบคลุมถึงบริการจากพาร์ทเนอร์ร้านค้าหลายประเภทธุรกิจ ไม่ว่าจะเป็นบันเทิง ไลฟ์สไตล์ และอื่นๆ อีกมากมาย</li>
        <li><b>เติมเงินโทรศัพท์มือถือ (</b><b>Mobile Topup):</b> ผู้ใช้งานสามารถใช้บริการเติมเงินโทรศัพท์มือถือผ่านทางแอปของแกร็บ ทำให้การเชื่อมต่อในยุคดิจิทัลเป็นไปได้อย่างสะดวก โดยได้รับความร่วมมือจากพันธมิตรโทรคมนาคมต่างๆ</li>
        <li><b>ดีลบุ๊ก (</b><b>Dealbook):</b> รวมสินค้า ส่วนลดและสิทธิพิเศษจากพาร์ทเนอร์ร้านค้าของแกร็บในหลากหลายประเภทธุรกิจ ไม่ว่าจะเป็นอาหาร บันเทิง และท่องเที่ยว เช่น ผู้ใช้งานสามารถซื้อเซ็ตตั๋วชมภาพยนตร์พร้อมป๊อปคอร์นราคาพิเศษจาก Major Cineplex และชานมไข่มุกจาก KOI Thé ได้ในราคาพิเศษ</li>
        <li><b>แพ็กเกจส่วนลด (</b><b>Subscription):</b> ผู้ที่ใช้งานแกร็บเป็นประจำสามารถประหยัดค่าใช้จ่ายได้ถึง50% เมื่อลงทะเบียนเข้าใช้งานกลุ่มบริการต่างๆ ของแกร็บที่สอดคล้องกับไลฟ์สไตล์และความต้องการที่แตกต่างกันไป แพ็กเกจยอดนิยม ได้แก่ GrabPackage All-access Pass, GrabPackage Ride Pass, GrabPackage Food Pass and GrabPackage GrabExpress Pass</li>
      </ul>
      <figure>
        <img src="https://www.techoffside.com/wp-content/uploads/2019/11/GrabPay-Wallet-launch-03.jpg"/>
      </figure>
      <p>ในปัจจุบัน ผู้ใช้แกร็บในประเทศไทย สามารถเปิดใช้งานและเติมเงินเข้ากระเป๋าสตางค์อิเล็กทรอนิกส์ (e-Wallet) ผ่านแอปพลิเคชัน K Plus เมื่อสร้างบัญชีแล้ว ผู้ใช้สามารถใช้ยอดเงินใน แกร็บเพย์ วอลเล็ต เพื่อชำระค่าสินค้าและบริการภายในอีโคซิสเต็มของแกร็บหรือบริการต่างๆ จากร้านค้าพาร์ทเนอร์ได้ทันที นอกจากนี้ แกร็บมีแผนที่จะขยายการเปิดให้บริการกับผู้ใช้ที่ใช้ธนาคารอื่นภายในต้นปีหน้า</p>
      <p>เพื่อฉลองการเปิดตัว แกร็บเพย์ วอลเล็ต ได้จัดโปรโมชันสุดพิเศษเพื่อขอบคุณผู้ใช้บริการที่สนับสนุนแกร็บมาโดยตลอด</p>
      <ul>
        <li><b>แกร็บรีวอร์ดส (</b><b>GrabRewards):</b> รับคะแนนรีวอร์ดส 3 เท่าสำหรับทุกการใช้บริการแกร็บ เมื่อเลือกชำระเงินด้วย แกร็บเพย์ วอลเล็ต ยิ่งใช้แกร็บมากเท่าไร ก็ยิ่งได้รีวอร์ดสเพิ่มขึ้นเท่านั้น</li>
        <li><b>ชำระเงินกับร้านค้า (</b><b>In-store Payment):</b> รับเงินแคชแบ็กสูงสุด 20% เมื่อใช้จ่ายผ่านแกร็บเพย์QR Code ในร้านค้าที่ร่วมรายการ</li>
      </ul>
      <related>
        <h4>Related<b> Posts</b></h4>
        <a href="https://www.techoffside.com/2019/10/grab-booking-com/"/>
        <a href="https://www.techoffside.com/2019/07/grab-6th-anniversary/"/>
        <a href="https://www.techoffside.com/2019/05/grab-%e0%b8%88%e0%b8%ad%e0%b8%87%e0%b9%82%e0%b8%a3%e0%b8%87%e0%b9%81%e0%b8%a3%e0%b8%a1/"/>
        <a href="https://www.techoffside.com/2018/03/grab-uber-asian/"/>
        <a href="https://www.techoffside.com/2018/02/uber-asian-grab/"/>
        <a href="https://www.techoffside.com/2017/09/joox-vip-grab/"/>
      </related>
    </article>
  </body>
</html>