<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90513"/>
    <meta property="og:site_name" content="Denník politika"/>
    <meta property="article:published_time" content="2019-11-25T15:35:02+00:00"/>
    <meta property="og:title" content="Traja muži prišli o život pod kolesami vlaku, jedného našiel rušňovodič ležať v koľaji"/>
    <meta property="og:description" content="25.11.2019 (Webnoviny.sk) – Na koľajniciach prišli o život za uplynulý týždeň tri osoby. Agentúru SITA o tom informoval Denis Dymo zo Železníc Slovenskej republiky (ŽSR). Železnice preto vyzývajú verejnosť k opatrnosti pri pohybe v blízkosti železničnej trate."/>
  </head>
  <body>
    <article>
      <h1>Traja muži prišli o život pod kolesami vlaku, jedného našiel rušňovodič ležať v koľaji</h1>
      <address><time datetime="2019-11-25T15:35:02+00:00">25 Nov 2019, 15:35</time> by <a rel="author">Webnoviny</a></address>
      <p>25.11.2019 (Webnoviny.sk) – Na koľajniciach prišli o život za uplynulý týždeň tri osoby. Agentúru SITA o tom informoval Denis Dymo zo Železníc Slovenskej republiky (ŽSR). Železnice preto vyzývajú verejnosť k opatrnosti pri pohybe v blízkosti železničnej trate.</p>
      <p>„<i>V pondelok 18. novembra vlak zrazil a usmrtil muža neoprávnene sa nachádzajúceho v priechodnom priereze traťovej koľaje, v úseku Považská Bystrica – Výh. Plevník-Drienové. V stredu 20. novembra osobný vlak zrazil a usmrtil muža, ktorý sa nachádzal v priechodnom priereze traťovej koľaje v úseku Kysucké Nové Mesto – Žilina. V sobotu 23. novembra o 11:23 bola rušňovodičom osobného vlaku v úseku Dlhé nad Cirochou – Snina nájdená usmrtená osoba mužského pohlavia ležiaca v koľaji. Policajný zbor SR Humenné následným šetrením zistil usmrtenie muža osobným vlakom v čase 10:45</i>,“ priblížil Dymo.</p>
      <p>ŽSR opätovne upozorňujú na nebezpečné dôsledky vandalizmu, a teda aj úmyselného poškodzovania majetku. „<i>Vandali si neuvedomujú, že svojím konaním ohrozujú nielen plynulú prevádzku osobnej a nákladnej dopravy, ale hazardujú aj s ľudskými životmi. ŽSR preto prosia verejnosť, aby bola všímavá k dianiu na železnici, aby pri zistení podozrivého konania či pohybu cudzích osôb na železnici či v blízkosti majetku ŽSR kontaktovala políciu a eliminovala trestnú činnosť</i>,“ dodal Dymo.</p>
      <p>Viac k témam: <a href="https://www.webnoviny.sk/tag/tragicka-dopravna-nehoda/"><u>tragická dopravná nehoda</u></a>, <a href="https://www.webnoviny.sk/tag/zrazka-vlaku-s-osobou/"><u>zrážka vlaku s osobou</u></a><br/>Zdroj: Webnoviny.sk – <a href="https://www.webnoviny.sk/traja-muzi-prisli-o-zivot-pod-kolesami-vlaku-jedneho-nasiel-rusnovodic-lezat-v-kolaji/"><u>Traja muži prišli o život pod kolesami vlaku, jedného našiel rušňovodič ležať v koľaji</u></a> © SITA Všetky práva vyhradené.</p>
    </article>
  </body>
</html>