<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/sports/spor/story/1032413/o-panathinaikos-yiothetei-tin-poli-toy-fotagogei-tin-athina-gia-tis-giortes"/>
    <meta property="og:site_name" content="Newsbomb"/>
    <meta property="article:published_time" content="2019-11-25T15:46:27+00:00"/>
    <meta property="og:title" content="Ο Παναθηναϊκός… υιοθετεί την πόλη του: Φωταγωγεί την Αθήνα για τις γιορτές"/>
    <meta property="og:description" content="Σε μια σημαντική πρωτοβουλία του Δήμου Αθηναίων θα συμμετάσχει ενεργά και ο Παναθηναϊκός Αθλητικός Όμιλος, ενόψει των εορταστικών ημερών που έρχονται."/>
  </head>
  <body>
    <article>
      <h1>Ο Παναθηναϊκός… υιοθετεί την πόλη του: Φωταγωγεί την Αθήνα για τις γιορτές</h1>
      <h2>Σε μια σημαντική πρωτοβουλία του Δήμου Αθηναίων θα συμμετάσχει ενεργά και ο Παναθηναϊκός Αθλητικός Όμιλος, ενόψει των εορταστικών ημερών που έρχονται.</h2>
      <address><time datetime="2019-11-25T15:46:27+00:00">25 Nov 2019, 15:46</time> by <a rel="author">Newsroom</a></address>
      <p>Ο Παναθηναϊκός είναι η ομάδα της Αθήνας, το καμάρι της πόλης και δεν θα μπορούσε να μην συμμετέχει σε δράσεις και πρωτοβουλίες που θα την κάνουν καλύτερη και ομορφότερη. Ο Δήμος Αθηναίων παρουσίασε το πρότζεκτ «Υιοθέτησε την πόλη σου», στο οποίο θα υπάρξουν 19 φορείς, ιδιωτικοί, που θα φροντίσουν για τη φωταγώγηση της Αθήνας στη διάρκεια της περιόδου των γιορτών.</p>
      <p>Ο Παναθηναϊκός Αθλητικός Όμιλος, λοιπόν, συμμετέχει ενεργά και θα αναλάβει τη φωταγώγηση της Λεωφόρου Αλεξάνδρας. Μιας κεντρικής «αρτηρίας» της Αθήνας που έχει συνδεθεί όσο καμία άλλη με τον Σύλλογο, αφού σε αυτή βρίσκεται και το «σπίτι» του. Το γήπεδο του Παναθηναϊκού, «Απόστολος Νικολαΐδης» και το κλειστό «Παύλος Γιαννακόπουλος», που είναι εμβληματικά τόσο για τη Λεωφόρο Αλεξάνδρας όσο και για την πόλη.</p>
      <p>Ο Παναθηναϊκός, λοιπόν, υιοθετεί ξανά την πόλη του και συμμετέχει στη φωταγώγηση της Αθήνας για τις γιορτές, σε μια πολύ σημαντική πρωτοβουλία που καταδεικνύει και τη συνεργασία που υπάρχει ανάμεσα στον Δήμο Αθηναίων και το «τριφύλλι»…</p>
      <p>
        <b>Δείτε το photostory στο <a href="https://www.leoforos.gr/erasitexnhs/story/158341/o-panathinaikos-yiothetei-tin-poli-toy-fotagogei-tin-athina-gia-tis-giortes">Leoforos.gr</a></b>
      </p>
    </article>
  </body>
</html>