<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/motorinde-8-kurus-indirim-12654717-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-25T15:42:35+00:00"/>
    <meta property="og:title" content="Motorinin litre fiyatında 8 kuruş indirime gidilecek"/>
    <meta property="og:description" content="Motorinin litre fiyatında gece yarısından geçerli olmak üzere 8 kuruş indirime gidilecek. Buna göre, Ankara'da motorinin litre fiyatı 6,52 lira olacak. Motorinin litresi İstanbul'da 6,52 liradan 6,46 liraya, İzmir'de 6,60 liradan 6,54 liraya inecek."/>
  </head>
  <body>
    <article>
      <h1>Motorinin litre fiyatında 8 kuruş indirime gidilecek</h1>
      <address>
        <time datetime="2019-11-25T15:42:35+00:00">25 Nov 2019, 15:42</time>
      </address>
      <p>Motorinin litre fiyatında gece yarısından geçerli olmak üzere 8 kuruş indirime gidilecek.</p>
      <p>Enerji Petrol Gaz İkmal İstasyonları İşveren Sendikasından (EPGİS) alınan bilgiye göre, pompa fiyatlarına ortalama 6 kuruş olarak yansıyacak indirimin kalan 2 kuruşluk kısmı, devreye alınan eşel mobil sistemi kaynaklı ÖTV gelirinin yerine konulmasında kullanılacak</p>
      <p>Buna göre, Ankara'da ortalama 6,58 liradan satılan motorinin litre fiyatı 6,52 lira olacak. Motorinin litresi İstanbul'da 6,52 liradan 6,46 liraya, İzmir'de 6,60 liradan 6,54 liraya inecek.</p>
      <h3>AKARYAKIT FİYATLARININ HESAPLANMASI</h3>
      <p>Akaryakıt fiyatları, Türkiye'nin de dahil olduğu Akdeniz piyasasındaki işlenmiş ürün fiyatlarının ortalaması ile dolar kurundaki değişiklikler baz alınarak rafineriler tarafından hesaplanıyor.</p>
      <p>Bu hesaplanma sonucunda dağıtım firmalarınca uygulanan fiyatlar, rekabet ve serbesti nedeniyle şirketler ve kentlere göre küçük değişiklikler gösterebiliyor.</p>
      <p>Akaryakıt fiyatlarında uygulanan eşel mobil sistemiyle, petrol fiyatları, döviz kuru ve uluslararası ürün fiyatlarındaki artış sonucunda yurt içi pompa fiyatlarında meydana gelen yükselişler, ÖTV ayarlamasıyla tüketiciye zam olarak yansıtılmadan dengelenmeye çalışılıyor.</p>
      <figure>
        <img src="https://foto.haberler.com/haber/2019/11/25/motorinin-litre-fiyatinda-8-kurus-indirime-12654717_5216_o.jpg"/>
      </figure>
      <p>Kaynak: AA<br/>Haber Videosu: <a href="https://www.haberler.com/video/motorinde-8-kurus-indirim-12654717-videosu/">Motorinin litre fiyatında 8 kuruş indirime gidilecek</a></p>
    </article>
  </body>
</html>