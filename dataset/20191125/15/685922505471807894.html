<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474734"/>
    <meta property="og:site_name" content="طرفداری"/>
    <meta property="article:published_time" content="2019-11-25T15:41:11+00:00"/>
    <meta property="og:title" content="حسن بادامکی: نساجی شایسته پیروزی بود؛ استقلال روی موقعیتی به گل رسید که اصلا موقعیت نبود"/>
    <meta property="og:description" content="طرفداری- پس از پیروزی استقلال برابر نساجی در هفته یازدهم، حسن بادامکی، مربی نساجی، در نشست خبری حاضر شد و به سوالات آن ها پاسخ داد. به گزارش فارس، حسن بادامکی در نشست خبری بعد از دیدار تیمش با استقلال اظهار داشت: همانطور که دیدید تمامی جریان مسابقه در اختیار نساجی بود و ما شایسته برد بودیم. وی افزود:"/>
  </head>
  <body>
    <article>
      <h1>حسن بادامکی: نساجی شایسته پیروزی بود؛ استقلال روی موقعیتی به گل رسید که اصلا موقعیت نبود</h1>
      <address><time datetime="2019-11-25T15:41:11+00:00">25 Nov 2019, 15:41</time> by <a rel="author" href="https://www.tarafdari.com/%D8%B1%D8%B6%D8%A7-%D8%AD%D8%B3%DB%8C%D9%86-%D8%B2%D8%A7%D8%AF%D9%87/200157" target="_blank">رضا حسین زاده</a></address>
      <pre>مربی نساجی اعتقاد دارد که تیمش بازی فوق العاده ای برابر استقلال به نمایش گذاشت.</pre>
      <p><a href="https://www.tarafdari.com/">طرفداری</a>- پس از<a href="https://www.tarafdari.com/node/1474678">پیروزی استقلال برابر نساجی</a>در هفته یازدهم، حسن بادامکی، مربی نساجی، در نشست خبری حاضر شد و به سوالات آن ها پاسخ داد.</p>
      <p>به گزارش فارس، حسن بادامکی در نشست خبری بعد از دیدار تیمش با استقلال اظهار داشت:</p>
      <blockquote>همانطور که دیدید تمامی جریان مسابقه در اختیار نساجی بود و ما شایسته برد بودیم.</blockquote>
      <p>وی افزود:</p>
      <blockquote>در این هفته ها کدام تیم استقلال را این همه تحت فشار قرار داد؟ این تیم روی موقعیتی به گل رسید که اصلا موقعیت نبود. حتی این تیم در وقت های اضافه تحت فشار ما بود و فکر نمی‌کنم هیچ تیمی اینقدر استقلال را تحت فشار گذاشته باشد.</blockquote>
      <p>مربی نساجی خاطرنشان کرد:</p>
      <blockquote>استقلال بازیکنان باتجربه ای دارد که خیلی از آنها ملی پوش هستند. تفاوت استقلال و تیم ما همین بازیکنان بود که ملی پوش بودند. من برای استراماچونی احترام ویژه ای قائل هستم و معتقدم در بازی با نفت آبادان هم توپ های آنها به داخل دروازه رفت.</blockquote>
      <p>وی تصریح کرد:</p>
      <blockquote>دریافت گل‌ها ضعف ما است و باید آن را برطرف کنیم. در هر بازی موقعیت‌های زیادی را از دست می‌دهیم و این یک بار روانیمضاغفروی تیم است که باید برطرف شود. به خصوص در بازی امروز مقابل استقلال که مسابقه ویژه‌ای بود،باید از موقعیت‌ها استفاده می‌کردیم. امروز خیلی تلاش شد که مهاجری روی نیمکت بنشیند ولی این اتفاق نیفتاد.</blockquote>
      <p>بادامکی گفت:</p>
      <blockquote>مشکلات را قبول داریم و شاید اگر رضا مهاجری روی نیمکت بود خیلی کمکمان می‌کرد ولی پزشک به او اجازه حضور ندارد. با همه این شرایط تلاش می‌کنیم که اشکالات تیم بر طرف شود.</blockquote>
    </article>
  </body>
</html>