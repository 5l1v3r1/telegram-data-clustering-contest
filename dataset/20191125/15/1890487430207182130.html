<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521256-broker-consulting-index-podilovych-fondu-nejvykonnejsi-behem-rijna-akciove-fondy/"/>
    <meta property="og:site_name" content="KurzyCZ"/>
    <meta property="article:published_time" content="2019-11-25T15:43:12+00:00"/>
    <meta property="og:title" content="Broker Consulting Index podílových fondů: Nejvýkonnější během října akciové fondy"/>
    <meta property="og:description" content="Akciové fondy si i během října udržely pozici lídra, meziroční výkonnost byla 10,89 % v CZK. Dech s nimi udržely pouze fondy fondů, které se meziročně během října připsaly v CZK 9,28 %. Vyplývá to z dat Broker Consulting Indexu podílových fondů za říjen 2019."/>
  </head>
  <body>
    <article>
      <h1>Broker Consulting Index podílových fondů: Nejvýkonnější během října akciové fondy</h1>
      <address><time datetime="2019-11-25T15:43:12+00:00">25 Nov 2019, 15:43</time> by <a rel="author">Martin Novák</a></address>
      <p>Akciové <a href="https://www.kurzy.cz/podilove-fondy/">fondy</a> si i během října udržely pozici lídra, meziroční výkonnost byla 10,89 % v <a href="https://www.kurzy.cz/kurzy-men/">CZK</a>. Dech s nimi udržely pouze <a href="https://www.kurzy.cz/podilove-fondy/">fondy</a> <a href="https://www.kurzy.cz/podilove-fondy/">fondů</a>, které se meziročně během října připsaly v <a href="https://www.kurzy.cz/kurzy-men/">CZK</a> 9,28 %. Vyplývá to z dat Broker Consulting Indexu <a href="https://www.kurzy.cz/podilove-fondy/">podílových fondů</a> za říjen 2019.</p>
      <p> „Akciovým trhům se od začátku roku stále velmi dobře daří a smazaly tak korekce z konce roku 2018. Letošní výkonnost je mírným překvapením s ohledem na to, jakých zvratů jsme na poli politiky svědky. Nekonečný příběh s názvem <a href="https://www.kurzy.cz/brexit/">Brexit</a> už asi všechny nechává více méně v klidovém režimu a řízený či neřízený odchod Velké Británie z <a href="https://www.kurzy.cz/tema/evropa/">Evropské unie</a> je v současných cenách dávno započítán. Druhou nekonečnou ságou jsou dohady mezi USA a Čínou. Pokud by obě země cla zavedla už při první příležitosti, dávno by se z toho <a href="https://www.kurzy.cz/makroekonomika/">ekonomiky</a> vzpamatovaly a byl by opět prostor pro normální obchodování,“ dává Martin Novák, hlavní analytik Broker Consulting, vývoj na trzích do souvislosti.  </p>
      <p>Jsou tu ale nové ekonomicko-politické příběhy. Nikoho asi nepřekvapí, že poraženým posledních let je jednoznačně <a href="https://www.zajezdy.cz/turecko/">Turecko</a>. Nejdříve to byla turecká měna, následně <a href="https://www.kurzy.cz/dluhopisy/statni-dluhopisy/">státní dluhopisy</a> a naposledy i <a href="https://akcie-cz.kurzy.cz/">akcie</a>. Novák k tomu dodává: „Žádný z těchto propadů však není dán ekonomikou země, ale pouze politickou situací v zemi a jemně řečeno nepředvídatelností tamního prezidenta. Pro otrlé a dynamické investory možná příležitost, pro běžné investory spíše riziko. Do budoucna je jednoznačně otázkou, kam světové trhy zavane vítr v podobě dalšího snížení <a href="https://www.kurzy.cz/urokove-sazby/">úrokových sazeb</a> a v <a href="https://www.kurzy.cz/tema/evropa/">Evropě</a> i další vlna kvantitativního uvolňování.“</p>
      <p>Akciové trhy pravděpodobně čeká pozitivní konec roku. Ten mohou očekávat i <a href="https://www.kurzy.cz/dluhopisy/">dluhopisy</a>. U nich bohužel za cenu dalšího poklesu výnosu do splatnosti. To s sebou nese jednu zvláštnost: dlouhodobé výnosy do splatnosti jsou nižší než ty krátkodobé.</p>
      <p>„Investorům musí být jasné, že to popírá základní logiku <a href="https://www.kurzy.cz/investice/">investování</a>, protože přeci odkládám současnou jistou spotřebu ve prospěch budoucí a vyšší. Musíme jen počkat, jak se situace bude vyvíjet dál,“ uzavírá hlavní analytik Broker Consulting.  </p>
      <figure>
        <img src="https://img1.kurzy.cz/zpravy/obrazky/56/521256-broker-consulting-index-podilovych-fondu-nejvykonnejsi-behem-rijna-akciove-fondy/BC_Index_podilovych-fondu_CZK_rijen_2019_w601h256.jpg"/>
      </figure>
      <p> </p>
      <p> </p>
      <p> </p>
      <p> </p>
      <p> </p>
      <p> </p>
      <p> </p>
      <figure>
        <img src="https://img1.kurzy.cz/zpravy/obrazky/56/521256-broker-consulting-index-podilovych-fondu-nejvykonnejsi-behem-rijna-akciove-fondy/BC_Index_podilovych-fondu_mena_fondu_rijen_2019_w600h287.jpg"/>
      </figure>
      <related>
        <h4>Příbuzné stránky</h4>
        <a href="https://www.kurzy.cz/podilove-fondy/volksbanken/px-index-fond/"/>
        <a href="https://rejstrik-firem.kurzy.cz/75160811/jet-2-fond-fondu-otevreny-podilovy-fond/nazory-diskuze-forum/"/>
        <a href="https://rejstrik-firem.kurzy.cz/75160579/enern-tech-iii-fond-fondu-otevreny-podilovy-fond/nazory-diskuze-forum/"/>
        <a href="https://rejstrik-firem.kurzy.cz/71296778/fond-fondu-dynamicky-otevreny-podilovy-fond-generali-investments-cee-investicni-spolecnost-as/statisticky-urad/"/>
        <a href="https://rejstrik-firem.kurzy.cz/75160811/jet-2-fond-fondu-otevreny-podilovy-fond/statisticky-urad/"/>
        <a href="https://rejstrik-firem.kurzy.cz/71508511/jet-i-fond-fondu-otevreny-podilovy-fond/statisticky-urad/"/>
        <a href="https://rejstrik-firem.kurzy.cz/71490868/fond-fondu-vyvazeny-otevreny-podilovy-fond-generali-investments-cee-investicni-spolecnost-as/zdroje/"/>
        <a href="https://rejstrik-firem.kurzy.cz/71490868/fond-fondu-vyvazeny-otevreny-podilovy-fond-generali-investments-cee-investicni-spolecnost-as/statisticky-urad/"/>
        <a href="https://rejstrik-firem.kurzy.cz/75160579/enern-tech-iii-fond-fondu-otevreny-podilovy-fond/zdroje/"/>
        <a href="https://www.kurzy.cz/zpravy/362423-prekonat-index-je-hracka-podilove-fondy-ale-ani-to-nedokazi-rika-jaroslav-brzon-investicni/"/>
        <a href="https://rejstrik-firem.kurzy.cz/75160579/enern-tech-iii-fond-fondu-otevreny-podilovy-fond/statisticky-urad/"/>
        <a href="https://rejstrik-firem.kurzy.cz/71296778/fond-fondu-dynamicky-otevreny-podilovy-fond-generali-investments-cee-investicni-spolecnost-as/"/>
      </related>
    </article>
  </body>
</html>