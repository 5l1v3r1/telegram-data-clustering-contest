<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport5.co.il/articles.aspx?FolderID=398&amp;docID=328870&amp;lang=HE"/>
    <meta property="og:site_name" content="Sport5.co.il"/>
    <meta property="article:published_time" content="2019-11-25T15:23:00+00:00"/>
    <meta property="og:title" content="פפ הודיע: אגוארו ייעדר מספר שבועות"/>
    <meta property="og:description" content="מכה נוספת לסיטי. ז'סוס צפוי לפתוח מול שחטאר דונייצק"/>
  </head>
  <body>
    <article>
      <h1>פפ הודיע: אגוארו ייעדר מספר שבועות</h1>
      <h2>מכה נוספת לסיטי. ז'סוס צפוי לפתוח מול שחטאר דונייצק</h2>
      <address><time datetime="2019-11-25T15:23:00+00:00">25 Nov 2019, 15:23</time> by <a rel="author">מערכת אתר ערוץ הספורט</a></address>
      <p>10 משחקים בחמישה שבועות, זה הלו"ז הצפוף של מנצ'סטר סיטי, שתרצה מצד אחד להדביק את הפער הגדול מליברפול בפסגת הפרמיירליג, ומצד שני להבטיח את מקומה בליגת האלופות. הסיטיזנס רוצים להתחיל במסע עם ניצחון מחר (שלישי) על שחטאר דונייצק של מנור סולומון, כשגם תיקו יספיק כדי להבטיח את המקום בשמינית הגמר הצ'מפיונס.</p>
      <p>הסיפור הגדול ערב המפגש הוא פציעתו של קון אגוארו בשריר. החלוץ הארגנטינאי שנפצע לקראת סיום המשחק מול צ'לסי (1:2) ייעדר למשך "כמה שבועות", כך הודה המנג'ר שלו, פפ גווארדיולה במסיבת העיתונאים. באופן אוטומטי, גבריאל ז'סוס אמור לתפוס את מקומו של הארגנטינאי.</p>
      <p>אגוארו אמור להחמיץ מספר משחקי ליגה - ניוקאסל, ברנלי והבולט ביניהם הוא הדרבי הגדול של מנצ'סטר מול יונייטד ב-7 בדצמבר. בכל מקרה, מלך שערי סיטי מצטרף בכך למושבתים בולטים נוספים אצל אלופת אנגליה כמו אמריק לאפורט ולירוי סאנה שיחזרו רק ב-2020.</p>
      <p>על הלו"ז והפציעות, אמר פפ: "יש לנו הרבה משחקים, אבל זה החיים. העצה שלי לשחקנים ולעצמי היא לא לחשוב יותר מדי. יש לנו מספיק שחקנים טובים ומנטליות שיתנו לנו אקסטרה במשחקים האלה. אני מקווה שזה יעזור לנו".</p>
      <figure>
        <img src="https://www.sport5.co.il/Images/trans.gif"/>
        <figcaption>מכת פציעות בסיטי (getty)</figcaption>
      </figure>
    </article>
  </body>
</html>