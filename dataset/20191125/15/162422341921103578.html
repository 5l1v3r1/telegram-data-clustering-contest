<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/25/kvoty-pereloty-v-indiyi-rizko-zrosly-tsiny-na-kilka-produktovyh-grup/"/>
    <meta property="og:site_name" content="AgroDay"/>
    <meta property="article:published_time" content="2019-11-25T15:00:54+00:00"/>
    <meta property="og:title" content="Квоти-перельоти: в Індії різко зросли ціни на кілька продуктових груп"/>
    <meta property="og:description" content="В Індії одразу на кілька продуктових груп різко зросли оптові ціни з базисом поставки Пуна (один з основних портів, через які відбувається імпорт продуктів до Індії). Раніше стрімко зросли ціни на овочеві культури. А за першу половину листопада на 25–30% зросли оптові ціни на зернові та бобові. Особливо зросли ціни на байру (африканське просо), сою, чорну й зелену сочевицю та вігну. Причиною стало те, що врожай сої загинув майже повністю, а чорної й зеленої сочевиці — на 60%. Зокрема, в найбільшому штаті-виробнику чорної сочевиці — Мадх'я-Прадеш — загинула половина врожаю цієї культури. А на чорну й зелену сочевицю припадає 45% загального обсягу другого врожаю бобових. Обсяг другого, літньо-осіннього (червень-листопад) врожаю бобових, як вважають в одній з індійських трейдерських компаній, буде на 1,5 млн тонн нижчим, ніж торік. Зазвичай у таких ситуаціях виручав перший, весняний, врожай наступного року, адже на весняний врожай припадає більше 60% загально річного валового збору"/>
  </head>
  <body>
    <article>
      <h1>Квоти-перельоти: в Індії різко зросли ціни на кілька продуктових груп</h1>
      <address>
        <time datetime="2019-11-25T15:00:54+00:00">25 Nov 2019, 15:00</time>
      </address>
      <p>В Індії одразу на кілька продуктових груп різко зросли оптові ціни з базисом поставки Пуна (один з основних портів, через які відбувається імпорт продуктів до Індії).</p>
      <p>Раніше стрімко зросли ціни на овочеві культури. А за першу половину листопада на 25–30% зросли оптові ціни на зернові та бобові. Особливо зросли ціни на байру (африканське просо), сою, чорну й зелену сочевицю та вігну.</p>
      <p>Причиною стало те, що врожай сої загинув майже повністю, а чорної й зеленої сочевиці — на 60%. Зокрема, в найбільшому штаті-виробнику чорної сочевиці — Мадх’я-Прадеш — загинула половина врожаю цієї культури. А на чорну й зелену сочевицю припадає 45% загального обсягу другого врожаю бобових.</p>
      <p>Обсяг другого, літньо-осіннього (червень-листопад) врожаю бобових, як вважають в одній з індійських трейдерських компаній, буде на 1,5 млн тонн нижчим, ніж торік. Зазвичай у таких ситуаціях виручав перший, весняний, врожай наступного року, адже на весняний врожай припадає більше 60% загально річного валового збору бобових.</p>
      <p>«Однак зараз багато площ, які зазвичай відводили під нут, можуть засіяти пшеницею, оскільки мусонні дощі цієї осені виявились ряснішими, ніж зазвичай», — говорить колишній голова бобової асоціації Правін Донгре.</p>
      <p>Трейдери пояснили, що пшениця прибутковіше, її легше продати державі, тому якщо тільки вологи в ґрунті вистачає, фермери віддають перевагу саме їй.</p>
      <p>Ця ситуація знайшла своє відображення в цінах. З початку жовтня нут подорожчав на 8%, а зелена сочевиця хорошої якості — на 20%. Ціна на останню підійшла впритул до встановленої урядом мінімальної ціни підтримки — рівня, за якого закон зобов’язує уряд відкривати імпортні квоти.</p>
      <p>Подальше зростання цін провокують ті факти, що чорна й зелена сочевиця в першому обороті можуть вирощуватися на обмеженій території, а обсяги державних резервів цих культур мізерні. Держрезерви нуту в Індії оцінюються в 1,7–1,8 млн тонн, тож уряд збирається продати значну їх частину в найближчі місяці, щоб стримати ціни. А от у випадку з чорною та зеленою сочевицею немає іншого виходу, ніж послаблення імпортних обмежень.</p>
      <p>Квота на імпорт бобових цього року становили менш ніж 1 млн тонн. При цьому імпорт був дозволений тільки до 31 жовтня. Однак трейдери сподіваються вибити додаткові квоти і планують імпортувати 1,5 млн тонн. Асоціація бобових вже звернулась до уряду з проханням послабити імпортні обмеження.</p>
      <p>Повідомляє <a href="https://propozitsiya.com/ua/indiya-cini-rizko-zrostayut-na-shirokiy-asortiment-produktiv">Пропозиція</a></p>
      <related>
        <h4>Статті по темі</h4>
        <a href="https://agroday.com.ua/2019/11/22/rynok-klenovogo-lysta-kanada-zaproshuye-ukrayinu-eksportuvaty-organichnu-produktsiyu/"/>
        <a href="https://agroday.com.ua/2019/11/12/svit-bez-golodu-ponad-70-krayin-pidpysaly-zobov-yazannya-shhodo-skorochennya-kilkosti-prodovolchyh-vtrat/"/>
        <a href="https://agroday.com.ua/2019/11/06/sisty-za-sternyu-v-indiyi-vvodyat-kryminalne-pokarannya-za-spalyuvannya-sterni/"/>
        <a href="https://agroday.com.ua/2019/10/25/doskonala-organika-v-ukrayini-vstanovleno-detalni-pravyla-zdijsnennya-organichnogo-vyrobnytstva/"/>
        <a href="https://agroday.com.ua/2019/10/02/kuryni-peremovyny-ukrayina-ta-yes-uzgodzhuyut-pozytsiyi-shhodo-torgivli-produktsiyeyu-ptahivnytstva/"/>
        <a href="https://agroday.com.ua/2019/09/26/supy-brytantsi-vypustyly-ovochevi-supy-u-plyashkah/"/>
      </related>
    </article>
  </body>
</html>