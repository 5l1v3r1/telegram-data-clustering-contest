<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/huawei_prezentuvala_planshet_matepad_pro_tehnichni_harakteristiki_y_tsina_novinki_n1239101"/>
    <meta property="og:site_name" content="24 Канал"/>
    <meta property="article:published_time" content="2019-11-25T15:10:00+00:00"/>
    <meta property="og:title" content="Huawei презентувала планшет MatePad Pro: технічні характеристики й ціна новинки"/>
    <meta property="og:description" content="Китайська компанія Huawei презентувала свій флагманський планшет MatePad Pro. Це перший представник перейменованої лінійки планшетів раніше відомої під назвою MediaPad."/>
  </head>
  <body>
    <article>
      <h1>Huawei презентувала планшет MatePad Pro: технічні характеристики й ціна новинки</h1>
      <address><time datetime="2019-11-25T15:10:00+00:00">25 Nov 2019, 15:10</time> by <a rel="author" href="https://24tv.ua/mihaylo_goda_tag5966/" target="_blank">Михайло Года</a></address>
      <p>
        <b>Китайська компанія Huawei презентувала свій флагманський планшет MatePad Pro. Це перший представник перейменованої лінійки планшетів раніше відомої під назвою MediaPad.</b>
      </p>
      <p>Новинка вражає своїми можливостями (тут вам і електронне перо, і підтримка 5G, і топова платформа). Очевидно, що на ринку продукт від Huawei конкуруватиме з флагманським планшетом Apple – iPad Pro. І новому MatePad Pro є чим похизуватися.</p>
      <blockquote>До теми: <a href="https://24tv.ua/techno/smartfon_huawei_mate_x_viyavivsya_nestiykim_do_morozu_n1238898">Смартфон Huawei Mate X виявився нестійким до морозу</a></blockquote>
      <h3>Дисплей</h3>
      <p>Флагманський планшет китайської компанії отримав нову IPS матрицю, яка займає понад 90 відсотків площі передньої панелі. При цьому товщина рамок з кожного боку становить 4,9 міліметра. Щодо кольору, то може обрати один з чотирьох:</p>
      <ul>
        <li>сірий; </li>
        <li>сріблястий; </li>
        <li>діамантовий; </li>
        <li>помаранчевий.</li>
      </ul>
      <figure>
        <img src="https://24tv.ua/resources/photos/news/620_DIR/201911/1239101_10241465.jpg?201911144930"/>
        <figcaption>Дисплей охоплює 905 поверхні планшета / ithome</figcaption>
      </figure>
      <h3>Чипсет</h3>
      <p>Модель звісно ж отримала флагманський чипсет Kirin 990, який також використовується в смартфоні Mate 30 Pro. Він складається з двоядерного нейропроцесорного модуля, розподіл потужностей здійснюється інтелектуальною технологією.</p>
      <figure>
        <img src="https://24tv.ua/resources/photos/news/620_DIR/201911/1239101_10241464.jpg?201911144930"/>
        <figcaption>Новинка матиме флагманський чипсет Kirin 990 / ithome</figcaption>
      </figure>
      <p>Відтак оболонка EMUI 10 підтримує повноцінну багатозадачність з можливістю перетягування об'єктів між вікнами додатків та стрімінг зображення з дисплея під'єднаного смартфона. Є й десктопний режим з повноцінними вікнами.</p>
      <p>А ще користувачі отримали новий режим "Multi-screen collaboration". Він дозволяє відобразити на екрані планшета дисплей смартфона, і керувати ним прямо з планшета. Так, наприклад, дуже зручно передавати файли з одного пристрою на інший.</p>
      <h3>Новий стилус</h3>
      <p>Аналогом Apple Pencil виступає стилус Huawei M-Pencil, який розпізнає 4096 ступенів натискання. Так само, як і у випадку з iPad Pro його можна підзарядити просто примагнітивши до краю планшета. Повного заряду вистачить на 10 годин роботи.</p>
      <figure>
        <img src="https://24tv.ua/resources/photos/news/620_DIR/201911/1239101_10241467.jpg?201911144930"/>
        <figcaption>M-Pencil від Huawei / ithome</figcaption>
      </figure>
      <p>Планшет розпізнає рукописний ввід, закреслення стирає текст, також малюнки автоматично перетворюються в графіки й таблиці. Клавіатура підключається також за допомогою примагнічування, а в закритому стані власник отримує захисний чохол для планшета.</p>
      <h3>Інші особливості новинки</h3>
      <p>За аудіо відповідає система з чотирьох динаміків, налаштована відомим аудіобрендом Harman. Також присутня система затухання шуму, що реалізується за допомогою п'яти мікрофонів.</p>
      <figure>
        <img src="https://24tv.ua/resources/photos/news/620_DIR/201911/1239101_10241466.jpg?201911144930"/>
        <figcaption>Від планшета можна зарядити інші пристрої / ithome</figcaption>
      </figure>
      <p>Новинка володіє бездротовою зарядкою потужністю до 15 Вт. Цікавою особливістю є зворотна зарядка, за допомогою якої з потужністю 7,5 Вт можна заряджати від планшета смартфони, навушники та інші гаджети.</p>
      <h3>Ціни</h3>
      <p>Що ж до цін, то все виглядає ось так:</p>
      <ul>
        <li>MatePad Pro 6 ГБ ОЗУ, 128 ГБ флеш-пам'яті, Wi-Fi – 470 доларів;</li>
        <li>MatePad Pro 8 Гб оперативної пам'яті, 256 ГБ флеш-пам'яті, Wi-Fi – 570 доларів;</li>
        <li>MatePad Pro 6 ГБ ОЗУ, 128 ГБ флеш-пам'яті, LTE – 540 доларів;</li>
        <li>MatePad Pro 8 Гб оперативної пам'яті, 256 ГБ флеш-пам'яті, Wi-Fi – 640 доларів.</li>
      </ul>
      <p>Серед аксесуарів доступних для придбання є:</p>
      <ul>
        <li>Сумка-чохол і чохол-обкладинка за ціною в 30 доларів;</li>
        <li>Стилус M-Pencil обійдеться в 70 доларів.;</li>
        <li>Клавіатура Bluetooth Keyboard – 100 доларів.</li>
      </ul>
      <p>Звичайні версії Huawei MatePad Pro надійдуть у продаж незабаром, а ось версія Huawei MatePad Pro 5G стане доступна для придбання тільки в першому кварталі наступного року.</p>
      <p>Коли флагманський планшет від Huawei з'явиться в Україні, наразі невідомо.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <a href="https://24tv.ua/techno/tehno_tag5908/">Техно</a></blockquote>
    </article>
  </body>
</html>