<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/zaparkoval-u-lesa-a-sel-si-zabehat-mezitim-se-mu-vandal-vyradil-na-aute-20191125.html"/>
    <meta property="og:site_name" content="Deník.cz"/>
    <meta property="article:published_time" content="2019-11-25T15:05:00+00:00"/>
    <meta property="og:title" content="Zaparkoval u lesa a šel si zaběhat. Mezitím se mu vandal vyřádil na autě"/>
    <meta property="og:description" content="/FOTOGALERIE/ Zdemolované auto našel jeho majitel po útoku neznámého vandala v sobotu v dopoledních hodinách u lesa mezi obcí Lipovec a Holštejn."/>
  </head>
  <body>
    <article>
      <h1>Zaparkoval u lesa a šel si zaběhat. Mezitím se mu vandal vyřádil na autě</h1>
      <address><time datetime="2019-11-25T15:05:00+00:00">25 Nov 2019, 15:05</time> by <a rel="author">Jakub Dostál</a></address>
      <p>Muž si šel do lesa v čase od 10.45 do 11.40 hodin jen zaběhat. "Někdo zatím řádil na jeho autě nepochopitelným způsobem. Mělo například kompletně poškrábaný lak karoserie," informovala mluvčí blanenských policistů Lenka Koryťáková.</p>
      <figure>
        <img src="https://g.denik.cz/67/97/byci-skala-jeskyne_denik-150-3x2.jpg"/>
      </figure>
      <aside>
        <a href="https://blanensky.denik.cz/zpravy_region/do-jeskyne-s-baterkou-v-moravskem-krasu-zacinaji-zimni-prohlidky-20191125.html">Do jeskyně s baterkou. V Moravském krasu začínají zimní prohlídky Přečíst článek ›</a>
      </aside>
      <p>To však nebylo jediné poškození. "Vandal navíc ulomil zpětné zrcátko spolu s blinkrem, rozbil světlomet a promáčknul dveře," uvedla mluvčí. Způsobil tak škodu, kterou policisté předběžně vyčíslili na pětapadesát tisíc korun.</p>
      <p>Policie tak hledá svědky události s žádostí o spolupráci. "Pomoci by nám mohly i záznamy z palubních kamer okolo projíždějících vozidel," dodala Koryťáková.</p>
      <figure>
        <img src="https://g.denik.cz/31/1f/3972732-exported_denik-150-3x2.jpg"/>
      </figure>
      <aside>
        <a href="https://blanensky.denik.cz/nehody/u-nove-vsi-havaroval-autobus-a-nakladni-auto-na-miste-jsou-zraneni-20191114.html">Havárie autobusu s dětmi z lysické školy: učitelka nehodu nepřežila Přečíst článek ›</a>
      </aside>
      <p>Pokud tedy někdo byl svědkem nebo má nějaké informace, které by mohly pomoci k dopadení pachatele, může volat na číslo 974 631 396 nebo využít bezplatnou linku 158.</p>
    </article>
  </body>
</html>