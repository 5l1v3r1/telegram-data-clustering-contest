<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/gvardiola_druzhno_pokepkuvav_nad_kloppom"/>
    <meta property="og:site_name" content="espreso.tv"/>
    <meta property="article:published_time" content="2019-11-25T15:47:00+00:00"/>
    <meta property="og:title" content="Гвардіола дружньо покепкував над Клоппом"/>
    <meta property="og:description" content="Головний тренер англійського &quot;Ман Сіті&quot; Хосеп Гвардіола запропонував тренеру &quot;Ліверпуля&quot; Юргену Клоппу обмінятись трофеями"/>
  </head>
  <body>
    <article>
      <h1>Гвардіола дружньо покепкував над Клоппом</h1>
      <address>
        <time datetime="2019-11-25T15:47:00+00:00">25 Nov 2019, 15:47</time>
      </address>
      <p>Головний тренер англійського "Ман Сіті" Хосеп Гвардіола запропонував тренеру "Ліверпуля" Юргену Клоппу обмінятись трофеями</p>
      <p>Про це повідомляє ESPN UK y twitter.</p>
      <p>Головний тренер англійського "Манчестер Сіті" Хосеп Гвардіола виступив перед журналістами з промовою, в якій в гумористичному ключі згадав тренера "Ліверпуля" Юргена Клоппа, також присутнього на заході.</p>
      <p>"Усім доброго вечора. Ви не уявляєте, як важко виступати з промовою після Юргена. У мене немає його прекрасної посмішки. Потрібно тренуватись. Я б хотів виграти його трофей - Лігу чемпіонів. Упевнений, він хоче виграти мій - Прем'єр-лігу. Можливо, нам варто помінятися. "Манчестер Сіті" - багатий клуб, так що ми оплатимо сьогоднішню вечерю", - сказав Гвардіола.</p>
      <p>У нинішньому сезоні "Ліверпуль" займає першу сходинку у турнірній таблиці чемпіонату Англії, МС треті і відстають від "червоних" на 9 очок.</p>
      <figure>
        <iframe data-src="https://twitter.com/ESPNUK/status/1198928577133268992?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>23 листопада в 13-му турі чемпіонату Англії <a href="https://espreso.tv/news/2019/11/23/quotliverpulquot_dotysnuv_quotkristal_pelasquot_ta_zmicnyv_liderstvo_u_chempionati_angliyi">"Ліверпуль" переміг "Крістал Пелас" та зміцнив лідерство</a> в турнірній таблиці.</li>
        <li>У 13-му турі чемпіонату Англії з футболу "Вест Гем", за який виступає українець Андрій Ярмоленко, <a href="https://espreso.tv/news/2019/11/23/quotvest_gemquot_iz_yarmolenkom_prograv_quottottengemuquot_u_debyutnomu_matchi_mourinyu">поступився на своєму полі "Тоттенгему"</a>, під керівництвом нового тренера – португальця Жозе Моурінью.</li>
      </ul>
    </article>
  </body>
</html>