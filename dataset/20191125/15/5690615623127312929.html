<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837701-pislya-prodazhu-vodafone-planuyetsya-sche-tri-ugodi-vartistyu-1-4-mlrd-dolariv-arakhamiya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T15:19:00+00:00"/>
    <meta property="og:title" content="Після продажу Vodafone планується ще три угоди вартістю 1,4 млрд доларів - Арахамія"/>
    <meta property="og:description" content="КИЇВ. 25 листопада. УНН. Після продажу азербайджанському мобільному оператору Bakcell мобільного оператора Vodafone-Україна заплановано ще три угоди вартістю …"/>
  </head>
  <body>
    <article>
      <h1>Після продажу Vodafone планується ще три угоди вартістю 1,4 млрд доларів - Арахамія</h1>
      <address><time datetime="2019-11-25T15:19:00+00:00">25 Nov 2019, 15:19</time> by <a rel="author">Саша Картер</a></address>
      <p><b>КИЇВ. 25 листопада. УНН.</b> Після продажу азербайджанському мобільному оператору Bakcell мобільного оператора Vodafone-Україна заплановано ще три угоди вартістю 1,4 млрд доларів. Про це написав на своїй сторінці в Facebook глава фракції "Слуга народу" Давид Арахамія, передає <b>УНН.</b></p>
      <p>"Перша угода за 90 днів - 734 млн доларів і мінус один російський оператор зв'язку в країні. Тепер можна користуватися Vodafone. Єдиний мобільний оператор в країні без російського капіталу. У пайплайні ще три угоди загальною вартістю 1,4 млрд. Не впевнений, що встигнемо закрити в цьому році, але не перемикайтеся", - написав Арахамія.</p>
      <p>Нагадаємо, російський телекомунікаційний оператор і провайдер цифрових послуг МТС сьогодні оголосив про підписання <a href="https://www.unn.com.ua/ru/news/1837617-mts-prodaye-sviy-ukrayinskiy-biznes-kompaniyi-bakcell-za-734-mln-dolariv">угоди про продаж телекомунікаційного бізнесу</a> в Україні азербайджанській компанії Bakcell.</p>
    </article>
  </body>
</html>