<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/25/novyna/polityka/sud-znyzyv-zastavu-manheru-advokat"/>
    <meta property="og:site_name" content="Слово і Діло"/>
    <meta property="article:published_time" content="2019-11-25T15:45:41+00:00"/>
    <meta property="og:title" content="Суд знизив заставу Мангеру – адвокат"/>
    <meta property="og:description" content="Шевченківський районний суд Києва знизив заставу за голову Херсонської облради Владислава Мангера, підозрюваного в замовленні нападу на громадську активістку Катерину Гандзюк"/>
  </head>
  <body>
    <article>
      <h1>Суд знизив заставу Мангеру – адвокат</h1>
      <address>
        <time datetime="2019-11-25T15:45:41+00:00">25 Nov 2019, 15:45</time>
      </address>
      <p>
        <b>Шевченківський районний суд Києва знизив заставу за голову Херсонського облради Владислава Мангера, підозрюваного в замовленні нападу на громадську активістку Катерину Гандзюк.</b>
      </p>
      <p>Про розповів його адвокат Дмитро Ільченко в коментарі <a href="https://www.rbc.ua/ukr/news/delo-gandzyuk-sud-snizil-zalog-mangeru-1574687824.html">РБК-Україна</a>.</p>
      <p>Ільченко зазначив, що 1 350 000 гривень застави, які залишились, будуть повернуті адвокатам в автоматичному режимі.</p>
      <p>«<i>Тільки що суд задовольнив наше клопотання і знизив заставу до 1 152 600 грн</i>», - повідомив він.</p>
      <p>Захист ініціював зменшення суми застави в зв'язку з перекваліфікацією підозри Мангеру і максимально можливою ​​санкцією покарання.</p>
      <p>«<i>Раніше Мангеру загрожувало довічне, а за новою підозрою - 10 років позбавлення волі, відповідно повинен був бути змінений рівень суми застави</i>», - сказав він.</p>
      <p>Ільченко підкреслив, що справа проти голови Херсонської облради призупинена на час розшуку ще одного фігуранта - кримінального авторитету Олексія Левіна (Москаленка).</p>
      <p>Раніше суд відхилив скаргу адвокатів Мангера на зупинку слідства проти нього у справі Гандзюк.</p>
      <p>Нагадаємо, <a href="https://www.slovoidilo.ua/2018/07/31/novyna/polityka/xersoni-oblyly-kyslotoyu-chynovnycyu-miskrady">на радника херсонського міського голови, активістку Катерину Гандзюк напали 31 липня 2018 року при виході зі свого будинку</a>. Нападник облив її концентрованою сірчаною кислотою. Гандзюк отримала 40% опіків тіла, кілька місяців лежала в лікарні і перенесла кілька важких операцій. <a href="https://www.slovoidilo.ua/2018/11/04/novyna/suspilstvo/kateryna-handzyuk-pomerla">4 листопада Катерина Гандзюк померла.</a></p>
      <p>7 травня 2019 року Генпрокуратура передала до суду обвинувальний акт стосовно п'ятьох фігурантів справи про вбивство активістки: Микити Грабчука, Володимира Васяновича, В'ячеслава Вишневського, Сергія Торбіна і Віктора Горбунова. 6 червня суд оголосив їм вироки.</p>
      <p>У справі про вбивство Гандзюк проходять раніше судимий громадянин Олексій Левін, голова Херсонської облради Владислав Мангер і колишній помічник народного депутата від БПП Миколи Паламарчука Ігор Павловський. Громадські активісти вважають, що до вбивства Гандзюк причетні ексголова Херсонської обласної державної адміністрації Андрій Гордєєв і ексзаступник голови ОДА Євген Рищук. <a href="https://www.slovoidilo.ua/2019/07/24/novyna/polityka/hpu-zupynyla-rozsliduvannya-proty-manhera-ta-levina-spravi-handzyuk">16 липня ГПУ зупинила слідство у справі Гандзюк</a>, за яким, як підозрювані, фігурують Мангер і Левін, для виконання міжнародно-правових доручень.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/08/16/novyna/polityka/sud-vidxylyv-skarhu-advokativ-manhera-zupynku-slidstva-proty-noho-spravi-handzyuk"/>
        <a href="https://www.slovoidilo.ua/2018/07/31/novyna/polityka/xersoni-oblyly-kyslotoyu-chynovnycyu-miskrady"/>
        <a href="https://www.slovoidilo.ua/2018/11/04/novyna/suspilstvo/kateryna-handzyuk-pomerla"/>
        <a href="https://www.slovoidilo.ua/2019/07/24/novyna/polityka/hpu-zupynyla-rozsliduvannya-proty-manhera-ta-levina-spravi-handzyuk"/>
      </related>
    </article>
  </body>
</html>