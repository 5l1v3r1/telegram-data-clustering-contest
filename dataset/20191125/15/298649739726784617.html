<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/25/crollo-viadotto-a6-nessun-veicolo-coinvolto-top10_20191125_160440/"/>
    <meta property="og:site_name" content="Askanews"/>
    <meta property="article:published_time" content="2019-11-25T15:04:40+00:00"/>
    <meta property="og:title" content="Crollo viadotto A6, nessun veicolo coinvolto"/>
    <meta property="og:description" content="Genova, 25 nov. (askanews) – Le ricerche dei vigili del fuoco dopo il crollo del viadotto sull’Austostrada A6 Torino-Savona hanno certificato che non ci sono veicoli coinvolti nel crollo. Sono stati effettuati sondaggi e carotaggi dell’impalcato tramite penetrazione e telecamere di ricerche. Tutte le zone di accumulo di fango sono state sondate. È stato ispezionato […]"/>
  </head>
  <body>
    <article>
      <h1>Crollo viadotto A6, nessun veicolo coinvolto</h1>
      <h2>Verifiche anche sull'integrità del metanodotto Snam</h2>
      <address>
        <time datetime="2019-11-25T15:04:40+00:00">25 Nov 2019, 15:04</time>
      </address>
      <figure>
        <img src="http://www.askanews.it/wp-content/uploads/2019/11/20191125_160435_31F5FC7B.jpg"/>
      </figure>
      <p>Genova, 25 nov. (askanews) – Le ricerche dei vigili del fuoco dopo il crollo del viadotto sull’Austostrada A6 Torino-Savona hanno certificato che non ci sono veicoli coinvolti nel crollo.</p>
      <p>Sono stati effettuati sondaggi e carotaggi dell’impalcato tramite penetrazione e telecamere di ricerche. Tutte le zone di accumulo di fango sono state sondate. È stato ispezionato – a quanto riferiscono i Vigili del Fuoco – l’alveo a valle del crollo. E’ stata anche verificata l’integrità funzionale del metanodotto SNAM. Sono stati impiegati allo scopo due team USAR Medium dei vigili del fuoco. Proseguono, nel frattempo, le operazioni di ripristino di sicurezza dell’alveo, in vista del potenziale peggioramento meteo di domani.</p>
      <p>Nel frattempo, “e’ stato aperto un procedimento ovviamente a carico di ignoti. Abbiamo fatto alcuni sopralluoghi ma per chiarire meglio i fatti ci vorrà comunque tempo”. Lo ha detto il procuratore capo di Savona, Ubaldo Pelosi, parlando con i giornalisti dell’inchiesta sul crollo del viadotto dell’autostrada A6.</p>
      <p>A chi gli chiedeva se il disastro possa essere stato provocato anche da problemi strutturali sui piloni o sulla collina o se si tratti solo di una tragica fatalità, il procuratore capo di Savona ha replicato: “In questo momento è assolutamente impossibile dare una risposta: saranno temi oggetto delle indagini”. Pelosi ha infine chiarito che il viadotto crollato non era mai finito nel mirino della Procura.</p>
      <p>Cam</p>
    </article>
  </body>
</html>