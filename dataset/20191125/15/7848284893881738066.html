<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/meunier-da-due-anni-e-mezzo-il-psg-dice-di-volermi-rinnovare-il-contratto-324005"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T15:08:00+00:00"/>
    <meta property="og:title" content="Meunier: &quot;Da due anni e mezzo il Psg dice di volermi rinnovare il contratto&quot;"/>
    <meta property="og:description" content="Intervistato per il programma di TF1 'Téléfoot', Thomas Meunier offre aggiornamenti sulle trattative per il rinnovo del contratto con il Paris Saint-Germain, in scadenza nel..."/>
  </head>
  <body>
    <article>
      <h1>Meunier: "Da due anni e mezzo il Psg dice di volermi rinnovare il contratto"</h1>
      <address><time datetime="2019-11-25T15:08:00+00:00">25 Nov 2019, 15:08</time> by <a rel="author">Christian Liotta</a></address>
      <p>Intervistato per il programma di <i>TF1</i> 'Téléfoot', <b>Thomas Meunier</b> offre aggiornamenti sulle trattative per il rinnovo del contratto con il Paris Saint-Germain, in scadenza nel giugno del 2020: "Siamo in una fase decisiva, i miei agenti hanno già incontrato la dirigenza del club ma è difficile trovare un accordo sin dall'inizio, molto semplicemente". La sua speranza è comunque quella di trovare l'intesa per rimanere all'ombra della Tour Eiffel: "I colloqui dureranno poco, <b>sono due anni e mezzo che il club mi dice che vuole prolungare il mio contratto e penso che faranno tutto il necessario </b>se lo riterranno opportuno", spiega il giocatore belga, dato come possibile obiettivo a parametro zero dell'Inter. </p>
      <p>Meunier parla anche dell'imminente sfida di Champions League contro il Real Madrid affermando di non essere per nulla intimorito dall'avversaria: "I nuovi acquisti hanno portato qualcosa di nuovo,<b> basti pensare a Mauro Icardi che segna ad ogni partita</b>. Possiamo vincere al Bernabeu, la squadra è più completa rispetto agli anni scorsi. Speriamo di poterlo dimostrare anche in Europa". </p>
      <p>
        <a href="https://www.videointer.it/watch.php?vid=1aad870b5">
          <b>VIDEO - FLAMENGO CAMPIONE, ADRIANO SCOPPIA IN LACRIME</b>
        </a>
      </p>
    </article>
  </body>
</html>