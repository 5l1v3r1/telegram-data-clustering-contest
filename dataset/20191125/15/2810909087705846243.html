<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359609"/>
    <meta property="og:site_name" content="РЕПУБЛИКА СРПСКА - РТРС"/>
    <meta property="article:published_time" content="2019-11-25T15:05:00+00:00"/>
    <meta property="og:title" content="Босанчић: Српска има Дан Републике, 25. новембар није празник"/>
    <meta property="og:description" content="Генерални секретар Демоса Боран Босанчић оцијенио је да се 25. новембар може сматрати само као историјска чињеница која се тиче одржавања ЗАВНОБИХ-а, те да су неозбиљне изјаве да је то &quot;дан државности БиХ&quot;, као и да то треба да буде поштовано на цијелој територији БиХ, а поготово у Републици Српској."/>
  </head>
  <body>
    <article>
      <h1>Босанчић: Српска има Дан Републике, 25. новембар није празник</h1>
      <address>
        <time datetime="2019-11-25T15:05:00+00:00">25 Nov 2019, 15:05</time>
      </address>
      <p>
        <i>Генерални секретар Демоса Боран Босанчић оцијенио је да се 25. новембар може сматрати само као историјска чињеница која се тиче одржавања ЗАВНОБИХ-а, те да су неозбиљне изјаве да је то "дан државности БиХ", као и да то треба да буде поштовано на цијелој територији БиХ, а поготово у Републици Српској.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1294/129411.jpg"/>
        <figcaption>Боран Босанчић (Fото:atv)</figcaption>
      </figure>
      <p>Босанчић је нагласио да Република Српска има своју уставну и законодавну надлежност и да слави 9. јануар као Дан Републике.</p>
      <p>- Изјаве као што је она коју је дао бошњачки члан Предсједништва БиХ Шефик Џаферовић не доприносе стабилности у БиХ, на чему треба да ради и он као члан Предсједништва БиХ. То су неозбиљне изјаве, а увјерен сам да ће Српска дуго обиљежавати свој Дан Републике који је утврђен Уставом и законом - рекао је Босанчић Срни.</p>
      <p>Бошњачки члан Предсједништва БиХ Шефик Џаферовић изјавио је да ће доћи дан када ће се 25. новембар, који се у Федерацији БиХ обиљежава као "дан државности БиХ", славити у свим крајевима БиХ.</p>
    </article>
  </body>
</html>