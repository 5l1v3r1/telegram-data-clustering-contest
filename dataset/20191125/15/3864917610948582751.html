<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2825065-na-festivali-hliba-v-ankari-predstavili-virobi-za-receptami-z-riznih-regioniv-ukraini.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T15:04:00+00:00"/>
    <meta property="og:title" content="На фестивалі хліба в Анкарі представили вироби за рецептами з різних регіонів України"/>
    <meta property="og:description" content="Понад десяток різновидів традиційного українського хліба за рецептами з різних регіонів України представили на українському стенді під час Фестивалю хліба, який відбувся в Анкарі."/>
  </head>
  <body>
    <article>
      <h1>На фестивалі хліба в Анкарі представили вироби за рецептами з різних регіонів України</h1>
      <h2>Понад десяток різновидів традиційного українського хліба за рецептами з різних регіонів України представили на українському стенді під час Фестивалю хліба, який відбувся в Анкарі.</h2>
      <address>
        <time datetime="2019-11-25T15:04:00+00:00">25 Nov 2019, 15:04</time>
      </address>
      <p>Про це повідомляє власний кореспондент Укрінформу.</p>
      <p>Також на стенді було представлено інформацію про <a href="https://www.ukrinform.ua/tag-golodomor">Голодомор</a> 1932-33 років та організовано благодійну акцію під гаслом "Не дозвольмо голодувати жодній дитині у світі".</p>
      <figure>
        <img src="https://static.ukrinform.com/photos/2019_11/1574696966-658.jpg"/>
      </figure>
      <p>Гості українського стенда мали можливість скуштувати різні хлібобулочні вироби, приготовлені за унікальними автентичними українськими рецептами.</p>
      <figure>
        <img src="https://static.ukrinform.com/photos/2019_11/1574696964-792.jpg"/>
      </figure>
      <p>"Це дуже смачно. Українська земля родюча й дає гарні врожаї, а українські господині печуть дуже смачний хліб. Сьогодні відкрив для себе нові смаки, це дуже оригінально й незвично", - поділився враженнями учасник фестивалю з Бейпазари.</p>
      <p>Гостей українського стенда, організованого посольством України в Туреччині, запрошували скуштувати понад десять видів хліба, зокрема гречаний та житній, з маком, білими грибами, сушеними помідорами, цибулею, прянощами та інші.</p>
      <blockquote>
        <b>Читайте також: </b>
        <a href="https://www.ukrinform.ua/rubric-diaspora/2824681-na-vecori-pamati-v-sanpaulu-vsanuvali-zertv-golomoru-v-ukraini.html">На вечорі пам’яті в Сан-Паулу вшанували жертв Голомору в Україні</a>
      </blockquote>
      <p>Як повідомлялося, у Туреччині, зокрема в Анкарі, Стамбулі, Анталії, Кушадаси, Ізмірі, Самсуні, відбулися заходи із вшанування пам’яті жертв Голодомору. Вчора, 24 листопада, у Стамбулі за участю Вселенського патріарха Варфоломія було відслужено літургію та панахиду за жертвами Голодомору 1932-33 років в Україні.</p>
    </article>
  </body>
</html>