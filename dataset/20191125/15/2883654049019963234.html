<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/coen-swijnenberg-laat-coen-sander-feestje-schieten/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T15:32:20+00:00"/>
    <meta property="og:title" content="Coen Swijnenberg laat Coen &amp; Sander-feestje schieten"/>
    <meta property="og:description" content="Coen Swijnenberg heeft voor het eerst meer duidelijkheid gegeven over zijn afwezigheid op Radio 538. De dj vertelt op Twitter dat het al een tijdje niet zo lekker met hem gaat. &quot;De batterij is leeg en m'n lijf heeft flink aan de noodrem getrokken&quot;, schrijft hij."/>
  </head>
  <body>
    <article>
      <h1>Coen Swijnenberg laat Coen &amp; Sander-feestje schieten</h1>
      <address><time datetime="2019-11-25T15:32:20+00:00">25 Nov 2019, 15:32</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Coen Swijnenberg heeft voor het eerst meer duidelijkheid gegeven over zijn afwezigheid op Radio 538. De dj vertelt op Twitter dat het al een tijdje niet zo lekker met hem gaat. “De batterij is leeg en m’n lijf heeft flink aan de noodrem getrokken”, schrijft hij.</p>
      <p>“Al wil ik nog zo graag, het gaat simpelweg even niet”, vervolgt Coen, die al enkele weken thuis zit. “Ik moet dat serieus nemen en me erbij neerleggen dat het herstel tijd nodig heeft. Hoe moeilijk het ook is om nu niet radio te kunnen maken.”</p>
      <p>Het programma Coen &amp; Sander Show met Sander Lantinga bestaat dit jaar vijftien jaar. Het jubileum wordt zaterdag groots gevierd in het Klokgebouw in Eindhoven met 7500 luisteraars. Dit feest gaat gewoon door ondanks Coens afwezigheid.</p>
      <p>“Helaas lukt het me niet om het feestje mee te vieren, maar neem van mij aan dat het ook zonder mijn aanwezigheid een onvergetelijke avond wordt”, zegt de dj daarover. “Voor iedereen die gaat: maak er een prachtavond van en proost op nog vele jaren Coen &amp; Sander Show. Voor alle luisteraars: ik kijk er naar uit om jullie weer lastig te kunnen vallen op Radio 538 naast vriendje Sander.”</p>
      <p>BuzzE</p>
    </article>
  </body>
</html>