<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191125-kyyiv-i-chotyry-oblasti-ne-povnistyu-pidklyuchyly-do-opalennya-minregion/"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T15:59:50+00:00"/>
    <meta property="og:title" content="Київ і чотири області не повністю підключили до опалення – Мінрегіон"/>
    <meta property="og:description" content="Станом на 25 листопада залишаються не повністю підключеними до опалення місто Київ, Одеська, Запорізька, Полтавська і Кіровоградська області."/>
  </head>
  <body>
    <article>
      <h1>Київ і чотири області не повністю підключили до опалення – Мінрегіон</h1>
      <address>
        <time datetime="2019-11-25T15:59:50+00:00">25 Nov 2019, 15:59</time>
      </address>
      <p>Станом на 25 листопада залишаються не повністю підключеними до опалення місто Київ, Одеська, Запорізька, Полтавська і Кіровоградська області.</p>
      <p>Міністерство розвитку громад і територій повідомило, що 20 областей України повністю підключені до опалення.</p>
      <p>Водночас, у Києві, Одеській, Запорізькій, Полтавській і Кіровоградській областях іще не у всі об’єкти соціальної та житлової сфер подали тепло.</p>
      <p>
        <b>Читайте: </b>
        <a href="https://fakty.com.ua/ua/ukraine/20191111-koly-mozhna-ne-platyty-za-opalennya-try-umovy/">Коли можна не платити за опалення – три умови</a>
      </p>
      <blockquote>– Підключені не всі об’єкти соціальної та житлової сфер у Запорізькій (соціальна – 99,7%), Кіровоградській (житлова – 93,1%, соціальна – 99,7%), Одеській (житлова – 99,9%), Полтавській (соціальна – 98,1%) областях та місті Київ (житлова – 99,9%), – повідомили у Мінрегіоні.</blockquote>
      <p>До слова, у місті Новий Розділ у Львівській області 21 листопада ввечері <a href="https://fakty.com.ua/ua/ukraine/20191122-u-novomu-rozdoli-vvimknuly-opalennya/">почали подавати опалення.</a></p>
      <p>До цього місцеві мешканці залишалися без тепла через критичну ситуацію, яка склалася внаслідок аварії на теплоелектростанції минулої зими. Вважається, що до неї призвела недбалість попереднього керівництва.</p>
    </article>
  </body>
</html>