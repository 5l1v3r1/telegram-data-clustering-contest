<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/futbolistite-na-napoli-otkazakha-da-platyat-globi-za-25-mln-evro-407600.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T15:22:25+00:00"/>
    <meta property="og:title" content="Футболистите на Наполи отказаха да платят глоби за 2,5 млн. евро"/>
    <meta property="og:description" content="Треньорът Анчелоти май ще си ходи"/>
  </head>
  <body>
    <article>
      <h1>Футболистите на Наполи отказаха да платят глоби за 2,5 млн. евро</h1>
      <address><time datetime="2019-11-25T15:22:25+00:00">25 Nov 2019, 15:22</time> by <a rel="author">Пламен Вълков</a></address>
      <p>Ръководството на Наполи наложи тежки глоби на всички футболисти на клуба заради неподчинението на играчите от началото на месеца, съобщава БНР. 24-ма играчи на неаполитанци ще трябва да платят общо 2,5 милиона евро. Към днешна дата обаче играчите не смятат да плащат.</p>
      <p>Причина за драстичните санкции е инцидентът от началото на месеца, когато на футболистите бе наредено да участват в наказателен тренировъчен лагер веднага след загубата от Рома с 1:2, но те отказаха да го сторят и се прибраха по домовете си. Това е разгневило много собственикът на клуба Аурелио де Лаурентис, който е разпоредил да бъдат изпратени писма на всички 24 футболисти, в които всеки от тях да бъде уведомен каква глоба му е наложена. Според медиите в Италия най-сериозно са ударени централният защитник Калиду Кулибали с 225 хиляди евро и халфът Алан с 200 хиляди евро.</p>
      <p>Според в. "Гадзета дело Спорт" това няма да е краят на случая, тъй като играчите на Наполи не са съгласни с действията на ръководството и ще обжалват глобите по съдебен път. </p>
      <p>Все по-вероятно изглежда наставникът на Наполи Карло Анчелоти да загуби работата си, като освен неубедителните резултати, проблем е и откритото несъгласие на италианския специалист срещу идеята за наказателен тренировъчен лагер на Де Лаурентис. Вчера е медиите в страната се появиха информации, че фаворит за заместник на Анчелоти и доскорошният треньор на Ювентус Масимилиано Алегри. </p>
      <p>фото ЕПА/БГНЕС</p>
    </article>
  </body>
</html>