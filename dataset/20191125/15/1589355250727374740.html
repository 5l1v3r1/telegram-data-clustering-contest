<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/ekonomika/bloger-bencik-u-kisku-strana-za-ludi-predstavila-svoju-kandidatku.html"/>
    <meta property="og:site_name" content="TREND.sk"/>
    <meta property="article:published_time" content="2019-11-25T15:30:00+00:00"/>
    <meta property="og:title" content="Kiska získal známeho blogera: strana Za ľudí predstavila svoju kandidátku"/>
    <meta property="og:description" content="Andrej Kiska tvrdí, že v strane vytvorili kvalitné tímy"/>
  </head>
  <body>
    <article>
      <h1>Kiska získal známeho blogera: strana Za ľudí predstavila svoju kandidátku</h1>
      <address><time datetime="2019-11-25T15:30:00+00:00">25 Nov 2019, 15:30</time> by <a rel="author">TASR</a></address>
      <p>
        <b>Stranu Za ľudí povedie do parlamentných volieb jej predseda Andrej Kiska. Na druhom mieste bude kandidovať podpredsedníčka strany Veronika Remišová, nasleduje podpredseda Juraj Šeliga a podpredsedníčka Jana Žitňanská. Predstavitelia strany to oznámili v pondelok na tlačovej konferencii.</b>
      </p>
      <p>„Máme ľudí, za ktorými stoja reálne príbehy, ktorí niečo skutočne dokázali,“ povedal A. Kiska pri uvedení kandidátov svojej strany. Dodal, že v strane vytvorili kvalitné tímy vrátane tímu pre spravodlivosť, pre regióny, zdravotníctvo či školstvo. Chcú sa tiež venovať problému vylúčených komunít, ako aj menšín.</p>
      <related>
        <a href="https://www.etrend.sk/ekonomika/predsedom-strany-za-ludi-sa-stal-kiska-snem-zvolil-i-piatich-podpredsedov.html"/>
      </related>
      <p>V prvej desiatke kandidátky sa nachádza aj starosta obce Spišský Hrhov Vladimír Ledecký, politológ Michal Luciak, bývalá štátna tajomníčka na ministerstve spravodlivosti Mária Kolíková, primátor Hlohovca Miroslav Kollár, primátor Nitry Marek Hattas a zahraničnopolitický expert Tomáš Valášek.</p>
      <p>Na 150. mieste kandiduje za stranu Za ľudí bloger a občiansky aktivista Ján Benčík.</p>
    </article>
  </body>
</html>