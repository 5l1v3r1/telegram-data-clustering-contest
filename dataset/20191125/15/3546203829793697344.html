<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_513504575_API_preduprejdava_za_problemi_s_elektronnite_vinetki"/>
    <meta property="og:site_name" content="webcafé"/>
    <meta property="article:published_time" content="2019-11-25T15:19:00+00:00"/>
    <meta property="og:title" content="АПИ предупреждава за проблеми с електронните винетки"/>
    <meta property="og:description" content="Агенция &quot;Пътна инфраструктура&quot; предупреждава, че е възможно да възникне проблем с продажбата на електронни винетки на 27 ноември между 16 и 19 часа."/>
  </head>
  <body>
    <article>
      <h1>АПИ предупреждава за проблеми с електронните винетки</h1>
      <address><time datetime="2019-11-25T15:19:00+00:00">25 Nov 2019, 15:19</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2018/12/17/elektronna-vinetka/1170x835.jpg"/>
        <figcaption>От АПИ съветват за да избегнат проблемите, шофьорите да се сдобият с превозни документи преди посочения период от време<cite>Снимка: © АПИ</cite></figcaption>
      </figure>
      <p>Агенция "Пътна инфраструктура" предупреждава, че е възможно да възникне проблем с продажбата на електронни винетки на 27 ноември между 16 и 19 часа.</p>
      <p>Причината са планирани дейности по внедряване на актуализации на електронната система за събиране на пътни такси, допълва агенция "Фокус".</p>
      <p>От АПИ съветват за да избегнат проблемите, шофьорите да се сдобият с превозни документи преди посочения период от време.</p>
      <p>Междувременно Агенцията съобщи, че минава на зимен режим на работа. В поддържането на общо 20 хил. км републиканска пътна мрежа ще отговарят около 3000 снегопочистващи машини.</p>
      <p>В това число влизат снегорините, техниката за разпръскване на пясък и други. Към момента по опорните пунктове са разпределени 1800 машини.</p>
      <p>На директорите на 27-те областни пътни управления е наредено да следят внимателно прогнозите за времето и със завишено внимание да предприемат необходимите действия за обработка на настилките.</p>
      <related>
        <h4>Още по темата</h4>
        <a href="https://www.webcafe.bg/newscafe/bulgaria/id_569771964"/>
        <a href="https://www.webcafe.bg/newscafe/bulgaria/id_1628709086"/>
      </related>
    </article>
  </body>
</html>