<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/o-panathinaikos-a-o-fotizei-tin-athina/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-25T15:57:13+00:00"/>
    <meta property="og:title" content="O Παναθηναϊκός Α.Ο. «φωτίζει» την Αθήνα"/>
    <meta property="og:description" content="Διαβάζονται περισσότερο τώρα…"/>
  </head>
  <body>
    <article>
      <h1>O Παναθηναϊκός Α.Ο. «φωτίζει» την Αθήνα</h1>
      <address>
        <time datetime="2019-11-25T15:57:13+00:00">25 Nov 2019, 15:57</time>
      </address>
      <p>O Παναθηναϊκός Α.Ο. «φωτίζει» την Αθήνα<br/>Ο Παναθηναϊκός Αθλητικός Όμιλος συμμετέχει ενεργά στην εορταστική φωταγώγηση της Αθήνας και των περιοχών της.</p>
      <p>Το «τριφύλλι» είναι ένας από τους 19 φορείς που θα «στολίσουν» την πρωτεύουσα εν όψει των Χριστουγέννων και θα φωτίσει τον ιστορικό χώρο της Λεωφόρου Αλεξάνδρας . </p>
      <p>Πρόκειται για μια ακόμα κίνηση που αποδεικνύει περίτρανα ότι Αθήνα σημαίνει Παναθηναϊκός και η διοίκηση του Συλλόγου θα αποτελεί πάντοτε τον θεματοφύλακα αυτής της σύνδεσης. </p>
      <h3>Διαβάζονται περισσότερο τώρα…</h3>
      <p>
        <b>
          <a href="https://newspao.gr/panathinaikos-iraklis-to-kanali-kai-i-ora-metadosis/">Παναθηναϊκός – Ηρακλής: Το κανάλι και η ώρα μετάδοσης</a>
        </b>
      </p>
      <p>
        <b>
          <a href="https://newspao.gr/i-ora-afixis-toy-rik-pitino/">Η ώρα άφιξης του Ρικ Πιτίνο!</a>
        </b>
      </p>
      <p>
        <b>
          <a href="https://newspao.gr/exafanizontai-ta-eisitiria-gia-mpaskonia-kai-olympiako/">«Εξαφανίζονται» τα εισιτήρια για Μπασκόνια και Ολυμπιακό<br/></a>
        </b>
        <b>
          <a href="https://newspao.gr/live-i-synenteyxi-typoy-toy-tsavi-roka/">Ρόκα: «Παίκτες από ακαδημία και μεταγραφές ξένων – Δεν ήρθα επειδή ο Αλαφούζος μου υποσχέθηκε πως θα αυξήσει το μπάτζετ» (pics)</a>
        </b>
      </p>
      <p>Αναλυτικά η ανακοίνωση του Δήμου Αθηναίων αναφέρει </p>
      <p>«Η συνεργασία με τις 19 επιχειρήσεις που συμμετέχουν στον στολισμό της πόλης, είναι η απόδειξη ότι ο δημόσιος και ο ιδιωτικός τομέας μπορούν να συνεργάζονται, να συνδημιουργούν, να είναι βασικοί πυλώνες των αλλαγών που χρειάζεται η πόλη. Δεν πρόκειται για περιστασιακή συνεργασία. Είναι η φιλοσοφία και η κουλτούρα με την οποία δουλεύει ο δήμος μας. Είναι η στρατηγική που θέλει μία Αθήνα απαλλαγμένη από ιδεοληψίες και προκαταλήψεις. Η πόλη που συνεργάζεται, που δημιουργεί συμμαχίες και προχωρά μπροστά, αλλάζει» τόνισε ο δήμαρχος Αθηναίων Κώστας Μπακογιάννης στη διάρκεια Συνέντευξης Τύπου. </p>
      <p>Συγκεκριμένα, το «Ίδρυμα Ωνάση» έχει αναλάβει τη Βασιλίσσης Σοφίας από το ύψος του Hilton μέχρι το Σύνταγμα, η «Coca–Cola» θα φωτίσει την πλατεία Συντάγματος και την Πανεπιστημίου, η «Protergia» -ο τομέας Ενέργειας της MYTILINEOS- ανέλαβε τον στολισμό και την εγκατάσταση του στην Ερμού, στην Ακαδημίας και στη Φιλελλήνων, ο Όμιλος ΟΤΕ θα φωτίσει τη Σταδίου και η «Παπαστράτος» τη Διονυσίου Αρεοπαγίτου. Η «ΔΕΗ» στολίζει την Χαλκοκονδύλη και την 3ης Σεπτεμβρίου, η εταιρία «AEGEAN» ανέλαβε την Σκουφά και την Κανάρη, ο Όμιλος «MOTOR OIL» μέσω της «nrg» την Αμαλίας, η «Εθνική Τράπεζα» την Πλατεία Κοτζιά και την Αθηνάς και η «Εθνική Ασφαλιστική» τη Συγγρού στο τμήμα μεταξύ Αγίου Σώστη και Κόμβου Καλλιρρόης. O «Παναθηναϊκός ΑΟ» φωτίζει την Αλεξάνδρας, η «Ionian Hotel Enterprises SA» την Βασιλίσσης Σοφίας από το ύψος του Hilton μέχρι τη Λ. Αλεξάνδρας και η «Πειραιώς Real Estate και Picar» τη Βουκουρεστίου στο τμήμα μεταξύ Σταδίου και Πανεπιστημίου. Πλατείες της πόλης επίσης στολίζονται και με την στήριξη της ιδιωτικής πρωτοβουλίας και συγκεκριμένα η Ομόνοια από τις εταιρίες «Athens Tiare Hotel», «ΑΤΤΙΚΑ ΑΡΤΟΠΟΙΕΙΑ», «Hondos Center», καθώς και την «Κίνηση Πολιτών Κέντρου Αθήνας» (ΚΙ.ΠΟ.Κ.Α.), η πλατεία Καραϊσκάκη από τα ξενοδοχεία «Wyndham Grand Athens», «Wyndham Athens Residence», «K29» (members of Zeus International) και η πλατεία Αγίας Ειρήνης από την «Ελληνική Ζυθοποιία Αταλάντης». </p>
    </article>
  </body>
</html>