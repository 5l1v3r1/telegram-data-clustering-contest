<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549998.html/%D8%A7%D9%82%D8%AA%D8%B5%D8%A7%D8%AF-%D9%85%D9%82%D8%A7%D9%88%D9%85%D8%AA%DB%8C-%D8%AA%D9%86%D9%87%D8%A7-%D8%B1%D8%A7%D9%87-%D8%A8%D8%B1%D9%88%D9%86-%D8%B1%D9%81%D8%AA-%D8%A7%D8%B2-%D8%AA%D9%88%D8%B7%D8%A6%D9%87-%D9%87%D8%A7%DB%8C-%D8%AF%D8%B4%D9%85%D9%86%D8%A7%D9%86-%D8%A7%D8%B3%D8%AA--%D8%AA%D8%B4%DA%A9%DB%8C%D9%84-%D8%B3%D8%AA%D8%A7%D8%AF-%D9%87%D9%85%D8%A7%D9%87%D9%86%DA%AF%DB%8C-%D9%85%D8%AD%D8%B1%D9%88%D9%85%DB%8C%D8%AA-%D8%B2%D8%AF%D8%A7%DB%8C%DB%8C-%D8%AF%D8%B1-%D8%AE%D8%B1%D8%A7%D8%B3%D8%A7%D9%86-%D8%AC%D9%86%D9%88%D8%A8%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T15:50:00+00:00"/>
    <meta property="og:title" content="اقتصاد مقاومتی تنها راه برون رفت از توطئه‌های دشمنان است/ تشکیل ستاد هماهنگی محرومیت‌زدایی در خراسان‌جنوبی"/>
    <meta property="og:description" content="معتمدیان گفت: ستاد هماهنگی محرومیت زدایی با همکاری دستگاه‌های دولتی و غیر دولتی در سپاه انصارالرضاعلیه السلام استان، کمیته امداد و قرارگاه محرومیت زدایی در خراسان جنوبی تشکیل شده است"/>
  </head>
  <body>
    <article>
      <h1>اقتصاد مقاومتی تنها راه برون رفت از توطئه‌های دشمنان است/ تشکیل ستاد هماهنگی محرومیت‌زدایی در خراسان‌جنوبی</h1>
      <h2>استاندار خراسان‌جنوبی:</h2>
      <address>
        <time datetime="2019-11-25T15:50:00+00:00">25 Nov 2019, 15:50</time>
      </address>
      <p>معتمدیان گفت: ستاد هماهنگی محرومیت زدایی با همکاری دستگاه‌های دولتی و غیر دولتی در سپاه انصارالرضاعلیه السلام استان، کمیته امداد و قرارگاه محرومیت زدایی در خراسان جنوبی تشکیل شده است</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛به نقل از <b><a href="http://www.khavarestan.ir/">خاورستان</a>، </b>محمدصادق معتمدیان استاندار خراسان‌جنوبی پیش از امروز در اختتامیه استانی اردوهای جهادی خراسان‌جنوبی، اظهار کرد: امروزه بسیج در متن جامعه حضور دارد و دارای برکات زیادی است.</p>
      <p>وی افزود: امروزه برکات بسیج از مرزهای جغرافیایی عبور کرده و مردم سایر کشورها نیز از برکات بسیج بهره‌مند شده‌اند.</p>
      <p>استاندار خراسان‌جنوبی با بیان اینکه بسیج مردمی حشدالشعبی در عراق باعث پیروزی مردم این کشور شد، گفت: تفکرات و روحیه جهادی نیز در کشور سوریه منجر به ایجاد امنیت در این منطقه شد.   معتمدیان عنوان کرد: بی شک یکی از برکات انقلاب اسلامی تشکیل بسیج مستضعفین به دستور امام خمینی (ره) بود.   وی افزود: بسیجی یعنی مسئولیت پذیری همراه با بصیرت است و اولویت های محرومیت زدایی را شناخته و برای رفع آن تلاش می‌کند.   استاندار خراسان‌جنوبی با بیان اینکه بسیج سن و سال نمی‌شناسد، گفت: بی شک ستوان فقرات بسیج با جوانان شکل گرفت.   معتمدیان با اشاره به اینکه اخلاص و کار برای خدا از جمله ویژگی های بسیجیان است، بیان کرد: امروزه بسیج در حوزه‌های مختلف از جمله امنیت، عمرانی، فرهنگی، هنری، اجتماعی، علمی، پزشکی و سایر موارد فعالیت دارد.   وی عنوان کرد: تفکر و روحیه بسیجی نیازی است که بیش از پیش در کشور احساس شده و در حال توسعه است.   استاندار خراسان‌جنوبی گفت: حضور بسیجیان توطئه‌های دشمنان را نقش بر آب کرده و بسیج در هشت سال دفاع مقدس نیز نقش آفرینی‌های خوبی داشته است.   معتمدیان اظهار کرد: اردوهای جهادی مقدمه‌ای بر سبک زندگی و روحیه جهادی است که به محرومیت زدایی در روستاهای کمتر توسعه یافته می‌پردازد.   وی تصریح کرد: تمامی مسئولان در تمامی رده‌های باید تلاش کنند که محرومیت زدایی انجام شود.   استاندار خراسان‌جنوبی با بیان اینکه برکت اردوهای جهادی حرکت به سمت خودسازی است، گفت: باید آینده سازان جمهوری اسلامی با انگیزه مضاعف برای محرومیت زدایی تلاش کنند.   معتمدیان عنوان کرد: رویکرد بسیج خدمت رسانی بدون منت است.   وی از تشکیل ستاد هماهنگی محرومیت زدایی با همکاری دستگاه‌های دولتی و غیر دولتی در سپاه انصارالرضاعلیه السلام استان، کمیته امداد و قرارگاه محرومیت زدایی خبر داد و گفت: رئیس بسیج سازندگی کشور نیز در این ستاد عضو است و تلاش می‌شود در این کمیته با همکاری همه جانبه در راستای محرومیت‌زدایی گام برداریم.   استاندار خراسان‌جنوبی گفت: خراسان‌جنوبی استانی برخوردار از مواهب الهی است و ان شاءالله تلاش می‌شود با تلاش همه جانبه جشن محرومیت زدایی در استان گرفته شود.   معتمدیان مهمترین دغدغه در کشور و استان را اشتغال عنوان کرد و گفت: در این راستا تلاش میشود با ایجاد اشتغال در مناطق روستایی زمینه ماندگاری مردم در روستاها و مهاجرت معکوس به روستاهای استان را شاهد باشیم.   وی خاطرنشان کرد: روستائیان همیشه مولد بوده اند و باید با مهاجرت معکوس جمعیت به روستاها شاهد نقش آفرینی بیشتر مردم روستایی باشیم. باید در این راستا به سیاست‌های اقتصاد مقاومتی توجه شود چراکه تنها راه برون رفت از توطئه های دشمن اقتصاد مقاومتی است.   انتهای پیام/</p>
    </article>
  </body>
</html>