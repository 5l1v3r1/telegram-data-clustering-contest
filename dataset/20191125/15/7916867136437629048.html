<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134987-luolas-dengas-tapo-sudano-federacijos-prezidentu.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-25T15:41:00+00:00"/>
    <meta property="og:title" content="Luolas Dengas tapo Sudano federacijos prezidentu"/>
    <meta property="og:description" content="Sezono pradžioje apie karjeros pabaigą paskelbęs Luolas Dengas greitai keičia sportinę aprangą į kostiumą. Tarptautinė krepšinio federacija (FIBA) paskelbė apie naująjį Sudano federacijos vadovą, kuriuo tapo ši šalies krepšinio žvaigždė. 34-erių Dengas gimė Wau mieste, dabartiniame Pietų Sudane, o po penkerių metų dėl civilinio karo kartu su šeima pabėgo į Egptą, kur ir prasidėjo atleto kelias krepšinyje. Šioje šalyje Dengas krepšinio paslapčių mokėsi iš ..."/>
  </head>
  <body>
    <article>
      <h1>Luolas Dengas tapo Sudano federacijos prezidentu</h1>
      <address>
        <time datetime="2019-11-25T15:41:00+00:00">25 Nov 2019, 15:41</time>
      </address>
      <p>Nuotr.: AP – Scanpix</p>
      <figure>
        <a href="https://www.basketnews.lt/paveikslelis-207831-any1000x1000.jpg">
          <img src="https://www.basketnews.lt/paveikslelis-207831-any630x500.jpg"/>
        </a>
      </figure>
      <p>Nuotr. AP – Scanpix</p>
      <p>Sezono pradžioje apie karjeros pabaigą paskelbęs Luolas Dengas greitai keičia sportinę aprangą į kostiumą. Tarptautinė krepšinio federacija (FIBA) paskelbė apie naująjį Sudano federacijos vadovą, kuriuo tapo ši šalies krepšinio žvaigždė.</p>
      <p>34-erių Dengas gimė Wau mieste, dabartiniame Pietų Sudane, o po penkerių metų dėl civilinio karo kartu su šeima pabėgo į Egptą, kur ir prasidėjo atleto kelias krepšinyje. Šioje šalyje Dengas krepšinio paslapčių mokėsi iš vieno aukščiausių NBA visų laikų žaidėjo Manute Bolo (231 cm).</p>
      <p>Paskui Dengo šeimos gyvenimas pakrypo į Didžiąją Britaniją, krepšininkas įgijo šios šalies pilietybę ir atstovavo jai 2012 metų olimpinėse žaidynėse.</p>
      <p>2003-2004 metais Dengas mokėsi prestižiniame Djuko universitete, o po sezono NCAA čempionate septintu šaukimu buvo pakviestas NBA naujokų biržoje. </p>
      <p>Pusdešimto sezono pirmajai karjeros ekipai, Čikagos „Bulls“, atstovavęs Dengas praėjusį spalį su ja pasirašė vienos dienos sutartį ir pranešė pasitraukiantis iš profesionalaus krepšinio.</p>
    </article>
  </body>
</html>