<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/news-polskie-zloto-wrocilo-z-anglii-tajna-operacja-banku-centraln,nId,3354100"/>
    <meta property="og:site_name" content="RMF24"/>
    <meta property="article:published_time" content="2019-11-25T15:02:26+00:00"/>
    <meta property="og:title" content="Polskie złoto wróciło z Anglii. Tajna operacja banku centralnego zakończona"/>
    <meta property="og:description" content="Polskie złoto wraca z Anglii do Polski. Narodowy Bank Polski ogłosił właśnie zakończenie tajnej akcji sprowadzania do kraju 100 ton złota. Będzie przechowywane w skarbcu banku centralnego."/>
  </head>
  <body>
    <article>
      <h1>Polskie złoto wróciło z Anglii. Tajna operacja banku centralnego zakończona</h1>
      <address><time datetime="2019-11-25T15:02:26+00:00">25 Nov 2019, 15:02</time> by <a rel="author" href="https://www.rmf24.pl/tylko-w-rmf24/krzysztof-berenda" target="_blank">Krzysztof Berenda</a></address>
      <p>
        <b>Polskie złoto wraca z Anglii do Polski. Narodowy Bank Polski ogłosił właśnie zakończenie tajnej akcji sprowadzania do kraju 100 ton złota. Będzie przechowywane w skarbcu banku centralnego.</b>
      </p>
      <figure>
        <img src="https://i.iplsc.com/sztabki-zlota-w-skarbcu-nbp/0009EUJKUDCM5SJD-C123-F4.png"/>
        <figcaption>Sztabki złota w skarbcu NBP<cite>/Leszek Szymański /PAP</cite></figcaption>
      </figure>
      <p>W akcję sprowadzania do kraju polskiego złota zaangażowanych było kilka tysięcy osób: głównie ze służb bankowych i bezpieczeństwa. Sztabki złota przez cały listopad były sprowadzane do Polski samolotami.</p>
      <p>W wielkiej tajemnicy samoloty ze złotym transportem, wartym ponad 18 miliardów złotych, lądowały na lotniskach w Warszawie i Poznaniu.</p>
      <p>Potem niebieskie ciężarówki w eskorcie kilkudziesięciu komandosów rozwiozły złoto do kilkunastu skarbców w całym kraju.</p>
      <p>Jest to złoto, które w 1939 roku tuż przed wybuchem II wojny światowej Adam Koc i Ignacy Matuszewski wywieźli przez Rumunię, Turcję, Syrię aż do Anglii, gdzie było do teraz.</p>
      <p>Prezes NBP Adam Glapiński przyznał, że w Anglii bank centralny pozostawił część złota, aby "dokonywać rozliczeń bieżących".</p>
      <p>Narodowy Bank Polski informował w lipcu, że w latach 2018-2019 zasoby złota NBP wzrosły o 125,7 ton, do 228,6 ton.</p>
      <p>Dodano, że blisko połowa polskiego złota zostanie sprowadzona do kraju i będzie przechowywana w skarbcach NBP. </p>
      <p>ZOBACZ KONIECZNIE: <a href="https://www.rmf24.pl/tylko-w-rmf24/niesamowite-miejsce/news-miliony-zlotych-w-jednym-pomieszczeniu-oto-sortownia-banknot,nId,2577406"><u><b>Miliony złotych w jednym pomieszczeniu. Oto sortownia banknotów NBP</b></u></a></p>
    </article>
  </body>
</html>