<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/society/tokovi-udari-tormozyat-4-rusenski-sela.html"/>
    <meta property="og:site_name" content="News.bg"/>
    <meta property="article:published_time" content="2019-11-25T15:53:38+00:00"/>
    <meta property="og:title" content="Токови удари тормозят 4 русенски села"/>
    <meta property="og:description" content="Хората се оплакват, че са им изгорели много електроуреди"/>
  </head>
  <body>
    <article>
      <h1>Токови удари тормозят 4 русенски села</h1>
      <address>
        <time datetime="2019-11-25T15:53:38+00:00">25 Nov 2019, 15:53</time>
      </address>
      <p><b>Токови удари тормозят 4 села в община Русе,</b> съобщи БНТ.</p>
      <p><b>Прекъсванията на електрозахранването зачестяват през зимата, като наред с повредените електроуреди, водят и до проблеми с водоподаването</b> в село Бъзън.</p>
      <p>Само през последната седмица <b>токовите удари в Бъзън са били по 4-5 на ден.</b></p>
      <p>Василена Цанкова - Борисова, кмет на с. Бъзън обясни, че <b>тази година има много жалби за изгорели електроуреди.</b></p>
      <p><b>Обезщетения липсват, тъй като няма доказателства, че уредите са изгорели точно заради токовите удари.</b> Оказва се, че проблемите с електричеството в района водят и до безводие.</p>
      <p>От електроразпределителното дружество заявяват, че <b>проблемите с тока през ноември се дължат на влошените метеорологични условия,</b> както и на профилактика на мрежата, заради предстоящия зимен сезон. В момента <b>аварийните екипи работят по отстраняването на повредите</b> по електропреносната мрежа в района.</p>
    </article>
  </body>
</html>