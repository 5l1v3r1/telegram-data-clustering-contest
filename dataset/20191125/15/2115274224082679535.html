<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/economia/alitalia_super_commissario-6616602/news/2019-11-25/"/>
    <meta property="og:site_name" content="Agi"/>
    <meta property="article:published_time" content="2019-11-25T15:09:00+00:00"/>
    <meta property="og:title" content="Alitalia, tra le ipotesi spunta super commissario"/>
    <meta property="og:description" content="Tra le ipotesi allo studio del Governo per risolvere la questione Alitalia c'è anche quella di nominare un super-commissario."/>
  </head>
  <body>
    <article>
      <h1>Alitalia, tra le ipotesi spunta super commissario</h1>
      <address><time datetime="2019-11-25T15:09:00+00:00">25 Nov 2019, 15:09</time> by <a rel="author">AGI - Agenzia Giornalistica Italia</a></address>
      <p>Tra le ipotesi allo studio del Governo per risolvere la <b>questione Alitalia</b> c'è anche quella di nominare un <b>super-commissario</b>.</p>
      <p>In attesa della lettera dei commissari che gli prospetti la situazione in modo ufficiale, secondo quanto si apprende, il <b>ministro dello Sviluppo economico</b> <b>Stefano </b><b>Patuanelli</b> sta vagliando le varie opzioni sul tavolo dopo che, allo scadere del termine del 21 novembre, Fs ha chiesto ancora tempo per una cordata che non sembra pronta a prendere il volo.</p>
      <p>Il commissario potrebbe avere i 400 milioni di euro per garantire la continuità aziendale e sottoporre Alitalia alla cura dimagrante richiesta dai suoi pretendenti, Lufthansa in primis ma negli ultimi giorni anche Air France sta monitorando la situazione. </p>
    </article>
  </body>
</html>