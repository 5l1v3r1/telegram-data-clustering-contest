<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013535/%D8%B3%D8%B1%D9%BE%D8%B1%D8%B3%D8%AA-%D8%AC%D8%AF%DB%8C%D8%AF-%D9%88%D8%B2%D8%A7%D8%B1%D8%AA-%DA%A9%D8%B4%D8%A7%D9%88%D8%B1%D8%B2%DB%8C-%D8%B1%D8%A7-%D8%A8%D9%87%D8%AA%D8%B1-%D8%A8%D8%B4%D9%86%D8%A7%D8%B3%DB%8C%D9%85"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T15:52:52+00:00"/>
    <meta property="og:title" content="سرپرست جدید وزارت کشاورزی را بهتر بشناسیم"/>
    <meta property="og:description" content="سرپرست جدید وزارت جهاد کشاورزی دارای مدرک فوق لیسانس آبیاری است. عباس کشاورز از سال ۱۳۴۹ تاکنون در بخش کشاورزی فعالیت می کند و آخرین سمت وی معاون زراعت این وزارتخانه بوده است."/>
  </head>
  <body>
    <article>
      <h1>سرپرست جدید وزارت کشاورزی را بهتر بشناسیم</h1>
      <address>
        <time datetime="2019-11-25T15:52:52+00:00">25 Nov 2019, 15:52</time>
      </address>
      <p>
        <i>سرپرست جدید وزارت جهاد کشاورزی دارای مدرک فوق لیسانس آبیاری است. عباس کشاورز از سال ۱۳۴۹ تاکنون در بخش کشاورزی فعالیت می کند و آخرین سمت وی معاون زراعت این وزارتخانه بوده است.</i>
      </p>
      <p>به گزارش مشرق، رئیس جمهور با استعفای <b>حجتی</b> وزیر جهاد کشاورزی موافقت کرد و عباس کشاورز معاون زراعت این وزارتخانه طی حکمی به عنوان وزارت جهاد کشاورزی منصوب شود.</p>
      <blockquote>بیشتر بخوانید:<br/><a href="https://www.mashreghnews.ir/news/1013464/%D8%B3%D8%B1%D9%BE%D8%B1%D8%B3%D8%AA-%D9%88%D8%B2%D8%A7%D8%B1%D8%AA-%D8%AC%D9%87%D8%A7%D8%AF-%DA%A9%D8%B4%D8%A7%D9%88%D8%B1%D8%B2%DB%8C-%D9%85%D8%B4%D8%AE%D8%B5-%D8%B4%D8%AF">سرپرست وزارت جهاد کشاورزی مشخص شد</a></blockquote>
      <p><b>عباس کشاورز </b>در سال ۱۳۴۹ مدرک لیسانس خود را از دانشکده کشاورزی کرج و در سال ۱۳۵۸ مدرک فوق‌لیسانس همین رشته را از همان دانشگاه اخذ کرد.</p>
      <p>کشاورز در ۲۸ دیماه ۴۹  در سازمان آب و برق آذربایجان به عنوان مسئول منطقه چهار آبیاری مشغول به خدمت شد و پس از دو سال پایان خدمت در سال ۵۱به عنوان کارشناس شرکت‌های سهامی زراعی مناطق تجربه کاری رسمی خود را آغاز کرد.که پنج سال ادامه داشت. پس از آن به عنوان کارشناس آبیاری در فاصله سال‌های ۵۶ تا ۶۰ این بار با مدرک فوق‌لیسانس و با مسئولیت کارشناسی آبیاری مشغول به کار بود.</p>
      <p>نخستین سمت مدیریتی خود را به عنوان مدیرکل شرکت‌های تعاونی تولید روستایی در سال ۶۰ اخذ کرد و این سمت تا سال ۶۲ ادامه یافت. پس از آن در سمت‌های کارشناس متخصص آبیاری، مدیرکل برنامه‌ریزی وزارت کشاورزی، کارشناس هماهنگی تحقیقات تا سال ۶۷ ادامه فعالیت داد.</p>
      <p>در سال ۷۴ با عنوان رئیس مؤسسه تحقیقات مهندسی زراعی سازمان تحقیقات کشاورزی مشغول شد و نزدیک به هفت سال طول کشید. پس از آن در سمت‌های معاون برنامه‌ریزی سازمان تحقیقات به مدت دو سال فعالیت کرد. در سال ۷۶ به عنوان معاون وزیر و رئیس سازمان تحقیقات کشاورزی منصوب شد و چهار سال در این حوزه فعالیت کرد.</p>
      <p>در فاصله سال‌های ۸۰ و ۸۴ رئیس تحقیقات نهال و بذر کشور بود و پس از آن در حوزه‌های مختلفی مانند مهندسین مشاورین آب و کشاورزی پایداری به هنگام سازی طرح جامع آب کشور، گروه پژوهش کشاورزی و آب مرکز تحقیقات استراتژیک، مسئول طرح جامع تحقیقات، مسئول هماهنگی پروژه‌های مصوب چالش جهانی آب، واحد مطالعات مرکز ملی مطالعات کشاورزی و آب اتاق ایران فعالیت کرد. از سال ۹۲ تا کنون هم به عنوان معاون زارعت جهاد کشاورزی مشغول به کار بود.</p>
      <p>کشاورز در زمان دولت احمدی نژاد بازنشست شده بود و همچنان در وزارت جهاد کشاورزی کار می کرد. پس از ابلاغ قانون منع به کارگیری بازنشستگان، وی با اذن مقام معظم رهبری در وزارت جهاد کشاورزی ادامه فعالیت داد تا اینکه امروز به سمت سرپرست وزارت جهاد کشاورزی منصوب شد.</p>
      <p>منبع: فارس</p>
    </article>
  </body>
</html>