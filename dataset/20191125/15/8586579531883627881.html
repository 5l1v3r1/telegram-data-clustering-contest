<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/erdogani-dalamana-goturen-pilot-hakkinda-karar-257879h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T15:18:00+00:00"/>
    <meta property="og:title" content="Erdoğan'ı Dalaman'a götüren pilot hakkında karar"/>
    <meta property="og:description" content="Cumhurbaşkanı Recep Tayyip Erdoğan'ı, 15 Temmuz darbe girişimi gecesi Dalaman'dan İstanbul'a götüren uçağın pilotu Barış Yurtseven, FETÖ üyeliğinden yargılandığı davada beraat etti."/>
  </head>
  <body>
    <article>
      <h1>Erdoğan'ı Dalaman'a götüren pilot hakkında karar</h1>
      <address><time datetime="2019-11-25T15:18:00+00:00">25 Nov 2019, 15:18</time> by <a rel="author">Yeni Çağ Gazetesi</a></address>
      <p>
        <b>Cumhurbaşkanı Recep Tayyip Erdoğan'ı, 15 Temmuz darbe girişimi gecesi Dalaman'dan İstanbul'a götüren uçağın pilotu Barış Yurtseven, FETÖ üyeliğinden yargılandığı davada beraat etti.</b>
      </p>
      <p>Ankara 13. Ağır Ceza Mahkemesinde görülen davanın karar duruşmasına Barış Yurtseven ve avukatı katıldı.</p>
      <p>Esas hakkındaki savunmasını yapan Yurtseven, FETÖ üyesi olmadığını belirterek, hakkında beraat kararı verilmesini talep etti.</p>
      <p>Savunmanın ardından hükmü açıklayan mahkeme heyeti, sanık savunmasını ve mevcut delil durumunu göz önünde bulundurarak Yurtseven'in beraatine hükmetti.</p>
      <related>
        <a href="https://www.yenicaggazetesi.com.tr/fetocu-eski-generalden-davayi-uzatma-talimati-256788h.htm"/>
        <a href="https://www.yenicaggazetesi.com.tr/darbeci-astsubaydan-ilginc-savunma-255396h.htm"/>
      </related>
    </article>
  </body>
</html>