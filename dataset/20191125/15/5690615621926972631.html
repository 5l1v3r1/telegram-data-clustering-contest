<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837703-vid-pochatku-ato-oos-biytsi-otrimali-ponad-200-mln-grn-dodatkovikh-vinagorod"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T15:24:00+00:00"/>
    <meta property="og:title" content="Від початку АТО/ООС бійці отримали понад 200 млн грн додаткових винагород"/>
    <meta property="og:description" content="КИЇВ. 25 листопада. УНН. Від початку АТО/ООС бійцям виплатили майже 200 млн грн додаткових виплат. Про це повідомляє УНН із посиланням на “Армія …"/>
  </head>
  <body>
    <article>
      <h1>Від початку АТО/ООС бійці отримали понад 200 млн грн додаткових винагород</h1>
      <address><time datetime="2019-11-25T15:24:00+00:00">25 Nov 2019, 15:24</time> by <a rel="author">Антоніна Карташева</a></address>
      <p><b>КИЇВ. 25 листопада. УНН.</b> Від початку АТО/ООС бійцям виплатили майже 200 млн грн додаткових виплат. Про це повідомляє <b>УНН</b> із посиланням на “Армія Inform”.</p>
      <p>“З початку АТО/ООС бійцям виплачено майже 200 млн грн додаткових винагород. Виплати за знищену техніку противника, безпосередню участь у бойових діях та за успішне виконання бойового завдання отримали понад 40 тисяч військовослужбовців ЗСУ”, — йдеться в повідомленні.</p>
      <p>Так, за знищення 151 одиниці техніки противника війська профінансовано у сумі понад 4,4 млн грн. Цю виплату отримали 635 військовослужбовців ЗСУ. Винагороду за успішне виконання бойового завдання виплачено понад 13,2 млн грн.</p>
      <p>“Найбільш поширену виплату, так звану бойову тисячу, отримали понад 38 тисяч воїнів на загальну суму понад 180 тис.грн. (станом на 15 листопада цього року)”, — йдеться в повідомленні.</p>
      <p>Нагадаємо, за словами речника Пентагону, Україна отримає непередану раніше <a href="https://www.unn.com.ua/uk/news/1837196-pentagon-ukrayina-otrimaye-reshtu-viyskovoyi-dopomogi-protyagom-kilkokh-tizhniv">частину військової допомоги</a>, закладену американським Конгресом в оборонний бюджет США на 2019 рік, протягом наступних кількох тижнів.</p>
    </article>
  </body>
</html>