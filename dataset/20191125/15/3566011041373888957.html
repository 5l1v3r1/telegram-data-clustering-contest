<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549990.html/%D8%B5%D8%A7%D8%AF%D8%B1%D8%A7%D8%AA-%D8%B9%D8%A7%D9%85%D9%84-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%AA%D8%AE%D9%85-%D9%85%D8%B1%D8%BA-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T15:55:00+00:00"/>
    <meta property="og:title" content="صادرات عامل افزایش قیمت تخم مرغ است"/>
    <meta property="og:description" content="قیمت تخم مرغ در زنجان یک هزار تومان در هر کیلوگرم افزایش یافته که هر شانه‌ای به طور متوسط 20 تا 21 هزار تومان در بازار عرضه می‌شود."/>
  </head>
  <body>
    <article>
      <h1>صادرات عامل افزایش قیمت تخم مرغ است</h1>
      <h2>وقتی نظارتی نیست؛</h2>
      <address>
        <time datetime="2019-11-25T15:55:00+00:00">25 Nov 2019, 15:55</time>
      </address>
      <p>قیمت تخم مرغ در زنجان یک هزار تومان در هر کیلوگرم افزایش یافته که هر شانه‌ای به طور متوسط 20 تا 21 هزار تومان در بازار عرضه می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.mojerasa.ir/">موج رسا</a>؛ تنظیم بازار کشور قیمت تخم مرغ را 8 هزار و 900 تومان تصویب کرده در حالی که بازار زنجان تخم مرغ با قیمت کیلویی 10 هزار تومان عرضه می‌شود و شانه‌ای به طور متوسط به 19 تا 21 هزار تومان رسیده است.</p>
      <p>رئیس اتحادیه مرغ‌، تخم‌مرغ و ماهی‌فروشان زنجان افزایش قیمت کیلویی 500 تومانی را مطرح می‌کند در حالی که در هر کیلوگرم 1000 تومان افزایش یافته است.</p>
      <p>سید ناصر رمضانلو در گفت‌وگو با خبرنگار موج‌رسا در مورد افزایش گرانی قیمت تخم مرغ در زنجان اظهار کرد: جلسه‌ای در مورد جلوگیری از افزایش قیمت تخم مرغ در استان زنجان برگزار شد و علت این افزایش نیز بحث صادرات بوده که مدیران استانی در حال حاضر بررسی موضوع هستند.</p>
      <p>وی تصریح کرد: تخم مرغ با شانه در مغازه‌ها 9 هزار 500 تومان عرضه می‌شود در حالی باید قیمت تخم مرغ باید 8 هزار و 900 تومان می‌شد که شاهد افزایش 500 تومانی هستیم.</p>
      <p>رئیس اتحادیه مرغ‌، تخم‌مرغ و ماهی‌فروشان زنجان ابراز کرد: باید مرغداریها به مغازه‌ها 7 هزار و 500 تومان بدهند در حالی که 8 هزار تومان به مغازه‌داران داده می‌شود.</p>
      <p>وی با اشاره به اینکه مصوب قیمت تخم مرغ در زنجان هر کیلوگرم 8 هزار و 900 تومان است افزود: در حالی که حدود 500 تومان از قیمت مصوب بالاتر در مغازه‌ها عرضه می‌شود.</p>
      <p>رمضانلو در مورد قیمت مرغ در زنجان نیز بیان کرد: قیمت مرغ در زنجان پایین‌تر از قیمت مصوب تنظیم بازار بوده که قیمت مصوب مرغ 12 هزار و 900 تومان است که در زنجان 12 هزار و 600 تومان عرضه می‌شود.</p>
      <p>وی عنوان کرد: در حال حاضر افزایش قیمت بنزین و حمل و نقل در حوزه تاثیری نداشته و افزایش قیمت تخم مرغ نیز ارتباطی به افزایش قیمت بنزین ندارد.</p>
      <p>انتهای پیام/</p>
    </article>
  </body>
</html>