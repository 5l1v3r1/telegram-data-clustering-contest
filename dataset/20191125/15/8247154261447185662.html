<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/pokrittya-kremin-areni-oglyanulo-kerivnictvo-upravlinnya-simyi-molodi-ta-sportu-oblasti"/>
    <meta property="og:site_name" content="Кременчугская газета"/>
    <meta property="article:published_time" content="2019-11-25T15:15:00+00:00"/>
    <meta property="og:title" content="Покриття «Кремінь-Арени» оглянуло керівництво Управління сім'ї, молоді та спорту області"/>
    <meta property="og:description" content="Перше велике штучне покриття на Полтавщині."/>
  </head>
  <body>
    <article>
      <h1>Покриття «Кремінь-Арени» оглянуло керівництво Управління сім'ї, молоді та спорту області</h1>
      <address>
        <time datetime="2019-11-25T15:15:00+00:00">25 Nov 2019, 15:15</time>
      </address>
      <p>
        <b>Перше велике штучне покриття на Полтавщині.</b>
      </p>
      <p>На <a href="http://fckremen.com/news/3644-kremn-v-seryi-penalt-dolaye-metalurg-rezultati-vseukrayinskogo-turnru-kremen-cup.html">Всеукраїнський турнір Kremen cup</a> у Кременчуці завітало керівництво Управління сім'ї, молоді та спорту Полтавської обласної ради. Про це повідомляють на сайті футбольного клубу «Кремінь». Крім керівника Олександра Буцького та заступника, були присутні й депутати Полтавської обласної ради Олександр Алексюк та Олег Сазонов, за підтримки яких вдалося з обласного бюджету виділити кошти на оновлення покриття на стадіоні «Кремінь-Арена».</p>
      <p>Нове штучне покриття на стадіоні «Кремінь-Арена» - перше велике штучне покриття на Полтавщині. Загалом в Полтавській області щороку виділяються кошти на встановлення спортивних футбольних майданчиків зі штучним покриттям. Проте такого великого розміру ще не було. Цьогоріч з Полтавського обласного бюджету виділили кошти на два великих футбольних покриття: для «Кременя» та «Ворскли».</p>
      <p>У Кременчуці майже за півтори місяці вдалося замінити покриття, а ось у Полтаві виникли невеликі труднощі. Депутат Полтавської обласної ради Олександр Алексюк у спілкуванні розповів, що не виключають можливості, що поле, яке передбачали для Полтави, дістанеться Миргороду.</p>
      <p> </p>
      <p> </p>
      <p>За матеріалами джерела</p>
      <p> </p>
    </article>
  </body>
</html>