<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/en-zengin-hazineye-hirsiz--25111946.html"/>
    <meta property="og:site_name" content="OdaTV"/>
    <meta property="article:published_time" content="2019-11-25T15:45:00+00:00"/>
    <meta property="og:title" content="En zengin hazineye hırsız"/>
    <meta property="og:description" content="Grünes Gewölbe müzesine pazartesi sabahı hırsız girdi. "/>
  </head>
  <body>
    <article>
      <h1>En zengin hazineye hırsız</h1>
      <h2>Grünes Gewölbe müzesine pazartesi sabahı hırsız girdi. </h2>
      <address>
        <time datetime="2019-11-25T15:45:00+00:00">25 Nov 2019, 15:45</time>
      </address>
      <p>Almanya'nın Dresden kentinde bulunan Grünes Gewölbe müzesine pazartesi sabahı hırsız girdi. Müze, Avrupa'nın en eski ve büyük hazinelerinden birine ev sahipliği yapıyor.</p>
      <p>Avrupa'nın en eski ve büyük hazinelerinden birine ev sahipliği yapan müzeye giren hırsızların, tarihi bölümü hedef aldıklarını açıklayan polis henüz çalınan eserlerle ilgili bilgi vermedi.</p>
      <figure>
        <img src="https://odatv.com/images2/2019_11/2019_11_25/51397735_303.jpg"/>
      </figure>
      <p>
        <b>KÜÇÜK BİR PENDEREDEN GİRİLDİ</b>
      </p>
      <p>Deutsche Welle Türkçe’nin haberine göre; Bild gazetesi müzenin elektriğinin hırsızlar girmeden önce çıkarılan bir yangınla sabote edildiğini yazdı. Müzeye elektrik sağlayan şirket bunu doğruladı ancak iki olay arasında ilişki olup olmadığının henüz değerlendirildiğini açıkladı.</p>
      <p>Bild hırsızların özellikle mücevherleri çaldığını ve küçük bir pencereden girdiğini duyurdu.</p>
      <figure>
        <img src="https://odatv.com/images2/2019_11/2019_11_25/51398082_401.jpg"/>
      </figure>
      <p>
        <b>“SAKSONYALILAR SOYULMUŞTUR”</b>
      </p>
      <p>Saksonya Polisi, olayı Twitter hesabından duyurdu ve olay mahalinde inceleme yaptıklarını açıkladı.</p>
      <p>Saksonya Eyaleti Başbakanı Michael Kretschmer olay mahaline yaptığı ziyarette <b>"Sadece eyalet sanat koleksiyonu değil, Saksonyalılar soyulmuştur"</b> dedi ve Grünes Gewölbe'deki hazinelerin Saksonya eyaleti halkının yüzyıllar boyunca elde ettiği kazanımların sonucu olduğunu kaydetti.</p>
      <p>Müzedeki eserler 1723-1730 yılları arasında Saksonya Elektörü Güçlü August döneminde toplanmıştı. Müzenin en değerli parçalarından olan 41 karatlık bir yeşil pırlanta ise halihazırda New York'taki Metropolitan Sanat Müzesi'nde sergileniyor.</p>
      <p>Müzedeki 10 salonda mücevher ve altın, gümüş, değerli taşlar ve diğer değerli materyallerden yapılmış 3 bin civarında eser sergileniyordu.</p>
      <p>İkinci Dünya Savaşı'nda zarar gören bina daha sonra restore edilmişti. 2006 yılında tekrar açılan bina turistlerin uğrak noktası olmuştu.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>7,817 Bu habere tepkiniz:</p>
      <p> </p>
    </article>
  </body>
</html>