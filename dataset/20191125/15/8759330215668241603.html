<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905169/-anderlecht-is-al-vijf-jaar-ziek-en-wil-maar-niet-genezen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T15:45:00+00:00"/>
    <meta property="og:title" content="'Anderlecht is al vijf jaar ziek en wil maar niet genezen'"/>
    <meta property="og:description" content="Anderlecht kon zondag een goede zaak doen in de strijd om Play-Off 1, maar slaagde er niet in om de drie punten te pakken tegen KV Kortrijk. Zo dreigt paars-wit naast Play-Off 1 te grijpen. Dat verbaast analist Nordin Jbari niet."/>
  </head>
  <body>
    <article>
      <h1>'Anderlecht is al vijf jaar ziek en wil maar niet genezen'</h1>
      <address>
        <time datetime="2019-11-25T15:45:00+00:00">25 Nov 2019, 15:45</time>
      </address>
      <p>
        <b>Anderlecht kon zondag een goede zaak doen in de strijd om Play-Off 1, maar slaagde er niet in om de drie punten te pakken tegen KV Kortrijk. Zo dreigt paars-wit naast Play-Off 1 te grijpen. Dat verbaast analist Nordin Jbari niet.</b>
      </p>
      <p>Jbari ziet al langer problemen bij de Brusselaars. Zo zag hij zondag opnieuw heel wat spelers zonder de drang om te winnen. "Als je thuis tegen Kortrijk speelt, moet je altijd de drie punten pakken. Maar ik voelde nergens de drang om te winnen", gaf hij aan bij<i> RTBF.</i></p>
      <p>"We weten dat Anderlecht ziek is, dat zeg ik al vijf jaar. En wanneer je niet wil genezen, word je alleen maar zieker. Met de wedstrijden die er nu nog aankomen zal het niet gemakkelijk worden", had hij weinig hoop voor de Brusselaars.</p>
      <p>Journalist Pascal Scim√© ziet Anderlecht ook amper stappen vooruit zetten. "Er was geen spektakel te zien, het was allemaal zo traag. Ze hervallen in de problemen van begin dit seizoen, het wordt misschien zelfs erger. Het was een ploeg zonder inspiratie. Er zijn kansen geweest, maar als je voor Play-Off I strijdt mag je thuis niet zo makkelijk punten laten liggen", besloot hij.</p>
    </article>
  </body>
</html>