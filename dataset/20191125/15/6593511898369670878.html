<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7908543"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T15:19:00+00:00"/>
    <meta property="og:title" content="Борисов поздрави Клаус Йоханис за избирането му за втори път за президент на Румъния"/>
    <meta property="og:description" content="? Министър-председателят Бойко Борисов изпрати поздравителен адрес до Клаус Йоханис по повод избирането му за втори път за президент на Румъния. „През последните години България и Румъния се радват"/>
  </head>
  <body>
    <article>
      <h1>Борисов поздрави Клаус Йоханис за избирането му за втори път за президент на Румъния</h1>
      <address><time datetime="2019-11-25T15:19:00+00:00">25 Nov 2019, 15:19</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>? Министър-председателят Бойко Борисов изпрати поздравителен адрес до Клаус Йоханис по повод избирането му за втори път за президент на Румъния.</p>
      <p>„През последните години България и Румъния се радват на изключително динамичен и прагматичен двустранен диалог. Ние сме ключови партньори, свързани не само от географската си близост, но и съюзници, които споделят общи европейски и евроатлантически ценности“, отбелязва премиерът Борисов в адреса до Клаус Йоханис.</p>
      <p>„Уверен съм, че в рамките на втория Ви мандат като президент на приятелска Румъния, позитивната динамика и задълбочено сътрудничество между нашите страни ще продължат да се развиват във възходяща посока за благоденствието на двата народа и като пример за добросъседски отношения в региона“, изтъква още министър-председателят Бойко Борисов.</p>
      <p>В поздравителния адрес българският премиер отправя още най-искрени поздравления и благопожелания към преизбрания президент на Румъния.</p>
    </article>
  </body>
</html>