<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2825074-ukroboronprom-obrav-novogo-direktora-zitomirskogo-bronetankovogo.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T15:12:00+00:00"/>
    <meta property="og:title" content="Укроборонпром обрав нового директора Житомирського бронетанкового"/>
    <meta property="og:description" content="Переможцем конкурсу на посаду директора державного підприємства “Житомирський бронетанковий завод” став Олексій Жуковець."/>
  </head>
  <body>
    <article>
      <h1>Укроборонпром обрав нового директора Житомирського бронетанкового</h1>
      <h2>Переможцем конкурсу на посаду директора державного підприємства “Житомирський бронетанковий завод” став Олексій Жуковець.</h2>
      <address>
        <time datetime="2019-11-25T15:12:00+00:00">25 Nov 2019, 15:12</time>
      </address>
      <p>Про це повідомляє <a href="https://www.facebook.com/ukroboronprom/photos/a.523633734426694/2398183236971725/?type=3&amp;theater">пресслужба концерну Укроборонпром.</a></p>
      <p>“Олексій Жуковець має найбільш відповідний вимогам досвід та презентував найреалістичнішу стратегію розвитку Житомирського бронетанкового заводу. Він побудував свою кар’єру у сфері машинобудівного підприємства. Створював підприємство на основі виробничого комплексу ЗАТ "Макіївський труболиварний завод", який до цього не функціонував. Налагоджував виробництво нестандартного обладнання для металургійної промисловості з "нуля". Займався підбором персоналу, відновленням, ремонтом та запуском обладнання, проводив тендерні торги, організовував виробництво і налагоджував комерційну діяльність”, - йдеться в повідомленні.</p>
      <figure>
        <img src="https://static.ukrinform.com/photos/2019_11/1574698443-808.jpg"/>
      </figure>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2813052-kabmin-zaboroniv-privatizovuvati-mikolaivskij-bronetankovij.html">Кабмін заборонив приватизовувати Миколаївський бронетанковий</a>
      </blockquote>
      <p>Як зазначається, відкритий конкурс на посаду був оголошений 7 жовтня 2019 року. До участі в ньому було подано 38 заяв, із яких сформовано “короткий список” із шести кандидатів. В рамках номінаційного комітету кандидатами було представлене стратегічне бачення розвитку підприємства та плани першочергових кроків на посаді.</p>
      <p>
        <i>Фото: facebook.com/ukroboronprom</i>
      </p>
    </article>
  </body>
</html>