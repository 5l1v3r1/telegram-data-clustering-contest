<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/25/novyna/suspilstvo/policziyi-rozpovily-podrobyczi-vybuxu-avtomobilya-xarkovi"/>
    <meta property="og:site_name" content="Слово і Діло"/>
    <meta property="article:published_time" content="2019-11-25T15:18:50+00:00"/>
    <meta property="og:title" content="У поліції розповіли подробиці вибуху автомобіля у Харкові"/>
    <meta property="og:description" content="Вибух у Харкові стався внаслідок спрацьовування саморобного вибухового пристрою, повідомили в поліції."/>
  </head>
  <body>
    <article>
      <h1>У поліції розповіли подробиці вибуху автомобіля у Харкові</h1>
      <address>
        <time datetime="2019-11-25T15:18:50+00:00">25 Nov 2019, 15:18</time>
      </address>
      <p>
        <b><a href="https://www.slovoidilo.ua/2019/11/25/novyna/suspilstvo/centri-xarkova-prohrymiv-vybux">Вибух в Харкові</a> стався внаслідок спрацьовування саморобного вибухового пристрою.</b>
      </p>
      <p>Про це розповів начальник слідчого управління головного управління Нацполіції у Харківській області Сергій Чиж.</p>
      <p>Він зазначив, що вибухом пошкодило вікна у будинку та близько п'яти автомобілей. Ніхто не постраждав.</p>
      <p>«<i>Попередньо було встановлено, що вибуховий пристрій був саморобний і основою його був тротил. Слідством встановлено, що водій автомобілю Camry від'їхав метрів на 10, після чого відбувся вибух. Я так розумію, що вибуховий пристрій знаходився під днищем автомобіля і не був прикріплений до автомобіля, або злочинці його, скажімо так, погано його закріпили, і він відпав. На щастя, ніхто не постраждав</i>», - сказав Чиж.</p>
      <p>Чиж розповів, що автомобіль, який розшукували, знайшли спаленим. Де саме, у поліції обіцяють повідомити згодом.</p>
      <p>Крім того, адвокат Андрій Гагун розповів, що вибух стався, коли він від'їжджав від будинку. Гагун упевнений, що вибух був направлений саме проти нього.</p>
      <p>Нагадаємо, <a href="https://www.slovoidilo.ua/2019/11/25/novyna/suspilstvo/centri-xarkova-prohrymiv-vybux">сьогодні у Харкові підірвали автомобіль</a>. Місцеві ЗМІ писали, що автомобіль належить зятю колишнього заступника прокурора Харківської області, який був звільнений в рамках люстрації. Поліція розслідує справу як замах на вбивство.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/24/novyna/suspilstvo/kyyevi-stavsya-vybux-bahatopoverxivczi"/>
        <a href="https://www.slovoidilo.ua/2019/11/25/novyna/suspilstvo/centri-xarkova-prohrymiv-vybux"/>
      </related>
    </article>
  </body>
</html>