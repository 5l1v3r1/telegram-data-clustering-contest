<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/istanbul/kizini-olduren-baba-tutuklandi-h375431.html"/>
    <meta property="og:site_name" content="HABER 61"/>
    <meta property="article:published_time" content="2019-11-25T15:46:18+00:00"/>
    <meta property="og:title" content="Kızını öldüren baba tutuklandı"/>
    <meta property="og:description" content="İstanbul'da kızını başından vurarak öldüren baba tutuklandı."/>
  </head>
  <body>
    <article>
      <h1>Kızını öldüren baba tutuklandı</h1>
      <h2>İstanbul'da kızını başından vurarak öldüren baba tutuklandı.</h2>
      <address>
        <time datetime="2019-11-25T15:46:18+00:00">25 Nov 2019, 15:46</time>
      </address>
      <p><a href="https://www.haber61.net/haberleri/istanbul">İstanbul</a> Fatih’te kızını başından vurarak öldüren emekli başkomiser Kemal Akar çıkarıldığı nöbetçi hakimlik tarafından tutuklanarak cezaevine gönderildi.<br/><br/><b>OLAYIN GEÇMİŞİ</b></p>
      <p>Olay, Zeyrek Mahallesi Dülgeroğlu Sokak 20/2 numarada 10.45 sıralarında meydana geldi. İddiaya göre, kızıyla birlikte yaşayan emekli başkomiser Kemal Akar, henüz belirlenemeyen bir nedenle, çekyatta uyuyan kızı Nihal'i başından tabancayla vurdu. Daha sonra sokağa çıkan emekli başkomiser, 155 polis imdatı arayarak kendini ihbar etti.</p>
      <p>İhbarın ardından olay yerine sağlık ve polis ekipleri sevk edildi. Babası tarafından sol şakağından vurulan Nihal A.(40) ağır yaralı olarak ambulansla Samatya'daki İstanbul Eğitim ve Araştırma Hastanesi'ne kaldırıldı. Nihal A., burada yapılan tüm müdahalelere rağmen hayatını kaybetti.</p>
      <p>Emekli başkomiser Kemal A., olay yerine gelen polis ekibine olayda kullandığı tabancayla birlikte teslim oldu. Bugün çıkarıldığı nöbetçi mahkeme tarafından tutuklandı.</p>
    </article>
  </body>
</html>