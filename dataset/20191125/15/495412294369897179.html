<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/bella-ciao-in-chiesa-video-don-biancalani-fa-cantare-inno-a-messa-contro-la-lega/1953147/"/>
    <meta property="og:site_name" content="IlSussidiario"/>
    <meta property="article:published_time" content="2019-11-25T15:20:22+00:00"/>
    <meta property="og:title" content="‘Bella Ciao’ in chiesa/ Video, Don Biancalani fa cantare inno a Messa contro la Lega"/>
    <meta property="og:description" content="Il parroco invita i fedeli a cantare Bella ciao al termine della Messa: polemica contro Don Massimo Biancalani, il prete dei migranti"/>
  </head>
  <body>
    <article>
      <h1>‘Bella Ciao’ in chiesa/ Video, Don Biancalani fa cantare inno a Messa contro la Lega</h1>
      <h2>Il parroco invita i fedeli a cantare Bella ciao al termine della Messa: polemica contro Don Massimo Biancalani, il prete dei migranti</h2>
      <address><time datetime="2019-11-25T15:20:22+00:00">25 Nov 2019, 15:20</time> by <a rel="author" href="https://www.ilsussidiario.net/autori/paolo-vites/" target="_blank">Paolo Vites</a></address>
      <p>Che ci azzecca <b>Bella ciao</b>, il noto canto partigiano al termine di una Messa? Assolutamente nulla, come non centrerebbe l’Inno d’Italia. Certi sacerdoti amano “tracimare” oltre quello che è il proprio dovere, giudicando da quanto successo a Vicofaro in provincia di Pistoia, dove il parroco, don <a href="https://www.ilsussidiario.net/news/cronaca/2018/12/5/papa-francesco-scrive-a-don-biancalani-vicinanza-a-vicofaro-migranti-esempio-di-accoglienza/1819128/"><b>Massimo Biancalani</b></a>, noto per il suo impegno a favore dei migranti, ha pensato bene di chiudere la celebrazione liturgica intonando Bella ciao. Non si conosce la reazione dei fedeli presenti, ma sicuramente si è trattata di una imposizione sfruttando la sua autorità di essere sull’altare e decidere quello che vuole. Alcuni giorni fa aveva annunciato sulla sua pagina Facebook l’intenzione di eseguire il canto firmando il post con la frase “Anche <a href="https://www.ilsussidiario.net/news/cronaca/2018/8/28/chiuso-il-centro-di-accoglienza-don-biancalani-a-pistoia-locali-non-in-regola-provvedimento-dei-vigili/836443/"><b>Vicofaro non si lega</b></a>, nessun dialogo con chi fomenta l’odio”. Ora, a parte che il compito di un sacerdote, come insegna il papa, è proprio quello del dialogo, aveva anche ignorato gli ordini della diocesi, a cui un prete deve sottostare, altrimenti che si faccia la sua chiesa personale.</p>
      <h4>LA REAZIONE DELLA LEGA</h4>
      <p>Una nota stampa ufficiale aveva suggerito che in chiesa si devono solo eseguire canti appropriati, cioè con a tema Nostro Signore o la Madre. D’altro canto ci sono sacerdoti che in chiesa fanno cantare Vasco Rossi o altri artistucoli di musica leggera. Grande è la confusione sotto il cielo, direbbe il grande vate William Shakespeare. Hanno commentato, con ragione, due esponenti della Lega locale, il commissario provinciale Sonia Pira e quello comunale Roberto Rettore: “Non c’è proprio nulla da fare <a href="https://www.ilsussidiario.net/news/cronaca/2018/8/3/pistoia-prete-denuncia-spari-contro-migrante-in-parrocchia-don-biancalani-gli-hanno-urlato-negri-di-m/833225/"><b>don Biancalani parroco di Vicofaro</b></a>, non riesce a stare lontano da telecamere e taccuini dei giornalisti e nonostante l’aerto dissenso della diocesi al termine della messa domenicale ha invitato lo sparuto gruppi di fedeli a intonare Bella ciao. Sinceramente tacciateci pure di essere tradizionalisti ma in chiesa noi preferiamo che echeggino i classici canti liturgici e non canzoni che nulla hanno a che vedere con la religione”.</p>
      <figure>
        <iframe src="https://www.youtube.com/embed/6mlMXOfi2dI" width="560" height="315" data-service="Youtube" scrolling="no"/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/terrapiattisti-convegno-a-milano-con-diego-fusaro-sole-dista-dalla-terra-5000-km/1952836/"/>
        <a href="https://www.ilsussidiario.net/news/madonna-di-medjugorje-messaggio-25-novembre-con-voi-si-realizza-il-disegno-di-dio/1952989/"/>
        <a href="https://www.ilsussidiario.net/news/prima-faida-di-scampia-storia-in-punta-di-piedi-guerra-di-lauro-vs-scissionisti/1953394/"/>
        <a href="https://www.ilsussidiario.net/news/giornata-contro-la-violenza-sulle-donne-dati-choc-gia-94-femminicidi-nel-2019/1953088/"/>
        <a href="https://www.ilsussidiario.net/news/raggi-rifiuti-roma-in-discarica-civitavecchia-salvini-lei-e-zingaretti-incapaci/1953272/"/>
        <a href="https://www.ilsussidiario.net/news/a6-crollo-viadotto-autostrada-savona-frana-su-madonna-del-bosco-come-morandi/1952907/"/>
      </related>
    </article>
  </body>
</html>