<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/recension/281604-testpilot-rog-strix-go"/>
    <meta property="og:site_name" content="FZ.se"/>
    <meta property="article:published_time" content="2019-11-25T15:00:00+00:00"/>
    <meta property="og:title" content="Testpilot – ROG Strix Go"/>
    <meta property="og:description" content="Ett strålande headset för dig som gillar valfrihet."/>
  </head>
  <body>
    <article>
      <h1>Testpilot – ROG Strix Go</h1>
      <h2>Ett strålande headset för dig som gillar valfrihet.</h2>
      <address><time datetime="2019-11-25T15:00:00+00:00">25 Nov 2019, 15:00</time> by <a rel="author" href="https://www.fz.se/medlem/77604" target="_blank">Robin Andersson</a></address>
      <h3>Introduktion och första intryck</h3>
      <p>
        <i>
          <b>Denna artikel är skriven av en <a href="https://www.fz.se/nyhet/275014-fzs-testpiloter-produkttester-av-och-for-medlemmarna">testpilot</a> och arrangeras på uppdrag av Republic of Gamers. Uppdragsgivaren har inget inflytande över artikelns innehåll.</b>
        </i>
      </p>
      <p>Med headsetet ROG Strix Go vill Asus nå ut till de personer som spelar spel på resande fot. Även om den går att använda till stationära enheter som en PC, PS4 och Xbox är det större fokus på att den ska fungera bra till mobila enheter som smartphones och inte minst Nintendo Switch. Nintendo Switch har ju tyvärr ingen typ av stöd för bluetooth, och man har i de flesta fall fått leva med att man får köra med sladd till ljudkontakten för att det ska fungera bra. Inte längre! Dock finner jag en del brister när jag testar, men är det egentligen ROG:s fel?</p>
      <slideshow>
        <figure>
          <img src="https://cdn.fz.se/artikel/bild/1418336?l=eyJyZXNvdXJjZSI6IlwvYXJ0aWtlbFwvYmlsZFwvMTQxODMzNiIsImZpbHRlcnMiOlsid20iLCJ0PW9yaWdpbmFsIl0sInBhcmFtcyI6W10sImtleSI6IjdjMzAzOGM3YjBkOGZmYTE2MmEzNWNjMjQ0N2I4YzRkIn0%3D"/>
        </figure>
        <figure>
          <img src="https://cdn.fz.se/artikel/bild/1418337?l=eyJyZXNvdXJjZSI6IlwvYXJ0aWtlbFwvYmlsZFwvMTQxODMzNyIsImZpbHRlcnMiOlsid20iLCJ0PW9yaWdpbmFsIl0sInBhcmFtcyI6W10sImtleSI6ImM3YjUyNGJiMGViM2UxOWM0MzFlNjNkYzNkNWIyMmYwIn0%3D"/>
        </figure>
      </slideshow>
      <p>En av de bästa grejerna när man köper ett ROG Strix Go är att det följer med en väska. I den får du plats med headsetet och alla tillbehör. Med tanke på att man har en löstagbar mikrofon, trådlös adapter, USB-C till USB 2.0-adapter och en 3.5 mm-ljudkabel på 1,5 meter så är den medföljande väskan otroligt bra att ha. Det blir lätt att hålla reda på alltihopa, och ska man ut på resande fot har men ett snyggt och kompakt ställe att förvara sakerna i. I samma veva ska nämnas att ROG Strix Go är lätt att att vrida och vända på. Kåporna kan vridas inåt och uppåt mot huvudbandet och passar således i den kompakta väskan utan problem, och även i alla dina andra väskor utan att ta stor plats.</p>
      <slideshow>
        <figure>
          <img src="https://cdn.fz.se/artikel/bild/1418354?l=eyJyZXNvdXJjZSI6IlwvYXJ0aWtlbFwvYmlsZFwvMTQxODM1NCIsImZpbHRlcnMiOlsid20iLCJ0PW9yaWdpbmFsIl0sInBhcmFtcyI6W10sImtleSI6IjhlOTY4MDM3N2VkZDI2ZGE1ZWQxZWMyZDFlZDY1ZTg5In0%3D"/>
        </figure>
        <figure>
          <img src="https://cdn.fz.se/artikel/bild/1418329?l=eyJyZXNvdXJjZSI6IlwvYXJ0aWtlbFwvYmlsZFwvMTQxODMyOSIsImZpbHRlcnMiOlsid20iLCJ0PW9yaWdpbmFsIl0sInBhcmFtcyI6W10sImtleSI6IjEzZWU3ZTQ1MGI1ZGMwNDgyNjg1OWU4MTNhYjMzOWRkIn0%3D"/>
        </figure>
        <figure>
          <img src="https://cdn.fz.se/artikel/bild/1418330?l=eyJyZXNvdXJjZSI6IlwvYXJ0aWtlbFwvYmlsZFwvMTQxODMzMCIsImZpbHRlcnMiOlsid20iLCJ0PW9yaWdpbmFsIl0sInBhcmFtcyI6W10sImtleSI6IjY4ZDQ3MjA2NmQ4MWU0MDNhMjk3Y2E1YjUwZjZlMjQ3In0%3D"/>
        </figure>
      </slideshow>
      <p>Headsetet sitter otroligt bra på huvudet. Du kan via bygel på vardera sida anpassa längd så att den passar just ditt huvud. Kuddarna för kåporna är gjorda i konstläder och huvudbandet likaså. Båda är också perfekt mjuka och ger bra komfort. I helhet är ROG Strix Go väldigt skönt att använda, och fungerar bra även för långa spelsessioner.</p>
      <p>Bortser man från ROG-loggan och namnet skulle jag säga att headsetet är väldigt enkelt designat. Byggkvalitén är riktigt bra, med metall, plast och fuskläder, och Asus har lyckats få den att kännas känns väldigt exklusiv, dock en smula ömtålig. Det enda jag kan tycka är negativt här är att det lätt blir fingeravtryck på plasten likt vid aluminium. Efter att bara ha använt headsetet en gång kändes den redan smutsig och det syntes väl att jag använt den.</p>
      <blockquote>Välkommen till FZ:s testpiloter!<br/>FZ:s testpiloter är recensioner av och för medlemmarna i forumet. Erfarna spel- och datorentusiaster får tillfälle att på egen hand testa och dela med sig av erfarenheterna från de senaste produkterna.<br/><br/>Syftet med denna typ av recension är inte att kontrollera varje specifikation, presentera mängder av testresultat och lämna detaljerade omdömen. Här får alla istället ta del av personliga reflektioner från tvättäkta entusiaster, alla med många års erfarenhet av spel, konsoler och datorer.<br/><br/>Trevlig läsning – och glöm för all del inte att kommentera!<br/><br/>► <a href="https://www.fz.se/nyhet/275014-fzs-testpiloter-produkttester-av-och-for-medlemmarna">Om FZ:s testpiloter<br/></a><br/><i>Denna produktrecension arrangeras på uppdrag av Republic of Gamers. Uppdragsgivaren har inget inflytande över artikelns innehåll.</i></blockquote>
      <p>Föregående</p>
      <ul>
        <li>
          <a href="https://www.fz.se/artikel/281604/1">1</a>
        </li>
        <li>
          <a href="https://www.fz.se/artikel/281604/2">2</a>
        </li>
        <li>
          <a href="https://www.fz.se/artikel/281604/3">3</a>
        </li>
      </ul>
      <p>
        <a href="https://www.fz.se/artikel/281604/2">Nästa</a>
      </p>
    </article>
  </body>
</html>