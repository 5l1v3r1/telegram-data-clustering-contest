<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/wydarzenia-lokalne/lot-poleci-z-warszawy-do-ostrawy,135540.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-25T15:44:00+00:00"/>
    <meta property="og:title" content="LOT poleci z Warszawy do Ostrawy"/>
    <meta property="og:description" content="PLL LOT 30 marca 2020 r. zainauguruje nowe połączenie z Warszawy do Ostrawy w Czechach - poinformowała spółka. Rejsy na tej trasie będą realizowane pięć razy w tygodniu, samolotami Bombardier Q400 oraz Embraer 170/175, które na pokład mogą zabrać do 82 pasażerów."/>
  </head>
  <body>
    <article>
      <h1>LOT poleci z Warszawy do Ostrawy</h1>
      <address><time datetime="2019-11-25T15:44:00+00:00">25 Nov 2019, 15:44</time> by <a rel="author">PAP/JS  </a></address>
      <h4>PLL LOT 30 marca 2020 r. zainauguruje nowe połączenie z Warszawy do Ostrawy w Czechach - poinformowała spółka. Rejsy na tej trasie będą realizowane pięć razy w tygodniu, samolotami Bombardier Q400 oraz Embraer 170/175, które na pokład mogą zabrać do 82 pasażerów.</h4>
      <hr/>
      <p>"30 marca 2020 r. LOT zainauguruje nowe połączenie z Warszawy do Ostrawy. LOT będzie jedyną tradycyjną linią lotniczą operującą z trzeciego największego miasta Czech. Nasza oferta to pięć rejsów w tygodniu" - poinformowała spółka w komunikacie.</p>
      <p>Samoloty będą startować z Warszawy o 11.50 w poniedziałki, czwartki, soboty oraz o 15.30 we wtorki i w piątki. Z Ostrawy rejsy będą wykonywane o godz. 13.25 w poniedziałki, czwartki, soboty oraz o 17.05 we wtorki i piątki. Lot na tej trasie potrwa ok. godzinę.</p>
      <p>Czytaj też:  <a href="https://www.portalsamorzadowy.pl/gospodarka-komunalna/lotnisko-chopina-nie-zwalnia-tempa,135280.html">Lotnisko Chopina nie zwalnia tempa</a></p>
      <p>Spółka zapewnia, że rozkład został zaplanowany w taki sposób, aby umożliwić pasażerom podróżującym z oraz do Ostrawy dogodną przesiadkę na połączenia do Europy, Ameryki Północnej oraz Azji.</p>
      <p>"Dzięki połączeniu z hubem w Warszawie pasażerowie podróżujący z Ostrawy zarówno turystycznie jak i biznesowo zyskają dostęp do ponad 111 destynacji" - czytamy.</p>
      <p>W 2018 r. LOT przewiózł ponad 8,9 mln pasażerów, o 2 mln więcej niż rok wcześniej. W tym roku polski przewoźnik planuje przewieźć 10 mln pasażerów. </p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>