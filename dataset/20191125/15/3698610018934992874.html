<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/golovna-partiya-gruziyi-ne-pide-na-postupki-protestuvalnikiv-330831_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T15:09:00+00:00"/>
    <meta property="og:title" content="Головна партія Грузії не піде на поступки протестувальників"/>
    <meta property="og:description" content="Генеральний секретар партії і мер Каладзе також звинуватив опозицію в спробах недемократичними методами змінити рішення парламенту Грузії."/>
  </head>
  <body>
    <article>
      <h1>Головна партія Грузії не піде на поступки протестувальників</h1>
      <h2>Генеральний секретар партії і мер Каладзе також звинуватив опозицію в спробах недемократичними методами змінити рішення парламенту Грузії.</h2>
      <address>
        <time datetime="2019-11-25T15:09:00+00:00">25 Nov 2019, 15:09</time>
      </address>
      <p>У понеділок, 25 листопада, генеральний секретар партії "Грузинська мрія" і <b><a href="https://dt.ua/WORLD/protesti-v-gruziyi-zitknennya-u-ofisiv-mazhoritarnih-deputativ-330518_.html">мер Тбілісі Каха Каладзе </a></b>заявив про те, що вибори 2020 року пройдуть за змішаною системою незважаючи на вимоги протестувальників провести їх за пропорційною, повідомляє "Грузія Online".</p>
      <p>"Тема закрита, до 2020 року буде збережена змішана виборча система, яка повністю відповідає демократичним принципам", - сказав він.</p>
      <p>Каладзе зазначив, що керівництво партії хотів здійснити перехід на пропорційну виборчу систему з 2020 року, але "законопроект не отримав відповідної підтримки депутатів". За його словами, немає ніяких ресурсів для мобілізації 113 голосів навколо будь-яких нових конституційних змін.</p>
      <p>14 листопада на проспекті Руставелі під парламентом Грузії почалися протести, оскільки парламент провалив голосування за зміну виборчої системи. Головні вимоги учасників акцій - це проведення парламентських виборів за пропорційною системою, а також відставка уряду і зміна нинішнього складу ЦВК.</p>
      <p>Хоча зараз протести вщухли, на початку вони супроводжувалися зіткненнями - правоохоронці розігнали протестувальників, які заблокували парламент. Проти протестувальників застосували водомети і сльозогінний газ.</p>
      <p>18 листопада, поліція застосувавши водомети,<a href="https://dt.ua/WORLD/protesti-v-gruziyi-tisyachi-lyudey-viyshli-na-vulici-tbilisi-z-vimogoyu-vidstavki-golovi-mvs-315403_.html"> <b>розігнала акцію протестувальників, які заблокували парламент</b></a>. Затримано 37 осіб, яких звинувачують в непокорі поліції та хуліганстві. За даними МВС, постраждали четверо протестувальників і двоє співробітників поліції.</p>
      <p>Увечері після розгону акція протесту відновилася, але учасники не стали перекривати рух на проспекті Руставелі.</p>
      <p>Протести у Грузії почалися 14 листопада, після того як парламент країни провалив виборчу реформу. Протестувальники вимагають відставки уряду, сформованого партією "Грузинська мрія" і проведення дострокових парламентських виборів за пропорційною системою після перезавантаження Центральної виборчої комісії.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>