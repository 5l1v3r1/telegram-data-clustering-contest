<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-25/olsztyn-sedzia-ktory-chce-ujawnienia-list-poparcia-krs-odwolany-z-delegacji/"/>
    <meta property="og:site_name" content="Polsat News"/>
    <meta property="article:published_time" content="2019-11-25T15:47:00+00:00"/>
    <meta property="og:title" content="Olsztyn. Sędzia, który chce ujawnienia list poparcia KRS odwołany z delegacji"/>
    <meta property="og:description" content="Sędzia, który zażądał od Kancelarii Sejmu list poparcia kandydatów do nowej KRS, w poniedziałek został odwołany z delegacji do Sądu Okręgowego - poinformowała rzecznik prasowa Sądu Okręgowego w Olsztynie Agnieszka Żegarska."/>
  </head>
  <body>
    <article>
      <h1>Olsztyn. Sędzia, który chce ujawnienia list poparcia KRS odwołany z delegacji</h1>
      <address>
        <time datetime="2019-11-25T15:47:00+00:00">25 Nov 2019, 15:47</time>
      </address>
      <p>
        <b>Sędzia, który zażądał od Kancelarii Sejmu list poparcia kandydatów do nowej KRS, w poniedziałek został odwołany z delegacji do Sądu Okręgowego - poinformowała rzecznik prasowa Sądu Okręgowego w Olsztynie Agnieszka Żegarska.</b>
      </p>
      <related>
        <a href="https://www.polsatnews.pl/wiadomosc/2019-11-23/po-wyroku-tsue-sad-nakazal-przedstawienie-list-poparcia-kandydatow-do-nowej-krs/"/>
      </related>
      <p>List poparcia do nowej KRS zażądał sędzia, który do Sądu Okręgowego w Olsztynie został delegowany z sądu rejonowego. Sędzia rozpoczął delegację 1 września tego roku i miał orzekać w Sądzie Okręgowym do końca lutego 2020 roku.</p>
      <p>
        <a href="https://www.polsatnews.pl/wiadomosc/2019-11-24/sniadanie-w-polsat-news-gasiuk-pihowicz-zandberg-dera-bartoszewski-sosnierz-fogiel/">
          <b>ZOBACZ: "PiS wybrało sowieckie metody". Gasiuk-Pihowicz o głosowaniu ws. KRS</b>
        </a>
      </p>
      <p>- W dniu dzisiejszym otrzymaliśmy pismo z ministerstwa sprawiedliwości, że delegacja temu sędziemu została cofnięta. Resort powołał się na art. 70 Ustawy o ustroju sądów powszechnych, który mówi o tym, że resort w każdej chwili może cofnąć delegację - powiedziała Żegarska.</p>
      <p>Sędzia, któremu cofnięto delegację w poniedziałek służbowo przebywał w Białymstoku na zgromadzeniu sędziów sądów apelacji białostockiej.</p>
      <p>W sobotę rzecznik prasowy olsztyńskiego sądu okręgowego Agnieszka Żegarska przekazała, że w toku jednego z cywilnych postępowań odwoławczych olsztyński sąd uznał za konieczne rozstrzygnięcie, czy sędzia nominowany przez nową Krajową Radę Sądownictwa był uprawniony do tego, aby w pierwszej instancji orzekać w tej sprawie.</p>
      <p>W tym celu Sąd Okręgowy nakazał szefowi Kancelarii Sejmu przedstawienie m.in. zgłoszeń oraz list osób popierających kandydatów na członków KRS.</p>
      <p>
        <a href="https://www.polsatnews.pl/wideo/82-latek-zajechal-droge-motocykliscie-ten-uderzyl-w-znak-i-urwalo-mu-noge-drastyczne-nagranie_6745254/">WIDEO - 82-latek zajechał drogę motocykliście. Ten uderzył w znak i urwało mu nogę [DRASTYCZNE NAGRANIE]</a>
      </p>
      <figure>
        <img src="https://s.redefine.pl/file/o2/redefine/cp/zw/zwf8uuu95sgikzp3x42rhqvomg76hfmy.jpg"/>
      </figure>
    </article>
  </body>
</html>