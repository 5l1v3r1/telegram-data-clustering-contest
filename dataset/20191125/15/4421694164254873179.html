<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/ukrayinska-k-rva-b-na-prybyralnytsya-studentka-pereprosyla-za-obrazu-ukrayinky-video/"/>
    <meta property="og:site_name" content="VARTA1"/>
    <meta property="article:published_time" content="2019-11-25T15:52:49+00:00"/>
    <meta property="og:title" content="“Українська к*рва, *б*на прибиральниця”: студентка перепросила за образу українки (відео)"/>
    <meta property="og:description" content="&quot;Українська к*рва, *б*на прибиральниця&quot;: студентка перепросила за образу українки (відео)"/>
  </head>
  <body>
    <article>
      <h1>“Українська к*рва, *б*на прибиральниця”: студентка перепросила за образу українки (відео)</h1>
      <address>
        <time datetime="2019-11-25T15:52:49+00:00">25 Nov 2019, 15:52</time>
      </address>
      <p>Post Views: 8 574</p>
      <p>Вармінсько-Мазурський університет у Польщі відсторонив від занять студентку, яка виклала у мережі відео з ксенофобською тирадою на адресу жінки української національності, що була її сусідкою у потязі. Відео також розглядає прокуратура.</p>
      <p>Про це, з посиланням на місцеве видання “Wprost”, повідомляє <a href="https://tsn.ua/svit/y-bana-pribiralnicya-u-polschi-universitet-vidstoroniv-studentku-yaka-na-kameru-prinizila-ukrayinku-1448736.html">«</a>ТСН».</p>
      <p>На відео видно, як студентка-медик <a href="https://www.youtube.com/940460e7-af12-4027-9277-1b0d99713c3c">нецензурною лексикою скаржилась на українку</a>, яка зіпсувала їй поїздку, бо «зайняла місце в потягу».</p>
      <p>“Вчора українська к*рва, так звана *бана прибиральниця, зайняла моє місце в потягу, і взагалі, за*бала увесь, к*рва, відсік, щоб ніхто не міг сісти. Вона купила тільки одне місце, а я заплатила за два, щоб було місце для ніг, тому що я можу собі це дозволити… Досить того, що вона була гладкою, але ще в неї була велика валіза, і вона нічого не розуміла”, — скаржилась дівчина на відео.</p>
      <p>Образливий ролик набрав майже 60 тисяч переглядів. “Я мала б піти до кондуктора, але я добра до тварин. Тільки не до таких, тому наступного разу не буду. *бати тих українських ст*рв, ненавиджу їх!… Ця жінка           0151 дурна прибиральниця, так що ієрархії треба дотримуватись”,  0151 сказала дівчина.</p>
      <p>Відео, яке дівчина власноруч виклала у мережу, дійшло до університету. Там вирішили негайно усунути студентку. “У прокуратуру також було направлено повідомлення про можливе скоєння злочину, і в університеті було порушено дисциплінарне провадження”, — додали у навчальному закладі.</p>
      <p>“В університеті немає і ніколи не буде місця для виявів расистської, ксенофобської або зневажливої поведінки щодо осіб різної статі, раси, етнічної приналежності, національності, релігії, віросповідання, переконань, інвалідності, віку, сексуальної орієнтації чи знедолених”, — сказано в заяві.</p>
      <figure>
        <iframe src="https://www.youtube.com/embed/DpKv0Xyjags" width="640" height="360" data-service="Youtube" scrolling="no"/>
      </figure>
      <p>Після скандалу дівчина записала ще одне відео – у ньому спробувала запевнити, що не підтримує дискримінацію, та назвала інцидент “жартом”. “Вибачте, я не думала, я просто дурепа”, — сказала вона. </p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>