<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013532/%D8%A7%D9%86%D8%AA%D9%82%D8%A7%D8%AF-%D9%82%D9%84%D8%B9%D9%87-%D9%86%D9%88%DB%8C%DB%8C-%D8%A7%D8%B2-%D8%A8%D8%B1%D9%86%D8%A7%D9%85%D9%87-%D8%B1%DB%8C%D8%B2%DB%8C-%D9%81%D8%AF%D8%B1%D8%A7%D8%B3%DB%8C%D9%88%D9%86"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T15:42:01+00:00"/>
    <meta property="og:title" content="انتقاد قلعه‌نویی از برنامه‌ریزی فدراسیون"/>
    <meta property="og:description" content="امیر قلعه نویی می گوید وقفه ایجاد شده در مسابقات ممکن است شرایط او را تحت تاثیر قرار بدهد."/>
  </head>
  <body>
    <article>
      <h1>انتقاد قلعه‌نویی از برنامه‌ریزی فدراسیون</h1>
      <address>
        <time datetime="2019-11-25T15:42:01+00:00">25 Nov 2019, 15:42</time>
      </address>
      <p>
        <i>امیر قلعه نویی می گوید وقفه ایجاد شده در مسابقات ممکن است شرایط او را تحت تاثیر قرار بدهد.</i>
      </p>
      <p>به گزارش مشر، <b>امیر قلعه‌نویی</b> سرمربی تیم فوتبال <b>سپاهان </b>در نشست خبری پیش از دیدار تیمش مقابل <b>پیکان تهران </b>در جام حذفی در جمع خبرنگاران حاضر شد و به سوالات آنها پاسخ داد.</p>
      <p><b>در شرایط مسابقه بودیم اما ..</b><br/> تعطیلی برای مربیان و بازیکنان سخت است؛ بعد از تعطیلات بلاتکلیف شدیم.<br/> در شرایط مسابقه بودیم اما مسابقه رسمی با آمادگی فرق دارد. جام حذفی حکم فینال را دارد؛ پیکان تیم قابل احترامی است و فرکی از مربیان خوب و بزرگ فوتبال ایران است.</p>
      <p><b>اگر داوری مشکل نداشت، امتیازات بیشتری می گرفتیم</b><br/>فرکی با سپاهان خاطره خوب دارد، امیدوارم بازی خوبی انجام دهیم، سپاهان هستیم و هفته به هفته بهتر شدیم. اگر داوری مشکل نداشت امتیازات بیشتری می‌گرفتیم.</p>
      <p><b>ایران‌پوریان، بحیرایی و مسلمان مصدوم هستند</b><br/> این بازی حکم فینال را دارد و بازیکنان آماده هستند، ایران‌پوریان، بحیرایی و مسلمان مصدوم هستند اما سایر بازیکنان انگیزه بسیار خوبی دارند، امیدوارم با یک بازی خوب از این مرحله عبور کنیم.</p>
      <blockquote>
        <b>بیشتر بخوانید:<br/></b>
        <a href="https://www.mashreghnews.ir/news/1013520/%D8%A2%D9%86-%D9%82%D9%87%D8%B1%D9%85%D8%A7%D9%86%DB%8C-%D9%85%D8%B9%D8%B1%D9%88%D9%81-%D8%B3%D9%BE%D8%A7%D9%87%D8%A7%D9%86-%D8%A7%D8%B2-%D8%AA%D8%A7%D8%B1%DB%8C%D8%AE-%D9%BE%D8%A7%DA%A9-%D9%86%D9%85%DB%8C-%D8%B4%D9%88%D8%AF">آن قهرمانی معروف <i>سپاهان</i> از تاریخ پاک نمی‌شود</a>
      </blockquote>
      <p><b>شرایط نقش جهان سال گذشته بهتر بود</b><br/>سرمربی سپاهان در خصوص چمن نقش‌جهان گفت: امیدوارم چمن خوب شده باشد، اعتقاد دارم پارسال شرایط زمین بهتر بود.</p>
      <p><b>در مورد تیم ملی زیاد صحبت کنیم لوث می شود</b><br/>از قلعه نویی در رابطه با شرایط تیم ملی پرسیده شد که او در این زمینه بیان کرد: اگر زیاد صحبت کنیم، لوث می‌شود اما آرزو می‌کنم تیم ملی امید به المپیک و تیم ملی به جام جهانی برود، هر دو این قابلیت را دارند که مستقیم به هر 2 تورنمنت برویم.</p>
      <p><b>به دیر و زود مربیان سخت نگیرید</b><br/>سوال بعدی خبرنگاران اصفهانی از امیرقلعه نویی در رابطه با عدم حضور مربیان در نشست های خبری بود که او در پاسخ به این سوال بیان کرد: جریمه مهم نیست، باید دید امکانات داریم که برای سفر به همه شهرها پرواز هست یا خیر، تیم‌های تهرانی راحت هستند و می‌توانند به همه جا بروند اما از اصفهان اکثرا پرواز مستقیم نیست؛ مشکلات تیم‌های شهرستانی بیشتر است، همه مربیان سعی می‌کنند به کنفرانس‌ها برسند؛ خود من هرجا توانسته‌ام رفته‌ام، مشکلات در کشور زیاد است و به دیر و زود مربیان سخت نگیرید.</p>
      <p><b>تا شنبه نمی دانستیم بازی داریم یا نه</b><br/>این جا که مثل بازی‌های آسیایی نیست، تا شنبه نمی‌دانستیم بازی داریم یا نه، جام باشگاه‌های آسیا از تیم ملی قوی‌تر است زیرا برخی باشگاه‌ها بازیکنان خارجی خوب می‌گیرند و بازی سخت است.</p>
      <p><b>ایراد ما وقفه زیاد در مسابقات است</b><br/>او در ادامه با ابراز نگرانی از تقویم مسابقات اظهار داشت: البته آسیا از یک جهت آسان است زیرا بازیکنان انگیزه دارند و شرایط خوب است اما ایرادی که هست به دلیل وقفه بین مسابقات است. اگر آن سال با سپاهان مسابقات ادامه داشت قهرمان آسیا می‌شدیم. امیدوارم تقویم‌ها همخوانی داشته باشد؛ البته باید سرمایه‌گذاری کرد زیرا تیم‌ها خرج‌های زیادی می‌کنند اما ما نیروی انسانی خوبی داریم و می‌توانیم حرف برای گفتن در آسیا داشته باشیم.</p>
      <p><b>امیدوارم بستر فراهم شود</b><br/>قلعه‌نویی در پایان گفت: امیدوارم 2 نماینده دیگر از پلی‌آف صعود کنند، ایرانی می‌تواند هر کاری را انجام دهد فقط باید بستر آماده باشد.</p>
    </article>
  </body>
</html>