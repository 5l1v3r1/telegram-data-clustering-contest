<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ta3.com/clanok/1170027/nahle-zomrela-hviezda-narodneho-divadla-monika-potokarova.html"/>
    <meta property="og:site_name" content="TA3.com"/>
    <meta property="article:published_time" content="2019-11-25T15:14:00+00:00"/>
    <meta property="og:title" content="Náhle zomrela hviezda národného divadla, Monika Potokárová"/>
    <meta property="og:description" content="Vo veku 27 rokov náhle zomrela mladá hviezda Slovenského národného divadla, herečka a členka činohry SND Monika Potokárová. Informovalo o tom SND na svojej..."/>
  </head>
  <body>
    <article>
      <h1>Náhle zomrela hviezda národného divadla, Monika Potokárová</h1>
      <h2>Vo veku 27 rokov náhle zomrela mladá hviezda Slovenského národného divadla, herečka a členka činohry SND Monika Potokárová. Informovalo o tom SND na svojej stránke.</h2>
      <address>
        <time datetime="2019-11-25T15:14:00+00:00">25 Nov 2019, 15:14</time>
      </address>
      <p>Vo veku 27 rokov náhle zomrela slovenská herečka Monika Potokárová, informovala tajomníčka Slovenského národného divadla Izabela Pažítková. V súčasnosti patrila k najobsadzovanejším herečkám činoherného súboru SND, momentálne mala v repertoári 12 postáv.</p>
      <figure>
        <img src="https://www.ta3.com/public/data/Article/1170027/photogallery/345/large/24102019-lekcia-6657192_75470b3f.jpg"/>
        <figcaption>Robert Roth a Monika Potokárová počas generálky inscenácie Lekcia v divadle Aréna (TASR)</figcaption>
      </figure>
      <figure>
        <img src="https://www.ta3.com/public/data/Article/1170027/photogallery/183/small/07122017snd-kabaret-8481205_a57f1711.jpg"/>
      </figure>
      <figure>
        <img src="https://www.ta3.com/public/data/Article/1170027/photogallery/183/small/20180607-snd-vojna-a-mier-0568529999_171faf48.jpg"/>
      </figure>
      <figure>
        <img src="https://www.ta3.com/public/data/Article/1170027/photogallery/183/small/24102019-lekcia-14657184_9cac9ed3.jpg"/>
      </figure>
      <p><b>"V Monike Potokárovej stráca naša kultúra a umenie jednu z najtalentovanejších predstaviteliek mladej hereckej generácie,"</b> uviedlo SND. Potokárová bola manželkou herca Roberta Rotha.<br/><br/>Potokárová vyštudovala herectvo na Konzervatóriu v Bratislave, navštevovala ročník pantomímy na pražskej Hudobnej a tanečnej Akadémie múzických umení (HAMU) a absolvovala herectvo na Vysokej škole múzických umení v Bratislave. Už počas štúdia hosťovala v Činohre SND, ktorej členkou sa stala v októbri 2016.<br/><br/>V roku 2017 získala Prémiu Literárneho fondu za postavu Moniky v inscenácii hry Zo života ľudstva, v roku 2018 Cenu Dosky za mimoriadny počin v oblasti činoherného divadla za spevácky výkon v inscenácii Kabaret normalizácia alebo Modlitba za Martu a v tom istom roku Výročnú cenu Literárneho fondu za postavu They v inscenácii hry Hedda Gablerová, s prihliadnutím k postave Antigony v rovnomennej inscenácii a postave Nataše Rostovej v inscenácii dramatizácie románu Vojna a mier.</p>
      <p>
        <a href="https://www.facebook.com/mojesnd/posts/10156330642712245?__xts__[0]=68.ARArALQ6b7umTlFMG20Rp_DeOV-eKZe-vkYd3de7D4XfcBygwF5dgW_IIqLyFeZTI50iD0GK1e-f82fOCaX47y-YZPNtrVglYgIUhp8X7K2n79Ghpq0yW2bnWpey6T4xV">https://www.facebook.com/mojesnd/posts/10156330642712245?__xts__[0]=68.ARArALQ6b7umTlFMG20Rp_DeOV-eKZe-vkYd3de7D4XfcBygwF5dgW_IIqLyFeZTI50iD0GK1e-f82fOCaX47y-YZPNtrVglYgIUhp8X7K2n79Ghpq0yW2bnWpey6T4xV</a>
      </p>
    </article>
  </body>
</html>