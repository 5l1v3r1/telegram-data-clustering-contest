<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/izrael-proterao-predstavnika-hjuman-rajts-voca/"/>
    <meta property="og:site_name" content="Krstarica"/>
    <meta property="article:published_time" content="2019-11-25T15:47:00+00:00"/>
    <meta property="og:title" content="Izrael proterao predstavnika Hjuman rajts voča"/>
    <meta property="og:description" content="JERUSALIM - Izraelske vlasti donele su odluku o proterivanju zvaničnika Hjuman rajts voča Omara Šakira zbog optužbi da podržava kampanju bojkota Izraela."/>
  </head>
  <body>
    <article>
      <h1>Izrael proterao predstavnika Hjuman rajts voča</h1>
      <address><time datetime="2019-11-25T15:47:00+00:00">25 Nov 2019, 15:47</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521489-750x430.jpg"/>
        <figcaption>Foto: Tanjug/flickr.com, ilustracija</figcaption>
      </figure>
      <p>JERUSALIM – Izraelske vlasti donele su odluku o proterivanju zvaničnika Hjuman rajts voča Omara Šakira<br/>zbog optužbi da podržava kampanju bojkota Izraela.</p>
      <p>Šakiru su izraelske vlasti pre tri nedelje odbile da obnove radnu vizu i naložile mu da danas napusti Izrael, prenosi Rojters</p>
      <p>On najavljuje da će poštovati tu odluku, ali upozorava da će ona samo ohrabriti kršenje ljudskih prava.</p>
      <p>HRW i Šakir, američki državljanin koji zastupa ovu organizaciju u Izraelu i Palestinskim teritorijama, odbacuju optužbe da aktivno podržava kampanju bojkota i sankcija Izraela.</p>
      <p>Šakir će nastaviti da radi iz susednog Jordana uz pomoć mreže istraživača na terenu u Izraelu, na Zapadnoj obali i Gazi, rekao je izvršni direktor HRW Kenet Rot.</p>
      <p>On je naveo da nema svrhe pronaći zamenu za Omara jer bi i on imao isti problem. Rot je ocenio i da se Izrael ovim potezom pridružio zemljama kao što su Iran i Egipat koji blokiraju pristup zvaničnicima HRW.</p>
      <p>(Tanjug)</p>
    </article>
  </body>
</html>