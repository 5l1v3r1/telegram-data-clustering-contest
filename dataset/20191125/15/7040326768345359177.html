<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/gediz-nehrinin-suyu-azaldi-vatandas-baliklari-elle-avlamaya-basladi-1394591"/>
    <meta property="og:site_name" content="Karar.com"/>
    <meta property="article:published_time" content="2019-11-25T15:54:00+00:00"/>
    <meta property="og:title" content="Gediz Nehri'nin suyu azaldı, vatandaş balıkları elle avlamaya başladı"/>
    <meta property="og:description" content="Manisa'nın Turgutlu ilçesinde Gediz Nehri'nin aktığı bölgede, yağışların az olması nedeniyle sular çekildi. Su yüzeyine çıkan balıklar vatandaşlar tarafından elle avlanmaya başladı."/>
  </head>
  <body>
    <article>
      <h1>Gediz Nehri'nin suyu azaldı, vatandaş balıkları elle avlamaya başladı</h1>
      <address>
        <time datetime="2019-11-25T15:54:00+00:00">25 Nov 2019, 15:54</time>
      </address>
      <p>
        <b>Manisa'nın Turgutlu ilçesinde Gediz Nehri'nin aktığı bölgede, yağışların az olması nedeniyle sular çekildi. Su yüzeyine çıkan balıklar vatandaşlar tarafından elle avlanmaya başladı.</b>
      </p>
      <p>Ege’nin en büyük nehirlerinden Gediz’de yağışların az olması nedeniyle su seviyesi düştü.</p>
      <p>Nehrin Turgutlu ilçesine bağlı İzzettin Mahallesi’nden geçen bölümünde su içinde adacıklar oluşurken bölgede ikamet eden vatandaşlar, ellerini ve süzgeç kepçeleri kullanarak sudaki balıkları tutmaya başladı.</p>
      <figure>
        <img src="https://static.karar.com/img/article_detail/19-11/25/aw864610_03.jpg"/>
      </figure>
      <p>Daha önce de böyle durumların yaşandığını ifade eden çevre sakinleri, yağışların az olduğu dönemlerde suyun alçaldığını ve balıkların el ve kepçelerle tutulabilir duruma geldiğini ifade etti.</p>
      <figure>
        <img src="https://static.karar.com/img/article_detail/19-11/25/aw864610_06.jpg"/>
      </figure>
      <p>
        <b>MANİSA/İHA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>