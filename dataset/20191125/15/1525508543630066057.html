<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780962/%D8%B9%D8%A7%D8%B1%D9%81-%D8%BA%D9%84%D8%A7%D9%85%DB%8C-%D9%85%D8%B3%D8%A6%D9%88%D9%84%D8%A7%D9%86-%D8%A8%D8%A7%D8%B4%DA%AF%D8%A7%D9%87-%D8%AA%D9%84%D8%A7%D8%B4-%DA%A9%D9%86%D9%86%D8%AF-%D8%AA%D8%A7-%D9%85%D8%B4%DA%A9%D9%84%D8%A7%D8%AA-%D8%A7%D8%B3%D8%AA%D9%82%D9%84%D8%A7%D9%84-%D8%AD%D9%84-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T15:58:38+00:00"/>
    <meta property="og:title" content="عارف غلامی: مسئولان باشگاه تلاش کنند تا مشکلات استقلال حل شود"/>
    <meta property="og:description" content="مدافع آبی پوشان گفت: در خصوص واریزی‌ها من صحبت نمی‌کنم و امیدوارم مسئولان باشگاه تلاش کنند تا مشکلات حل شود و آسودگی خاطر به تیم بازگردد."/>
  </head>
  <body>
    <article>
      <h1>عارف غلامی: مسئولان باشگاه تلاش کنند تا مشکلات استقلال حل شود</h1>
      <address><time datetime="2019-11-25T15:58:38+00:00">25 Nov 2019, 15:58</time> by <a rel="author" href="https://www.mehrnews.com/archive?jr=566" target="_blank">علی خلف</a></address>
      <p>به گزارش <a href="https://www.mehrnews.com/">خبرگزاری مهر</a>، عارف غلامی بعد از پیروزی آبی پوشان برابر نساجی اظهار داشت: این بازی از آنجایی بسیار حائز اهمیت بود که می بایست بعد از چند روز تعطیلی با برد آغاز می‌کردیم تا به همان روند پیروزی‌های سریالی باز می‌گشتیم. </p>
      <p>مدافع آبی پوشان در خصوص دیدار آینده این تیم مقابل سپاهان بیان داشت: همه بازیها برای ما مهم است، اما حساسیت بازی با سپاهان بیشتر است چون این بازی شش امتیازی است و امتیازات آن ارزش بیشتری پیدا می‌کند و شاید در سرنوشت نهایی ما هم تاثیرگذار باشد.</p>
      <p>وی در خصوص واریزی‌های باشگاه استقلال گفت: من در این خصوص صحبت نمی‌کنم. تاکنون که من پیامک واریزی نداشتم، اما ترجیح می‌دهم در این خصوص صحبت نکنم. در عین حال از مسئولان باشگاه هم انتظار دارم تا تلاش بیشتری کرده و مشکلات را حل کنند تا بازیکنان و اعضای کادر فنی هم با آسودگی خیال بیشتری کارشان را دنبال کنند.</p>
      <p>غلامی در خصوص بالاتر قرار گرفتن استقلال از پرسپولیس گفت: این موضوع برای هواداران مهم است. اما ما تمرکزمان را می‌گذاریم روی حریفان تا با جمع آوری امتیازاتی که در پیش داریم بتوانیم این موقعیت را حفظ کرده و آن را بهبود بخشیم.</p>
      <p>بازیکن تیم استقلال در خاتمه گفت: انتظارات از این تیم بالا است و ما باید همه تلاش مان را به خرج دهیم تا این انتظارات را برآورده نماییم. </p>
    </article>
  </body>
</html>