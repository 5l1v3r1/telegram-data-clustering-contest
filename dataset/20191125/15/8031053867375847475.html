<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%cf%84%cf%81%ce%b1%cf%84%ce%b9%cf%89%cf%84%ce%b9%ce%ba%ce%ad%cf%82-%ce%b1%cf%83%ce%ba%ce%ae%cf%83%ce%b5%ce%b9%cf%82-%cf%84%ce%bf%cf%85-%ce%bd%ce%b1%cf%84%ce%bf-%cf%83%ce%ba%cf%8c%cf%84%cf%89.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T15:37:32+00:00"/>
    <meta property="og:title" content="Στρατιωτικές ασκήσεις του ΝΑΤΟ σκότωσαν τουλάχιστον 18 δελφίνια στη Βαλτική Θάλασσα"/>
    <meta property="og:description" content="Πάνω από 1,6 εκατ. τόνοι είναι τα πυρομαχικά στο βυθό της Βαλτικής από τον Δεύτερο Παγκόσμιο Πόλεμο, που δεν έχουν εκραγεί, σύμφωνα με την περιβαλλοντική οργάνωση NABU."/>
  </head>
  <body>
    <article>
      <h1>Στρατιωτικές ασκήσεις του ΝΑΤΟ σκότωσαν τουλάχιστον 18 δελφίνια στη Βαλτική Θάλασσα</h1>
      <address>
        <time datetime="2019-11-25T15:37:32+00:00">25 Nov 2019, 15:37</time>
      </address>
      <p>
        <b>Πάνω από 1,6 εκατ. τόνοι είναι τα πυρομαχικά στο βυθό της Βαλτικής από τον Δεύτερο Παγκόσμιο Πόλεμο, που δεν έχουν εκραγεί, σύμφωνα με την περιβαλλοντική οργάνωση NABU.</b>
      </p>
      <p>Και σύμφωνα με την οργάνωση, ο γερμανικός στρατός εξουδετέρωσε με ελεγχόμενη έκρηξη 42 νάρκες από την εποχή του 2ου Παγκοσμίου Πολέμου, στο πλαίσιο των προετοιμασιών για τις ασκήσεις του ΝΑΤΟ, τον Αύγουστο του 2019.</p>
      <p>Σύμφωνα με τις σχετικές αναφορές, κάθε έκρηξη σκότωσε κάθε ζωντανό οργανισμό σε ακτίνα 10 με 30 μέτρων.</p>
      <p>«Αφού οι γερμανικές δυνάμεις καθάρισαν την περιοχή, παρατηρήθηκε ότι τουλάχιστον 18 δελφίνια βρέθηκαν νεκρά. Ο ακριβής αριθμός, ωστόσο, των θαλάσσιων θηλαστικών που σκοτώθηκαν παραμένει άγνωστος και θα μπορούσε να είναι μεγαλύτερος», ανέφερε η οργάνωση περιβαλλοντικής εποπτείας, NABU, σε σχετική ανακοίνωσή της.</p>
      <p>Ένα άλλο ζήτημα είναι ότι τα πυρομαχικά βρίσκονται για χρόνια στο βυθό. Η NABU προειδοποιεί ότι η σταδιακή διάβρωση των πυρομαχικών απελευθερώνει επικίνδυνα χημικά, που δηλητηριάζουν το περιβάλλον, αλλά είναι βλαβερά και για τους ανθρώπους, που τρέφονται με ψάρια από την περιοχή της βαλτικής θάλασσας.</p>
    </article>
  </body>
</html>