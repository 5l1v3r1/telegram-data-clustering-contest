<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/82-yasindaki-vucut-gelistirmeci-kadin-evine-zorla-giren-kisiyi-hastanelik-etti-1394545"/>
    <meta property="og:site_name" content="Karar.com"/>
    <meta property="article:published_time" content="2019-11-25T15:26:00+00:00"/>
    <meta property="og:title" content="82 yaşındaki vücut geliştirmeci kadın evine zorla giren kişiyi hastanelik etti"/>
    <meta property="og:description" content="82 yaşındaki ABD'li bir kadın, Rochester, New York'taki evine zorla giren kişiyi hastanelik etti."/>
  </head>
  <body>
    <article>
      <h1>82 yaşındaki vücut geliştirmeci kadın evine zorla giren kişiyi hastanelik etti</h1>
      <address>
        <time datetime="2019-11-25T15:26:00+00:00">25 Nov 2019, 15:26</time>
      </address>
      <p>
        <b>82 yaşındaki ABD'li bir kadın, Rochester, New York'taki evine zorla giren kişiyi hastanelik etti.</b>
      </p>
      <p>Vücut geliştirme dalında ömrü boyunca birçok ödüle layık görülen Willie Murphy isimli kadın, gece uyumaya hazırlanırken birinin kapısını yumruklamaya başladığını ve ambulans çağırmasını istediğini ifade etti.</p>
      <p>WHAM'e konuşan Murphy, adamın içeri girmesine izin vermediğini ve polisi aradığını, ancak bu sırada kapıdaki kişinin "sinirlenip, kapıyı kırarak içeri girdiğini" ifade etti.</p>
      <p>Murphy, evine zorla giren kişiye eline geçen eşyalarla saldırdığını ifade etti. 82 yaşındaki kadın, "Masayı aldım ve canına okumaya başladım. Bilin bakalım ne oldu? Masa kırıldı" dedi.</p>
      <p>Murphy, eve zorla giren kişiye şampuan gibi evde bulduğu şeylerle de müdahale ettiğini, bu sırada da daha önceden çağırdığı polisin geldiğini ifade etti.</p>
      <p>Eve zorla giren kişi, ambulans ile hastaneye kaldırıldı.</p>
      <related>
        <a href="https://www.karar.com/guncel-haberler/kayseride-6-hirsizlik-suphelisi-yakalandi-1391962"/>
      </related>
      <related>
        <a href="https://www.karar.com/guncel-haberler/fener-rum-patrigi-bartholomeosun-evine-hirsiz-girdi-1390917"/>
      </related>
    </article>
  </body>
</html>