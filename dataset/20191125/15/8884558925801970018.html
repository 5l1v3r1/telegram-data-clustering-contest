<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/med-voznjo-zaspal-in-zapeljal-s-ceste"/>
    <meta property="og:site_name" content="Primorske novice"/>
    <meta property="article:published_time" content="2019-11-25T15:32:48+00:00"/>
    <meta property="og:title" content="Med vožnjo zaspal in zapeljal s ceste"/>
    <meta property="og:description" content="Včeraj zgodaj zjutraj, nekaj minut pred peto uro, se je nesreča zgodila na cesti med Kobjeglavo in Tomačevico."/>
  </head>
  <body>
    <article>
      <h1>Med vožnjo zaspal in zapeljal s ceste</h1>
      <address><time datetime="2019-11-25T15:32:48+00:00">25 Nov 2019, 15:32</time> by <a rel="author">Sijan Pretnar</a></address>
      <p>
        <b>Včeraj zgodaj zjutraj, nekaj minut pred peto uro, se je nesreča zgodila na cesti med Kobjeglavo in Tomačevico.</b>
      </p>
      <figure>
        <img src="https://static.primorske.si/foto/highres/kronika/721161_272-tomacevica.jpg"/>
        <figcaption>Foto: ZGRS Sežana</figcaption>
      </figure>
      <p><b>TOMAČEVICA</b> &gt; 48-letni domačin je med vožnjo zaspal. Z avtom ga je najprej zaneslo na nasprotni vozni pas, nato pa s ceste v manjše drevo. V nesreči se je poškodovala sopotnica, reševalci so jo odpeljali v šempetrsko bolnišnico. Policisti so voznika preizkusili tudi z alkotestom, napihal je v dovoljenih mejah (0,1 miligrama alkohola v litru izdihanega zraka). Po končanem postopku so domačinu izdali plačilni nalog. Na kraju nesreče so posredovali komenski prostovoljni gasilci in gasilci sežanskega zavoda za gasilno in reševalno službo. Zavarovali so kraj nesreče, pomagali reševalcem, očistili cestišče in nazadnje pomagali še pri odvozu poškodovanega vozila.</p>
    </article>
  </body>
</html>