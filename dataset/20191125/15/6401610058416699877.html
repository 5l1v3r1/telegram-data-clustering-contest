<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/kijk-dan-wilders-bezoekt-slachtoffers-van-gorinchemse-kopschoppers-bloemen-meegenomen/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-25T15:00:34+00:00"/>
    <meta property="og:title" content="Kijk dan! Wilders bezoekt slachtoffers van Gorinchemse kopschoppers: ‘Bloemen meegenomen!’"/>
    <meta property="og:description" content="PVV-leider Wilders is vandaag op bezoek geweest bij de slachtoffers van de Gorinchemse kopschopbende, die met een mannetje of veertig jongelui aanvielen die ze niet bevielen. Wilders zegt dat hij de slachtoffers op het hart heeft gedrukt dat dit land van hen is, en zeker niet van het “tuig” dat hen fysiek heeft afgetuigd. De foto’s zijn wat blurry, om de privacy van de slachtoffers en familie niet te schenden. Maar het beeldmateriaal is desalniettemin duidelijk: vandaag heeft PVV-voorman Geert Wilders een bezoek gebracht aan de slachtoffers van de kopschoptsunami die de afgelopen weken in Gorinchem heeft geraasd. De daders – veelal ‘met een migratieachtergrond’, zoals we dat zo netjes en politiek-correct zeggen tegenwoordig – denken dat ze alles kunnen doen en laten in Nederland, en dat hebben onschuldige scholieren geweten ook. Terwijl het gefilmd werd, werden ze individueel door hele groepen compleet in elkaar geslagen. Onbegrijpelijk, aldus Wilders, die dus een bezoekje aflegde om de jongeren en hun families…"/>
  </head>
  <body>
    <article>
      <h1>Kijk dan! Wilders bezoekt slachtoffers van Gorinchemse kopschoppers: ‘Bloemen meegenomen!’</h1>
      <address><time datetime="2019-11-25T15:00:34+00:00">25 Nov 2019, 15:00</time> by <a rel="author">Tim Engelbart</a></address>
      <p>
        <b>PVV-leider Wilders is vandaag op bezoek geweest bij de slachtoffers van de Gorinchemse kopschopbende, die met een mannetje of veertig jongelui aanvielen die ze niet bevielen. Wilders zegt dat hij de slachtoffers op het hart heeft gedrukt dat dit land van hen is, en zeker niet van het “tuig” dat hen fysiek heeft afgetuigd.</b>
      </p>
      <p>De foto’s zijn wat <i>blurry</i>, om de privacy van de slachtoffers en familie niet te schenden. Maar het beeldmateriaal is desalniettemin duidelijk: vandaag heeft PVV-voorman Geert Wilders een bezoek gebracht aan de slachtoffers van de kopschoptsunami die de afgelopen weken in Gorinchem heeft geraasd. De daders – veelal ‘met een migratieachtergrond’, zoals we dat zo netjes en politiek-correct zeggen tegenwoordig – denken dat ze alles kunnen doen en laten in Nederland, en dat hebben onschuldige scholieren geweten ook. Terwijl het gefilmd werd, werden ze individueel door hele groepen compleet in elkaar geslagen.</p>
      <figure>
        <img src="https://cdn-04.dagelijksestandaard.nl/wp-content/uploads/2019/11/EKOWnl6WsAAL-LB.jpg?x39923"/>
      </figure>
      <p>Onbegrijpelijk, aldus Wilders, die dus een bezoekje aflegde om de jongeren en hun families te helpen dit te verwerken. Op Twitter vat hij de excursie <a href="https://twitter.com/geertwilderspvv/status/1198967562291359745"><b>als volgt samen</b></a>:</p>
      <blockquote>“Bloemen meegenomen – ook voor zijn moeder – en ze een hart onder de riem gestoken. Dadergroep vooral van Marokkaans/Turkse afkomst.<br/>Gezegd dat Nederland van hun is en niet van dat tuig.”</blockquote>
      <p>De actie valt in de smaak bij de supporters van de oppositieleider. “Wat ontzettend goed van je Geert,” <a href="https://twitter.com/ELS_PVV/status/1198967718608867329"><b>aldus</b></a> PVV-fan Els: “Jij bent er echt voor de burgers! Ik ben trots op je! ” Die kan Wilders dus mooi in z’n zak steken.</p>
    </article>
  </body>
</html>