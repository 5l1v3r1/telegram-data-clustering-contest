<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/judecator-din-completul-care-l-a-condamnat-pe-dragnea-eliberat-din-functie-307399.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T15:16:17+00:00"/>
    <meta property="og:title" content="Judecător din completul care l-a CONDAMNAT pe Dragnea, eliberat din funcție"/>
    <meta property="og:description" content="Preşedintele Klaus Iohannis a semnat, luni, decretele de eliberare din funcţie a trei magistraţi. Între aceștia, și judecătoarea Geanina-Cristina Arghir de la Înalta Curte de Casaţie şi Justiţie, care a..."/>
  </head>
  <body>
    <article>
      <h1>Judecător din completul care l-a CONDAMNAT pe Dragnea, eliberat din funcție</h1>
      <address><time datetime="2019-11-25T15:16:17+00:00">25 Nov 2019, 15:16</time> by <a rel="author">B1.ro</a></address>
      <p>Preşedintele <a href="https://www.b1.ro/tag/klaus-iohannis-73135.html">Klaus Iohannis</a> a semnat, luni, decretele de eliberare din funcţie a trei magistraţi. Între aceștia, și judecătoarea Geanina-Cristina Arghir de la Înalta Curte de Casaţie şi Justiţie, care a făcut parte din completul de trei judecători care l-a condamnat pe fostul preşedinte al PSD Liviu Dragnea în dosarul "DGASPC Teleorman".</p>
      <p>Aceasta a mai fost parte şi din completul care a decis condamnarea lui Mohammad Munaf la 10 ani de închisoare în dosarul răpirii jurnaliştilor din Irak. </p>
      <h3>
        <u>
          <a href="https://www.b1.ro/stiri/eveniment/judecatori-dragnea-condamnare-229020.html">Vezi AICI sine sunt cei trei judecători din completul care l-a condamnat pe Dragnea. Unul dintre ei a făcut opinie separat</a>
        </u>
      </h3>
      <p> </p>
      <p>
        <u>
          <b>Decretele semnate, luni, de <a href="https://www.b1.ro/tag/klaus-iohannis-73135.html">Klaus Iohannis</a>.</b>
        </u>
      </p>
      <ul>
        <li>Decret pentru promulgarea Legii privind aprobarea Ordonanței de urgență a Guvernului nr. 15/2019 pentru prorogarea unor termene (PL-x 216/08.04.2019);</li>
        <li>Decret privind promulgarea Legii pentru aprobarea Ordonanței Guvernului nr. 4/2019 privind reorganizarea sistemului național de clasificare a carcaselor de bovine, porcine și ovine, precum și monitorizarea, controlul și raportarea prețurilor de piață a carcaselor și ale animalelor vii (PL-x 111/11.03.2019);</li>
        <li>Decret pentru promulgarea Legii privind aprobarea Ordonanței de urgență a Guvernului nr. 75/2011 pentru modificarea și completarea Ordonanței de urgență a Guvernului nr. 75/2005 privind asigurarea calității educației (PL-x 521/19.09.2011);</li>
        <li>Decret pentru promulgarea Legii privind aprobarea Ordonanței de urgență a Guvernului nr. 23/2019 pentru completarea Legii educației naționale nr. 1/2011, instituirea unor derogări și prorogarea unor termene (PL-x 229/15.04.2019);</li>
        <li>Decret privind eliberarea din funcția de judecător la Curtea de Apel Oradea a doamnei Simona-Cătălina Marinescu – pensionare, la data de 25 noiembrie 2019;</li>
        <li>Decret privind eliberarea din funcția de judecător la Curtea de Apel Oradea a doamnei Corina-Rodica Popovici – pensionare, la data de 25 noiembrie 2019;</li>
        <li>Decret privind eliberarea din funcția de judecător la Înalta Curte de Casație și Justiție a doamnei Geanina-Cristina Arghir – pensionare, la data de 25 noiembrie 2019.</li>
      </ul>
    </article>
  </body>
</html>