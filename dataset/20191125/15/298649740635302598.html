<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/25/mittal-pagher%c3%a0-entro-marted%c3%ac-ci%c3%b2-che-deve-allindotto-top10_20191125_165244/"/>
    <meta property="og:site_name" content="Askanews"/>
    <meta property="article:published_time" content="2019-11-25T15:52:44+00:00"/>
    <meta property="og:title" content="Mittal pagherà entro martedì ciò che deve all’indotto"/>
    <meta property="og:description" content="Roma, 25 nov. (askanews) – “Abbiamo raggiunto un accordo per il quale entro martedì sarà pagato il 100 per cento dello scaduto al 31 ottobre. Significa che si allineano con i pagamenti”: lo ha annunciato il presidente della Regione Puglia Michele Emiliano al termine dell’incontro di questa mattina a Taranto, nello stabilimento di Arcelor Mittal. […]"/>
  </head>
  <body>
    <article>
      <h1>Mittal pagherà entro martedì ciò che deve all’indotto</h1>
      <h2>L'annuncio del Governatore Emiliano dopo l'incontro a Taranto</h2>
      <address>
        <time datetime="2019-11-25T15:52:44+00:00">25 Nov 2019, 15:52</time>
      </address>
      <figure>
        <img src="http://www.askanews.it/wp-content/uploads/2019/11/20191125_165237_636A682D.jpg"/>
      </figure>
      <p>Roma, 25 nov. (askanews) – “Abbiamo raggiunto un accordo per il quale entro martedì sarà pagato il 100 per cento dello scaduto al 31 ottobre. Significa che si allineano con i pagamenti”: lo ha annunciato il presidente della Regione Puglia Michele Emiliano al termine dell’incontro di questa mattina a Taranto, nello stabilimento di Arcelor Mittal. Incontro che “si è concluso positivamente”. Il presidente Emiliano si è confrontato con i dirigenti dell’azienda siderurgica per verificare lo stato dei pagamenti dovuti alle imprese dell’indotto. Presenti anche il sindaco di Taranto Rinaldo Melucci, il capo del personale Arturo Ferrucci insieme agli altri dirigenti della fabbrica e i rappresentanti di Confindustria Taranto. L’azienda si è impegnata a saldare domani il 100 per cento del dovuto alle imprese dell’indotto.</p>
      <p>“martedì – ha dichiarato Emiliano al termine, fermandosi con giornalisti, imprenditori e lavoratori all’uscita – è previsto un nuovo incontro qui per verificare, davanti ai nostri occhi, l’emissione dei bonifici. Speriamo che tutto vada bene. Io non sono né ottimista né pessimista: devo però dare atto che dopo la riunione di ieri e con la presa di posizione così severa e forte di tutte le imprese che rimangono unite e compatte, Arcelor Mittal ha risposto positivamente e questa sicuramente è una buona notizia”.</p>
      <p>Cam</p>
    </article>
  </body>
</html>