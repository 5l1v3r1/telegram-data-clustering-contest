<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/dominik-hasek-smarty-drinky-ztrata-miliony-podnikani-on-bavi.A191125_124706_dx-celebrity_vlt"/>
    <meta property="og:site_name" content="Expres"/>
    <meta property="article:published_time" content="2019-11-25T15:43:00+00:00"/>
    <meta property="og:title" content="Hašek a jeho drinky: Loni zase prodělal balík, pochopí už, že se řítí do pekel?"/>
    <meta property="og:description" content="Bývalý hokejový brankář Dominik Hašek (54) si nedá říct. I když od začátku na energy drincích Smarty prodělává, stále je přesvědčen o tom, že prorazí hlavou zeď a miliony se začnou sypat. Zatím je to naopak, peníze musí do nápojů investovat on. Loni to bylo zase o něco víc, celkově je v tom za (přiznaných) 15 milionů korun."/>
  </head>
  <body>
    <article>
      <h1>Hašek a jeho drinky: Loni zase prodělal balík, pochopí už, že se řítí do pekel?</h1>
      <address><time datetime="2019-11-25T15:43:00+00:00">25 Nov 2019, 15:43</time> by <a rel="author" href="https://www.expres.cz/novinari/lukas-vltavsky.N4157" target="_blank">Lukáš Vltavský</a></address>
      <p>
        <b>Bývalý hokejový brankář Dominik Hašek (54) si nedá říct. I když od začátku na energy drincích Smarty prodělává, stále je přesvědčen o tom, že prorazí hlavou zeď a miliony se začnou sypat. Zatím je to naopak, peníze musí do nápojů investovat on. Loni to bylo zase o něco víc, celkově je v tom za (přiznaných) 15 milionů korun.</b>
      </p>
      <p>Jediné, co je na tom celé zábavné, je marketingová kampaň, děsivé vizuály a nadšení, s nímž to <a href="https://www.expres.cz/sport/dominik-hasek.K959436">Dominik Hašek</a> neúnavně zkouší na poli, kde to má dávno prohrané. Jenže jemu to ne a ne dojít. Houževnatost a touha to nevzdat jsou mu z hokeje vlastní, bohužel v podnikání to takhle nechodí.</p>
      <p>Vypadá to, že chce všem dokázat, že se mýlili, zatímco on si piedestal slávy pro svoje pitíčka vykutá z nuly, odkopávaje pořádné klacky zpod nohou. O nich se pak rozpovídá ve <i>Třinácté komnatě</i> a jedno oko nezůstane suché. No, kéž by. Hašek pro dělá vše, co umí.</p>
      <p><b><i>„Osmačtyřicáté ranní nakopnutí se Šprtem. Vytáhni si svého Šprta. ŠpRt Klasik a dost hodně kalorická snídaně, do nového týdne je třeba řádně se nakopnout,“</i></b> napsal k dalšímu snímku prostřeného stolu, kterému vždy dominuje Smarty.</p>
      <p>Pokud jde o ta nakopnutí, nemůže si Hašek na jejich nedostatek stěžovat. Loni prodělal další 2 miliony, o 14 procent víc než předloni, celkově se tak ztráty vyšplhaly na 15 milionů korun. To už by leckoho nakoplo k tomu, že zavře krám. Ne tak Dominátor. Ten si věří.</p>
      <p>A naopak nevěří zlým jazykům ani ekonomům.</p>
      <p>Tržby za loňský rok se smrskly o polovinu z bezmála 5 milionů na 2,2 milionu korun.</p>
      <p><i><b>„Vypadl nám jeden z velkých odběratelů, což způsobilo pozdější náběh nové řady Smarty Evolution. Tržby z roku 2017 zároveň byly pozitivně zkresleny aktivitou ve Spojených státech, prodaných nápojů tedy bylo stejně jako předloni,“</b></i> uvedl k tomu marketingový manažer firmy Jiří Procházka. I přesto ve firmě věří, že se vše v dobré obrátí.</p>
      <p><b><i>„Zmíněného odběratele jsme už nahradili a letos očekáváme až trojnásobný růst tržeb. Výsledek hospodaření si však netroufáme odhadovat, zcela jistě ale bude lepší než loni,“</i></b> citoval manažera firmy deník<i> E15</i>. Bohužel prodeje Smartyho jdou „do kopru“ i v době, kdy spotřeba energy nápojů roste dvouciferným tempem. To není zpráva, na které by se dalo stavět.</p>
      <p>A důvod?</p>
      <p><b>Podle odborníků není na vině neumětelská, místy úsměvná, nevkusná, někdy hororová kampaň.</b> Ta by ve finále mohla značce spíše pomoci. Za propadem tržeb je hlavně fakt, že <b>Haškovy drinky do regálů nepustí velcí hráči na trhu.</b> To pak můžete fotit snídaně jako diví, když ale zákazník zboží nikde nesežene, je to špatně.</p>
      <figure>
        <img src="https://1gr.cz/fotky/bulvar/19/061/cl6/KRI7bd411_TIL_0384.JPG"/>
      </figure>
      <p>Bývalá hokejová legenda si projekt nenechá vymluvit a tvrdošíjně i ochotně platí ztráty ze svého. To je docela překvapivé, vzhledem k tomu, že je Hašek proslulý velkou šetrností a spořivostí.</p>
      <p>
        <b>Inu, nebyl by prvním ani posledním vrcholovým sportovcem, který si na podnikání vylámal (finanční) zuby...</b>
      </p>
      <h3>
        <a href="https://www.expres.cz/celebrity/dominik-hasek-smarty-drinky-ztrata-miliony-podnikani-on-bavi.A191125_124706_dx-celebrity_vlt/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/VLT7f9b57_257867856366_5059771944298368824_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f9b4b_414851142352_3443075041632514889_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f9b4f_265103205868_8653924097904202272_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f9b56_346814227573_2723883755495955529_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f9b58_380991094850_4890470917594352839_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f9b4a_231308250277_1956931716927581942_n.jpg"/>
        </figure>
        <figure>
          <img src="https://1gr.cz/fotky/bulvar/17/022/org/BET6954f7_profimedia_0313211370.jpg"/>
        </figure>
        <figure>
          <img src="https://1gr.cz/fotky/bulvar/17/022/org/BET6954e0_smarty1.png"/>
        </figure>
        <figure>
          <img src="https://1gr.cz/fotky/bulvar/17/022/org/BET6954dd_3716649578_1862257287355252_63460585.jpg"/>
        </figure>
        <figure>
          <img src="https://1gr.cz/fotky/bulvar/15/092/org/KP5ddca1_pav_8074jpg.jpg"/>
        </figure>
        <figure>
          <img src="https://1gr.cz/fotky/bulvar/19/021/org/BK793826_TIL_9361.JPG"/>
        </figure>
        <figure>
          <img src="https://1gr.cz/fotky/bulvar/19/032/org/SAL79fdfa_TIL_4911.JPG"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/jenpromuze/start/dominik-hasek-prezident.A190613_165127_jpm-start_lare"/>
        <a href="https://www.expres.cz/video/dominik-hasek-hokejista-hokejovy-klub-kariera-penize.A190318_120737_dx-video_borek"/>
        <a href="https://www.expres.cz/dominik-hasek-smarty-0rb-/celebrity.aspx?c=A180505_150350_dx-celebrity_stes"/>
        <a href="https://www.expres.cz/celebrity/tomas-ujfalusi-dominik-hasek-tomas-repka-roman-cechmanek-kariera-penize-bankrot-dluhy.A190727_120837_dx-celebrity_sal"/>
        <a href="https://www.example.com/"/>
        <a href="https://www.expres.cz/zpravy/dominik-hasek-milos-zeman-video.A180124_212908_dx-zpravy_neos"/>
        <a href="https://www.expres.cz/sport/hasek-jagr-kasina.A170215_185637_dx-sport_lare"/>
      </related>
    </article>
  </body>
</html>