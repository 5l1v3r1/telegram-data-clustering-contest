<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Spoleczenstwo/191129604-Greta-Thunberg-pokieruje-BBC-Radio-4.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T15:40:39+00:00"/>
    <meta property="og:title" content="Greta Thunberg pokieruje BBC Radio 4"/>
    <meta property="og:description" content="16-letnia szwedzka aktywistka Greta Thunberg została zaproszona do objęcia stanowiska redaktor naczelnej bożonarodzeniowego wydania serwisu &quot;Today&quot; w BBC Radio 4."/>
  </head>
  <body>
    <article>
      <h1>Greta Thunberg pokieruje BBC Radio 4</h1>
      <address><time datetime="2019-11-25T15:40:39+00:00">25 Nov 2019, 15:40</time> by <a rel="author">p.mal</a></address>
      <p>
        <b>16-letnia szwedzka aktywistka Greta Thunberg została zaproszona do objęcia stanowiska redaktor naczelnej bożonarodzeniowego wydania serwisu "Today" w BBC Radio 4.</b>
      </p>
      <p>Co roku BBC Radio 4 zaprasza znane osoby do poprowadzenia bożonarodzeniowych audycji. W tym roku o kierowanie jednym z programów poproszono Gretę Thunberg.</p>
      <p>Pochodząca ze Szwecji 16-latka będzie rozmawiała z gośćmi na temat globalnych zmian klimatycznych. W ramach audycji zamówiono również reportaże z Antarktyki i Zambii. Jednym z gości będzie prezes Banku Anglii Mark Carney.</p>
      <p>Thunberg przepływa obecnie Ocean Atlantycki, aby wziąć udział w szczycie ONZ na temat klimatu, który odbędzie się w Madrycie. </p>
      <p>Oprócz Thunberg do prowadzenia audycji zaproszono m.in. sędzię Sądu Najwyższego Brendę Hale, artystę Graysona Perry'ego oraz dziennikarza Charlesa Moore'a.</p>
    </article>
  </body>
</html>