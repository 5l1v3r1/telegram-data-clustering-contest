<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/victimele-de-la-colectiv-cer-daune-de-milioane-de-euro/"/>
    <meta property="og:site_name" content="Europa FM"/>
    <meta property="article:published_time" content="2019-11-25T15:48:50+00:00"/>
    <meta property="og:title" content="Victimele de la „Colectiv” cer daune de milioane de euro"/>
    <meta property="og:description" content="Victimele și părinții tinerilor morți în incendiul din clubul „Colectiv” cer daune morale uriașe, de la fostul primar Cristian Popescu Piedone și de la foștii angajați ai Primăriei."/>
  </head>
  <body>
    <article>
      <h1>Victimele de la „Colectiv” cer daune de milioane de euro</h1>
      <address>
        <time datetime="2019-11-25T15:48:50+00:00">25 Nov 2019, 15:48</time>
      </address>
      <p>Victimele și părinții tinerilor morți în incendiul din clubul „Colectiv” cer daune morale uriașe, de la fostul primar Cristian Popescu Piedone și de la foștii angajați ai Primăriei.</p>
      <p>Sumele cerute de fiecare parte civilă variază între 300.000 și 40 de milioane de euro.</p>
      <p>În dosarul „Colectiv”, luni au fost prezentate pledoariile finale. Procurorii cer pedepse între 3 și 15 ani pentru fostul primar al Sectorului 4, Cristian Popescu Piedone și alți foști angajați ai Primăriei.</p>
      <p>Cele mai mari daune morele le solicită Eugen Iancu, președintele Asociației Colectiv și tatăl lui Alex Iancu, decedat în urma incendiului, a cerut 40 de milioane de euro daune morale, la fel și Mihai Popescu, un tânăr rănit în incendiu.</p>
      <p>Andrei Găluț, solistul trupei Goodbye to Gravity, solicită daune de 8 milioane de euro. Acesta este singurul supraviețuitor din trupă, în prezent fiind în Statele Unite ale Americii.</p>
      <p>Apărătorii acestora au făcut solicitările în cadrul ședinței de la Tribunalul București, când au fost ținute pledoariile finale iar procurorul a citit rechizitoriul.</p>
      <p>Pentru inculpați s-a cerut o pedeapsă aproape de maximum pentru Cristian Popescu Piedone, fost primar al sectorului 4 și trei foste angajate ale Primăriei.</p>
      <p>Pentru faptele de abuz în serviciu și complicitate la abuz în serviciu de care sunt acuzați aceștia pedepsele sunt cuprinse între 3 și 15 ani de închisoare.</p>
      <p>Potrivit procurorilor, Cristian Popescu Piedone, fost primar al sectorului 4 și trei foste angajate ale Primăriei au săvârșit cu intenție indirectă faptele și au omis să verifice autorizațiile clubului Colectiv, iar urmările nu sunt doar pierderile de vieți omenești, ci și profitul necuvenit: 62 milioane de lei.</p>
    </article>
  </body>
</html>