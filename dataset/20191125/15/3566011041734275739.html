<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549984.html/%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D9%88-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D9%87%D8%AF%D9%81%D9%85%D9%86%D8%AF%DB%8C-%D8%A8%D8%A7%D8%B9%D8%AB-%D8%B5%D8%B1%D9%81%D9%87-%D8%AC%D9%88%DB%8C%DB%8C-%D8%AF%D8%B1-%DA%A9%D8%B4%D9%88%D8%B1-%D9%85%DB%8C-%D8%B4%D9%88%D8%AF---%D9%85%D8%B5%D8%B1%D9%81-%D8%A8%D9%86%D8%B2%DB%8C%D9%86-%DA%A9%D8%B4%D9%88%D8%B1-%DA%AF%D8%A7%D9%87%DB%8C-%D8%A8%DB%8C%D8%B4-%D8%A7%D8%B2-%D8%AA%D9%88%D9%84%DB%8C%D8%AF-%D8%A2%D9%86-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T15:54:00+00:00"/>
    <meta property="og:title" content="افزایش قیمت بنزین و اجرای طرح هدفمندی باعث صرفه‌جویی در کشور می‌شود/ ‏مصرف بنزین کشور گاهی بیش از تولید آن است"/>
    <meta property="og:description" content="عضو فراکسیون امید مجلس شورای اسلامی گفت: اجرای قانون هدفمندی یارانه ها موجب ‏صرفه جویی 20 میلیون لیتر بنزین در روز می شود.‏"/>
  </head>
  <body>
    <article>
      <h1>افزایش قیمت بنزین و اجرای طرح هدفمندی باعث صرفه‌جویی در کشور می‌شود/ ‏مصرف بنزین کشور گاهی بیش از تولید آن است</h1>
      <h2>عضو فراکسیون امید مجلس شورای اسلامی:‏</h2>
      <address>
        <time datetime="2019-11-25T15:54:00+00:00">25 Nov 2019, 15:54</time>
      </address>
      <p>عضو فراکسیون امید مجلس شورای اسلامی گفت: اجرای قانون هدفمندی یارانه ها موجب ‏صرفه جویی 20 میلیون لیتر بنزین در روز می شود.‏</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ احمد بیگدلی امروز در گفت‌وگو با خبرنگار <a href="http://www.mojerasa.ir/">موج رسا</a>؛ با افزایش قیمت بنزین و اجرای طرح سهمیه‌‏بندی صرفه‌جویی را به‌دنبال دارد، اظهار داشت: اجرای این طرح موجب صرفه جویی ‏‏20 میلیون لیتر در روز می شود. ‏</p>
      <p>عضو کمیسیون اجتماعی مجلس شورای اسلامی با اشاره به مصرف 100 میلیون لیتر ‏بنزین به صورت روزانه در کشور، گفت: با چنین روندی همه تولید کشور مصرف می ‏شود.‏</p>
      <p>بیگدلی با بیان اینکه گاهی بیش از تولید در کشور بنزین مصرف می شود، خاطرنشان ‏کرد: اصراف در بنزین و برخی حامل های انرژی در کشور وجود دارد.‏</p>
      <p>وی یادآور شد: با ادامه چنین روندی  وابستگی کشور به واردات افزایش می یابد و با ‏وجود تحریم هایی که علیه کشور وجود دارد، آسیب های متوجه کشور می شود.‏</p>
      <p>این نماینده خاطرنشان کرد: با مدیریت لازم باید تلاش کرد تا افزایش بنزین موجب افزایش ‏قیمت ها بی حساب و کتاب سایر کالاها نشود.‏</p>
      <p>انتهای پیام/</p>
    </article>
  </body>
</html>