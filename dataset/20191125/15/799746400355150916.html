<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/25/7103471/"/>
    <meta property="og:site_name" content="Європейська правда"/>
    <meta property="article:published_time" content="2019-11-25T15:57:30+00:00"/>
    <meta property="og:title" content="У Меркель і Макрона сталася перепалка за обідом - ЗМІ"/>
    <meta property="og:description" content="На урочистому банкеті, присвяченому 30-річчю падіння Берлінської стіни, між президентом Франції Еммануелем Макроном і канцлеркою Німеччини Ангелою Меркель відбулася знакова розмова, яка характеризує відносини двох лідерів."/>
  </head>
  <body>
    <article>
      <h1>У Меркель і Макрона сталася перепалка за обідом - ЗМІ</h1>
      <address>
        <time datetime="2019-11-25T15:57:30+00:00">25 Nov 2019, 15:57</time>
      </address>
      <p>На урочистому банкеті, присвяченому 30-річчю падіння Берлінської стіни, між президентом Франції Еммануелем Макроном і канцлеркою Німеччини Ангелою Меркель відбулася знакова розмова, яка характеризує відносини двох лідерів.</p>
      <p>Про це пише "Європейська правда" з посиланням на <a href="https://www.nytimes.com/">The New York Times.</a></p>
      <p>"Я розумію ваше прагнення до руйнівної політики. Але я втомилася збирати осколки. Раз по раз мені доводиться склеювати розбиті вами чашки, щоб ми змогли сісти і разом випити чаю", - сказала Меркель.</p>
      <p>Макрон в свою чергу відповів їй, що не може приїхати на саміт НАТО в Лондоні і робити вигляд, що нічого не відбувається. Йшлося насамперед про його ставлення до дій Туреччини і США в Сирії.</p>
      <p>Раніше на початку листопада в інтерв'ю The Economist Макрон констатував "смерть мозку" НАТО. Меркель <b><a href="https://www.eurointegration.com.ua/news/2019/11/7/7102775/">назвала </a></b>його слова "різкими" і заявила, що не поділяє цю точку зору.</p>
      <related>
        <a href="https://www.eurointegration.com.ua/news/2019/11/15/7103111/"/>
      </related>
    </article>
  </body>
</html>