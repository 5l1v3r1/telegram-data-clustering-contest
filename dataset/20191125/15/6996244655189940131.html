<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710145"/>
    <meta property="og:site_name" content="ישראל היום"/>
    <meta property="article:published_time" content="2019-11-25T15:15:46+00:00"/>
    <meta property="og:title" content="פינת האימוץ השבועית"/>
    <meta property="og:description" content="לרגל &quot;בלאק-פריידיי&quot; פתחה עמותת תנו לחיות לחיות במבצע לאימוץ כלבים וחתולים בצבע שחור ומנומר במחיר מיוחד פינת אימוץ"/>
  </head>
  <body>
    <article>
      <h1>פינת האימוץ השבועית</h1>
      <h2>לרגל "בלאק-פריידיי" פתחה עמותת תנו לחיות לחיות במבצע לאימוץ כלבים וחתולים בצבע שחור ומנומר במחיר מיוחד • שחורי, עוזי ושולה מחכים לכם שם</h2>
      <address><time datetime="2019-11-25T15:15:46+00:00">25 Nov 2019, 15:15</time> by <a rel="author" href="https://www.israelhayom.co.il/writer_articles?tid=70071" target="_blank">דין שמואל אלמס</a></address>
      <h3>תנו לחיות לחיות</h3>
      <p> </p>
      <p>לכבוד BLACK FRIDAY שיצויין ביום שישי הקרוב ברחבי העולם, בעמותת תנו לחיות לחיות יוצאים במבצע BLACK FRIDAY- BLACK TIGER. כלבים וחתולים, שחורים ומנומרים זוכים להכי פחות חיבה מצד מאמצים ואנו מוצאים אותם מחכים בכלוב שנים, רק בגלל צבע הפרווה שלהם.</p>
      <p>למרות שהשנה היא 2019 עדיין קיימות אמונות תפלות הקשורות בחיות שחורות. כולנו מכירים את היחס לחתולים שחורים ואת האמונה הרווחת כי חתול שחור מביא מזל רע. לצבע השחור קונוטציות שליליות הקשורות לחושך, אבל וכישוף. מסתבר כי האמונות הנטועות בנו לגבי צבעים באות לידי ביטוי גם בבחירת בעלי חיים לאימוץ והן משפיעות עלינו במודע או שלא במודע.</p>
      <p>בספרים, בסרטים ובתכניות טלויזיה, הכלבים השחורים תמיד מוצגים כ"רעים". את הכלבים המנומרים תמיד משייכים לדומים לכלבי פיטבול, שנחשבים מסוכנים. במסגרת מחקר, העבירו חוקרים שאלונים עם תמונות של כלבים עם צבעי פרווה משתנים בקרב נשאלים. הנשאלים התבקשו לחוות דעה אם הכלב בתמונה ידידותי או לא. תוצאות המחקר הראו כי אנשים דירגו כלב שחור כאגרסיבי ותוקפני לעומת כלב חום או זהוב. אבל לאהבה אין צבע. וכדי לעודד אתכם להגיע ולאמץ אהבה, עד ל-30 בנובמבר הורדו מחירי סל האימוץ לכלבים ולחתולים השחורים והמנומרים.</p>
      <p>חבילת אימוץ כלב מנומר/שחור ב-500 שקלים (במקום 750) שכוללת: עיקור או סירוס, חיסונים, כדור נגד תולעים, כלבת, שבב, חבילת מזון, קולר ורצועה. חבילת אימוץ חתול מנומר/שחור ב-250 שקלים (במקום 350) כוללת: עיקור או סירוס, 2 חיסוני מרובע, כדור נגד תולעים. המבצע בבית המחסה של העמותה בכניסה לכפר רות (בוויז: תנו לחיות לחיות כפר רות) במרפאות העמותה באשקלון וברמת גן. הנה כמה מהכלבים והחתולים שמחכים השבוע לאימוץ:</p>
      <p><b>שחורי - </b>שחורי בן ה-6 ננטש מבית לפני שנה והלב מאז לא מתאושש. למרות שהוא מקסים וכובש, פרוותו השחורה נפסלת שוב ושוב על ידי כל מאמץ שעובר ליד הכלוב. כלבון שכל כך סובל בכלוב וכל כך זקוק ללב אהוב. הוא מתוק ועדין, מסתדר עם כולם, מבקש מהר לחזור לבית שלעולם לא יוותר עליו שוב. </p>
      <figure>
        <img src="https://www.israelhayom.co.il/sites/default/files/u111131/shhori.jpg"/>
      </figure>
      <p><b>איגי -</b> פנתר שחור בן שנה יפהפיה ועדין שמחכה אצלנו מאז שהוא גור קטן. והנהכבר חלפה שנה והוא גדל עצוב כל כך זקוק לאהבה. איגי המתוק, קסם של חתלתולון עדין שמחכה להפוך לנסיך בבית מפנק.</p>
      <figure>
        <img src="https://www.israelhayom.co.il/sites/default/files/u111131/iggy.jpg"/>
      </figure>
      <p><b>עוזי - </b>עמוס באהבה בן 4 שמוכן לחלק לכל דורש, עוזי המשגע שלנו ננטש מבית אחרי שנתיים ומאז חלפו כבר עוד שנתיים והוא עדיין מחכה. אהוב מקסים למכורים לאהבה.</p>
      <figure>
        <img src="https://www.israelhayom.co.il/sites/default/files/u111131/uzy.jpg"/>
      </figure>
      <p><b>טיגה - </b>4 שנים שנמרה מהממת ביופיה מחכה בכלוב והיא כבר בת 8, והזמן שעובר לא עושה לה בלב טוב יותר. טיגה המהממת שלנו, היא חששנית וביישנית ועל כך כנראה משלמת בחיי כלוב. חצי מהחיים שלה היא כבר בזבזה כאן- והגיע הזמן שהיא תצא מכאן.</p>
      <figure>
        <img src="https://www.israelhayom.co.il/sites/default/files/u111131/tiga.jpg"/>
      </figure>
      <p><b>שולה -</b> בת 3 מהממת, אם היתה מסתכלת לרגע במראה ורואה כמה את מדהימה - בטח הביטחון העצמי שלך היה עולה ואולי היה יותר פשוט למצוא לך מאמץ. עדינה, חששנית וביישנית, שולה כלבה שלוקח לה זמן להיפתח ולכן מחכה למאמצים סבלניים ואוהבים.</p>
      <figure>
        <img src="https://www.israelhayom.co.il/sites/default/files/u111131/shula.jpg"/>
      </figure>
      <p>
        <b>כל הכלבים והחתולים מחכים לאימוץ בבית המחסה בכניסה לכפר רות. בwaze - תנו לחיות לחיות כפר רות. פתוח 7 ימים בשבוע. לפרטים טל' *3703 שלוחה 3.</b>
      </p>
      <p> </p>
      <h3>ראשון אוהבת חיות</h3>
      <p> </p>
      <p><b>פרינסס -</b> כלבה מקסימה ילידת מאי 2018, עדינה תמימה ומלאת חן. כמהה לתשומת לב וליטופים, מחפשת את האחד שיאמר לה כמה היא טובה יפה וחברותית.</p>
      <figure>
        <img src="https://www.israelhayom.co.il/sites/default/files/u111131/princess.jpg"/>
      </figure>
      <p><b>גלימר -</b> ילידת ספטמבר 2018, ביישנית מתוקה ויפה, מסתדרת עם כולם, אנשים וכלבים. זקוקה לחשיפה הדרגתית סבלנית ואוהבת ותהיה בת בית נפלאה.</p>
      <figure>
        <img src="https://www.israelhayom.co.il/sites/default/files/u111131/glimer.jpg"/>
      </figure>
      <p><b>סבסטיאן -</b> יליד אוקטובר 2018, כלב שעוד לא חווה אושר בחייו, סבסטיאן זקוק לחשיפה נכונה וסבלנית, הוא חשדן ועוד לא החליט מה עמדתו לגבי אנשים, הוא זקוק להרעפת אהבה בכמויות רצוי מאנשים עם ניסיון בטיפול בכלבים שזקוקים ליד מכוונת.</p>
      <figure>
        <img src="https://www.israelhayom.co.il/sites/default/files/u111131/sebastian.jpg"/>
      </figure>
      <p><b>פיליפ - </b>נסיך יליד יולי 2019, מתוק-מתוק, מתלטף, מתפנק, שמח וטוב לב. כמו כל הגורים זקוק לחשיפה נכונה לגירויים בתוך ומחוץ לבית, זקוק לסבלנות בעניין הצרכים, השיניים המתחלפות, הליכה עם רצועה, הצבת גבולות ולמידה מה מותר ומה אסור? יש לקחת בחשבון בלגן שמח בבית. פיליפ יכניס שמחה הביתה, אהבה ואנרגיות נפלאות.</p>
      <figure>
        <img src="https://www.israelhayom.co.il/sites/default/files/u111131/phillip.jpeg"/>
      </figure>
      <p><b>לוסי -</b> אומצה ב-2012 בתור גורה. לפני כמה ימים בעליה יצרו איתי קשר וביקשו לדעת אם ניתן להחזיר אותה. בוודאי שכן, שאת המדיניות שלנו והמחויבות כלפי בעל החיים שתהיה לו לפחות את האפשרות לחזור לבית מחסה שלא ממית בעלי חיים.</p>
      <figure>
        <img src="https://www.israelhayom.co.il/sites/default/files/u111131/lucy.jpg"/>
      </figure>
      <p>
        <b>יום האימוץ מתקיים מדי שבת בין השעות 14:00-11:00. לפרטים ולאימוץ: לימור: 050-7272249, יפעת: 052-3423650</b>
      </p>
      <p> </p>
      <h3>SOS חיות</h3>
      <p> </p>
      <p><b>אריק ובנץ –</b> שני מקסימים שהגיעו עם עוד 4 אחיהם מהדרום, שם יש עשרות אלפי כלבים משוטטים והמוני גורים מסכנים. אריק ובנץ הגיעו להסגר ומשם לעמותה להתפנק במשפחת אומנה ולהתרגל לחיים בבית. כל האחים כבר אומצו ורק אריק ובנץ נשארו מאחור.  למה? כי הם לא הכי יפים?  אז מה? הם סופר-חמודים ומלאי אהבה !!! אריק ובנץ כנראה מעורבים עם גזע ללא שיער וישנם חלקים בגוף שהשער לא גדל. זו לא מחלה ואין מה לטפל.</p>
      <figure>
        <img src="https://www.israelhayom.co.il/sites/default/files/u111131/eric%20benz.jpeg"/>
      </figure>
      <p><b>אלפא -</b> מושלמת עם חיוך תמידי על הפנים. אוהבת, קופצנית, מחבקת את כולם ומדהימה עם ילדים. אלפא היא מלינואה מעורבת צעירה ואנגרטית, וצריכה משפחה ספורטיבית שתוציא אותה לריצות והליכות ארוכות. אז אם אתם חולי כושר או אוהבי הרפתקאות אלפא היא הכלבה עבורכם.</p>
      <figure>
        <img src="https://www.israelhayom.co.il/sites/default/files/u111131/alfa.jpg"/>
      </figure>
      <p><b>נלה -</b> הבובה בת השנה התאימה את הפרווה בול לעיניים, וכך יצאה ג'ינג'ית יפהפייה בלב ובנשמה שמחפשת משפחה חדשה. סופר מהממת ומלאה באנרגיות של שמחה וכיף. אוהבת לשחק, לטייל ולפזר המון נשיקות רטובות ואהבה אינסופית משלה.</p>
      <figure>
        <img src="https://www.israelhayom.co.il/sites/default/files/u111131/nella.jpeg"/>
      </figure>
      <p><b>אורקה -</b> חמודה שגדלה בכלוב בהסגר באר שבע. לאף אחד לא מגיע לחיות בכלוב. לפני כחודשיים היא הגיעה לעמותה ומנסה את מזלה בימי האימוץ. גילינו כלבה חברותית עם אנשים וכלבים אחרים. יכולה להיות חששנית בתחילה אך היא גם נקשרת בקלות  ונרגעת.  בת כשנה , מעוקרת ומחוסנת.</p>
      <figure>
        <img src="https://www.israelhayom.co.il/sites/default/files/u111131/orca.jpg"/>
      </figure>
      <p><b>גפן –</b> בת כשנתיים וקצת שהגיעה אלינו לפני יותר מחצי שנה מהסגר באר שבע במסגרת פרוייקט הצלת כלבי הדרום. גפן לצערנו שקופה וביישנית בימי האימוץ ושבת אחרי שבת היא מגיעה ובה לא בוחרים, ולא באשמתה... כי היא כלבה נפלאה וטובה. היאמעוקרת, מחוסנת ומחונכת לצרכים. כלבה חברותית מאוד שאוהבת ליטופים. מתאימה גם לבית עם ילדים קטנים. מסתדרת עם כלבים אחרים. </p>
      <figure>
        <img src="https://www.israelhayom.co.il/sites/default/files/u111131/geffen_0.jpeg"/>
      </figure>
      <p>
        <b>ימי האימוץ הקבועים של עמותת S.O.S חיות: בתל אביב, יום אימוץ לכלבים וחתולים – גורים ובוגרים, מדי יום שישי ברח' טאגור 38 (במרכז המסחרי), רמת אביב בין השעות 15:00-11:00. ב-WAZE אס או אס חיות תל אביב. כפר שמריהו – הרצליה, יום אימוץ לכלבים וחתולים – גורים ובוגרים,כל יום שבת ליד שדה התעופה של הרצליה בין השעות 14:00-10:00. ביום זה ניתן להגיע להתנדבות ללא תיאום מראש ולפנות לשולחן המתנדבים במקום. ב-WAZE, אס או אס חיות הרצליה. תל אביב: יום אימוץ לגורי כלבים בלבד - כל שישי  ב"ביג פט", אינשטיין 7 רמת אביב בין השעות 13:00-10:00. רמת השרון: יום אימוץ לחתולים בלבד - כל יום שישי, ב"עולם החי" - רח' משה סנה פינת השרף בין השעות 14:00-11:00</b>
      </p>
      <p> </p>
      <h3>צער בעלי חיים בישראל</h3>
      <p> </p>
      <p><b>צ'יטה -</b> רועה גרמנית בת 5 שנים, מרשימה ביופייה ואנרגטית. היא מחונכת, מאולפת חלקית לפקודות, נאמנה לבעליה, ומחפשת בעלים אוהבים עם ניסיון בגידול הגזע. </p>
      <figure>
        <img src="https://www.israelhayom.co.il/sites/default/files/u111131/chita_0.jpg"/>
      </figure>
      <p><b>רדה -</b> כלבה מעורבת בת 4 חודשים, טובת לב ועדינה. גורה מתוקה שזקוקה לחשיפה נכונה ולמישהו שיראה לה את הטוב בעולם. זקוקה לחינוך וצפויה להיות בינונית בגודלה. </p>
      <figure>
        <img src="https://www.israelhayom.co.il/sites/default/files/u111131/rada.JPG"/>
      </figure>
      <p><b>שושו - </b>כלב מעורב בן 3 חודשים, מתוק ושובב. גור חברותי ומקסים שיודע להמיס עם מבט תמים. הוא צפוי להיות בינוני-גדול פיסית וזקוק לחינוך לצרכים. </p>
      <figure>
        <img src="https://www.israelhayom.co.il/sites/default/files/u111131/shushu.JPG"/>
      </figure>
      <p><b>בסי -</b> חתולה מעורבת בת 3 חודשים, עדינה, יפה ומתלטפת. גורה לבבית שאוהבת תשומת לב מחפשת מישהו להתכרבל אתו כל החיים. </p>
      <figure>
        <img src="https://www.israelhayom.co.il/sites/default/files/u111131/bassi.JPG"/>
      </figure>
      <p><b>רוקי -</b> כלב מעורב בן 8 חודשים, אנרגטי ומלא שמחה. כלב צעיר וסקרן שרוצה לטעום את העולם, זקוק להרבה פעילות ולחינוך וצפוי להיות בינוני-גדול פיסית. הוא חבר של כולם ורוצה רק לחבק כל כלב ואדם שהוא פוגש, מלא באהבה ורצון לשחק. </p>
      <figure>
        <img src="https://www.israelhayom.co.il/sites/default/files/u111131/sdfdsdf.jpg"/>
      </figure>
      <p>
        <b>את המתוקים שבתמונות נטשו באגודת צער בעלי חיים בישראל. עצוב להם להם בכלוב. הם החברים הכי טובים שלנו ומגיע להם בית חם ואהבה גדולה לכל חיים. אנו קוראים לציבור אוהבי הכלבים והחתולים פתחו את לבכם ובוא לאמץ חבר לחיים. הכתובת: הרצל 159 תל אביב. טל': 4553*. שעות פעילות: א'-ה': 20:00-08:00, ו': 14:00-08:00, שבת: 14:00-11:00, אתר: <a href="http://www.spca.co.il/">www.spca.co.il</a>.</b>
      </p>
      <p> </p>
      <h3>הרצליה ונתניה אוהבות חיות</h3>
      <p> </p>
      <p><b>גומז -</b> כלב בן 3, עדין ומתוק, יוצר קשר מהר מאוד עם אנשים, מעט כנוע וחושש בהתחלה אך צמא לאהבה ונפתח מהר. אוהב אנשים, מסתדר טוב עם ילדים ועם כלבים, כרגע לא עם חתולים. רועה בלגי מעורב שמחכה בנתניה.</p>
      <figure>
        <img src="https://www.israelhayom.co.il/sites/default/files/u111131/gomez.jpg"/>
      </figure>
      <p><b>לואי –</b> מתוק בן שנתיים שהגיע לכלביה אחרי שנמצא משוטט ברחוב, מחכה בכלוב וישמח מאוד לצאת לבית בהקדם האפשרי. לואי כלב שמח, חברותי לאנשים ולכלבים. מלינואה מעורב בגודל בינוני-גדול שמחכה בכלביית בנתניה.</p>
      <figure>
        <img src="https://www.israelhayom.co.il/sites/default/files/u111131/mnmnnb.jpg"/>
      </figure>
      <p>
        <b>לפרטים נוספים: 055-6675229. ימי אימוץ בכלביה העירונית נתניה: יום שישי - 15:00-13:00, שבת - 13:00-10:00 (בWaze - רחוב הרכב 12, נתניה). בכלביה העירונית הרצליה - יום שישי - 16:00-14:00 (ב- Waze - מחלקה וטרינרית עיריית הרצליה). בשתי השבתות האחרונות בכל חודש - יום אימוץ במרכז הקניות "חוצות שפיים" בין השעות 13:00-10:00.</b>
      </p>
      <p> </p>
      <h3>צער בעלי חיים רמת גן והסביבה</h3>
      <p> </p>
      <p><b>רינה -</b> כלבה נפלאה בת שנתיים. מחוסנת, משובבת ומעוקרת. אוהבת בכל ליבה אנשים וילדים, מסתדרת נפלא עם כל הכלבים אך לא מחבבת חתולים. רינה מאוד נהנית לחבק, להתלטף, ומפזרת אהבה לכל מי שנמצא היכן שהיא נמצאת.</p>
      <figure>
        <img src="https://www.israelhayom.co.il/sites/default/files/u111131/rina_0.jpg"/>
      </figure>
      <p><b>אמה - </b>טובה, עדינה, כובשת ומתמסרת. מטיבת לכת, כלבת משפחה מושלמת. בת 10 חודשים. מחוסנת, משובבת ומעוקרת.</p>
      <figure>
        <img src="https://www.israelhayom.co.il/sites/default/files/u111131/emma.jpeg"/>
      </figure>
      <p><b>רינגו -</b> קסם של כלב בן שנתיים. אוהב את כולם ומסתדר עם כל הכלבים. מאוהב באנשים וילדים. כלב גדול עם לב ענק, תתכוננו להתאהב. מחוסן משובב ומסורס.</p>
      <figure>
        <img src="https://www.israelhayom.co.il/sites/default/files/u111131/ringo.jpeg"/>
      </figure>
      <p><b>ביג -</b> טוב לב שובב ומתמסר, אנרגטי ומטיב לכת. אוהב את כולם חוץ מחתולים. בן 10 חודשים. מחוסן משובב ומסורס.</p>
      <figure>
        <img src="https://www.israelhayom.co.il/sites/default/files/u111131/big.jpg"/>
      </figure>
      <p>
        <b>לאימוץ: חפץ חיים 4, תל אביב, 2313*. ימים א'-ה': 17:30-12:00, ו': 15:00-12:00, ש': 16:00-12:00.</b>
      </p>
    </article>
  </body>
</html>