<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/irakta-deasa-bir-darbe-daha-6-terorist-olduruldu-1394609"/>
    <meta property="og:site_name" content="Karar.com"/>
    <meta property="article:published_time" content="2019-11-25T15:57:00+00:00"/>
    <meta property="og:title" content="Irak'ta DEAŞ'a bir darbe daha: 6 terörist öldürüldü"/>
    <meta property="og:description" content="Irak'ta Kerkük kentine hava harekatı düzenlendi, DEAŞ üyesi 6 terörist öldürüldü."/>
  </head>
  <body>
    <article>
      <h1>Irak'ta DEAŞ'a bir darbe daha: 6 terörist öldürüldü</h1>
      <address>
        <time datetime="2019-11-25T15:57:00+00:00">25 Nov 2019, 15:57</time>
      </address>
      <p>
        <b>Irak'ta Kerkük kentine hava harekatı düzenlendi, DEAŞ üyesi 6 terörist öldürüldü.</b>
      </p>
      <p>Irak'ta Kerkük kentinin güneyindeki Rıyad kasabası yakınlarına düzenlenen hava harekatında DEAŞ üyesi 6 terörist öldürüldü.</p>
      <p>Kerkük Polis Müdürü Ali Kemal, Irak Hava Kuvvetleri tarafından Kerkük'ün güneyinde terör örgütü DEAŞ militanlarına yönelik hava harekatı düzenlendiğini ifade etti.</p>
      <p>Kemal, hava harekatında Rıyad kasabası yakınında gizlenen DEAŞ mensubu 6 teröristin öldürüldüğünü açıkladı.</p>
      <p>Kent dolaylarının güvenliğini sağlayan Kerkük Operasyonlar Komutanlığının bölgedeki istihbarat çalışmalarını genişlettiğini vurgulayan Kemal, DEAŞ kalıntılarına eylem fırsatı vermediklerini söyledi.</p>
      <p>Kemal, hava harekatıyla DEAŞ mensuplarının gizlendikleri yerde bulunan çok sayıda patlayıcı ve silahın da imha edildiğini aktardı.</p>
      <p>
        <b>KERKÜK/AA</b>
      </p>
      <related>
        <a href="https://www.karar.com/dunya-haberleri/irakta-5-deasli-olduruldu-1384783"/>
      </related>
      <related>
        <a href="https://www.karar.com/dunya-haberleri/musulda-daes-liderlerinden-biri-yakalandi-1379303"/>
      </related>
    </article>
  </body>
</html>