<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191125-a-magyar-teatrumi-tarsasag-kozlemenye-a-szinhazi-vilagban-felmerult-szexualis-zaklatasos-esetek.html"/>
    <meta property="og:site_name" content="Origo"/>
    <meta property="article:published_time" content="2019-11-25T15:50:00+00:00"/>
    <meta property="og:title" content="Magyar Teátrumi Társaság: A szégyenletes szexuális zaklatási ügy felelősségét a bűnösöknek vállalniuk kell"/>
    <meta property="og:description" content="A történtek összeegyeztethetetlenek a kulturált emberi viselkedéssel és a jogszabályokkal is - írja a közlemény."/>
  </head>
  <body>
    <article>
      <h1>Magyar Teátrumi Társaság: A szégyenletes szexuális zaklatási ügy felelősségét a bűnösöknek vállalniuk kell</h1>
      <address><time datetime="2019-11-25T15:50:00+00:00">25 Nov 2019, 15:50</time> by <a rel="author">Origo</a></address>
      <p>
        <b>A szexuális zaklatás kérdésében általában a Magyar Teátrumi Társaság álláspontja a korábban a színházi világban felmerült esetek óta változatlan: minden olyan emberi tett, amelyik más embert testi vagy lelki erőszakkal olyasmire késztet, amit az nem akar megtenni, összeegyeztethetetlen a kulturált emberi viselkedéssel és egyébként a jogszabályokkal is - áll a Magyar Teátrumi Társaság közleményében.</b>
      </p>
      <p>Ha pedig egy művész kényszerít bárkit bármire, ami annak akarata ellen van, az különösen bántó, fájó és elfogadhatatlan, hiszen a művészet lényege a szabadság.</p>
      <p>Mélyen sajnáljuk, hogy a magyar kulturális életben megint egy, a szabadsággal és a művészettel szöges ellentétben álló ügyről kell beszélni: ennek a szégyenletes ügynek az egész magyar kultúra a kárvallottja, és ennek a felelősségét a bűnösöknek vállalniuk kell.</p>
      <p>Miután sem a budapesti Katona József Színház, sem a Színház- és Filmművészeti Egyetem nem tagja a Magyar Teátrumi Társaságnak, nem érezzük dolgunknak, hogy Gothár Péter művésztársait szexuálisan zaklató ügyében ennél részletesebben állást foglaljunk - írja a közlemény.</p>
    </article>
  </body>
</html>