<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/national/2019/11/25/maharashtra-allliance-shiv-sena-congress-ncp"/>
    <meta property="og:site_name" content="Media One"/>
    <meta property="article:published_time" content="2019-11-25T15:35:23+00:00"/>
    <meta property="og:title" content="ഗോവയല്ല മഹാരാഷ്ട്ര; ശക്തി തെളിയിച്ച് മഹാസഖ്യം, ബി.ജെ.പി പ്രതിരോധത്തില്‍"/>
    <meta property="og:description" content="മഹാരാഷ്ട്ര - എം.എല്‍.എമാരുടെ യോഗത്തെ പരിഹസിച്ച് ബി.ജെ.പി രംഗത്തെത്തി."/>
  </head>
  <body>
    <article>
      <h1>ഗോവയല്ല മഹാരാഷ്ട്ര; ശക്തി തെളിയിച്ച് മഹാസഖ്യം, ബി.ജെ.പി പ്രതിരോധത്തില്‍</h1>
      <h2>മഹാരാഷ്ട്ര - എം.എല്‍.എമാരുടെ യോഗത്തെ പരിഹസിച്ച് ബി.ജെ.പി രംഗത്തെത്തി.</h2>
      <address><time datetime="2019-11-25T15:35:23+00:00">25 Nov 2019, 15:35</time> by <a rel="author" href="https://www.mediaonetv.in/author/550783" target="_blank">Web Desk</a></address>
      <p>മഹാരാഷ്ട്രയിൽ ശക്തി തെളിയിച്ച് ശിവസേന സഖ്യം. ബി.ജെ.പിയുടെ അവകാശവാദത്തെ പൊളിച്ച് ശിവസേന - എൻ.സി.പി - കോൺ<br/>ഗ്രസ് പാർട്ടികളിൽ നിന്നുള്ള 162 എം.എൽ.എമാർ മുംബെെയിൽ ഒത്തുകൂടി. അജിത് പവാറിന് വിപ്പ് പുറപ്പെടുവിക്കാനും എം.എൽ.എമാരെ സസ്പെൻഡ് ചെയ്യാനുമുള്ള അധികാരമില്ലെന്ന് ശരത് പവാർ പറഞ്ഞു.</p>
      <p>വ്യക്തമായ ഭൂരിപക്ഷത്തിനുള്ള എം.എല്‍.എമാര്‍ ഒത്തുക്കൂടിയത് ബി.ജെ.പിക്ക് കനത്ത തിരിച്ചടിയായിരിക്കുകയാണ്. ആവശ്യത്തില്‍ കൂടുതല്‍ ഭൂരിപക്ഷമുണ്ട് മഹാസഖ്യത്തിന്. നിലവിൽ ഹാജരായ 162ൽ ഏറെ പേരുടെ പിന്തുണയുണ്ടെന്നും സഖ്യം അവകാശപ്പെട്ടു. യോഗത്തിനെത്തിയ ശിവസേന, കോൺഗ്രസ്, എൻ.സി.പി നേതാക്കളെ മുദ്രാവാക്യം മുഴക്കിയാണ് എം.എൽ.എമാർ വരവേറ്റത്.</p>
      <p>സഭയിൽ ബി.ജെ.പി ന്യൂനപക്ഷമായി. ഭൂരിപക്ഷം ഇല്ലാത്തവർ സർക്കാർ രൂപീകരിക്കാനാണ് നോക്കുന്നത്. ഗോവയല്ല മഹാരാഷ്ട്രയെന്ന് ബി.ജെ.പി ഓര്‍ക്കണം. അധികാരത്തിന് പിറകെ പോകുന്ന ഏർപ്പാട് ഞങ്ങൾക്കില്ലെന്നും എന്നാൽ സഭയിൽ ശക്തി തെളിയിക്കുമെന്നും ശരത് പവാർ പറഞ്ഞു.</p>
      <p>അതിനിടെ മഹാരാഷ്ട്ര - എം.എല്‍.എമാരുടെ യോഗത്തെ പരിഹസിച്ച് ബി.ജെ.പി രംഗത്തെത്തി. തിരിച്ചറിയൽ പരേഡ് നടത്തുന്നത് പ്രതികൾക്ക് വേണ്ടിയാണെന്ന് ബി.ജെ.പി പറഞ്ഞു. എം.എൽ.എമാർക്കും അവരെ തെരഞ്ഞെടുത്തവർക്കും അപമാനമാനമാണിതെന്നും ബി.ജെ.പി പറഞ്ഞു.</p>
      <related>
        <a href="https://www.mediaonetv.in/national/2019/11/25/mental-health-clinics-formed-in-maharashtra"/>
        <a href="https://www.mediaonetv.in/national/2019/11/25/maharashtra-political-crisis-sc-verdict-news"/>
      </related>
    </article>
  </body>
</html>