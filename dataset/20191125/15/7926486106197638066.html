<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013533/%D8%B1%D9%85%D8%B2-%D8%AA%D8%AF%D8%A7%D9%88%D9%85-%D8%AB%D8%A8%D8%A7%D8%AA-%D8%AF%D8%B1-%D8%A8%D8%A7%D8%B2%D8%A7%D8%B1-%D8%A7%D8%B1%D8%B2-%D8%A7%D8%B2-%D8%AF%DB%8C%D8%AF%DA%AF%D8%A7%D9%87-%D8%B1%D8%A6%DB%8C%D8%B3-%DA%A9%D9%84-%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T15:45:54+00:00"/>
    <meta property="og:title" content="رمز تداوم ثبات در بازار ارز از دیدگاه رئیس کل بانک مرکزی"/>
    <meta property="og:description" content="رئیس کل بانک مرکزی در صفحه شخصی خود نوشت: رمز تداوم ثبات در بازار ارز و به تبع آن در سایر بازارها، توجه به بنیان های بازار در کنار حضور پرقدرت بازار ساز برای جلوگیری از سفته بازی و نوسان گیری است."/>
  </head>
  <body>
    <article>
      <h1>رمز تداوم ثبات در بازار ارز از دیدگاه رئیس کل بانک مرکزی</h1>
      <address>
        <time datetime="2019-11-25T15:45:54+00:00">25 Nov 2019, 15:45</time>
      </address>
      <p>
        <i>رئیس کل بانک مرکزی در صفحه شخصی خود نوشت: رمز تداوم ثبات در بازار ارز و به تبع آن در سایر بازارها، توجه به بنیان های بازار در کنار حضور پرقدرت بازار ساز برای جلوگیری از سفته بازی و نوسان گیری است.</i>
      </p>
      <p>به گزارش مشرق، <b>عبدالناصر همتی</b> رئیس کل بانک مرکزی در صفحه شخصی خود در اینستاگرام نوشت: بارها تاکید کرده ام که بانک مرکزی به تداوم ثبات نسبی بازار ارز و حفظ قدرت رقابت پذیری اقتصاد اهمیت ویژه ای قائل است. به نظر بنده رمز تداوم ثبات در این بازار و به تبع آن در سایر بازارها، توجه به بنیان های بازار در کنار حضور پرقدرت بازار ساز برای جلوگیری از سفته بازی و نوسان گیری در این بازار است.</p>
      <blockquote>بیشتر بخوانید:<br/><a href="https://www.mashreghnews.ir/news/1012753/%D9%87%D9%85%D8%AA%DB%8C-%D9%85%D8%B1%D8%AF%D9%85-%D9%86%DA%AF%D8%B1%D8%A7%D9%86-%D9%88%D8%B6%D8%B9-%D8%A7%D8%B1%D8%B2%DB%8C-%DA%A9%D8%B4%D9%88%D8%B1-%D9%86%D8%A8%D8%A7%D8%B4%D9%86%D8%AF"><i>همتی</i>: مردم نگران وضع ارزی کشور نباشند</a></blockquote>
      <p>آنچه که این روزها دیده می شود نیز ناشی از عملکرد برخی از صادرکنندگانی است که بعضا به سبب جو روانی ناشی از حوادث بعد از افزایش نرخ بنزین و شروع تسویه حساب‌های تجار با خارجیان در پایان سال میلادی، تلاش می کنند ارز خود را با نرخهای بالاتر عرضه نمایند. به همین دلیل، علیرغم اعلام نرخ‌های غیرواقعی، تقاضایی حتی برای نرخ های کمتر از آن در صرافی‌ها وجود ندارد. بانک مرکزی در این مواقع، با حضور پرقدرت در بازار حواله ای ارز، عدم تعادل های مقطعی را مرتفع و تعادل مبتنی بر متغیرهای واقعی را همانند بازار اسکناس به بازار حواله برمی‌گرداند.</p>
    </article>
  </body>
</html>