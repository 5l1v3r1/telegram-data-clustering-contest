<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/lifestyle/82-richna-bodibilderka-dala-vidsich-grabizhniku-novini-svitu-50055569.html"/>
    <meta property="og:site_name" content="НВ"/>
    <meta property="article:published_time" content="2019-11-25T15:22:00+00:00"/>
    <meta property="og:title" content="82-річна бодібілдерка дала відсіч злодієві, побивши його столом, а потім ніжкою від нього"/>
    <meta property="og:description" content="В американському містечку Рочестер, штат Нью-Йорк, сталася потішна історія, гідна екранізації. 82-річна бодібілдерка Уіллі Мерфі не побоялася злодія, який вломився до її дому і побила його столом."/>
  </head>
  <body>
    <article>
      <h1>82-річна бодібілдерка дала відсіч злодієві, побивши його столом, а потім ніжкою від нього</h1>
      <h2>В американському містечку Рочестер, штат Нью-Йорк, сталася потішна історія, гідна екранізації. 82-річна бодібілдерка Уіллі Мерфі не побоялася злодія, який вломився до її дому і побила його столом.</h2>
      <address>
        <time datetime="2019-11-25T15:22:00+00:00">25 Nov 2019, 15:22</time>
      </address>
      <p>За словами Уіллі, вона була сама вдома, коли в її двері подзвонив чоловік і попросив викликати йому швидку. Жінка відчула що щось не так, викликала поліцію і відмовилася впускати його до себе додому. Тоді він вирішив вибити двері і вдертися в будинок — на цьому його подвиги закінчилися.</p>
      <figure>
        <iframe src="https://www.youtube.com/embed/gYLaobn-YVM" width="640" height="360" data-service="Youtube" scrolling="no"/>
      </figure>
      <p>Бабуся не розгубилася і схопила перше, що попалося їй під руку — стіл, і вдарила грабіжника. Стіл зламався, тому вона підхопила ніжку від столу і продовжила бити чоловіка.</p>
      <p>Цього виявилося недостатньо, щоб повністю нейтралізувати суперника, тому вона бризнула йому в обличчя шампунем і додала кілька ударів мітлою.</p>
      <p>Хлопця врятувала поліція, яка відправила злодія до лікарні.</p>
      <p>Цікаво, що Уіллі Мерфі - досить відома особа в США. Про неї робили сюжети відразу кілька великих телеканалів, а також вона приходила на вечірні шоу, де розповідала про свої тренування.</p>
      <figure>
        <iframe src="https://www.youtube.com/embed/0zjhSlJN-Qw" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/z4v5_RTZoAw" width="640" height="360" data-service="Youtube" scrolling="no"/>
      </figure>
      <p>Читайте також:<br/><a href="https://nv.ua/ukr/lifestyle/bodibilder-pobachiv-pro-sebe-nespravedlivij-mem-i-vidpoviv-shcho-vin-ne-takij-2512593.html">&amp;nbspБодібілдер побачив про себе несправедливий мем і відповів, що він не такий</a></p>
    </article>
  </body>
</html>