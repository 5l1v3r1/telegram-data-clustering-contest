<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport.cz/fotbal/premier-league/clanek/1166379-aguero-bude-fotbalistum-manchesteru-city-chybet-nekolik-tydnu.html"/>
    <meta property="og:site_name" content="www.sport.cz"/>
    <meta property="article:published_time" content="2019-11-25T15:52:00+00:00"/>
    <meta property="og:title" content="Agüero bude fotbalistům Manchesteru City chybět několik týdnů"/>
    <meta property="og:description" content="Fotbalistům Manchesteru City bude několik týdnů chybět útočník Sergio Agüero. Podle trenéra Pepa Guardioly nelze přesnou dobu jeho absence odhadnout, ale velmi pravděpodobně přijde i o městské ligové derby s United, které je na programu 7. prosince. Jednatřicetiletý Argentinec si v sobotním duelu Premier League proti Chelsea poranil stehno a v 77. minutě musel střídat."/>
  </head>
  <body>
    <article>
      <h1>Agüero bude fotbalistům Manchesteru City chybět několik týdnů</h1>
      <address><time datetime="2019-11-25T15:52:00+00:00">25 Nov 2019, 15:52</time> by <a rel="author">ČTK</a></address>
      <p>Fotbalistům Manchesteru City bude několik týdnů chybět útočník Sergio Agüero. Podle trenéra Pepa Guardioly nelze přesnou dobu jeho absence odhadnout, ale velmi pravděpodobně přijde i o městské ligové derby s United, které je na programu 7. prosince. Jednatřicetiletý Argentinec si v sobotním duelu Premier League proti Chelsea poranil stehno a v 77. minutě musel střídat.</p>
      <p>"Má problém se šlachou v přední části stehna, takže několik zápasů vynechá. Podle mě se na derby nestačí uzdravit, to by se musel stát zázrak. Kolik týdnů ale bude mimo hru, to nevím," řekl Guardiola na tiskové konferenci před úterním soubojem Ligy mistrů proti Šachtaru Doněck.</p>
      <p>Před derby s "Rudými ďábly" čekají "Citizens" ještě ligové duely s Newcastlem a Burnley.</p>
    </article>
  </body>
</html>