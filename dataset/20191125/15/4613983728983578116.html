<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/macro/nevizhdan-spad-na-izpolzvaneto-na-vaglishtni-tsentrali-prez-2019.html"/>
    <meta property="og:site_name" content="Money.bg"/>
    <meta property="article:published_time" content="2019-11-25T15:26:13+00:00"/>
    <meta property="og:title" content="Невиждан спад на използването на въглищни централи през 2019"/>
    <meta property="og:description" content="Намалението се дължи от една страна на по-малкото използване на такава електроенергия заради намаляващия икономически растеж в Азия, както и заради общия възход на алтернативите"/>
  </head>
  <body>
    <article>
      <h1>Невиждан спад на използването на въглищни централи през 2019</h1>
      <address>
        <time datetime="2019-11-25T15:26:13+00:00">25 Nov 2019, 15:26</time>
      </address>
      <p>Използването на въглища за генериране на електричество в световен мащаб се запътва към най-големия си годишен спад в историята през тази година след почти четири десетилетия на непрекъснат растеж, пише The Guardian.</p>
      <p>Очаква се, че генерираното от въглища електричество ще намалее с 3 процента през 2019 г. - или повече от общото производство в Германия, Испания и Великобритания миналата година. Това може да помогне за забавяне на изпускането въглеродни емисии.</p>
      <p>Намалението се дължи от една страна на по-малкото използване на такава електроенергия заради намаляващия икономически растеж в Азия, както и заради общия възход на алтернативите, като вятърни централи и други. Отчита се и безпрецедентен спад в Европейския съюз и Съединените американски щати.</p>
      <p>През последните почти 40 години употребата на въглища по света е намалявала на годишна база едва два пъти: през 2009 г. заради финансовата криза и през 2015 г. заради увеличаващите се нива на смъртност заради мръсен въздух в Китай.</p>
      <p>Данните са от изследване на Centre for Research on Energy and Clean Air, Institute for Energy Economics and Financial Analysis и Sandbag.</p>
      <p>Докладът показва, че използването на въглища за генериране на електроенергия в Китай стагнира.</p>
    </article>
  </body>
</html>