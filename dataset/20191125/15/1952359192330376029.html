<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191125_04736767"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-25T15:38:00+00:00"/>
    <meta property="og:title" content="Camper komt vast te zitten op overweg: inzittenden ontsnappen maar net aan aanstormende trein"/>
    <meta property="og:description" content="Op een overweg in het Amerikaanse Santa Fe is vrijdagochtend een camper vast komen te zitten op de sporen. De inzittenden konden nog net op tijd uit het vo..."/>
  </head>
  <body>
    <article>
      <h1>Camper komt vast te zitten op overweg: inzittenden ontsnappen maar net aan aanstormende trein</h1>
      <address>
        <time datetime="2019-11-25T15:38:00+00:00">25 Nov 2019, 15:38</time>
      </address>
      <p>
        <b>Op een overweg in het Amerikaanse Santa Fe is vrijdagochtend een camper vast komen te zitten op de sporen. De inzittenden konden nog net op tijd uit het voertuig geraken om aan een aanstormende trein te ontsnappen. Het voertuig vatte na de botsing vuur, maar er vielen geen slachtoffers.</b>
      </p>
      <p>Amateurbeelden lieten na het ongeval nog zien hoe de treinpassagiers werden geëvacueerd. “Ga naar achteren! Sociale media zijn niet belangrijk, jullie levens zijn dat wel!”, riep iemand naar de menigte ter waarschuwing. Alle 150 reizigers werden uiteindelijk zonder ongelukken in veiligheid gebracht. De brandweer kon ondertussen het vuur blussen dat na de botsing was ontstaan.</p>
      <p>Waarom de camper op de sporen plots niet meer verder kon, is voorlopig onduidelijk. De politie is een onderzoek gestart.</p>
      <p>bekijk ook</p>
      <p>
        <b>Motorfietser ontsnapt op het laatste nippertje aan botsing met trein: “Hij heeft erg veel geluk gehad”</b>
      </p>
      <p>
        <b>Man wordt op het nippertje gered van aanstormende trein</b>
      </p>
      <p>
        <b>Jongetje (4) valt tussen trein en perron, omstaanders snellen meteen te hulp</b>
      </p>
    </article>
  </body>
</html>