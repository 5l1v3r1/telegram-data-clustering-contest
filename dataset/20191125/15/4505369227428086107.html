<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/trei-filme-care-au-ca-tema-jocurile-de-noroc_499283.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-25T15:11:43+00:00"/>
    <meta property="og:title" content="Trei filme care au ca temă jocurile de noroc"/>
    <meta property="og:description" content="De-a lungul timpului au fost multe filme excepționale care au avut drept temă principală jocurile de noroc sau viața de cazino, care la r&amp;acirc;ndul lor au primit premii importante."/>
  </head>
  <body>
    <article>
      <h1>Trei filme care au ca temă jocurile de noroc</h1>
      <address><time datetime="2019-11-25T15:11:43+00:00">25 Nov 2019, 15:11</time> by <a rel="author" href="https://plus.google.com/103570038647687162038" target="_blank">Alina Costache</a></address>
      <p>De-a lungul timpului au fost multe filme excepționale care au avut drept temă principală jocurile de noroc sau viața de cazino, care la rândul lor au primit premii importante.</p>
      <p>Jocurile de noroc au fost mereu un subiect de real interes pentru regizorii de la Hollywood, care au reușit să pună pe tapet adevărate opere de artă. Câștigătoare a premii importante din cinematografie, filme precum Casino au fost nominalizate la Oscar. O parte dintre ele au vizat fapte reale ale unor personaje care au intrat în istorie, ca urmare a unor câștiguri la <a href="http://pacanele.ro/">jocurile de casino</a> sau a altor acțiuni. Astfel, mai jos vă vom prezenta trei filme care nu trebuie ratate conform notelor acordate pe site-urile de specialitate.</p>
      <p>
        <b>Casino</b>
      </p>
      <p>În 1996, avea să apară unul dintre filmele care aveau să fie un punct referință pentru viața din Las Vegas. Produs de Barbara De Fina și regizat de Martin Scorsese, Casino avea să fie unul dintre cele mai apreciate filme. Distribuția a fost și ea una de excepție, actori precum Joe Pesci, Sharon Stone, <a href="https://www.romaniatv.net/robert-de-niro-isi-pregateste-retragerea-din-filme--zilele-mele-ca-actor-principal-au-trecut_117973.html">Robert De Niro</a>, sau Kevin Pollak au jucat exemplar. De asemenea bugetul a fost și el unul pe măsură, între 40 și 50 de milioane de dolari au fost atunci cheltuite.</p>
      <p><anchor name="_GoBack"/>Casino a fost și este în continuare un film apreciat, mărturie stă nota mare primită pe IMDB, unul dintre site-urile de referință pentru alegerea unui film. Și încasările au fost conform așteptărilor, 42 de milioane de dolari a încasat filmul în America de Nord și 116 milioane de dolari în întreaga lume. Și în plan personal Sharon Stone a fost nominalizată la Oscar pentru „cea mai bună actriță în rol principal”. Pierdea la această categorie, dar avea să fie premiată cu Globul de Aur pentru interpretarea magistrală a lui Ginger McKenna.</p>
      <p>
        <b>Casino Royale</b>
      </p>
      <p>La aproape zece de ani de când a fost lansat Casino, filmul în care au strălucit Joe Pesci, Sharon Stone și Robert De Niro, avea să apară pe marile ecrane un alt film cu o temă asemănătoare. Casino Royale este cel de-al 21-lea film din seria James Bond și primul în care Daniel Craig va juca în rolul agentului sub acoperire. A fost un real succes, acesta având parte de o primire neașteptat de bună, dar pentru un film cu un buget de 150 de milioane de dolari a ieșit așa cum producătorii își doreau. Daniel Craig a fost credibil, aceasta a fost concluzia generală a criticilor de film din întreaga lume.</p>
      <p>De asemenea, Casino Royale a stat foarte bine și din punct de vedere al încasărilor. În prima zi a fost în top, cu încasări de aproximativ 15 milioane de dolari. La nivel global s-a clasat pe locul 4 în topul incasărilor din 2006, cu aproximativ 600 de milioane de dolari la nivel global. Au fost sume care nu au intrat aici și care au fost obținute ca urmare unor licitații. Spre exemplu, <a href="https://www.romaniatv.net/un-slip-purtat-de-daniel-craig-in-james-bond-casino-royale-vandut-la-o-licitatie_47697.html">un slip purtat de Daniel Craig</a> a fost vândut pentru 71.000 dolari, bani care au fost ulterior donați.</p>
      <p>
        <b>The Sting</b>
      </p>
      <p>„Cacealmaua”, asa cum este denumit în limba română a fost unul dintre cele mai elegante filme ale anului respectiv. Lansat în luna decembrie 1973, acesta prezintă relația de prietenie dintre două personaje interpretate de Robert Redford și Paul Newman. Filmat într-o atmosferă a anilor 30, filmul are un stil aparte, seducător și ingenios, așa cum il caracterizau criticii de film. Filmul începe prin prezentarea lui Paul Newman în poziția unui jucător experimentat de poker, unul dintre cele mai populare <a href="https://casino.efortuna.ro/casino">jocuri la casino</a>. Ajutat de partenerul său din film, ei aveau să își însușească un câștig dobandit prin metode cunoscute doar de ei.</p>
      <p>Filmul a fost apreciat și de către Academia de Film, care a acordat șapte premii. De asemenea, au mai fost și alte nominalizări, printre care cea a lui Robert Redford (cel mai bun actor).</p>
      <p> </p>
    </article>
  </body>
</html>