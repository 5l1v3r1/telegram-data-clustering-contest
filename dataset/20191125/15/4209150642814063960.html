<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/ekonomija/privreda/Sasa-Trivic-na-celu-poslodavaca-u-RS/570436?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T15:09:51+00:00"/>
    <meta property="og:title" content="Saša Trivić na čelu poslodavaca u RS"/>
    <meta property="og:description" content="​BANJALUKA - Saša Trivić novi je predsjednik Unije udruženja poslodavaca Republike Srpske, a na tom mjestu naslijedio je Dragutina Škrebića, koji je podnio ostavku na tu funkciju."/>
  </head>
  <body>
    <article>
      <h1>Saša Trivić na čelu poslodavaca u RS</h1>
      <address><time datetime="2019-11-25T15:09:51+00:00">25 Nov 2019, 15:09</time> by <a rel="author">U.V.</a></address>
      <p>​BANJALUKA - Saša Trivić novi je predsjednik Unije udruženja poslodavaca Republike Srpske, a na tom mjestu naslijedio je Dragutina Škrebića, koji je podnio ostavku na tu funkciju.</p>
      <p>Trivić je nakon izbora rekao da je silom političkih prilika došao na to mjesto, jer je ono ostalo upražnjeno nakon što je Škrebić imenovan za direktora Inspektorata Republike Srpske te da nema nijednog razloga da Unija udruženja poslodavaca mijenja kurs kojim je do sada išla.</p>
      <p>"Idemo istim putem i nastavljamo dalje. Radićemo na okupljanju poslodavaca, prikupljanju informacija koje ćemo prenositi Vladi Republike Srpske sa ciljem da napravimo što bolje uslove za poslovanje i razvoj. Očekujemo da će Vlada RS, kao i do sada, zajedno sa nama raditi na tome", rekao je Trivić.</p>
      <p>Inače, Trivić je do imenovanja na mjesto predsjednika Unije bio predsjednik Udruženja poslodavaca poljoprivrede i prehrambene industrije RS i vlasnik je kompanije "Krajina klasa" pod kojom posluje i lanac pekara "Manja".</p>
      <p> </p>
      <p> </p>
      <p> </p>
      <p> </p>
      <p> </p>
      <p> </p>
    </article>
  </body>
</html>