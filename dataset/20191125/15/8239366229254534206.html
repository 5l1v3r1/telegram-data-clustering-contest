<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/minsotspolityky_planuie_zaprovadyty_novu_model_sotsialnyh_servisiv_v_regionah_331613.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T15:07:00+00:00"/>
    <meta property="og:title" content="Мінсоцполітики планує запровадити нову модель соціальних сервісів в регіонах"/>
    <meta property="og:description" content="Міністерство соціальної політики запроваджує нову модель соціального сервісу в регіонах, - повідомила на Зборах Асоціації об’єднаних територіальних громад Міністр соціальної політики Юлія Соколовська. Про це проінформували у прес-службі Мінсоцполітики."/>
  </head>
  <body>
    <article>
      <h1>Мінсоцполітики планує запровадити нову модель соціальних сервісів в регіонах</h1>
      <h2>Міністерство соціальної політики запроваджує нову модель соціального сервісу в регіонах, - повідомила на Зборах Асоціації об’єднаних територіальних громад Міністр соціальної політики Юлія Соколовська. Про це проінформували у прес-службі Мінсоцполітики.</h2>
      <address>
        <time datetime="2019-11-25T15:07:00+00:00">25 Nov 2019, 15:07</time>
      </address>
      <p>Нова модель полягає у тому, що зміниться підхід: ʺфінансування не установ, а послугʺ. Тобто Міністерство фактично закуповуватиме послуги та сервіси напряму у місцевої влади. На це у бюджеті 2020 року передбачено 150 млн грн.</p>
      <p>ʺЗ наступного бюджетного року ми передбачили 150 млн грн на те, щоб надавати зручні та доступні сервіси людям у громаді. Ми відкриємо фронт-офіси на місцях і будемо оплачувати кожен прийом документів. Функція фронт-офісів буде передана ЦНАПам, банкам чи приватним провайдерам. Практика фінансування саме послуг, а не державних установ успішно працює у багатьох європейських країнах світу. Така модель зробить використання коштів на соціальні послуги та сервіси ефективним, а самі сервіси - якісними та ближчими до людейʺ, - пояснила Юлія Соколовська.</p>
      <p>
        <i>Довідково</i>
      </p>
      <p>
        <i>За даними моніторингу децентралізації влади уже створено понад 1000 об’єднаних територіальних громад, де проживає 11,2 млн мешканців. На сьогодні ми маємо 24 райони України, в яких 100% території покриті громадами. За результатами реформи власні доходи місцевих бюджетів з 2014 року зросли на 131,1 млрд грн, станом на січень-вересень 2019 року. А державна підтримка розвитку регіонів та громад зросла у 41,5 раза.</i>
      </p>
    </article>
  </body>
</html>