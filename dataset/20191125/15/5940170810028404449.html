<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/ael/apokalyptiko-plisiazei-tis-100%E2%80%A6"/>
    <meta property="og:site_name" content="24sports.com.cy"/>
    <meta property="article:published_time" content="2019-11-25T15:55:00+00:00"/>
    <meta property="og:title" content="Αποκαλυπτικό: Πλησιάζει τις 100…"/>
    <meta property="og:description" content="Καθόλου καλή δεν είναι η εξέλιξη όσον αφορά την απαίτηση του Ντόσα Τζούνιορ για να πάρει τα οφειλόμενα του από την ΑΕΛ. Εξ όσων μάλιστα δείχνουν τα δεδομένα, αυτή θα είναι και η τελευταία πράξη που θα παιχτεί μεταξύ του Ντόσα και της ΑΕΛ."/>
  </head>
  <body>
    <article>
      <h1>Αποκαλυπτικό: Πλησιάζει τις 100…</h1>
      <h2>Τα λεφτά αντιστοιχούν στους μισθούς και τα πριμ κυπέλλου και Ευρώπης</h2>
      <address><time datetime="2019-11-25T15:55:00+00:00">25 Nov 2019, 15:55</time> by <a rel="author">24sports team</a></address>
      <p>Καθόλου καλή δεν είναι η εξέλιξη όσον αφορά την απαίτηση του Ντόσα Τζούνιορ για να πάρει τα οφειλόμενα του από την ΑΕΛ. Εξ όσων μάλιστα δείχνουν τα δεδομένα, αυτή θα είναι και η τελευταία πράξη που θα παιχτεί μεταξύ του Ντόσα και της ΑΕΛ.</p>
      <p>Ένα έργο που κράτησε χρόνια, πέρασε από πολλά στάδια και δείχνει πια είναι στο τέλος του.H  απόφαση του να προχωρήσει σ’ αυτή του την ενέργεια προκύπτει φυσικά από τις οφειλές που η ΑΕΛ έχει προς το πρόσωπο του.</p>
      <p>Όπως πληροφορούμαστε το ποσό της οφειλής φτάνει τις 100 με 80 χιλιάδες ευρώ και αφορά μισθούς, το πριμ της κατάκτησης του κυπέλλου αλλά και της Ευρώπης.</p>
      <p>Έγκυρη πηγή πληροφόρησης μας ανέφερε ότι ο παίκτης είναι ιδιαίτερα ενοχλημένος από το γεγονός ότι τα περισσότερη μέλη της περσινής ομάδας έχουν πια εξοφληθεί σ’ αντίθεση με τον ίδιο τον οποίο άφησαν να περιμένει.</p>
      <p>Άμα λάβει υπόψη ότι και κάποιοι μισθοί από τη φετινή σεζόν δεν του έχουν καταβληθεί, ο παίκτης σε συνεργασία με τον δικηγόρο του αποφάσισε να πάει το πράγμα στ’ άκρα.</p>
      <p>Από τη μεριά τους στην ΑΕΛ νιώθουν ιδιαίτερα απογοητευμένοι καθώς είχαν όλη τη καλή διάθεση να βοηθήσουν τον παίκτη στην προσπάθεια του ν’ απαλλαγεί από τους πόνους στον αχίλλειο προχωρώντας όπως σας αναφέραμε παλαιότερα σε χειρουργείο που θα έκανε στη Λισαβόνα.</p>
      <p>Αξίζει ν’ αναφέρουμε ότι ο Ντόσα τη τελευταία εβδομάδα προπονείτο κανονικά βγάζοντας το πρόγραμμα προπονήσεων ωστόσο η διάθεση του να μπει και να παίξει ήταν ακριβώς επηρεασμένη από το γεγονός ότι η διοίκηση κατά τον ίδιο δεν έδειξε τον ανάλογο σεβασμό.</p>
      <p> </p>
      <p> </p>
      <related>
        <a href="https://www.24sports.com.cy/gr/sports/podosfairo/kypros/a-katigoria/ael/xenos-daktylos-gia-ntosa"/>
        <a href="https://www.24sports.com.cy/gr/sports/podosfairo/kypros/a-katigoria/ael/ael-sebontai-alla-ta-piran-sto-kranio"/>
      </related>
    </article>
  </body>
</html>