<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/national/transgender-protest-name-chandging/836694"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-25T15:05:03+00:00"/>
    <meta property="og:title" content="ട്രാന്‍സ്‌ജെന്‍ഡറുകളെ മൂന്നാംലിംഗമെന്ന് പേരുമാറ്റി; തമിഴ്‌നാട്ടില്‍ സര്‍ക്കാരിനെതിരെ പ്രക്ഷോഭം ശക്തമാകുന്നു"/>
    <meta property="og:description" content="ട്രാന്‍സ്‌ജെന്‍ഡറുകളുടെ പേര് മാറ്റത്തിനെതിരെ തമിഴ്‌നാട്ടില്‍ ..."/>
  </head>
  <body>
    <article>
      <h1>ട്രാന്‍സ്‌ജെന്‍ഡറുകളെ മൂന്നാംലിംഗമെന്ന് പേരുമാറ്റി; തമിഴ്‌നാട്ടില്‍ സര്‍ക്കാരിനെതിരെ പ്രക്ഷോഭം ശക്തമാകുന്നു</h1>
      <address><time datetime="2019-11-25T15:05:03+00:00">25 Nov 2019, 15:05</time> by <a rel="author">വെബ് ഡെസ്‌ക്‌</a></address>
      <p>ചെന്നൈ&gt; ട്രാന്‍സ്‌ജെന്‍ഡറുകളുടെ പേര് മാറ്റത്തിനെതിരെ തമിഴ്‌നാട്ടില്‍ പ്രക്ഷോഭം ശക്തമാകുന്നു. ട്രാന്‍സ്‌ജെന്‍ഡറുകളെ 'തിരുനംഗായ്'എന്നായിരുന്നു വിശേഷിപ്പിച്ചിരുന്നത്. എന്നാല്‍ ആ പേരുമാറ്റി മൂന്നാം ലിംഗമെന്ന് തമിഴില്‍ അര്‍ഥമാക്കുന്ന 'മൂന്‍ട്രാം പാലിനാതവാര്‍' എന്ന് മാറ്റിയിരിക്കുകയാണ്‌. തങ്ങളെ അധിക്ഷേപിക്കുന്ന രീതിയാണ് സര്‍ക്കാര്‍ സ്വീകരിച്ചിരിക്കുന്നതെന്ന് പ്രതിഷേധക്കാര്‍ പറഞ്ഞു</p>
      <p>2006 ല്‍ മുഖ്യമന്ത്രിയായിരുന്ന എം കരുണാനിധിയാണ് തിരുനംഗായ് എന്ന പേര് ഇവര്‍ക്ക് നല്‍കിയിരുന്നത്. എന്നാല്‍, തഞ്ചാവൂര്‍ സോഷ്യല്‍ വെല്‍ഫയര്‍ വിഭാഗം പുറത്തിറക്കിയ പത്രക്കുറിപ്പില്‍ അത് മാറ്റുകയായിരുന്നു. ഏപ്രില്‍ 15ന് ട്രാന്‍സ്‌ജെന്‍ഡര്‍ ദിനം ആഘോഷിക്കുമെന്ന് പത്രക്കുറിപ്പില്‍ എഴുതിയിട്ടുണ്ടായിരുന്നു.</p>
      <p>എന്നാല്‍, ഇതില്‍ പുതിയ പേരായിരുന്നു ഉണ്ടായിരുന്നത്. 'തിരുനംഗായ്'എന്ന പേര് വൈറ്റ്‌നര്‍ ഉപയോഗിച്ച് മായ്ച്ച ശേഷം മൂന്‍ട്രാം പാലിനാതവര്‍ ' എന്ന് തിരുത്തിയിരിക്കുകയായിരുന്നു. ഇതിനെതിരെയാണ് ഇപ്പോള്‍ ശക്തമായ പ്രക്ഷോഭം തുടങ്ങിയിരിക്കുന്നത്.</p>
      <p>'അഞ്ച് തവണയാണ് വിവിധ സ്ഥലങ്ങളില്‍ പഴയ പേര് വെട്ടി പുതിയത് ചേര്‍ത്തിരിക്കുന്നത്. ട്രാന്‍സ്‌ജെന്‍ഡര്‍ വിഭാഗത്തെ അധിക്ഷേപിക്കുന്നതാണ് പുതിയ തീരുമാനം'; ട്രാന്‍സ്‌ജെന്‍ഡര്‍ ആക്ടിവിസ്റ്റായ ഗ്രേസ് ബാനു പറഞ്ഞു</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/kerala/news-kerala-23-11-2019/836277"/>
        <a href="https://www.deshabhimani.com/news/kerala/sulthan-bathery-student-death-protest/836101"/>
        <a href="https://www.deshabhimani.com/news/kerala/news-thiruvananthapuramkerala-22-11-2019/836085"/>
        <a href="https://www.deshabhimani.com/news/kerala/news-wayanadkerala-22-11-2019/836066"/>
        <a href="https://www.deshabhimani.com/news/national/jnu-protest-talks/835684"/>
        <a href="https://www.deshabhimani.com/news/kerala/news-alappuzhakerala-20-11-2019/835613"/>
        <a href="https://www.deshabhimani.com/news/national/jnu-students-protest/833797"/>
      </related>
    </article>
  </body>
</html>