<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905180/meerdere-opties-voor-van-bommel-ik-had-bergwijn-aanvoerder-gemaakt-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T15:54:00+00:00"/>
    <meta property="og:title" content="'Ik had Bergwijn aanvoerder gemaakt, hij is heel belangrijk voor het team'"/>
    <meta property="og:description" content="Willy en René van de Kerkhof hebben begrip voor de keuze van Mark van Bommel om Denzel Dumfries aanvoerder van PSV te maken. Toch hadden de broers ook andere potentiële aanvoerders in gedachten. &quot;Ik vind Dumfries wel oké, maar ik had aan het begin van het seizoen voor Zoet gekozen als aanvoerder&quot;, zegt René van de Kerkhof tegen Omroep Brabant. &quot;Hij zit het langst van iedereen bij PSV. Hij is nu natuurlijk even buiten beeld, maar ik vind Dumfries een goede opvolger van Rosario.&quot;"/>
  </head>
  <body>
    <article>
      <h1>'Ik had Bergwijn aanvoerder gemaakt, hij is heel belangrijk voor het team'</h1>
      <address>
        <time datetime="2019-11-25T15:54:00+00:00">25 Nov 2019, 15:54</time>
      </address>
      <p>
        <b>Willy en René van de Kerkhof hebben begrip voor de keuze van Mark van Bommel om Denzel Dumfries aanvoerder van PSV te maken. Toch hadden de broers ook andere potentiële aanvoerders in gedachten.</b>
      </p>
      <p>"Ik vind Dumfries wel oké, maar ik had aan het begin van het seizoen voor Zoet gekozen als aanvoerder", zegt René van de Kerkhof tegen <a href="https://www.omroepbrabant.nl/nieuws/3110055/PSV-weer-even-in-oude-doen-Willy-van-de-Kerkhof-drie-kwartier-tevreden-en-Rene-een-half-uur"><i>Omroep Brabant</i></a>. "Hij zit het langst van iedereen bij PSV. Hij is nu natuurlijk even buiten beeld, maar ik vind Dumfries een goede opvolger van Rosario."</p>
      <p>Broer Willy vervolgt: "Ik had Bergwijn aanvoerder gemaakt. Je geeft dan een jonge jongen veel verantwoordelijkheid en hij is al een belangrijke speler voor het team. Maar het is de keuze van de trainer en met Dumfries als aanvoerder kan ik ook prima leven. Het kan natuurlijk ook zo zijn dat Bergwijn niet zoveel zin heeft in de interviews. Dumfries kan het over het algemeen goed verwoorden", aldus Willy van de Kerkhof.</p>
    </article>
  </body>
</html>