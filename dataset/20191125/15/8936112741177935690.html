<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/napoli-karze-finansowo-pilkarzy-allan-zaplaci-200-tysiecy-euro-serie-a,988123.html"/>
    <meta property="og:site_name" content="TVN24"/>
    <meta property="article:published_time" content="2019-11-25T15:25:00+00:00"/>
    <meta property="og:title" content="Napoli uderza w portfele swoich piłkarzy. Najwięcej zapłaci reprezentant Brazylii"/>
    <meta property="og:description" content="Zarząd SSC Napoli podjął decyzję o nałożeniu na swoich piłkarzy finansowych kar. Najbardziej ucierpi 28-letni pomocnik Allan. Brazylijczyk musi zapłacić 200 tysięcy euro za sprzeczkę z wiceprezesem..."/>
  </head>
  <body>
    <article>
      <h1>Napoli uderza w portfele swoich piłkarzy. Najwięcej zapłaci reprezentant Brazylii</h1>
      <address>
        <time datetime="2019-11-25T15:25:00+00:00">25 Nov 2019, 15:25</time>
      </address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/bcd973d7-104c-49d9-9d73-27d0934208c2.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/6ef661ee-db2e-454d-987b-390f0a8811e5-480p.mp4"/>
          <figcaption>Milan mierzył się z Napoli w hicie Serie A</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/0581edb8-89f0-467b-9014-d6ee16a9f6bc-480p.mp4"/>
          <figcaption>Napoli - Atalanta 2:2. Gol Milika</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/4b4353ea-f8e0-11e9-bbc6-0050569b018a-480p.mp4"/>
          <figcaption>Gol Milika przeciwko Spal</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/34d19037-eed7-44fd-9e6b-07222867600e-480p.mp4"/>
          <figcaption>Napoli - Hellas. Dwa gole Milika</figcaption>
        </figure>
        <figcaption>Napoli straciło punkty także z AC Milan Foto: Getty Images | Video: Getty Images</figcaption>
      </slideshow>
      <h3>Zarząd SSC Napoli podjął decyzję o nałożeniu na swoich piłkarzy finansowych kar. Najbardziej ucierpi 28-letni pomocnik Allan. Brazylijczyk musi zapłacić 200 tysięcy euro za sprzeczkę z wiceprezesem i synem właściciela Azzurrich, Eduardo De Laurentiisem.</h3>
      <p>
        <b>
          <a href="https://player.pl/">Mecze ligi włoskiej można oglądać na kanałach ELEVEN SPORTS w player.pl</a>
        </b>
      </p>
      <related>
        <a href="https://eurosport.tvn24.pl/pilka-nozna,105/awaria-pradu-polamane-drzewa-zatopiona-murawa-pilka-przegrala-z-pogoda,988035.html"/>
      </related>
      <p>Decyzja zarządu jest konsekwencją niedawnego buntu piłkarzy po meczu Ligi Mistrzów z FC Salzburg na Stadio San Paolo. Zawodnicy nie zastosowali się do rozkazu prezesa Aurelio De Laurentiisa, który postanowił wysłać ich na karne zgrupowanie do ośrodka w Castel Volturano. Tego samego wieczoru szatnię odwiedził jego syn Eduardo, przekazując drużynie wytyczne. Niektórzy gracze zareagowali nerwowo, w wyniku czego wywiązała się kłótnia. Allan miał być jej najaktywniejszym uczestnikiem, czego będzie musiał ponieść dotkliwe konsekwencje.</p>
      <h3>2,5 miliona euro kar</h3>
      <p>Układ zbiorowy pracy uniemożliwia stosowanie "kar finansowych przekraczających 25 proc. miesięcznego wynagrodzenia". Według informacji "La Gazzetta dello Sport", Brazylijczyk będzie musiał jednak zapłacić 200 tys. euro, co stanowi połowę jego miesięcznej pensji.</p>
      <p>Łączna wysokość kar ma wynieść 2,5 miliona euro, a taryfikator przewiduje sankcje między 22 i 225 tysięcy euro. Wysokość indywidualnych grzywien przekazano już piłkarzom, a ci szykują linię obrony.</p>
      <p>Kary uniknie tylko Kevin Malcuit, który do końca sezonu wyłączony jest z gry ze względu na kontuzję więzadła krzyżowego.</p>
      <h3>Trener nie może spać spokojnie</h3>
      <p>Podopieczni trenera Carlo Ancelottiego po raz ostatni wygrali 23 października, w wyjazdowym meczu Ligi Mistrzów z Salzburgiem (3:2). W Serie A na komplet punktów czekają od 19 października i zwycięstwa u siebie 2:0 z Hellasem Werona. W tej sytuacji przyszłość szkoleniowca jest mocno niepewna. Tym bardziej, że podpadł on właścicielowi klubu, trzymając w konflikcie stronę zawodników.</p>
      <p>Autor: DDZ / Źródło: Eurosport, football-italia.net</p>
    </article>
  </body>
</html>