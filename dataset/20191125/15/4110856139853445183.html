<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/syntagmatiki_anatheorisi_xoris_ekplikseis_h_psifoforia_ta_ennia_arthra_pou_allazoun-589549/"/>
    <meta property="og:site_name" content="Real.gr"/>
    <meta property="article:published_time" content="2019-11-25T15:57:00+00:00"/>
    <meta property="og:title" content="Αντιπαράθεση για την Αναθεώρηση - Μητσοτάκης: Απέρριψε τις προτάσεις σας ο λαός - Τσίπρας: Κινείστε χωρίς πυξίδα και σχέδιο [ 25.11 ]"/>
    <meta property="og:description" content="Χωρίς εκπλήξεις ολοκληρώθηκε η διαδικασία της συνταγματικής αναθεώρησης με το αποτέλεσμα της ψηφοφορίας να συγκεντρώνει τις βασικές αλλαγές στο Σύνταγμα σε εννέα σημεία τα οποία αναθεωρούνται."/>
  </head>
  <body>
    <article>
      <h1>
        <a href="https://www.real.gr/politiki/arthro/antiparathesi_gia_tin_anatheorisi_mitsotakis_aperripse_tis_protaseis_sas_o_laos_tsipras_kineiste_xoris_pyksida_kai_sxedio-589496/">Αντιπαράθεση για την Αναθεώρηση - Μητσοτάκης: Απέρριψε τις προτάσεις σας ο λαός - Τσίπρας: Κινείστε χωρίς πυξίδα και σχέδιο <br/>[ 25.11 ]</a>
      </h1>
      <address><time datetime="2019-11-25T15:57:00+00:00">25 Nov 2019, 15:57</time> by <a rel="author">Βουλή, του Γιώργου Λυκουρέντζου</a></address>
      <p>
        <b>Χωρίς εκπλήξεις ολοκληρώθηκε η διαδικασία της συνταγματικής αναθεώρησης με το αποτέλεσμα της ψηφοφορίας να συγκεντρώνει τις βασικές αλλαγές στο Σύνταγμα σε εννέα σημεία τα οποία αναθεωρούνται.</b>
      </p>
      <p>Η πρόταση της ΝΔ για την εκλογή Προέδρου της Δημοκρατίας πέρασε με 158 ψήφους (καθώς καταψήφισε η αντιπολίτευση), αριθμό... ρεκόρ- 274 “ναι”- συγκέντρωσε η αναθεώρηση του άρθρου 86 περί ευθύνης υπουργών, ενώ 212 ψήφους πήρε η αλλαγή του άρθρου 54 για την ψήφο των αποδήμων (δεν ψήφισε ο ΣΥΡΙΖΑ).</p>
      <p>Συγκεκριμένα αναθεωρούνται:</p>
      <p>-το άρθρο 21 παρ. για τη θέσπιση ελάχιστου εγγυημένου εισοδήματος</p>
      <p>-το άρθρο 32 παρ. 4 για την εκλογή του Προέδρου της Δημοκρατίας</p>
      <p>-το άρθρο 54 με προσθήκη παραγράφου 4 για την ψήφο των εκτός επικρατείας εκλογέων</p>
      <p>-το άρθρο 62 για τον περιορισμό της βουλευτικής ασυλίας</p>
      <p>-το άρθρο 68 για τη σύσταση εξεταστικών επιτροπών από τη μειοψηφία</p>
      <p>-το άρθρο 73 για τη θέσπιση λαϊκής νομοθετικής πρωτοβουλίας</p>
      <p>-το άρθρο 86 για την κατάργηση της σύντομης αποσβεστικής προθεσμίας</p>
      <p>-το άρθρο 96 για την εξομοίωση των στρατιωτικών δικαστών με τους τακτικούς</p>
      <p>-το άρθρο 101Α για την επιλογή ανεξαρτήτων αρχών</p>
      <p>
        <u>Αναλυτικά τα εννιά άρθρα που αναθεωρούνται:</u>
      </p>
      <p>To <b>άρθρο 21</b> (παράγραφος 1) για τη συνταγματική κατοχύρωση του ελάχιστου εγγυημένου εισοδήματος. Προστίθεται παράγραφος πως “το κράτος μεριμνά για τη διασφάλιση συνθηκών αξιοπρεπούς διαβίωσης όλων των πολιτών μέσω ενός συστήματος ελάχιστου εγγυημένου εισοδήματος”. Το άρθρο πήρε 190 “ναι” και 107 “όχι”</p>
      <p>Το <b>άρθρο 32</b> (παράγραφος 4) για την αποσύνδεση της εκλογής Προέδρου της Δημοκρατίας από την προκήρυξη εκλογών. Η πρόταση της Νέας Δημοκρατίας προβλέπει πέντε ψηφοφορίες: στην πρώτη απαιτούνται 200 ψήφοι, στη δεύτερη επίσης 200 ψήφοι, στην τρίτη ψηφοφορία 180 ψήφοι, στην τέταρτη 151 και στην πέμπτη σχετική πλειοψηφία. Σε περίπτωση ισοψηφίας, εκλέγεται Πρόεδρος της Δημοκρατίας εκείνος που συγκέντρωσε μεγαλύτερο αριθμό ψήφων στην πρώτη ψηφοφορία. “Ναι” ψήφισαν 158 βουλευτές και 139 “όχι” (κατά τάχθηκαν όλα τα κόμματα της αντιπολίτευσης).</p>
      <p>Η πρόταση του ΣΥΡΙΖΑ που προβλέπει ψηφοφορίες για ένα εξάμηνο και μετά εκλογή από το λαό πήρε 83 θετικές ψήφους, 212 καταψήφισαν και υπήρξε και ένα παρών.</p>
      <p>Το <b>άρθρο 54</b>, που αφορά θέματα του εκλογικού νόμου. Προστέθηκε μία τέταρτη παράγραφος, προκειμένου να θωρακιστούν συνταγματικά οι νέες ρυθμίσεις για την ψήφο των Ελλήνων του εξωτερικού. Το νομοσχέδιο θα κατατεθεί στη Βουλή την Τρίτη και καταγράφεται ευρεία συναίνεση. Στη Συνταγματική Αναθεώρηση στην πρόταση της Νέας Δημοκρατίας υπήρξαν 212 θετικές ψήφου, 84 “όχι” και ένα “παρών”. Την πρόταση του ΣΥΡΙΖΑ ψήφισαν 108 βουλευτές.</p>
      <p>Το <b>άρθρο 62</b> για τον περιορισμό της βουλευτικής ασυλίας αποκλειστικά στα κοινοβουλευτικά καθήκοντα που σχετίζονται με τη βουλευτική ιδιότητα εντός ή εκτός Βουλής. Η πρόταση της Νέας Δημοκρατίας πήρε 179 θετικές ψήφους, 117 αρνητικές ψήφους και υπήρξε και ένα παρών.</p>
      <p>Το <b>άρθρο 68</b> (παράγραφος 2) για το συγκρότηση εξεταστικών επιτροπών μετά από πρόταση της μειοψηφίας (με την υπογραφή 10 βουλευτών). Έλαβε 189 “ναι”, 94 “κατά” και 14 “παρών”.</p>
      <p>Το <b>άρθρο 73</b> (παράγραφος 5) για τη λαϊκή νομοθετική πρωτοβουλία. Η γαλάζια” πρόταση προβλέπει πως απαιτούνται 500.000 υπογραφές, ενώ μπορούν να κατατίθενται έως δύο ανά κοινοβουλευτική περίοδο προτάσεις νόμων στη Βουλή. Επίσης δεν μπορεί να αφορούν θέματα δημοσιονομικά, εξωτερικής πολιτικής και εθνικής άμυνας. Υπέρ ψήφισαν 254 βουλευτές.</p>
      <p>Ο ΣΥΡΙΖΑ είχε καταθέσει δική του πρόταση- που προέβλεπε 100.000 υπογραφές- η οποία συγκέντρωση 98 θετικές ψήφους, 189 αρνητικές και 9 παρών.</p>
      <p>Το <b>άρθρο 86</b> (παράγραφος 3) περί ευθύνης υπουργών. Συγκέντρωση... ρεκόρ ψήφων, καθώς πήρε 274 “ναι” και 23 “παρών”.</p>
      <figure>
        <img src="https://media.real.gr/filesystem/images/20191125/low/protokollo-psifoforias-1_252863_180633.JPG"/>
      </figure>
      <figure>
        <img src="https://media.real.gr/filesystem/images/20191125/low/protokollo-psifoforias-2_252863_180635.JPG"/>
      </figure>
      <figure>
        <img src="https://media.real.gr/filesystem/images/20191125/low/protokollo-psifoforias-3_252863_180638.JPG"/>
      </figure>
      <related>
        <h4>ΣΧΕΤΙΚΑ ΑΡΘΡΑ (+30) 211 200 8300 info@realnews.gr         Copyright ©2019 RealNews All Rights Reserved</h4>
        <a href="https://www.real.gr/politiki/arthro/antiparathesi_gia_tin_anatheorisi_mitsotakis_aperripse_tis_protaseis_sas_o_laos_tsipras_kineiste_xoris_pyksida_kai_sxedio-589496/"/>
        <a href="https://www.facebook.com/real.gr"/>
        <a href="https://twitter.com/Real_gr"/>
        <a href="https://www.youtube.com/user/Realgrportal"/>
        <a href="https://plus.google.com/+realgr"/>
        <a href="https://www.real.gr/politiki/arthro/syntagmatiki_anatheorisi_xoris_ekplikseis_h_psifoforia_ta_ennia_arthra_pou_allazoun-589549/#"/>
        <a href="https://www.real.gr/r.asp?catid=42930"/>
        <a href="https://www.real.gr/r.asp?catid=42927"/>
        <a href="https://media.real.gr//filesystem/Multimedia/pdf/diktio_anametadosis_RealFM_22.11.18_id25046.pdf"/>
        <a href="https://www.real.gr/poioi_eimaste/"/>
        <a href="https://www.real.gr/epikoinonia/"/>
        <a href="https://www.real.gr/oroi_xrisis/"/>
        <a href="https://www.real.gr/prostasia_prosopikon_dedomenon/"/>
      </related>
    </article>
  </body>
</html>