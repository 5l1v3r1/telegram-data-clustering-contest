<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/sport/tajson-i-marlos-ne-zigrayut-proty-man-siti-u-matchi-ligy-chempioniv.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T15:46:46+00:00"/>
    <meta property="og:title" content="Тайсон і Марлос не зіграють проти «Ман Сіті» у матчі Ліги Чемпіонів"/>
    <meta property="og:description" content="Тайсон і Марлос не зіграють проти «Ман Сіті» у матчі Ліги Чемпіонів"/>
  </head>
  <body>
    <article>
      <h1>Тайсон і Марлос не зіграють проти «Ман Сіті» у матчі Ліги Чемпіонів</h1>
      <address>
        <time datetime="2019-11-25T15:46:46+00:00">25 Nov 2019, 15:46</time>
      </address>
      <p>
        <b>Півзахисники «Шахтаря» Марлос і Тайсон не вирушили на матч групового етапу Ліги чемпіонів проти «Манчестер Сіті». Причина відсутності футболістів не уточнюється, передає <a href="https://1news.com.ua/">1NEWS</a> з посиланням на <a href="https://shakhtar.com/ru-ru/news/2019/november/24_news/24_flight/">офіційний сайт «Шахтаря»</a>.</b>
      </p>
      <figure>
        <img src="https://1news.com.ua/wp-content/uploads/2019/11/53345.jpg"/>
      </figure>
      <p>Марлос в цьому сезоні зіграв за «Шахтар» 17 матчів (6 голів), у Тайсона в активі 16 матчів і 6 голів.</p>
      <p>
        <b>Повна заявка «Шахтаря» на цей матч:</b>
      </p>
      <p><b>Воротарі:</b> П’ятов, Шевченко, Трубін.</p>
      <p><b>Захисники:</b> Додо, Кривцов, Матвієнко, Ісмаїлі, Болбат, Хочолава.</p>
      <p><b>Півзахисники:</b> Степаненко, Коваленко, Алан Патрік, Тете, Соломон, Сіпріано, Коноплянка, Маркос Антоніо.</p>
      <p><b>Нападники:</b> Мораес, Сікан, Борячук.</p>
      <p>Відзначимо, що до Англії полетіли двоє молодих нападників «гірників» – Данило Сікан і Андрій Борячук.</p>
      <p>Матч п’ятого туру групового етапу Ліги чемпіонів «Манчестер Сіті» – «Шахтар» судитиме словенець Славко Вінчич. У першому турі «гірники» в Харкові поступилися «Ман Сіті» (0:3).</p>
      <p>Матч «Ман Сіті» – «Шахтар» відбудеться у вівторок, 26 листопада. Початок зустрічі о 22:00.</p>
      <p>Команда Луїша Каштру з 5 очками йде на другому місці групи С. «Ман Сіті» очолює турнірну таблицю, набравши 10 очок в чотирьох турах.</p>
    </article>
  </body>
</html>