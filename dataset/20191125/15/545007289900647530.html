<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/radet-va-fi-amendata-pentru-masinile-cazute-in-groapa-din-drumul-taberei/"/>
    <meta property="og:site_name" content="Europa FM"/>
    <meta property="article:published_time" content="2019-11-25T15:27:22+00:00"/>
    <meta property="og:title" content="RADET va fi amendată pentru mașinile căzute în groapa din Drumul Taberei"/>
    <meta property="og:description" content="Regia Autonomă de Distribuție a Agentului Termic în Capitală va fi amendată de poliție, după ce două mașini au căzut într-o groapă săpată în șosea, iar un șofer a fost rănit."/>
  </head>
  <body>
    <article>
      <h1>RADET va fi amendată pentru mașinile căzute în groapa din Drumul Taberei</h1>
      <address>
        <time datetime="2019-11-25T15:27:22+00:00">25 Nov 2019, 15:27</time>
      </address>
      <p><b>Regia Autonomă de Distribuție a Agentului Termic</b> în <b>Capitală</b> va fi amendată de poliție, după ce două mașini au căzut într-o groapă săpată în șosea, iar un șofer a fost rănit.</p>
      <p>S-a întâmplat duminică seară, în cartierul <b>Drumul Taberei</b>.</p>
      <p>Polițiștii de la <b>Brigada Rutieră</b> spun că autorizația pentru efectuarea lucrărilor de înlocuire a unor țevi era expirată.</p>
      <p>Anchetatorii încearcă acum să să afle dacă groapa respectivă a fost semnalizată corespunzător.</p>
      <p>Două mașini care circulau pe <b>Aleea Compozitorilor</b> dinspre bulevardul<b> 1 Mai</b> au căzut căzut duminică seară într-o groapă săpată în șosea, care nu era semnalizată.</p>
      <p><b>Alexandru Burghiu</b>, șeful <b>Termoenergetica</b> – societatea care a prelat activitatea <b>RADET</b> – a povestit pentru Mediafax că indicatoarele, <b>9</b> la număr, ar fi fost aruncate în groapă de două persoane aflate în stare de ebrietate, care au ieșit dinr-un bar situat în zona în care s-a produs incidentul.</p>
      <p>Lucrările pentru înlocuirea țevilor de apă caldă ar fi fost începute de <b>12</b> zile, și nu a fost niciun incident acolo, a precizat reprezentantul Termoenergetica.</p>
      <p>Martorii susțin că se putea întâmpla o tragedie, dacă mai dura câteva minute pentru a fi scos primul șofer. La scurt timp, în aceeași groapă a căzut o a doua mașină.</p>
      <p>Polițiștii anchetează acum cauzele producerii acestui incident și dacă s-a respectat modul de semnizaliare a lucrării.</p>
    </article>
  </body>
</html>