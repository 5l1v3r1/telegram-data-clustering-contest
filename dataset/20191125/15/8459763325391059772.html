<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/170013/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-11-25T15:55:03+00:00"/>
    <meta property="og:title" content="ویلموتس سکوتش را شکست: فدراسیون فوتبال قراردادم را نقض کرده است/ وکلایم موضوع را پیگیری می‌کنند"/>
    <meta property="og:description" content="سرمربی تیم ملی فوتبال کشورمان سکوتش را درباره اتفاقات اخیر شکست و گفت: فدراسیون ایران قراردادم را نقض کرده و پرونده در دست وکلایم است."/>
  </head>
  <body>
    <article>
      <h1>ویلموتس سکوتش را شکست: فدراسیون فوتبال قراردادم را نقض کرده است/ وکلایم موضوع را پیگیری می‌کنند</h1>
      <h2>سرمربی تیم ملی فوتبال کشورمان سکوتش را درباره اتفاقات اخیر شکست و گفت: فدراسیون ایران قراردادم را نقض کرده و پرونده در دست وکلایم است.</h2>
      <address>
        <time datetime="2019-11-25T15:55:03+00:00">25 Nov 2019, 15:55</time>
      </address>
      <p>به گزارش ستاره‌ها و به نقل از تسنیم، مارک ویلموتس که در ادامه همکاری‌اش با تیم ملی ایران دچار مشکل شده و صحبت از فسخ قرارداد او به میان آمده است در حساب رسمی‌اش در توئیتر نوشت: شایعات منتشر شده در رسانه‌های ایران را دیده‌ام و این شایعات به هیچ وجه صحت ندارند.<br/>سرمربی بلژیکی تیم ملی فوتبال کشورمان ادامه داده است: واقعیت این است که وضعیتی غیر قابل تحمل برای من و دستیارانم به دلیل نقض جدی بندهای قراردادم از سوی فدراسیون فوتبال ایران به وجود آمده است.<br/>ویلموتس تأکید کرده که موضوع قراردادش با فدراسیون فوتبال ایران را به صورت حقوقی پیگیری می‌کند و در این خصوص نیز نوشت: این پرونده در دست وکلای من است. بیشتر از این نمی‌توانم چیزی بگویم.<br/>به گزارش تسنیم، ویلموتس در حالی مسائل مربوط به احتمال جدایی‌اش از تیم ملی را به رسانه‌های ایرانی ارتباط داده که پیش از بازی با عراق رسانه‌های بلژیکی مدعی شده بودند او درخواست فسخ قرارداد کرده است.</p>
    </article>
  </body>
</html>