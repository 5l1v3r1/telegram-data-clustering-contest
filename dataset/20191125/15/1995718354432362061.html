<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152945-u-luckomu-mikrorajoni--pereboi-z-opalenniam-video"/>
    <meta property="og:site_name" content="ВолиньPost"/>
    <meta property="article:published_time" content="2019-11-25T15:55:00+00:00"/>
    <meta property="og:title" content="У луцькому мікрорайоні – перебої з опаленням. ВІДЕО"/>
    <meta property="og:description" content="Десяток будинків мікрорайону ЛПЗ у Луцьку від п’ятниці (22 листопада) мають перебої з опаленням."/>
  </head>
  <body>
    <article>
      <h1>У луцькому мікрорайоні – перебої з опаленням. ВІДЕО</h1>
      <address>
        <time datetime="2019-11-25T15:55:00+00:00">25 Nov 2019, 15:55</time>
      </address>
      <p>Десяток будинків мікрорайону ЛПЗ у Луцьку від п’ятниці (22 листопада) мають перебої з опаленням. <br/><br/>Про це <a href="https://vo.suspilne.media/news/48589?fbclid=IwAR1fxQpRRLfR8UJQWIAbHiu9E4dyAeR_sLGxcdKiLrRiULEvsIzYdHvX5Ns">Суспільному</a> розповіла головна інженерка ЖКП № 2 <b>Ольга Дворська. </b><br/><br/>На диспетчерську лінію постійно надходять скарги на відсутність тепла від лучан. Мешканець будинку Дружби Народів, 9 <b>Ігор Сидорук</b> каже: три дні у них в квартирі перебої з опаленням.<br/><br/>“Ми лягали спати з дружиною, то було холодно, вона навіть два одіяла брала”, - розповів лучанин.<br/><br/>Лучанка <b>Руслана Замелюк</b> мешкає в сусідньому будинку. Каже, немає тепла частково або повністю і в інших багатоповерхівках мікрорайону ЛПЗ.<br/><br/>“Це по всьому мікрорайону таке. Стояками. Квартира стояками – один гріє, інший холодний, так якось”, - зауважила Руслана Замелюк.<br/><br/>Диспетчерка <b>Світлана Ковальчук</b> каже, дзвінки зі скаргами на опалення надходять цілодобово.<br/><br/>Світлана Ковальчук, диспетчерка зазначила, за день – більше 100 скарг, то, напевно, точно.<br/><br/>Головна інженерка ЖКП № 2 Ольга Дворська розповіла, що опалювальний сезон в будинках стартував нормально. Аварійна ситуація виникла в ніч з четверга на п’ятницю. Працівники ЖЕКу протягом цих днів намагалися усунути проблему.<br/><br/>"Виникла якась ситуація на мережах “Луцьктепла”, бо теплоносій з батарей був спущений. Тобто, весь наш район, який живиться від цієї котельні, в п’ятницю зранку опинився без опалення. Протягом суботи-неділі ми додаткові служби, кого тільки могли – виводили. Але в нас по трасі далі йде повітря. Розповітрити ми не можемо своїми силами", - пояснила ситуацію Ольга Дворська, головна інженерка ЖКП № 2.<br/><br/>Речник ДКП «Луцьктепло» <b>Антон Безносиков</b> каже, що така ситуація виникла через збільшення швидкості подачі теплоносія в мережу у зв’язку з похолоданням.<br/><br/>"Почало заходити повітря у верхні точки системи, тобто, верхні поверхи. Оскільки там збирається повітря, належним чином не циркулює теплоносій. Повітря розійшлося усією системою, також воно потрапило і в котел. По-трохи воно буде виходити. Відповідно. Ми проводимо свої заходи і закликаємо споживачів не соромитися в себе на 9 поверсі спускати повітря", - розповів Антон Безносиков.</p>
      <figure>
        <iframe src="https://www.youtube.com/embed/GiraJVooNc0" width="750" height="422" data-service="Youtube" scrolling="no"/>
      </figure>
    </article>
  </body>
</html>