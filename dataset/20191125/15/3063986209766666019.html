<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/world/2019/11/25/843359"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T15:31:00+00:00"/>
    <meta property="og:title" content="বড় ভাইয়ের সঙ্গে পালাল মেয়ে, ছোট ভাইকে পুড়িয়ে হত্যা"/>
    <meta property="og:description" content="ভারতের পঞ্জাবে জশপ্রীত নামের ১৭ বছরের এক কিশোরকে আগুনে পুড়িয়ে হত্যা করার অভিযোগ ওঠছে তার বউদির (ভাইয়ের বউ) পরিবারের বিরুদ্ধে। ওই কিশোরকে নৃশংসভাবে হত্যা করার অভিযোগে তিন জনের বিরুদ্ধে মামলা দায়ের করেছে স্থানীয় পুলিশ। জশপ্রীতের বাবা সুরাট সিং জানান, প্রতিবেশী গুরপ্রীত সিঙের পরিবারের ইচ্ছের বিরুদ্ধে তার সঙ্গে বিয়ে করেন বড় ছেলে কুলবিন্দর সিং। একান্তে বিয়ে করে বুধলাদা নামক অঞ্চলে চলে যায় এই যুগল। সম্প্রতি তাদের একটি পুত্রসন্তানের জন্ম হওয়ায় গুরপ্রীতের বাড়ি গিয়ে সুখবরটা দেন জশপ্রীত। তবে গুরপ্রীতের পরিবার বিয়ে মেনে নিতে পারেনি। আর তাদের প্রতিশোধের আগুনে মারা যান জশপ্রীত।  ভারতের স্থানীয় সংবাদমাধ্যম সূত্রে জানা যায়, গুরপ্রীতের ভাই জশন, তুতো ভাই গুরজিত্‍‌ সিং ও তাদের এক বন্ধু রাজু জশপ্রীতের হাত বেঁধে মুখে কাপড় চাপা দিয়ে অন্যত্র নিয়ে যায়। এরপর তার গায়ে পেট্রল ঢেলে আগুনে পুড়িয়ে হত্যা করে। শনিবার রাতে বিষয়টি জানতে পারে জশপ্রীতের পরিবার। এলাকারই একটি চালকলের কাছ থেকে উদ্ধার হয় জশপ্রীতের অগ্নিদগ্ধ দেহ। মানসা শহরের পুলিশের ঊর্ধ্বতন কর্মকর্তা সুখজিত্‍‌ সিং জানান, হত্যার মামলা দায়ের করা হয়েছে। শিগগিরই অভিযুক্তদের গ্রেপ্তার…"/>
  </head>
  <body>
    <article>
      <h1>বড় ভাইয়ের সঙ্গে পালাল মেয়ে, ছোট ভাইকে পুড়িয়ে হত্যা</h1>
      <address><time datetime="2019-11-25T15:31:00+00:00">25 Nov 2019, 15:31</time> by <a rel="author">কালের কণ্ঠ অনলাইন</a></address>
      <p>ভারতের পঞ্জাবে জশপ্রীত নামের ১৭ বছরের এক কিশোরকে আগুনে পুড়িয়ে হত্যা করার অভিযোগ ওঠছে তার বউদির (ভাইয়ের বউ) পরিবারের বিরুদ্ধে। ওই কিশোরকে নৃশংসভাবে হত্যা করার অভিযোগে তিন জনের বিরুদ্ধে মামলা দায়ের করেছে স্থানীয় পুলিশ।</p>
      <p>জশপ্রীতের বাবা সুরাট সিং জানান, প্রতিবেশী গুরপ্রীত সিঙের পরিবারের ইচ্ছের বিরুদ্ধে তার সঙ্গে বিয়ে করেন বড় ছেলে কুলবিন্দর সিং। একান্তে বিয়ে করে বুধলাদা নামক অঞ্চলে চলে যায় এই যুগল। সম্প্রতি তাদের একটি পুত্রসন্তানের জন্ম হওয়ায় গুরপ্রীতের বাড়ি গিয়ে সুখবরটা দেন জশপ্রীত। তবে গুরপ্রীতের পরিবার বিয়ে মেনে নিতে পারেনি। আর তাদের প্রতিশোধের আগুনে মারা যান জশপ্রীত। </p>
      <p>ভারতের স্থানীয় সংবাদমাধ্যম সূত্রে জানা যায়, গুরপ্রীতের ভাই জশন, তুতো ভাই গুরজিত্‍‌ সিং ও তাদের এক বন্ধু রাজু জশপ্রীতের হাত বেঁধে মুখে কাপড় চাপা দিয়ে অন্যত্র নিয়ে যায়। এরপর তার গায়ে পেট্রল ঢেলে আগুনে পুড়িয়ে হত্যা করে। শনিবার রাতে বিষয়টি জানতে পারে জশপ্রীতের পরিবার। এলাকারই একটি চালকলের কাছ থেকে উদ্ধার হয় জশপ্রীতের অগ্নিদগ্ধ দেহ।</p>
      <p>মানসা শহরের পুলিশের ঊর্ধ্বতন কর্মকর্তা সুখজিত্‍‌ সিং জানান, হত্যার মামলা দায়ের করা হয়েছে। শিগগিরই অভিযুক্তদের গ্রেপ্তার করা হবে। জশপ্রীতের দেহ ময়নাতদন্তের পর তার পরিবারের হাতে তুলে দেওয়া হয়েছে।</p>
    </article>
  </body>
</html>