<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/chalkidiki-archizoun-i-ergasies-apokatastasis-meta-ti-theominia"/>
    <meta property="og:site_name" content="Voria.gr"/>
    <meta property="article:published_time" content="2019-11-25T15:52:00+00:00"/>
    <meta property="og:title" content="ΧΑΛΚΙΔΙΚΗ: ΠΡΟΧΕΙΡΗ ΑΠΟΚΑΤΑΣΤΑΣΗ ΤΟΥ ΔΡΟΜΟΥ ΠΡΟΣ ΓΟΜΑΤΙ (VIDEO)"/>
    <meta property="og:description" content="Όπως ανέφερε ο δήμαρχος Αριστοτέλη, θα ακολουθήσει σε εύθετο χρόνο, κατάλληλο τεχνικό έργο που θα αντιμετωπίζει οριστικά το πρόβλημα"/>
  </head>
  <body>
    <article>
      <h1>ΧΑΛΚΙΔΙΚΗ: ΠΡΟΧΕΙΡΗ ΑΠΟΚΑΤΑΣΤΑΣΗ ΤΟΥ ΔΡΟΜΟΥ ΠΡΟΣ ΓΟΜΑΤΙ (VIDEO)</h1>
      <h2>Όπως ανέφερε ο δήμαρχος Αριστοτέλη, θα ακολουθήσει σε εύθετο χρόνο, κατάλληλο τεχνικό έργο που θα αντιμετωπίζει οριστικά το πρόβλημα</h2>
      <address><time datetime="2019-11-25T15:52:00+00:00">25 Nov 2019, 15:52</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Τις πληγές της προσπαθεί να επουλώσει η <b>Χαλκιδική</b> μετά τις καταστροφές που υπέστησαν περιοχές μετά τα έντονα καιρικά φαινόμενα των προηγούμενων ημερών.</p>
      <p>Σήμερα ξεκίνησαν οι εργασίες αποκατάστασης του επαρχιακού οδικού δικτύου<b> Μεγάλης Παναγίας - Ιερισσού</b> (στο δρόμο προς<b> Γομάτι)</b> μετά την κατάπτωση του οδοστρώματος από τη<b> θεομηνία της περασμένης Παρασκευής.</b></p>
      <p>Οι εργασίες ξεκίνησαν για να επιτευχθεί σήμερα ή αύριο, αν το επιτρέψει ο καιρός,<b> μια πρόχειρη αποκατάσταση</b>, προκειμένου να δοθεί το σημείο σε ελεγχόμενη κυκλοφορία.</p>
      <p>«Είμαστε σε επαφή με την Περιφέρεια για την καλύτερη και ταχύτερη αποκατάσταση», ανέφερε ο δήμαρχος.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fsteliosvalianos%2Fvideos%2F2769219733142891%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
      <p>Σε επιφυλακή βρίσκεται η Περιφερειακή Διεύθυνση του ΔΕΔΔΗΕ Μακεδονίας-Θράκης, ώστε να επέμβει σε περίπτωση προβλημάτων στο δίκτυο ηλεκτροδότησης από το νέο κύμα κακοκαιρίας, που πλήττει από χθες τη χώρα.</p>
      <p>«Δεν έχει αναφερθεί μέχρι αυτή την ώρα κάποιο πολύ σοβαρό πρόβλημα στο δίκτυό μας. Είμαστε έτοιμοι, άλλωστε τα συνεργεία του ΔΕΔΔΗΕ δούλεψαν άοκνα και εντατικά από το πρωί της περασμένης Παρασκευής στην Ολυμπιάδα της Χαλκιδικής και στο νησί της Θάσου και αποκατέστησαν όλες τις ζημιές», σημείωσε στο ΑΠΕ-ΜΠΕ ο διευθυντής Περιφερειακής Διεύθυνσης του ΔΕΔΔΗΕ Μακεδονίας- Θράκης, Ιορδάνης Αμανατίδης, ο οποίος είπε χαρακτηριστικά πως «στην Ολυμπιάδα και συγκεκριμένα γύρω από το ρέμα (Μπασδέκη) το δίκτυο "εξαφανίστηκε", δέκα στύλοι καταστράφηκαν αφού υποχώρησε η γη. Έπρεπε να γίνει καινούργια όδευση, να τοποθετηθούν νέοι στύλοι».</p>
      <p> </p>
      <p> </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/chalkidiki-nea-dramatiki-nichta-me-plimmires-stin-olimpiada-vid"/>
        <a href="https://www.voria.gr/article/chalkidikidramatiki-diasosi-ginekas-pou-epese-se-charadra-me-to-ich-tis"/>
        <a href="https://www.voria.gr/article/klista-ta-scholia-se-dimo-aristoteli-ke-thaso-logo-kakokerias"/>
        <a href="https://www.voria.gr/article/dimos-aristoteli-klista-avrio-scholia-ke-kdap-logo-tis-kakokerias"/>
        <a href="https://www.voria.gr/article/to-ladi-pirgadikion-kiriarcho-thema-tou-promo-tour-tou-kouzina-2020"/>
        <a href="https://www.voria.gr/article/olimpiada-oloniktios-agonas-dromou-gia-diefthetisi-tou-rematos-foto"/>
      </related>
    </article>
  </body>
</html>