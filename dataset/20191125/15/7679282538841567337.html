<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-teenager-raped-and-killed-relatives-quietly-performed-the-last-rites-in-amroha-2867854.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T15:29:20+00:00"/>
    <meta property="og:title" content="रेप कर दरिंदों ने किशोरी को उतारा मौत के घाट, परिजनों ने चुपचाप कर दिया अंतिम संस्कार"/>
    <meta property="og:description" content="उत्तर प्रदेश में मुरादाबाद के अमरोहा देहात थाना क्षेत्र में किशोरी के साथ दुष्कर्म के बाद हत्या करने का मामला सामने आया है। पुलिस को सूचना दिए बिना ही अंतिम संस्कार कर दिया गया। अज्ञात व्यक्ति..."/>
  </head>
  <body>
    <article>
      <h1>रेप कर दरिंदों ने किशोरी को उतारा मौत के घाट, परिजनों ने चुपचाप कर दिया अंतिम संस्कार</h1>
      <address><time datetime="2019-11-25T15:29:20+00:00">25 Nov 2019, 15:29</time> by <a rel="author">हिन्दुस्तान टीम,अमरोहा</a></address>
      <p>उत्तर प्रदेश में मुरादाबाद के अमरोहा देहात थाना क्षेत्र में किशोरी के साथ दुष्कर्म के बाद हत्या करने का मामला सामने आया है। पुलिस को सूचना दिए बिना ही अंतिम संस्कार कर दिया गया। अज्ञात व्यक्ति ने इस बाबत शासन में शिकायती पत्र भेजकर जांच करते हुए आरोपियों के खिलाफ कार्रवाई मांग की है। </p>
      <p>उत्तर प्रदेश शासन के अपर मुख्य सचिव गृह को भेजे शिकायती पत्र में शिकायतकर्ता ने आरोप लगाया है कि थाना क्षेत्र के एक गांव में बीते दिनों शर्मनाक वारदात को अंजाम दिया गया। गांव निवासी किशोरी के साथ दुष्कर्म कर उसकी हत्या कर दी गई। उसके शव को जंगल में फेंक दिया गया। इसके बाद परिजनों ने पुलिस को सूचना दिए बिना ही शव का अंतिम संस्कार कर दिया। </p>
      <p>शिकायतकर्ता ने प्रधानपति समेत चार लोगों पर मामले में आपराधिक भूमिका निभाने का आरोप लगाया। निष्पक्ष जांच और कार्रवाई करने की मांग की। थानाध्यक्ष अरिहंत सिद्धार्थ ने इस तरह की घटना की जानकारी होने से इन्कार किया। तहरीर या शिकायत मिलने पर जांच एवं कार्रवाई करने की बात कही।</p>
    </article>
  </body>
</html>