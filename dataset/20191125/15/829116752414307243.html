<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/egyeni/20191125-venezuelai-edzovel-folytatja-a-vilag-egyik-legjobb-teniszezoje-karolina-pliskova-daniel-vallverdu.html"/>
    <meta property="og:site_name" content="Origo"/>
    <meta property="article:published_time" content="2019-11-25T15:57:00+00:00"/>
    <meta property="og:title" content="Murray korábbi edzője repítheti a csúcsra a klasszis teniszezőt"/>
    <meta property="og:description" content="A cseh Karolina Pliskova a venezuelai Daniel Vallverduval folytatja."/>
  </head>
  <body>
    <article>
      <h1>Murray korábbi edzője repítheti a csúcsra a klasszis teniszezőt</h1>
      <address><time datetime="2019-11-25T15:57:00+00:00">25 Nov 2019, 15:57</time> by <a rel="author">MTI</a></address>
      <p>
        <b>A venezuelai Daniel Vallverdut szerződtette edzőnek a női teniszezők világranglistáján második cseh Karolina Pliskova.</b>
      </p>
      <p>A 27 éves játékos három hete fejezte be a közös munkát az 1994-ben wimbledoni bajnok Conchita Martinezzel, aki tavaly ősz óta irányította a felkészülését. </p>
      <figure>
        <img src="https://cdn.nwmgroups.hu/s/img/i/1911/20191125square.jpg"/>
        <figcaption>Daniel Vallverdu korábban Andy Murray-t edzette<cite>Forrás: AFP/Andrew Cowie</cite></figcaption>
      </figure>
      <p>A 33 éves Vallverdu korábban dolgozott már együtt Andy Murrayvel, Stan Wawrinkával, Tomas Berdychhel, Grigor Dimitrovval és Juan Martin Del Potróval is.</p>
      <p>Pliskova eddigi legnagyobb sikere a 2016-os US Open-döntő, idén pedig négy tornát nyert.</p>
    </article>
  </body>
</html>