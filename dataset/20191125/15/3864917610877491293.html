<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-crimea/2825112-mustra-vden-i-vnoci-berkut-provodit-navcanna-v-okupovanomu-krimu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T15:57:00+00:00"/>
    <meta property="og:title" content="Муштра вдень і вночі: &quot;Беркут&quot; проводить навчання в окупованому Криму"/>
    <meta property="og:description" content="В окупованому Криму під Севастополем особовий склад ЗМОП &quot;Беркут&quot; (розформований в Україні спецпідрозділ МВС) проводить навчання в польовому таборі, де росгвардійці живуть в умовах, максимально наближених до бойових."/>
  </head>
  <body>
    <article>
      <h1>Муштра вдень і вночі: "Беркут" проводить навчання в окупованому Криму</h1>
      <h2>В окупованому Криму під Севастополем особовий склад ЗМОП "Беркут" (розформований в Україні спецпідрозділ МВС) проводить навчання в польовому таборі, де росгвардійці живуть в умовах, максимально наближених до бойових.</h2>
      <address>
        <time datetime="2019-11-25T15:57:00+00:00">25 Nov 2019, 15:57</time>
      </address>
      <p>Про це повідомляє телеканал <a href="https://atr.ua/news/194052-omon-provodit-ucenia-pod-sevastopolem">АTR</a> із посиланням на офіційний сайт Росгвардіі.</p>
      <p>"У Криму відбувся польовий вихід севастопольського ЗМОП "Беркут". Співробітників підняли по тривозі, після чого був проведений багатокілометровий марш-кидок до місця тимчасової дислокації. Табір розгорнуто в гірничо-лісистій місцевості під Севастополем, росгвардійці живуть в умовах, максимально наближених до бойових", - йдеться в повідомленні.</p>
      <p>Спецпризначенці збираються протягом тижня відпрацьовувати навички дій у денний і нічний час.</p>
      <p>Зазначається, що тренування проходять вдень і вночі. Бійці ведуть стрільбу з озброєння бойових машин, відпрацьовують дії штурмових груп і екіпажів.</p>
      <blockquote>
        <b>Читайте також: </b>
        <a href="https://www.ukrinform.ua/rubric-crimea/2806169-rosia-bombit-v-okupovanomu-krimu-komandnij-punkt-protivnika.html">Авіація РФ провела навчання з бойовими стрільбами в Криму</a>
      </blockquote>
      <p>Як відомо, "Беркут" існував як підрозділ міліції особливого призначення при обласних МВС України з 1992 року. На початку лютого 2014 року в Києві під час подій на Євромайдані в результаті зіткнень загинули 73 мирних жителя та 11 силовиків. В Україні в розстрілі беззбройних демонстрантів підозрюють службовців "Беркуту". 25 лютого 2014 року "Беркут" був розформований в Україні. Багато з бійців цього спецпідрозділу втекли в Росію і окупований нею <a href="https://www.ukrinform.ua/tag-krim">Крим</a>.</p>
    </article>
  </body>
</html>