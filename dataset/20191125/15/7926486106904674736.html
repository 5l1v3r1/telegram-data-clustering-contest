<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013531/%DA%86%D9%87-%DA%A9%D8%B3%DB%8C-%D9%85%DB%8C%D8%A7%D9%86%D8%AC%DB%8C-%DA%A9%D8%B1%D8%AF%D9%87%D8%A7-%D9%88-%D8%AF%D9%85%D8%B4%D9%82-%D9%85%DB%8C-%D8%B4%D9%88%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T15:41:05+00:00"/>
    <meta property="og:title" content="چه کسی میانجی کردها و دمشق می‌شود؟"/>
    <meta property="og:description" content="معاون وزیر خارجه روسیه تأکید کرد که مسکو به دنبال تسهیل گفت‌وگو و مذاکره میان شبه نظامیان کُرد و دولت دمشق است."/>
  </head>
  <body>
    <article>
      <h1>چه کسی میانجی کردها و دمشق می‌شود؟</h1>
      <address>
        <time datetime="2019-11-25T15:41:05+00:00">25 Nov 2019, 15:41</time>
      </address>
      <p>
        <i>معاون وزیر خارجه روسیه تأکید کرد که مسکو به دنبال تسهیل گفت‌وگو و مذاکره میان شبه نظامیان کُرد و دولت دمشق است.</i>
      </p>
      <p>به گزارش مشرق، «<b>میخائیل بوگدانوف</b>» معاون وزیر خارجه روسیه روز دوشنبه تاکید کرد که مسکو زمینه‌های مذاکره و گفت‌وگو بین دولت سوریه و کُردهای این کشور را تسهیل خواهد کرد و همچنین با همه طرف‌ها درگیر در بحران سوریه تماس‌های خود را حفظ خواهد کرد. </p>
      <blockquote>بیشتر بخوانید:<br/><a href="https://www.mashreghnews.ir/news/1012780/%DB%B1%DB%B7-%DA%A9%D8%B4%D8%AA%D9%87-%D8%AF%D8%B1-%D8%AF%D8%B1%DA%AF%DB%8C%D8%B1%DB%8C-%D9%86%DB%8C%D8%B1%D9%88%D9%87%D8%A7%DB%8C-%D8%AA%D8%B1%DA%A9%DB%8C%D9%87-%D9%88-%D8%B4%D8%A8%D9%87-%D9%86%D8%B8%D8%A7%D9%85%DB%8C%D8%A7%D9%86-%DA%A9%D8%B1%D8%AF-%D8%B3%D9%88%D8%B1%DB%8C%D9%87">۱۷ کشته در درگیری نیروهای ترکیه و شبه‌نظامیان <i>کُرد</i> سوریه</a></blockquote>
      <p>به نوشته پایگاه «اسپوتنیک»، بوگدانوف در پاسخ به سوالی در همین زمینه به خبرنگاران گفت: «البته. ما با همه طرف‌ها در راستای حل مسالمت آمیز بحران بر اساس احترام به حاکمیت و تمامیت ارضی سوریه در تماس هستیم.»</p>
      <p>اوایل ماه نوامبر نیز «سرگئی ورشینین» یکی دیگر از معاونان وزارت خارجه روسیه گفته بود که مسکو آماده کمک به مذاکرات کردها و دمشق و پیوستن نیروهای دموکراتیک سوریه (SDF) به ارتش ملی سوریه است. </p>
      <p>از روز نهم اکتبر (۱۷ مهر) ارتش ترکیه به منظور آنچه عقب راندن شبه نظامیان کرد از مناطق مرزی خود خوانده عملیاتی را در شمال سوریه آغاز کرده است. </p>
      <p>به دنبال حمله ارتش ترکیه، شبه نظامیان کرد سوری با وساطت مسکو با حضور ارتش سوریه در بخش‌هایی از مناطق تحت کنترل این گروه در شمال سوریه موافقت کردند. </p>
      <p>روسیه همچنین در عقب‌نشینی شبه نظامیان کرد از مناطق مورد نظر ترکیه نقش پررنگی ایفا کرده است. این موضوع از موارد مورد توافق «ولادیمیر پوتین» رئیس جمهور روسیه و «رجب طیب اردوغان» رئیس جمهور ترکیه در سوچی و در راستای توقف عملیات نظامی ترکیه در سوریه بود. </p>
      <p>منبع: فارس</p>
    </article>
  </body>
</html>