<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/dartnieuws/benito-allerlaatste-kwalificatietoernooi-alsnog-naar-wk/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T15:18:11+00:00"/>
    <meta property="og:title" content="Benito van de Pas via allerlaatste kwalificatietoernooi alsnog naar WK"/>
    <meta property="og:description" content="Yes! Er doet nóg een Nederlander mee aan het WK darts: Benito van de Pas. Hij plaatste zich maandag via het aller-, allerlaatste kwalificatietoernooi alsnog voor het wereldkampioenschap. De Tilburger gaat samen met Matthew Edgar en Kevin Burness maandagavond in de koker. Zij waren uiteindelijk de besten van 96 deelnemers die zich nog niet van…"/>
  </head>
  <body>
    <article>
      <h1>Benito van de Pas via allerlaatste kwalificatietoernooi alsnog naar WK</h1>
      <address>
        <time datetime="2019-11-25T15:18:11+00:00">25 Nov 2019, 15:18</time>
      </address>
      <p>
        <b>Yes! Er doet nóg een Nederlander mee aan het WK darts: Benito van de Pas. Hij plaatste zich maandag via het aller-, allerlaatste kwalificatietoernooi alsnog voor het wereldkampioenschap. De Tilburger gaat samen met Matthew Edgar en Kevin Burness maandagavond in de koker.</b>
      </p>
      <p>Zij waren uiteindelijk de besten van 96 deelnemers die zich nog niet van een plekje op het WK hadden verzekerd. Er deden 10 Nederlanders mee aan het toernooi, maar alleen Van de Pas wist zich nog te kwalificeren.<br/><br/><i><b>Road to the final<br/></b></i><i>Big Benito</i> begon zijn dag in Wigan tegen John Michael. De Nederlander versloeg zijn 1ste tegenstander met 6-5. Daarna wachtte een landgenoot: Yordi Meeuwisse. Hij werd met 6-3 verslagen. Via Barrie Bates (6-4) wist Van de Pas uiteindelijk de laatste 6 te bereiken. In de finale versloeg hij Robert Owen met 7-4. Van de Pas gooide een gemiddelde van 99.6 in die wedstrijd.<br/><br/><i>Overige finales:</i><br/><br/>Kevin Burness - Bradley Brooks: 7-3<br/>Matthew Edgar - Adam Hunt: 7-4<br/><br/><b>Gesneuvelde Nederlanders<br/></b>Het ging al vroeg mis voor veel landgenoten van Benito van de Pas. Mike van Duivenbode, Niels Zonneveld, Vincent van der Meer en Maik Kuivenhoven sneuvelden al bij de 1ste horde. Alleen Dirk van Duivenbode overleefde die ronde.<br/><br/><b>Lees ook: </b><a href="https://sportnieuws.nl/dartnieuws/plaatsingslijst-wk-darts-bekend-4-nederlanders-beschermde-status/">Plaatsingslijst WK Darts bekend: deze 4 Nederlanders hebben een beschermde status</a><br/><br/>Een ronde later ging Dirk van Duivenbode er alsnog uit, evenals Vincent Kamphuis. Voor Meeuwisse en Mario Robbe viel het doek bij de laatste 24 en Christian Kist ging er de ronde voor de finale uit.<br/><br/><i>De loting van het WK darts is maandagavond 25 november en begint om 20.30u.</i></p>
      <figure>
        <iframe data-src="https://twitter.com/OfficialPDC/status/1198981756952731648?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>