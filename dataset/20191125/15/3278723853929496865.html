<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2111801"/>
    <meta property="og:site_name" content="www.bta.bg"/>
    <meta property="article:published_time" content="2019-11-25T15:02:00+00:00"/>
    <meta property="og:title" content="Започва анти-СПИНкампания във Варна"/>
    <meta property="og:description" content="Започва анти-СПИН кампания, посветена на Световния ден за борба със СПИН - 1-ви декември. Организираната за единадесета поредна година акция ще продължи от 26-ти ноември до 4-ти декември. Инициативата е част от програмата на дирекция &quot;Превенции&quot; към Община Варна, съвместно с консултативния съвет за превенция на ХИВ/СПИН. Кампанията цели да предостави информация на младите хора чрез техни връстници и да ги мотивира да изследват своя статус. Акцията започва с двудневен тренинг за ученици-доброволци, който ще се проведе в хотел &quot;Черно море&quot; от 9.00 ч. до 17.00 ч. По-късно в 10 варненски гимназии ще се проведат обучения. От 2-ри до 4-ти декември в Медицинския университет &quot;Проф. д-р Параскев Стоянов&quot;, в Икономическия и Техническия университет ще се проведат информационни кампании с предоставяне на възможност за безплатно и анонимно изследване за ХИВ и хепатит С в мобилен медицински кабинет. На 1-ви декември от 13.00 ч. до 14.00 ч. на площад &quot;Свят&quot; и от 15.00 ч. до 16.30 ч. пред Делта Планет Мол ще се проведе кампания…"/>
  </head>
  <body>
    <article>
      <h1>Започва анти-СПИНкампания във Варна</h1>
      <address>
        <time datetime="2019-11-25T15:02:00+00:00">25 Nov 2019, 15:02</time>
      </address>
      <p>BOBSTH 15:04:01 25-11-2019</p>
      <p>AM1501BO.011</p>
      <p>Община Варна - анти-СПИН кампания</p>
      <p>Започва анти-СПИН</p>
      <p>кампания</p>
      <p>във Варна</p>
      <p>Започва анти-СПИН кампания, посветена на Световния ден за борба със СПИН - 1-ви декември. Организираната за единадесета поредна година акция ще продължи от 26-ти ноември до 4-ти декември. Инициативата е част от програмата на дирекция "Превенции" към Община Варна, съвместно с консултативния съвет за превенция на ХИВ/СПИН. Кампанията цели да предостави информация на младите хора чрез техни връстници и да ги мотивира да изследват своя статус. Акцията започва с двудневен тренинг за ученици-доброволци, който ще се проведе в хотел "Черно море" от 9.00 ч. до 17.00 ч. По-късно в 10 варненски гимназии ще се проведат обучения. От 2-ри до 4-ти декември в Медицинския университет "Проф. д-р Параскев Стоянов", в Икономическия и Техническия университет ще се проведат информационни кампании с предоставяне на възможност за безплатно и анонимно изследване за ХИВ и хепатит С в мобилен медицински кабинет. На 1-ви декември от 13.00 ч. до 14.00 ч. на площад "Свят" и от 15.00 ч. до 16.30 ч. пред Делта Планет Мол ще се проведе кампания, която предвижда предоставяне на информационни материали от доброволци, безплатни и анонимни изследвания за ХИВ от специалисти на РЗИ-Варна в мобилен медицински кабинет.</p>
      <p>--</p>
      <p>Община Варна</p>
      <p>гр. Варна</p>
      <p>бул. "Осми Приморски полк" 43</p>
      <p>www.varna.bg</p>
      <p>Телефонен Указател :</p>
      <p>
        <a href="http://www.varna.bg/bg/articles/502/Contacts.html">http://www.varna.bg/bg/articles/502/Contacts.html</a>
      </p>
      <p>/АМ/</p>
    </article>
  </body>
</html>