<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/25/7103468/"/>
    <meta property="og:site_name" content="Європейська правда"/>
    <meta property="article:published_time" content="2019-11-25T15:14:00+00:00"/>
    <meta property="og:title" content="Європейські поліцейські провели операцію проти активності ІДІЛ в інтернеті"/>
    <meta property="og:description" content="Європейські поліцейські агентства закрили кілька інтернет-серверів, використовуваних терористичним угрупованням “Ісламська держава”, що стало значним ударом для її здатності поширювати пропаганду у мережі."/>
  </head>
  <body>
    <article>
      <h1>Європейські поліцейські провели операцію проти активності ІДІЛ в інтернеті</h1>
      <address>
        <time datetime="2019-11-25T15:14:00+00:00">25 Nov 2019, 15:14</time>
      </address>
      <p>Європейські поліцейські агентства закрили кілька інтернет-серверів, використовуваних терористичним угрупованням "Ісламська держава", що стало значним ударом для її здатності поширювати пропаганду у мережі.</p>
      <p>Про це повідомляє "Європейська правда" з посиланням на <a href="https://www.reuters.com/">Reuters.</a></p>
      <p>Операція дозволила знешкодити велику кількість облікових записів і вебсайтів, керованих інформаційним підрозділом ІДІЛ.</p>
      <p>"Вони зникли з важливої частини інтернету", - заявив представник бельгійської прокуратури Ерік Ван Дер Сипт на пресконференції в штаб-квартирі Європолу в Гаазі.</p>
      <p>"Я не можу сказати, що на даний момент це 100%, ми побачимо, як вони оговтаються від цього удару. Для їх повернення у мережу будуть потрібні величезні зусилля" – додав він.</p>
      <p>Співробітники поліції, які беруть участь у спільних акціях Європолу, і поліцейських відомств в 11 країнах, заявили, що минулого тижня близько 26 000 одиниць були відключені від мережі, в тому числі велика кількість каналів зв'язку.</p>
      <p>Європол раніше заявив, що співпрацював з дев'ятьма найбільшими інтернет-платформами для протидії пропагандистським операціям "Ісламської держави", в тому числі з Google, Twitter, Instagram і Telegram.</p>
    </article>
  </body>
</html>