<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/25/borodyanskyj-rozpoviv-pro-zradu/"/>
    <meta property="og:site_name" content="Рубрика"/>
    <meta property="article:published_time" content="2019-11-25T15:00:52+00:00"/>
    <meta property="og:title" content="Бородянський розповів про зраду"/>
    <meta property="og:description" content="Міністр культури Володимир Бородянський вважає, що до законодавства України слід ввести поняття “дезінформації” і “небезпечної інформації”. Про це він розповів в інтерв’ю НВ. “Наше завдання – ввести в законодавче поле України поняття “дезінформації”, “небезпечної інформації”. Передбачити, якими способами ми робимо превенції”, – сказав міністр. Також Бородянський розповів, що саме вже на сьогоднішній день орієнтовно визначено […]"/>
  </head>
  <body>
    <article>
      <h1>Бородянський розповів про зраду</h1>
      <address><time datetime="2019-11-25T15:00:52+00:00">25 Nov 2019, 15:00</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/borodyanskyj-860x580.jpg"/>
      </figure>
      <p>Фото "УП": Володимир Бородянський<br/><b><b>Міністр культури Володимир Бородянський вважає, що до законодавства України слід ввести поняття “дезінформації” і “небезпечної інформації”.</b></b></p>
      <p>Про це він розповів в інтерв’ю <a href="https://bykvu.com/ua/bukvy/v-zakonodatelstvo-nuzhno-vvesti-ponjatie-dezinformacii-borodjanskij/">НВ.</a></p>
      <p>“Наше завдання – ввести в законодавче поле України поняття “дезінформації”, “небезпечної інформації”. Передбачити, якими способами ми робимо превенції”, – сказав міністр.</p>
      <p>Також Бородянський розповів, що саме вже на сьогоднішній день орієнтовно визначено критеріями дезінформації.</p>
      <p>“Це інформація, розміщена на замовлення. Інформація, яка загрожує державним і громадським інтересам. Неперевірена інформація”, – вважає він.</p>
      <p>При цьому міністр також заявив, що законодавчо повинні бути розроблені умови, за яких журналіст звільняється від відповідальності за дезінформацію.</p>
      <p>“Треба її (статтю кримінальної відповідальності про дезінформацію – Ред.) написати так, щоб не було можливості нею зловживати. Йдеться про тих журналістів, які беруть гроші і дезінформують суспільство”, – розповів Бородянський.</p>
      <p>На думку Бородянського, дезінформація є загрозою національній безпеці України.</p>
      <p>“Чому взагалі виникла думка про кримінальну відповідальність в інформаційній війні? Тому що я глибоко переконаний, що<b> дезінформація і ось такі відносини між журналістом і, наприклад, замовником фейків є загрозою національній безпеці країни. Я вважаю, що це злочин настільки ж тяжкий, як державна зрада</b>”- заявив він.</p>
      <p>Також <a href="https://rubryka.com/2019/11/25/borodyanskyj-poyasnyv-kontseptsiyu-regulyuvannya-media/">Бородянський пояснив концепцію регулювання медіа.</a></p>
    </article>
  </body>
</html>