<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/gabriel-oprea-despre-revenirea-in-psd-nu-am-venit-la-ciolan/"/>
    <meta property="og:site_name" content="Cotidianul"/>
    <meta property="article:published_time" content="2019-11-25T15:20:10+00:00"/>
    <meta property="og:title" content="Gabriel Oprea, despre revenirea în PSD: Nu am venit la ciolan!"/>
    <meta property="og:description" content="Gabriel Oprea a declarat că a acceptat invitația de a reveni în PSD nu pentru &quot;ciolan&quot;, ci a venit &quot;la greu&quot;. Liderul UNPR a catalogat ca firească apartenența sa la PSD și a mai spus că nu face parte din &quot;statul paralel&quot;, noțiune în care nici nu crede."/>
  </head>
  <body>
    <article>
      <h1>Gabriel Oprea, despre revenirea în PSD: Nu am venit la ciolan!</h1>
      <address><time datetime="2019-11-25T15:20:10+00:00">25 Nov 2019, 15:20</time> by <a rel="author">(R.C.)</a></address>
      <p>Gabriel Oprea a declarat că a acceptat invitația de a reveni în PSD nu pentru „ciolan”, ci a venit „la greu”. Liderul UNPR a catalogat ca firească apartenența sa la PSD și a mai spus că nu face parte din „statul paralel”, noțiune în care nici nu crede.</p>
      <p>„Se discută în aceste zile despre revenirea mea în PSD și de aceea simt nevoia să amintesc opiniei publice câteva elemente care țin de parcursul meu politic. (…) Apartenența mea la Partidul Social Democrat este una firească. Am fost invitat să revin în PSD, iar dorința mea este să sprijin militarii și polițiștii, din orice perspectiva. Nu am venit la ciolan, am venit la greu, să ajut și cred că trebuie să fim uniți pentru a fi puternici, să construim, să întărim, să strângem rândurile, nu să distrugem”, a scris Gabriel Oprea, luni pe Facebook.</p>
      <p>Oprea reclamă faptul că i-au fost făcute „dosare politice” deoarece a trădat PSD, partenerul de guvernare.</p>
      <p>„Nu aparțin «statului paralel» și nici nu cred în această noțiune. Dimpotrivă, aș spune: mi s-au făcut dosare politice tocmai pentru că nu am trădat partenerul de guvernare – PSD. Dacă cineva a încălcat legea, să răspundă! Eu nu am încălcat legea și resping ferm orice acuzație nefondată și orice eticheta nemeritată. Am sprijinit Partidul Social Democrat până la capăt și pentru acest sprijin am fost pus inclusiv în situația să demisionez din funcția în care am fost ales, aceea de senator”, a completat Gabriel Oprea</p>
      <p>Fostul ministru a mai transmis că social-democrații trebuie să înțeleagă ce s-a întâmplat „cu adevărat partidului în ultimii ani și să pună capăt dezbinării”.</p>
      <p>„Eu am înființat Uniunea Militarilor și Polițiștilor «Mihai Viteazul», care reunește militarii și polițiștii în rezervă și în activitate, după ce, de-al lungul timpului, am acționat permanent în sprijinul acestora, atât că ministru al apărării naționale cât și că ministru al afacerilor interne și vicepremier pentru securitate națională. (…) Potrivit Protocolului pe care l-am încheiat, PSD va continuă să apere, împreună cu Uniunea Militarilor și Polițiștilor «Mihai Viteazul» demnitatea și drepturile militarilor și polițiștilor, activi și rezerviști, din toate instituțiile din domeniul apărare, ordine publică și siguranță națională. Cred că Partidul Social Democrat are nevoie acum de unitate, are nevoie să-și adune forțele și să se pregătească temeinic pentru a câștigă alegerile importante de anul viitor. Pentru această, cei din PSD au nevoie să înțeleagă cu adevărat ce i s-a întâmplat partidului în ultimii ani și să pună capăt dezbinării”, a mai explicat Oprea.</p>
      <p>Liderul PSD Viorica Dăncilă a declarat, duminică seară, că fostul ministru de Interne Gabriel Oprea a fost prezent la sediul partidului, deoarece este vicepreședinte în Comitetul Executiv al partidului, funcție obținută în urma semnării unui protocol de colaborare.<br/>Gabriel Oprea a fost ministru de Interne în Guvernul Ponta, însă a demisionat după moartea polițistului Bogdan Gigină.</p>
      <related>
        <h4>Articole asemănătoare</h4>
        <a href="https://www.cotidianul.ro/356008-2/"/>
        <a href="https://www.cotidianul.ro/avocat-formulati-o-eventuala-nota-de-protest/"/>
        <a href="https://www.cotidianul.ro/gabriel-oprea-la-iccj/"/>
      </related>
    </article>
  </body>
</html>