<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/ekonomika/blakytne-palyvo-zamist-hroshei-naftohaz-hotovyi-pryiniaty-kompensatsiiu-za-borh-vid-hazpromu-203442.html"/>
    <meta property="og:site_name" content="5 канал"/>
    <meta property="article:published_time" content="2019-11-25T15:56:00+00:00"/>
    <meta property="og:title" content="&quot;Нафтогаз&quot; готовий прийняти компенсацію за борг від &quot;Газпрому&quot;"/>
    <meta property="og:description" content="За його словами, &quot;в арбітражах &quot;Нафтогаз&quot; переважно захищається від позовів &quot;Газпрому&quot;"/>
  </head>
  <body>
    <article>
      <h1>"Нафтогаз" готовий прийняти компенсацію за борг від "Газпрому"</h1>
      <address>
        <time datetime="2019-11-25T15:56:00+00:00">25 Nov 2019, 15:56</time>
      </address>
      <p>Виконавчий директор НАК "Нафтогаз України" Юрій Вітренко повідомив на своїй сторінці у <a href="https://www.facebook.com/yuriy.vitrenko/posts/10157056910448458">Facebook</a>, що "Нафтогаз" готовий прийняти від російського ПАТ "Газпром" газ у рахунок боргу російської компанії на суму 3 млрд дол., який виник відповідно до рішення Стокгольмського арбітражу.</p>
      <p>"Ми готові конструктивно розглядати пропозиції "Газпрому" щодо виконання рішень Стокгольмського арбітражу і відповідної мирової угоди. На сьогоднішній день за остаточним та обов’язковим для виконання рішенням Стокгольмського арбітражу, який визначений у нашому контракті з "Газпромом" як механізм вирішення спорів, "Газпром" має сплатити "Нафтогазу" приблизно 3 мільярди доларів США. Нас влаштовують грошові кошти, але якщо "Газпром" хоче сплатити цей борг через поставки газу, ми готові розглянути таку пропозицію", – зазначив він у повідомленні.</p>
      <p>За його словами, "в арбітражах "Нафтогаз" переважно захищається від позовів "Газпрому".</p>
      <p>"Навіть коли ми подаємо позови з нашого боку, то це позови про компенсацію збитків від дій "Газпрому", зокрема через невиконання "Газпромом" своїх контрактних зобов'язань", – наголосив Вітренко.</p>
      <blockquote>Нагадаємо, нещодавно <a href="https://www.5.ua/ekonomika/zasluha-naftohazu-areshtuvaty-aktsii-dochky-hazpromu-dozvolyv-sud-niderlandiv-201611.html">суд Нідерландів дозволив арештувати акції "дочки" "Газпрому"</a>.</blockquote>
    </article>
  </body>
</html>