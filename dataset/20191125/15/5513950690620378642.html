<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936622-bianca-ingrossos-ilska-mot-tv-kollegorna-fejk-och-divig"/>
    <meta property="og:site_name" content="Nyheter24"/>
    <meta property="article:published_time" content="2019-11-25T15:18:19+00:00"/>
    <meta property="og:title" content="Bianca Ingrossos ilska mot tv-kollegorna: &quot;Fejk och divig&quot;"/>
    <meta property="og:description" content="Det är i en ny vlogg som Bianca Ingrosso går till attack mot sina kollegor i tv-branschen. Alla är nämligen inte särskilt trevliga. &quot;Du är en diva som beter dig respektlöst mot alla&quot;, säger Bianca om vissa av hennes branschkollegor."/>
  </head>
  <body>
    <article>
      <h1>Bianca Ingrossos ilska mot tv-kollegorna: "Fejk och divig"</h1>
      <address><time datetime="2019-11-25T15:18:19+00:00">25 Nov 2019, 15:18</time> by <a rel="author" href="https://nyheter24.se/profil/quetzala.blanco" target="_blank">Quetzala Blanco</a></address>
      <p>
        <b>Det är i en ny vlogg som Bianca Ingrosso går till attack mot sina kollegor i tv-branschen. Alla är nämligen inte särskilt trevliga. "Du är en diva som beter dig respektlöst mot alla", säger Bianca om vissa av hennes branschkollegor.</b>
      </p>
      <p>Det är i en ny vlogg som <b>Bianca Ingrosso</b>, 24, berättar om vad hon stör sig på när det kommer till andra influencers.</p>
      <p>– Jag stör mig på människor som visar en personlighet i tv och på sociala medier men är helt andra personer i verkligheten, säger Bianca.</p>
      <p>Hon berättar att det finns väldigt många influencers som man helt enkelt blir väldigt lurad av.</p>
      <p>Bianca säger att de bland annat lägger upp fina citat och är så “gulligulliga”.</p>
      <p>– Det är rosa moln och det är så oskyldigt och sen vet man att i verkliga livet så är dom så kaxiga, så självupptagna och så platta, säger Bianca.</p>
      <figure>
        <img src="https://cdn03.nyheter24.se/ab5d0aec03d802dc05/2019/11/25/1594388/bianca_ingrosso.png"/>
        <figcaption>Bianca Ingrosso ger en känga till alla självupptagna influencers. Bildkälla:<cite><a href="https://www.youtube.com/watch?v=TvDJd4-P100">Youtube/Bianca Ingrosso</a></cite></figcaption>
      </figure>
      <h3>"Behandlar alla i teamet som skit" </h3>
      <p>Hon berättar att de här profilerna har hybris och trycker ner andra. Värst är det i tv-branschen. Bianca är ett välkänt ansikte i rutan sedan många år tillbaka, och hon syns både i "Wahlgrens värld" och som jurymedlem i TV4:s "Talang". I sin vlogg har hon ett och annat att säga om sina branschkollegor. </p>
      <figure>
        <img src="https://cdn02.nyheter24.se/299bfdff03d802dc05/2019/11/25/1594390/bianca_ingrosso_pernilla_wahlgren.jpg"/>
        <figcaption>Bianca Ingrosso och Pernilla Wahlgren ser vi i "Wahlgrens värld". Bildkälla: Stella Pictures.</figcaption>
      </figure>
      <p>– Det är så många i tv-branschen som man ba “du är så fejk när kameran går på”, säger Bianca.</p>
      <p>Enligt Bianca är det vanligt med människor i branschen som är totalt självupptagna och bara pratar om sig själva, och som dessutom behandlar alla i teamet "som skit".</p>
      <p>– Du är en diva som bara beter dig respektlöst mot alla och sen när kameran går på…Jag vet inte ens vart jag ska börja, säger Bianca i <a href="https://www.youtube.com/watch?v=TvDJd4-P100">sin vlogg.</a></p>
      <p>Vem eller vilka tv-profiler som Bianca syftar på väljer hon att inte avslöja. </p>
      <p>
        <a href="https://nyheter24.se/bianca-ingrosso">Bianca Ingrosso</a>
      </p>
      <figure>
        <a href="https://nyheter24.se/profil/quetzala.blanco">
          <img src="https://cdn01.nyheter24.se/6bb99869024b004b00/profile/avatars/6_1557928660.jpg"/>
        </a>
      </figure>
      <p><a href="https://nyheter24.se/profil/quetzala.blanco">Quetzala Blanco </a><br/>quetzala.blanco@nyheter24.se</p>
    </article>
  </body>
</html>