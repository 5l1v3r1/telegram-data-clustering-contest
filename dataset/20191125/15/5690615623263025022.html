<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837707-3a-10-misyatsiv-2019-go-budivelna-galuz-zrosla-na-20-8"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T15:40:00+00:00"/>
    <meta property="og:title" content="3а 10 місяців 2019-го будівельна галузь зросла на 20,8%"/>
    <meta property="og:description" content="КИЇВ. 25 листопада. УНН. Будівельна галузь продовжує демонструвати стабільне зростання. За підсумками 10 місяців ріст - 20,8%, повідомляє УНН з посиланням на …"/>
  </head>
  <body>
    <article>
      <h1>3а 10 місяців 2019-го будівельна галузь зросла на 20,8%</h1>
      <address><time datetime="2019-11-25T15:40:00+00:00">25 Nov 2019, 15:40</time> by <a rel="author">Петро Івасюк</a></address>
      <p><b>КИЇВ. 25 листопада. УНН.</b> Будівельна галузь продовжує демонструвати стабільне зростання. За підсумками 10 місяців ріст - 20,8%, повідомляє <b>УНН</b> з посиланням на інформацію Державної служби статистики.</p>
      <p>Відтак, за підсумками січня-жовтня цього року індекс будівельної продукції у порівнянні з аналогічним періодом минулого року склав 120,8%. Індекс будівництва будівель – 116,8%, з них житлових – 102%, нежитлових – 131,3%. Індекс будівництва інженерних споруд – 124,6%.</p>
      <p>Нагадаємо, найбільший столичний забудовник "Київміськбуд" повідомив, що наразі на стадії будівництва у компанії перебувають близько 70 будинків.</p>
      <p>"Пусковою програмою на цей рік плануємо введення в експлуатацію в Києві близько 500 тис. кв. метрів. Це 23 будинки на 6 тис. квартир. А також 60 тис. квадратних метрів нежитлових приміщень. Загальний будівельний заділ компанії становить 70 проектів — 1,9 млн кв. м нерухомості на різних стадіях готовності", – зазначив голова правління — президент Ігор Кушнір.</p>
      <p>Він також нагадав, що завдяки зростанню активів компанії розпочато будівництво нових масштабних проектів. Це ЖК "Урлівський-1", ЖК "Урлівський-2", ЖК "Італійський квартал", ЖК "Медовий-1" та "Медовий-2".</p>
    </article>
  </body>
</html>