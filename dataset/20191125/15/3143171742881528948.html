<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/milazzo-pippo-midili-candidato-a-sindaco-due-le-liste-a-supporto.html"/>
    <meta property="og:site_name" content="Tempostretto"/>
    <meta property="article:published_time" content="2019-11-25T15:31:38+00:00"/>
    <meta property="og:title" content="Milazzo, Pippo Midili candidato a sindaco. Due le liste a supporto"/>
    <meta property="og:description" content="Sabato scorso la presentazione ufficiale del candidato, presso la Ngonia Bay di Milazzo. Midili: “L’unica alternativa a questo centrosinistra che ha governato la città è rappresentata dalla nostra coalizione”."/>
  </head>
  <body>
    <article>
      <h1>Milazzo, Pippo Midili candidato a sindaco. Due le liste a supporto</h1>
      <address><time datetime="2019-11-25T15:31:38+00:00">25 Nov 2019, 15:31</time> by <a rel="author" href="https://www.tempostretto.it/author/salvatore-di-trapani" target="_blank">Salvatore Di Trapani</a></address>
      <p>
        <i>Sabato scorso la presentazione ufficiale del candidato. Midili: “L’unica alternativa a questo centrosinistra che ha governato la città è rappresentata dalla nostra coalizione”.</i>
      </p>
      <p>Il consigliere <b>Pippo Midili</b> “apre le danze” in vista delle prossime amministrative nel comune di Milazzo. Sabato scorso la presentazione ufficiale della sua candidatura a sindaco, presso la Ngonia Bay di Milazzo. Midili sarà sostenuto dalle liste “<i>Milazzo Città Futura</i>” e “<i>Milazzo 2020</i>” rappresentate dai consiglieri Franco Rizzo e Franco Ruzzo in veste di capolista.</p>
      <figure>
        <img src="https://www.tempostretto.it/wp-content/uploads/2014/08/assessoremidili_2.jpg"/>
      </figure>
      <p>“<b>riGenerazione Urbana</b>” è lo slogan che Midili ha scelto per la propria campagna, dichiarando che “<i>l’unica alternativa a questo centrosinistra che ha governato la città è rappresentata dalla nostra coalizione</i>”.</p>
      <p>Diversi i temi toccati nel corso dell’incontro, dalla stabilizzazione dei precari nell’ente allo smaltimento dei rifiuti e alla gestione della raccolta differenziata per poi passare ai parcheggi a pagamento. Si è toccata anche la questione ambientale, che ha visto Midili dirsi favorevole all’area marina protetta.</p>
      <p>Tanti punti, dunque, che nel corso della campagna saranno senz’altro approfonditi anche in vista di una prossima presentazione del programma ufficiale del candidato.</p>
    </article>
  </body>
</html>