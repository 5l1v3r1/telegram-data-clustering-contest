<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/media/tv/marco-bocci-herpes-cervello-domenica-in.html"/>
    <meta property="og:site_name" content="Today"/>
    <meta property="article:published_time" content="2019-11-25T15:33:00+00:00"/>
    <meta property="og:title" content="Marco Bocci: &quot;L'herpes era entrato nel cervello, aveva preso la parte della memoria e della parola&quot;"/>
    <meta property="og:description" content="A 'Domenica In' il racconto del grave problema di salute che lo colpì un anno fa. Fondamentale l'intervento tempestivo della moglie Laura Chiatti"/>
  </head>
  <body>
    <article>
      <h1>Marco Bocci: "L'herpes era entrato nel cervello, aveva preso la parte della memoria e della parola"</h1>
      <h2>A 'Domenica In' il racconto del grave problema di salute che lo colpì un anno fa. Fondamentale l'intervento tempestivo della moglie Laura Chiatti</h2>
      <address><time datetime="2019-11-25T15:33:00+00:00">25 Nov 2019, 15:33</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/38850971792475/salvataggio-in-mare-dei-bambini-a-lampedusa-2.mp4"/>
      </figure>
      <p>Tra i tanti impegni per la promozione del film '<a href="http://www.today.it/media/cinema/a-tor-bella-monaca-non-piove-mai-film-recensione.html">A Tor Bella Monaca non piove mai</a>', che segna il suo esordio alla regia,<b> Marco Bocci </b>non poteva mancare a<b> 'Domenica In'</b>. Ospite da Mara Venier, l'attore ha parlato di questa nuova avventura cinematografica, ma ha anche fatto un passo indietro, tornando a quel terribile maggio del 2018, quando venne <a href="http://www.today.it/gossip/vip/bocci-ospedale-laura-chiatti-post.html">ricoverato d'urgenza per un grave problema di salute</a>.</p>
      <p><b>"Era un banalissimo herpes,</b> che invece di prendere le labbra, a me era entrato nel cervello - ha spiegato -. Mi aveva preso la parte della memoria e della parola". Fondamentale l'intervento tempestivo della moglie, <b>Laura Chiatti</b>, che lo ha soccorso: "Brava Laura che mi ha rianimato in casa. Grazie ai medici la cui prontezza ha fatto sì che non avessi danni".</p>
      <p>I danni potevano essere molto seri, ma fortunatamente le cose sono andate per il meglio. Ad oggi, di quel periodo, resta un grande spavento ma soprattutto una<b> bella lezione di vita</b>: "Viviamo tutti la nostra vita pensando di essere invincibili - ha detto Marco Bocci -. La reazione che ha scatenato in me questa vicenda è stata quella di <b>godermi ogni momento </b>della vita senza elucubrazioni mentali".</p>
    </article>
  </body>
</html>