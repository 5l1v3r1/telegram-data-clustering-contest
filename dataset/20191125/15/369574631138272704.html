<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/ekonomika/auto/praha-chce-koncepci-nabijecek-pro-elektroauta-misto-dvou-set/r~3e13c6020f9a11eab1410cc47ab5f122/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-25T15:47:03+00:00"/>
    <meta property="og:title" content="Praha chce koncepci nabíječek pro elektroauta. Místo dvou set jich má být až 5000"/>
    <meta property="og:description" content="Cena dobíjení by na nich navíc mohla být nižší než dobíjení doma. Myslí si primátor Zdeněk Hřib."/>
  </head>
  <body>
    <article>
      <h1>Praha chce koncepci nabíječek pro elektroauta. Místo dvou set jich má být až 5000</h1>
      <address>
        <time datetime="2019-11-25T15:47:03+00:00">25 Nov 2019, 15:47</time>
      </address>
      <p>V Praze je nyní zhruba 200 veřejných dobíječek a další mají soukromé společnosti. Majitelé elektromobilů mohou v Praze zdarma odstavit vůz v parkovacích zónách.</p>
      <p>Související</p>
      <h3>Příprava na budoucnost: V Česku vzniká superrychlá nabíječka pro elektromobily</h3>
      <figure>
        <img src="https://cdn.xsd.cz/resize/f68ff662b62137b49f04e852b0bfb31b_resize=240,135_.jpg?hash=886e78c6aeb8fac389c1fa2c2fff2ba5"/>
      </figure>
      <p>"V Praze přibývá elektromobilů. V roce 2018 jich bylo registrováno 1591, což bylo meziročně o 500 víc. Rozvoj elektromobility je dynamický a Praha musí být připravena. Bez těchto nabíjecích stanic je rozvoj nemyslitelný," řekl Hřib.</p>
      <p>Vedení města počítá například s tím, že bude možné dobíjet auta z lamp veřejného osvětlení. Kromě toho mají vzniknout samostatná stání s nabíjecími stanicemi. Podle Chabra se město snaží, aby stanice nevznikaly živelně. "Praha potřebuje jasný plán, kde jsou třeba, a definovat místa, kde to dává smysl. A to jak z hlediska kapacity, tak přenosové soustavy," řekl Chabr.</p>
      <p>Studie určí také podobu dobíjecích stanic, jejich typy a rovněž způsob, jak budou majitelé elektromobilů za odebranou elektřinu platit. Jaká bude cena odebrané elektřiny, zatím není jasné. Podle Hřiba je možné, že bude pro řidiče výhodnější odebírat ji z infrastruktury vytvořené městem než ze své přípojky. Město prý ale nebude elektrický proud za odběratele platit.</p>
      <p>Související</p>
      <h3>Prahou bude jezdit 100 tisíc elektromobilů a dobijí je pouliční lampy, plánuje město</h3>
      <figure>
        <img src="https://cdn.xsd.cz/resize/69962ad906213477867d307afc4db7da_resize=140,93_.jpg?hash=43c61d7a5a950016cb52a02924f87596"/>
      </figure>
      <p>Představitelé města rovněž uvedli, že stát počítá s tím, že do roku 2030 by v České republice mělo být až 300 000 elektromobilů. Třetina z nich má být v Praze.</p>
    </article>
  </body>
</html>