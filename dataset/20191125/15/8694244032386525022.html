<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/268558/compania-iridex-group-plastic-anunta-receptionarea-proiectului-de-iluminare-inteligenta-in-scolile-din-suceava-printr-un-proiect-cu-finantare-elvetiana"/>
    <meta property="og:site_name" content="NewsBucovina"/>
    <meta property="article:published_time" content="2019-11-25T15:23:01+00:00"/>
    <meta property="og:title" content="Compania Iridex Group Plastic anunță recepționarea proiectului de iluminare inteligentă în școlile din Suceava printr-un proiect cu finanțare elvețiană"/>
    <meta property="og:description" content="Iridex Group Plastic, companie românească cu tradiție în domeniul protecției mediului, a anunțat recepția la terminarea lucrărilor de îmbunătățire a iluminatului la unități de învățământ din Suceava prin implementarea proiectului cu finanțare româno-elvețiană de iluminare inteligentă „Management modern și eficient al iluminatului public din municipiul Suceava”. Astfel, în cadrul a douăzeci și două de unități …"/>
  </head>
  <body>
    <article>
      <h1>Compania Iridex Group Plastic anunță recepționarea proiectului de iluminare inteligentă în școlile din Suceava printr-un proiect cu finanțare elvețiană</h1>
      <address>
        <time datetime="2019-11-25T15:23:01+00:00">25 Nov 2019, 15:23</time>
      </address>
      <p>Iridex Group Plastic, companie românească cu tradiție în domeniul protecției mediului, a anunțat recepția la terminarea lucrărilor de îmbunătățire a iluminatului la unități de învățământ din Suceava prin implementarea proiectului cu finanțare româno-elvețiană de iluminare inteligentă „Management modern și eficient al iluminatului public din municipiul Suceava”.</p>
      <p>Astfel, în cadrul a douăzeci și două de unități de învățământ, respectiv principalele licee, școli postliceale și școli generale din municipiul Suceava s-au înlocuit aparatele de iluminat clasice cu aparate de iluminat de tip LED, linia de finanțare având ca scop îmbunătățirea mediului înconjurător. Proiectul a durat un an și a fost recepționat la sfârșitul lunii octombrie 2019.</p>
      <figure>
        <img src="https://www.newsbucovina.ro/wp-content/uploads/2019/11/Proiect-Iluminare-Scoli-Suceava-Iridex-Group-Plastic.jpg"/>
      </figure>
      <p>Programul de Cooperare Elvețiano – Român vizează reducerea disparităților economice și sociale în cadrul Uniunii Europene extinse, în vederea reducerii emisiilor de CO2 și creșterii calității vieții. Valoarea proiectului de reabilitare a iluminatului din școli în Municipiul Suceava este de 2.27 milioane lei și a presupus instalarea a circa 10.000 de corpuri de iluminat, cu materialele aferente și manopera de instalare, în cele 22 de clădiri ale unităților de învățământ.</p>
      <p>”Avem ca prioritate implementarea soluțiilor inteligente care au impact asupra mediului înconjurător, iar proiectele din domeniul educației sunt de importanță majoră pentru Iridex Group Plastic care dorește să se implice activ în educația privind mediul înconjurător și a eficienței energetice”, a declarat Ioan Hentiu, Project Manager Iridex Group Plastic.</p>
      <p>În cadrul proiectului s-a realizat evaluarea energetică prin algoritmul de calcul al întregii cantități de energie activă consumată de corpurile de iluminat și beneficiile care rezultă din eficiența acestora vor reduce consumul de energie electrică cu 416 MWh pe an. Perioada de garanție acordată lucrărilor de instalare este de 24 de luni de la implementare.</p>
      <p>Iridex Group Plastic, înființată în 1993 ca o companie privată, furnizează soluții inteligente pentru diferite domenii de activitate: construcții, salubritate, agricultură ș.a. toate având ca numitor comun grija pentru mediu și tehnologiile inteligente.</p>
      <p>Calitatea lucrărilor executate de echipa Iridex Group Plastic a fost recunoscută constant de către ARACO – Asociația Română a Antreprenorilor de Construcții, prin premiile Trofeele Calității acordate de-a lungul a peste douăzeci ani. Faptul că implementările companiei au în vedere tendințele actuale orientate spre implementări inteligente au fost apreciate în cadrul Galei Smart City Industry Award. Organizația Iridex Group Plastic a implementat și menține un sistem  de management integrat care îndeplinește cerințele standardelor SR EN ISO 9001: 2008, SR EN ISO 14001: 2005; OHSAS 18001: 2008 și 27001: 2013.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/268604/prefectul-de-suceava-mirela-adomnicai-a-solicitat-sa-fie-inlocuita-din-functie"/>
        <a href="https://www.newsbucovina.ro/actualitate/268569/cinci-medalii-de-aur-si-trei-medalii-de-argint-premii-speciale-si-distinctii-obtinute-de-universitatea-suceava-la-salonul-international-de-inventica-infoinvent-de-la-chisinau"/>
        <a href="https://www.newsbucovina.ro/actualitate/268561/dsvsa-suceava-anunta-intensificarea-controalelor-pentru-prevenirea-aparitiei-toxiinfectiilor-alimentare-si-a-raspandirii-pestei-porcine-africane-in-perioada-sarbatorilor-de-iarna-planul-de-masuri-int"/>
      </related>
    </article>
  </body>
</html>