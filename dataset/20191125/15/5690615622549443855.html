<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837709-orzhel-ye-100-rizik-pripinennya-transportuvannya-gazu-z-rosiyi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T15:46:00+00:00"/>
    <meta property="og:title" content="Оржель: є 100% ризик припинення транспортування газу з Росії"/>
    <meta property="og:description" content="КИЇВ. 25 листопада. УНН. Є 100% ризик того, що буде припинено транспортування газу з Російської Федерації. Про це заявив на брифінгу щодо змін у сфері …"/>
  </head>
  <body>
    <article>
      <h1>Оржель: є 100% ризик припинення транспортування газу з Росії</h1>
      <address><time datetime="2019-11-25T15:46:00+00:00">25 Nov 2019, 15:46</time> by <a rel="author">Антоніна Карташева</a></address>
      <p><b>КИЇВ. 25 листопада. УНН.</b> Є 100% ризик того, що буде припинено транспортування газу з Російської Федерації. Про це заявив на брифінгу щодо змін у сфері енергетики і екології міністр енергетики та навколишнього середовища Олексій Оржель, передає кореспондент <b>УНН</b>.</p>
      <p>“Підземні газосховища підготовлені у тих обсягах для того, щоб ми пройшли зі стабільним газозабезпеченням, теплозабезпеченням зимовий період, коли у нас є 100% ризик того, що буде припинено транспортування газу (з Росії — ред.). Що це означає? У нас на 30% більше запасів, ніж зазвичай, газу, ми з цими запасами газу можемо повноцінно вийти з опалювального сезону і забезпечити газопостачання у реверсному режимі, забезпечити кожного українця як електричною енергією так і газом”, — зазначив Оржель.</p>
      <p>Нагадаємо, НАК “Нафтогаз України” відправив російському ПАТ “Газпром” <a href="https://www.unn.com.ua/uk/news/1837670-naftogaz-vidpoviv-gazpromu-na-propozitsiyu-schodo-tranzitu-gazu">відповідь</a> на пропозицію щодо транзиту газу, де вказано, що сторони мають продовжувати обговорювати продовження транзиту за європейськими правилами у тристоронньому форматі за участю Єврокомісії.</p>
      <p>Додамо, що 18 листопада стало відомо, що Нафтогаз отримав пропозицію Газпрому щодо <a href="https://www.unn.com.ua/uk/news/1836487-naftogaz-otrimav-propozitsiyu-gazpromu-schodo-tranzitu-gazu">транзиту газу</a>. Йдеться про умови транспортування газу територією України з 2020 року, адже чинний контракт з російською стороною завершується наприкінці цього року. Переговори на цю тему ведуться у тристоронньому форматі - за участю представників України, Росії та Єврокомісії.</p>
    </article>
  </body>
</html>