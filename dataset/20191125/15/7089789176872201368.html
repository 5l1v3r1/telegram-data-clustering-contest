<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/record-per-il-libro-di-giulia-de-lellis-richiesto-anche-allestero-maria-de-filippi-svela-cosa-ne-pensa/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-25T15:52:50+00:00"/>
    <meta property="og:title" content="Record per il libro di Giulia De Lellis, richiesto anche all’estero: Maria De Filippi svela cosa ne pensa"/>
    <meta property="og:description" content="Maria De Filippi ha detto la sua sul primo libro di Giulia De Lellis. Un volume record, oltre 100mila copie vendute e da settimane in cima alle classifiche,"/>
  </head>
  <body>
    <article>
      <h1>Record per il libro di Giulia De Lellis, richiesto anche all’estero: Maria De Filippi svela cosa ne pensa</h1>
      <address><time datetime="2019-11-25T15:52:50+00:00">25 Nov 2019, 15:52</time> by <a rel="author" href="https://internapoli.it/author/ivan/" target="_blank">Ivan Marino</a></address>
      <p>Maria De Filippi ha detto la sua sul primo libro di <b>Giulia De Lellis</b>. Un volume record, oltre 100mila copie vendute e da settimane in cima alle classifiche, che ha fatto storcere il naso a scrittori di professione e amanti della letteratura.</p>
      <p>Il libro inoltre è pronto per essere tradotto in altre lingue e venduto all’estero, ma fra i tanti lettori non c’è la sua madrina, <b>Maria De Filippi</b>.</p>
      <p>Intervistata dal <i>Fatto Quotidiano</i>, infatti, <b>Maria De Filippi</b> ha ammesso di non aver mai letto il libro della vulcanologa.</p>
      <p>“Giulia me lo ha regalato ma non l’ho letto, c’ero quando gliel’hanno proposto perché mi ha chiesto cosa pensavo. Non è stupida, su di lei c’è un pregiudizio perché arriva da Uomini e Donne. Che il libro abbia avuto successo ci sta, è conosciuta e la sua storia d’amore è stata molto vista in tv. Non deve far storcere il naso agli scrittori, pensano che per arrivare si sono fatti il mazzo e ora una ragazza di Uomini e Donne è in cima alla classifica con la storia delle sue corna.</p>
      <p>Chi va in libreria a comprare il libro di Giulia magari prima non ci andava, non avrebbe comprato un libro diverso e forse ora, dopo averlo letto, proverà con un altro. Gli scrittori non si limitassero ad andare solo in alcuni programmi, aggiungessero altri programmi. Venissero anche a Uomini e Donne, se Cazzullo, per dire un nome, venisse a Uomini e Donne raggiungerebbe un tipo di pubblico che non ha. Se uno va solo nei programmi di nicchia si rivolgerà sempre a una nicchia allora non si può arrabbiare se la De Lellis vende centomila copie.”</p>
      <h4>Libro di Giulia De Lellis, l’opinione di Maurizio Costanzo</h4>
      <p>“Ho letto anche io che il libro di Giulia De Lellis sta vendendo molto bene. Complimenti a lei e all’editore. Sicuramente Giulia De Lellis è un personaggio ma è altrettanto sicuro che le corna fanno sempre e comunque notizia”.</p>
      <h3>Video con Andrea Damante e lite con Giulia De Lellis: Belen su Instagram racconta la verità</h3>
      <p>Non solo la faida con <b>Giulia De Lellis</b>, adesso anche il presunto flirt segreto con <b>Andrea Damante</b>. Non è sicuramente un buon periodo quello che sta attraversando <b>Belen Rodriguez</b>, che da alcune settimane  è sempre al centro delle voci di gossip. Il settimanale ‘<i><b>Chi</b></i>, infatti, ha parlato di un rapporto clandestino con il dj. Argomento poi ritrattato da <i><b>Spy</b>, </i>che ha svelato i dettagli della serata tra l’argentina e l’ex di Giulia De Lellis</p>
      <p><b>LA VERITÀ DI SPY. </b>«Chi<i> aveva rilanciato la notizia del flirt di una notte. Questo risale al primo giugno dello scorso anno quando Belen Rodriguez e Damante (al tempo fidanzato in crisi con Giulia) hanno trascorso un post serata (dopo il concerto di Fedez e J-Ax) divertendosi al karaoke. </i><i>Successivamente a quella notte sul web era apparsa una foto di Damante sporco di rossetto. Il rossetto era dello stesso colore di quello che indossava Belen». </i></p>
      <h4>Il post di Belen Rodriguez sui gossip sulla faida con Giulia De Lellis e il presunto flirt con Andrea Damante.</h4>
      <p>
        <i>“Ho provato a non rispondere per non alimentare ulteriormente dei falsi gossip. Ma visto che ciò non accade mi trovo costretta a smentire ufficialmente tutte queste deliranti e false notizie sul mio conto”.</i>
      </p>
      <related>
        <h4>ARTICOLI CORRELATI</h4>
        <a href="https://internapoli.it/belen-e-andrea-damante-2/"/>
        <a href="https://internapoli.it/belen-e-andrea-damante-la-verita-della-moglie-di-stefano-de-martino-ho-provato-a-non-rispondere/"/>
        <a href="https://internapoli.it/belen-e-andrea-damante/"/>
        <a href="https://internapoli.it/pechino-express/"/>
        <a href="https://internapoli.it/condannato-per-violenza-sessuale-2-anni-di-carcere-per-ex-concorrente-del-grande-fratello-12/"/>
        <a href="https://internapoli.it/kiko-nalli-aggredito-in-pieno-centro-lex-di-tina-cipollari-al-pronto-soccorso-con-la-testa-spaccata/"/>
        <a href="https://internapoli.it/andrea-iannone-su-giulia-de-lellis-non-ci-chiamiamo-amore-vi-spiego-perche/"/>
        <a href="https://internapoli.it/giulia-de-lellis-spaventa-i-fan-su-instagram-ho-una-malattia-e-devo-curarmi-e-una-cosa-seria/"/>
        <a href="https://internapoli.it/tronista-abbandona-il-programma-al-suo-posto-probabile-unex-molto-amata-a-uomini-e-donne/"/>
        <a href="https://internapoli.it/andrea-damante-guendalina-rodriguez/"/>
        <a href="https://internapoli.it/giulia-de-lellis-e-andrea-damante-di-nuovo-insieme-i-due-beccati-ad-un-party/"/>
        <a href="https://internapoli.it/giulia-de-lellis-linfluencer-e-andrea-iannone-ai-ferri-corti/"/>
      </related>
    </article>
  </body>
</html>