<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/francuska-obecala-milione-za-zaustavljanje-nasilja-u-prodici/"/>
    <meta property="og:site_name" content="Krstarica"/>
    <meta property="article:published_time" content="2019-11-25T15:24:00+00:00"/>
    <meta property="og:title" content="Francuska obećala milione za zaustavljanje nasilja u prodici"/>
    <meta property="og:description" content="PARIZ - Pod neviđenim pritiskom javnosti, francuska vlada obećala je danas da će oduzeti vatreno oružje od supružnika koji zlostavljaju svoje supruge i da"/>
  </head>
  <body>
    <article>
      <h1>Francuska obećala milione za zaustavljanje nasilja u prodici</h1>
      <address><time datetime="2019-11-25T15:24:00+00:00">25 Nov 2019, 15:24</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>PARIZ – Pod neviđenim pritiskom javnosti, francuska vlada obećala je danas da će oduzeti vatreno oružje od supružnika koji zlostavljaju svoje supruge i da će bolje obučiti policiju u okviru širokog nacionalnog plana za smanjenje broja žena koje su ubili njihovi partneri.</p>
      <p>Francuska ima jednu od najviših stopa nasilja u porodici u Evropi, što je predsednik Emanuel Makron okarakterisao kao „francusku sramotu“, preneo je AP.</p>
      <p>Premijer Eduar Filip otkrio je danas nekoliko desetina mera za rešavanje problema, uključujući elektronske narukvice za nasilnike i 1.000 novih mesta u prihvatilištima za pretučene žene.</p>
      <p>Današnja najava označila je kraj dvomesečnog vladinog projekta ispravljanja onoga što je Filip nazvao „disfunkcijama“ u Francuskoj kao odgovor na nasilje u porodici.</p>
      <p>„Prvi uspeh ovog napora je da se prekine ovaj lanac ćutanja „, rekao je Filip.</p>
      <p>Samo u ovoj godini je u Francuskoj ubijeno 138 žena – ubili su ih njihovi partneri ili bivši partneri.</p>
      <p>Francuska je jedna od evropskih zemalja sa najvišim brojem ovakvih zločina.</p>
      <p>Vlada će sledeće godine izdvojiti 360 miliona evra za sprovodenje novih mera, za koje je Filip rekao da se nada da će poslužiti kao elektrošok u francuskom društvu.</p>
      <p>Između ostalog, vlada će kreirati programe prevencije u školama, odrediti psihičko nasilje kao oblik porodičnog nasilja i otvoriti dva centra u svakom regionu u cilju pronalaženja počinilaca kako bi žrtve mogle da ostanu u svojim domovima.</p>
      <p>Filip je rekao i da će vlada stvoriti 80 novih radnih mesta u celoj zemlji za policajce koji će se baviti pritužbama u porodici.</p>
      <p>(Tanjug)</p>
    </article>
  </body>
</html>