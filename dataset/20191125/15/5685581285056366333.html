<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/dev-dalgalar-panik-yaratti-1287014-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-25T15:41:00+00:00"/>
    <meta property="og:title" content="Dev dalgalar panik yarattı"/>
    <meta property="og:description" content="Bodrum'da gece saatlerinde başlayan ve saatteki hızı 70 kilometreyi bulan rüzgar dev dalgaların oluşmasına neden oldu."/>
  </head>
  <body>
    <article>
      <h1>Dev dalgalar panik yarattı</h1>
      <h2>Bodrum'da gece saatlerinde başlayan ve saatteki hızı 70 kilometreyi bulan rüzgar dev dalgaların oluşmasına neden oldu.</h2>
      <address>
        <time datetime="2019-11-25T15:41:00+00:00">25 Nov 2019, 15:41</time>
      </address>
      <p>Muğla’nın <a href="http://www.gazetevatan.com/arama/?Keyword=Bodrum">Bodrum</a> ilçesinde gece saatlerinde başlayan ve saatteki hızı zaman zaman 70 kilometreye ulaşan fırtına hayatı olumsuz yönde etkiledi.</p>
      <p>
        <b>DEV DALGALAR OLUŞTU</b>
      </p>
      <p>Bodrum’da gece saatlerinde başlayan ve güneydoğu yönünden gelen fırtına Bodrum'u vurmaya başladı. Hızı zaman zaman 70 kilometreye kadar ulaşan fırtına nedeniyle vatandaşlar zor anlar yaşadı. Kıyı kesimlerini vuran fırtına nedeniyle Ortakent, Bitez, Gümbet ve Kumbahçe sahilinde dev dalgalar oluştu. Bodrum-İstanköy (Kos) ve Bodrum-Datça feribot seferleri yapılamadı. <a href="http://www.gazetevatan.com/arama/?Keyword=Bodrum%20Belediyesi">Bodrum Belediyesi</a> ve Liman Başkanlığı, balıkçıların ve yat sahiplerinin liman dışına çıkmamaları için sık sık uyarılarda bulundu. İtfaiye, <a href="http://www.gazetevatan.com/arama/?Keyword=Jandarma">jandarma</a>, polis ve zabıta ekipleri alarma geçti.</p>
      <p>
        <b>METEOROLOJİ'DEN UYARI</b>
      </p>
      <p>Meteoroloji yetkilileri şiddetli lodosun bu gece yarısına kadar etkili olacağını belirtti. Öte yandan fırtınanın şiddetini arttırmasının yanı sıra sağanak yağmurun da akşam saatlerinde etkili olacağı öğrenildi.</p>
    </article>
  </body>
</html>