<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474731"/>
    <meta property="og:site_name" content="طرفداری"/>
    <meta property="article:published_time" content="2019-11-25T15:33:31+00:00"/>
    <meta property="og:title" content="گواردیولا: آگوئرو چند هفته از میادین دور خواهد بود؛ علاقه آرسنال به میکل آرتتا؟ امیدوارم او با ما بماند اما نمی‌دانم در تابستان چه اتفاقی می‌افتد"/>
    <meta property="og:description" content="طرفداری - از دور پنجم رقابت های لیگ قهرمانان اروپا در مرحله گروهی، فردا سه شنبه از ساعت 23:30 منچسترسیتی میزبان شاختار دونتسک خواهد بود. پپ گواردیولا در کنفرانس خبری در مورد مسائل مختلفی صحبت کرد. وی در مورد مصدومیت سرخیو آگوئرو در دیدار مقابل چلسی گفت:"/>
  </head>
  <body>
    <article>
      <h1>گواردیولا: آگوئرو چند هفته از میادین دور خواهد بود؛ علاقه آرسنال به میکل آرتتا؟ امیدوارم او با ما بماند اما نمی‌دانم در تابستان چه اتفاقی می‌افتد</h1>
      <address><time datetime="2019-11-25T15:33:31+00:00">25 Nov 2019, 15:33</time> by <a rel="author" href="https://www.tarafdari.com/%D9%86%D9%88%DB%8C%D8%AF-%D9%85%D8%B9%D8%B5%D9%88%D9%85%DB%8C/264613" target="_blank">نوید معصومی</a></address>
      <pre>سرخیو آگوئرو دربی منچستر را از دست می دهد. سیتیزن ها برای صعود به 1 امتیاز دیگر نیاز دارند اما گواردیولا هشدار داد که آنها هنوز صعود نکرده اند.</pre>
      <p><a href="https://www.tarafdari.com/"><b>طرفداری</b></a> - از دور پنجم رقابت های لیگ قهرمانان اروپا در مرحله گروهی، فردا سه شنبه از ساعت 23:30 منچسترسیتی میزبان شاختار دونتسک خواهد بود. پپ گواردیولا در کنفرانس خبری در مورد مسائل مختلفی صحبت کرد. وی در مورد مصدومیت سرخیو آگوئرو در دیدار مقابل چلسی گفت:</p>
      <blockquote>سرخیو چند هفته از میادین دور خواهد بود. متاسفانه زینچنکو مصدوم شد. او به طور باورنکردنی، حرفه ای است و می تواند در پست های مختلف بازی کند و در پست جدید خود وفق پیدا کند. از داشتن او خوشحالیم. در مجموع ما هفته به هفته بهتر می شویم و بازیکنان به پست خود عادت بیشتری می کنند.</blockquote>
      <p>گواردیولا در پاسخ به اینکه آگوئرو در تاریخ 7 دسامبر به دربی منچستر می رسد یا خیر، گفت:</p>
      <blockquote>برای رسیدن او به دربی منچستر به معجزه نیاز است. او دربی را از دست می دهد.</blockquote>
      <p>شایعاتی در مورد علاقه آرسنال به جذب میکل آرتتا، دستیار پپ گواردیولا منتشر شده و سرمربی اسپانیایی در این مورد گفت:</p>
      <blockquote>فکر می کنم اونای امری سرمربی آرسنال است. می دانم آرتتا دیر یا زود سرمربی یک تیم خواهد شد فعلا باید فصل را تمام کنیم و خواهیم دید در آینده چه اتفاقی می افتد.</blockquote>
      <p>گواردیولا همچنین معتقد بود آرتتا نباید برای سرمربی شدن عجله کند:</p>
      <blockquote>صادقانه می گویم، دوست دارم او برای مدتی طولانی با ما بماند. نه فقط من، بلکه منچسترسیتی یک فرد ارزشمند را برای آینده دارد. با این حال، زندگی شخصی مربوط به هر فردی است. هر کسی آرزوهای حرفه ای خودش را دارد. نه تنها من، بلکه همه دوست داریم آرتتا اینجا بماند اما نمی دانم در پایان فصل چه اتفاقی خواهد افتاد.</blockquote>
      <p>منچسترسیتی برای صعود به یک امتیاز نیاز دارد:</p>
      <blockquote>موقعیت خوبی داریم اما هنوز صعود نکرده ایم. فردا این شانس را داریم. بازی سختی مقابل چلسی داشتیم و باید دید شرایط بدنی بازیکنان چطور است.</blockquote>
    </article>
  </body>
</html>