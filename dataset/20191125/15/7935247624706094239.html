<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/hizmet-yukseldi-insaat-ve-perakende-geriledi-216213h.htm"/>
    <meta property="og:site_name" content="OLAY"/>
    <meta property="article:published_time" content="2019-11-25T15:09:35+00:00"/>
    <meta property="og:title" content="Hizmet yükseldi inşaat ve perakende geriledi"/>
    <meta property="og:description" content="Hizmet sektörü güven endeksi kasımda yüzde 0,7 arttı, perakende ticaret sektörü güven endeksi yüzde 1,1 ve inşaat sektörü güven endeksi yüzde 1,9 azaldı."/>
  </head>
  <body>
    <article>
      <h1>Hizmet yükseldi inşaat ve perakende geriledi</h1>
      <h2>Hizmet sektörü güven endeksi kasımda yüzde 0,7 arttı, perakende ticaret sektörü güven endeksi yüzde 1,1 ve inşaat sektörü güven endeksi yüzde 1,9 azaldı.</h2>
      <address>
        <time datetime="2019-11-25T15:09:35+00:00">25 Nov 2019, 15:09</time>
      </address>
      <p>Türkiye İstatistik Kurumu (TÜİK), kasım ayına ilişkin sektörel güven endekslerini açıkladı. Buna göre, ekim ayında 90,7 olan hizmet sektörü güven endeksi, yüzde 0,7 artarak kasımda 91,3 değerine yükseldi. Hizmet sektöründe bir önceki aya göre, iş durumu ve hizmetlere olan talep endeksleri sırasıyla yüzde 2,9 ve yüzde 2,7 artarak 89,3 ve 87,6 değerlerine ulaştı. Söz konusu ayda perakende ticaret sektörü güven endeksi yüzde 1,1 azalarak 101,2 değerine düştü. Perakende ticaret sektöründe iş hacmi-satışlar endeksi ise yüzde 1,8 artarak 95'e yükseldi. </p>
      <p>
        <b>KAYITLI SİPARİŞLER AZALDI</b>
      </p>
      <p>Kasımda inşaat sektörü güven endeksi yüzde 1,9 azaldı. Geçen ay 65,1olan inşaat sektörü güven endeksi, kasımda 63,9'a geriledi. İnşaat sektöründe bir önceki aya göre, alınan kayıtlı siparişlerin mevcut düzeyi endeksi yüzde 8,1 düşerek 44,5 değerini alırken, toplam çalışan sayısı beklentisi endeksi ise yüzde 1,7 artışla 83,3'e çıktı.</p>
    </article>
  </body>
</html>