<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/kendini-polis-olarak-tanitan-dolandirici-bekciler-tarafindan-yakalandi-1211877.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T15:47:00+00:00"/>
    <meta property="og:title" content="Kendini 'polis' olarak tanıtan dolandırıcı, bekçiler tarafından yakalandı"/>
    <meta property="og:description" content="Bağcılar'da şüphe üzerine durdurulan bir kişinin üzerinde çalıntı olduğu değerlendirilen 6 cep telefonu ele geçirildi. Gözaltına alınan şüphelinin, söz konusu cep telefonlarını 'polis' süsü vererek Pakistanlı vatandaşlardan aldığı ileri sürüldü."/>
  </head>
  <body>
    <article>
      <h1>Kendini 'polis' olarak tanıtan dolandırıcı, bekçiler tarafından yakalandı</h1>
      <h2>Bağcılar'da şüphe üzerine durdurulan bir kişinin üzerinde çalıntı olduğu değerlendirilen 6 cep telefonu ele geçirildi. Gözaltına alınan şüphelinin, söz konusu cep telefonlarını 'polis' süsü vererek Pakistanlı vatandaşlardan aldığı ileri sürüldü.</h2>
      <address>
        <time datetime="2019-11-25T15:47:00+00:00">25 Nov 2019, 15:47</time>
      </address>
      <figure>
        <a href="http://www.bursadabugun.com/video/kendini-polis-olarak-tanitan-dolandirici-bekciler-tarafindan-yakalandi-114932.html">
          <img src="http://images.bursadabugun.com/video/2019/11/25/114932-5ddbe9f650a90.jpg"/>
        </a>
        <figcaption>Kendini 'polis' olarak tanıtan dolandırıcı, bekçiler tarafından yakalandı</figcaption>
      </figure>
      <p>Alınan bilgilere göre, polise bağlı çalışan <b>mahalle bekçileri</b>, geçtiğimiz 5 Kasım'da Kemalpaşa Mahallesi'nde şüphe üzerine Osman S.(40) adlı bir kişiyi durdurarak <b>kimlik sorgusu</b> yaptı. Şüphelinin üst aramasında 6 cep telefonu olduğu belirlendi.</p>
      <p>Osman S.'nin sergilediği <b>şüpheli tavırları nedeniyle</b> araştırma yapan bekçiler, duruma polise bildirdi. Polis, <b>cep telefonlarının</b> Kemalpaşa Mahallesi'nde ikamet eden <b>Pakistan uyruklu kişilere ait olduğunu</b> belirledi. Pakistanlıların ifadesini alan emniyet ekipleri, şüpheli S.'nin, 'polis' süsü vererek Pakistanlıların telefonlarını aldığını tespit etti. Şüpheliyi gözaltına alan polis, yapılan işlemin ardından zanlıyı adliyeye sevk etti. Osman S., çıkarıldığı mahkemece <b>tutuklanarak cezaevine</b> konuldu.</p>
      <p>Öte yandan, güvenlik kameralarına yansıyan görüntülerde ise şüpheli Osman S.'nin, yabancı uyruklu kişilerin yaşadığı eve girip çıktığı anlar yer aldı.</p>
    </article>
  </body>
</html>