<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/attualita/articolo/maltempo-in-granda-la-camera-di-commercio-esprime-solidarieta-alle-comunita-colpite.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T15:32:00+00:00"/>
    <meta property="og:title" content="Maltempo in Granda: la Camera di Commercio esprime solidarietà alle comunità colpite"/>
    <meta property="og:description" content="Ferruccio Dardanello: &quot;La Granda non è nuova a questa situazione, ma con caparbietà si rimboccherà le maniche e saprà uscire da questa empa&quot;"/>
  </head>
  <body>
    <article>
      <h1>Maltempo in Granda: la Camera di Commercio esprime solidarietà alle comunità colpite</h1>
      <h2>Ferruccio Dardanello: "La Granda non è nuova a questa situazione, ma con caparbietà si rimboccherà le maniche e saprà uscire da questa empa"</h2>
      <address><time datetime="2019-11-25T15:32:00+00:00">25 Nov 2019, 15:32</time> by <a rel="author">comunicato stampa</a></address>
      <p>Le immagini vissute e viste in questi giorni in televisione, sul web e sulla carta stampata, relative al maltempo che ha devastato la maggior parte dei territori della provincia e non solo, hanno riempito i nostri occhi di tristezza e di rabbia.</p>
      <p>Ancora una volta, dopo venticinque anni da quel terribile 1994, la Granda, così come le province limitrofe della vicina Liguria e molte altre regioni d’Italia, sono state messe in ginocchio con strade allagate e danneggiate, ponti e valichi impraticabili, alberi abbattuti, torrenti e fiumi esondati e frane che hanno causato danni ancora non facilmente quantificabili.</p>
      <p>Sul nostro territorio, le ricadute negative riguardano più aspetti: dai collegamenti, inadeguati e fragili, che vengono improvvisamente a mancare, isolando intere zone a scapito della circolazione delle merci, anche e soprattutto verso la vicina Francia; alle attività turistiche e delle imprese tutte compromesse nella loro quotidiana operosità, fino alla sicurezza sociale che tocca l’individuo.</p>
      <p>“<i>La Granda</i> – afferma il presidente <b>Ferruccio Dardanello</b>, a nome altresì dei colleghi di Giunta e Consiglio - <i>non è purtroppo nuova a questa situazione, ma con la caparbietà e la grande forza di volontà che caratterizzano gli uomini e le donne di questa terra, ancora una volta, si rimboccherà le maniche e saprà uscire da questa empasse. È chiaro che da sola non possa farcela; necessita di aiuti da parte delle istituzioni e la Camera di commercio di Cuneo, vicina al territorio e alle sue imprese, si mette in prima linea costituendosi parte attiva nel percorso di solidarietà e superamento di questa emergenza</i>”.</p>
    </article>
  </body>
</html>