<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kultura/o-borisu-pahorju-v-sredo-na-bbc-one"/>
    <meta property="og:site_name" content="Primorske novice"/>
    <meta property="article:published_time" content="2019-11-25T15:33:22+00:00"/>
    <meta property="og:title" content="O Borisu Pahorju v sredo na BBC One"/>
    <meta property="og:description" content="The Man Who Saw Too Much (Človek, ki je videl preveč) je naslov televizijskega prispevka o Borisu Pahorju, ki ga bodo v sredo pozno zvečer predvajali na britanski televiziji BBC One."/>
  </head>
  <body>
    <article>
      <h1>O Borisu Pahorju v sredo na BBC One</h1>
      <address><time datetime="2019-11-25T15:33:22+00:00">25 Nov 2019, 15:33</time> by <a rel="author">Spletno uredništvo</a></address>
      <p>
        <b>The Man Who Saw Too Much (Človek, ki je videl preveč) je naslov televizijskega prispevka o Borisu Pahorju, ki ga bodo v sredo pozno zvečer predvajali na britanski televiziji BBC One.</b>
      </p>
      <figure>
        <img src="https://static.primorske.si/foto/highres/gnweb/721143_271-pahor-bbc.jpg"/>
        <figcaption>Novinar Alan Yentob je o Borisu Pahorju kot najstarejšem še živečem pričevalcu grozot nacističnih taborišč posnel enourni televizijski dokumentarec. Foto: BBC</figcaption>
      </figure>
      <p><b>TRST</b> &gt; 106-letnega slovenskega pisatelja iz Trsta je na njegovem domu na Kontovelski rebri obiskal novinar <b>Alan Yentob</b>. Z njim se je pogovarjal o izkušnji iz nacističnih taborišč Dachau, Dora, Harzungen, Bergen-Belsen in Natzweiler, ki velja za enega manj znanih, a najbolj smrtonosnih taborišč.</p>
      <p>Nastal je enourni televizijski pripevek, ki ga bo<a href="https://www.bbc.co.uk/programmes/m000bqt9"> BBC One predvajal v sredo zvečer</a>, napoveduje pa ga tudi zapis v nedeljskem <a href="https://www.thetimes.co.uk/article/boris-pahor-the-man-who-clung-to-life-in-natzweiler-the-city-of-the-dead-6glwh7lx0">The Sunday Timesu</a>.</p>
      <p>Zanimanje britanske televizijske hiše BBC je <b>Boris Pahor</b> s svojo življenjsko zgodbo in neumorno pričevalsko strastjo <a href="http://www.primorske.si/novice/kultura/boris-pahor-je-vzbudil-zanimanje-televizijske-hise">vzbudil že v začetku leta 2015</a>. “Izjemen človek je in zagotovo eden najzanimivejših pričevalcev, ki sem jih kdaj slišal,” je tedaj o njem povedal <b>Marc Ramsay</b>, režiser in producent, ki je konec januarja 2015 v sodelovanju z ekipo TV Koper snemal gradivo za dokumentarni film.</p>
    </article>
  </body>
</html>