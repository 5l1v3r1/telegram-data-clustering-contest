<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/vo-facebooku-pre-android-sa-opat-zacal-zobrazovat-tmavy-rezim/265429"/>
    <meta property="og:site_name" content="touchIT"/>
    <meta property="article:published_time" content="2019-11-25T15:39:44+00:00"/>
    <meta property="og:title" content="Vo Facebooku pre Android sa opäť začal zobrazovať Tmavý režim"/>
    <meta property="og:description" content="Zatiaľ iba na veľmi krátko. Čoraz viac spoločností a ich aplikácií sa začína prispôsobovať trendom Tmavého režimu, pričom sa nájdu ešte aj niektorí veľkí hráči, ktorých aplikácie doteraz stoja tak"/>
  </head>
  <body>
    <article>
      <h1>Vo Facebooku pre Android sa opäť začal zobrazovať Tmavý režim</h1>
      <address><time datetime="2019-11-25T15:39:44+00:00">25 Nov 2019, 15:39</time> by <a rel="author">Peter Hupka</a></address>
      <p>
        <b>
          <b>Zatiaľ iba na veľmi krátko.</b>
        </b>
      </p>
      <p>Čoraz viac spoločností a ich aplikácií sa začína prispôsobovať trendom Tmavého režimu, pričom sa nájdu ešte aj niektorí veľkí hráči, ktorých aplikácie doteraz stoja tak trochu bokom a na svoju implementáciu tmavých farieb iba čakajú. Práve takou spoločnosťou je aj Facebook, ibaže tomu má byť čoskoro koniec.</p>
      <p>Sprístupnenie Tmavého režimu v aplikácii Messenger prebehlo už pomerne dávno a začína sa sprístupňovať aj vo webovom rozhraní. Najnovšie sa však zdá, že spoločnosť Facebook už ukončuje testovanie tohto režimu aj v hlavnej aplikácii v systéme Android.</p>
      <slideshow>
        <figure>
          <img src="https://touchit.sk/wp-content/uploads/2019/11/facebook-app-dark-mode-1_nowat-576x1024.jpg"/>
        </figure>
        <figure>
          <img src="https://touchit.sk/wp-content/uploads/2019/11/facebook-app-dark-mode-2_nowat.jpg"/>
        </figure>
      </slideshow>
      <p>
        <i>zdroj: Morariu (vľavo), @ nagesh45 (vpravo)</i>
      </p>
      <p>Portál <a href="https://www.androidpolice.com/2019/11/25/facebooks-dark-mode-on-android-starts-showing-up-for-some-users/">Android Police</a> informuje o sprístupnení Tmavého režimu niektorým používateľom Android zariadení iba na krátky čas, pričom sa následne deaktivoval. Podobnú skúsenosť s krátkym sprístupnením Tmavého režimu mali aj ďalší používatelia. Táto druhá správa je však už viac ako dva mesiace stará, takže môžeme predpokladať, že Facebook na implementácii pracuje dlhší čas a môže sa nachádzať pred spustením funkcie pre všetkých používateľov. Je možné, že si v týchto dňoch už iba overuje správne fungovanie. Veríme, že globálne sprístupnenie Tmavého režimu pre Android už nebude dlho trvať.</p>
      <p>
        <i>Zdroj: <a href="https://www.androidpolice.com/2019/11/25/facebooks-dark-mode-on-android-starts-showing-up-for-some-users/">AndroidPolice</a></i>
      </p>
      <related>
        <h4>Súvisiace články</h4>
        <a href="https://touchit.sk/huawei-predstavil-vlajkovy-tablet-matepad-pro-moze-konkurovat-najlepsim/265383"/>
        <a href="https://touchit.sk/huawei-predstavil-novy-matebook-d-duo-so-systemom-windows-10-a-inteligentny-reproduktor-sound-x-speaker/265446"/>
        <a href="https://touchit.sk/vyhraj-novy-stylovy-honor-9x-spolu-s-honor-band-5/264403"/>
        <a href="https://touchit.sk/huawei-uz-predal-sedem-milionov-smartfonov-mate-30/265444"/>
      </related>
    </article>
  </body>
</html>