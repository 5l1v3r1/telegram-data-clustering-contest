<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/o_giryonis_efere_ydrosifones_stin_kriti-589528/"/>
    <meta property="og:site_name" content="Real.gr"/>
    <meta property="article:published_time" content="2019-11-25T15:40:00+00:00"/>
    <meta property="og:title" content="Απόφαση «βόμβα» του Διοικητικού Πρωτοδικείου για τα στελέχη των σωμάτων ασφαλείας"/>
    <meta property="og:description" content="Ένα απίστευτο θέαμα αντίκρισαν όσοι βρέθηκαν στην νότια Κρήτη και συγκεκριμένα στην Κάτω Ζάκρο στη Σητεία."/>
  </head>
  <body>
    <article>
      <h1>
        <a href="https://www.real.gr/koinonia/arthro/apofasi_bomba_tou_dioikitikou_protodikeiou_gia_ta_stelexi_ton_somaton_asfaleias-589525/">Απόφαση «βόμβα» του Διοικητικού Πρωτοδικείου για τα στελέχη των σωμάτων ασφαλείας</a>
      </h1>
      <address><time datetime="2019-11-25T15:40:00+00:00">25 Nov 2019, 15:40</time> by <a rel="author">cretapost.gr</a></address>
      <p>
        <b>Ένα απίστευτο θέαμα αντίκρισαν όσοι βρέθηκαν στην νότια Κρήτη και συγκεκριμένα στην Κάτω Ζάκρο στη Σητεία.</b>
      </p>
      <p>Δύο υδροσίφωνες έκαναν την εμφάνισή τους στη διάρκεια της κακοκαιρίας «Γηρυόνης» που κυριαρχεί σε όλη τη χώρα.</p>
      <p>Όπως φαίνεται στις φωτογραφίες οι υδροσίφωνες βρίσκονται δίπλα – δίπλα ενώ έχουν μικρή διάμετρο.</p>
      <p>
        <b>Τι είναι οι υδροσίφωνες</b>
      </p>
      <p>Σύμφωνα με το wikipedia, οι υδροσίφωνες είναι πολύ πιο ασθενείς από τους σίφωνες ξηράς, με ταχύτητες ανέμου της κατηγορίας F0 / EF0 και σπανιότερα F1 / EF1, ενώ και η ταχύτητα μετακίνησής τους από το ένα σημείο στο άλλο είναι πολύ πιο αργή. Η διάμετρός τους κυμαίνεται από 3 έως 50 μέτρα και πολύ σπάνια μπορεί να φτάσει τα 100 – 150 μέτρα.</p>
      <figure>
        <img src="https://media.real.gr/filesystem/images/20191125/low/ydrosifonas2_252863_180609.JPG"/>
      </figure>
      <p>Η διάρκεια ζωής τους σχεδόν πάντα είναι μόλις μερικά λεπτά. Γενικότερα, έχουν πολύ ασθενέστερα χαρακτηριστικά, αλλά και λιγότερα ενδεχόμενα αντικείμενα να καταστρέψουν. Ωστόσο, υπάρχει πάντα και ο κίνδυνος να βγουν στην ξηρά, με κίνδυνο τότε να προκαλέσουν σοβαρές ζημιές ή και θύματα.</p>
      <p>Παλαιότερα, ιδίως, οι θαλάσσιοι σίφωνες θεωρούνταν πολύ επικίνδυνοι για τα πλοία και ιδιαίτερα για τα ιστιοφόρα. Με την πρώτη ανίχνευσή τους, οι πορείες τους παρακολουθούνταν προσεκτικά με διοπτεύσεις, προκειμένου να τους αποφύγουν.</p>
      <p>Πάντως στην νεότερη ιστορία δεν έχει αναφερθεί σύγχρονο πλοίο να υπέστη σοβαρές τουλάχιστον ζημιές από τέτοιο φαινόμενο.</p>
      <p>Στο ραντάρ ο σίφωνας φαίνεται άλλοτε ως ένας έντονος στόχος και άλλοτε ως ένας εκ παρεμβολής, μετακινούμενος στόχος.</p>
    </article>
  </body>
</html>