<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/international/solicitarile-rusiei-pentru-armata-kurda-zcu-cat-mai-repede-cu-atat-mai-bine.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-25T15:13:00+00:00"/>
    <meta property="og:title" content="Solicitările Rusiei pentru armata kurdă. „Cu cât mai repede, cu atât mai bine”"/>
    <meta property="og:description" content="Rusia, principalul susţinător militar al guvernului contestat din Siria, le-a cerut luni militanţilor kurzi aflaţi sub asediu să se alăture armatei naţionale siriene."/>
  </head>
  <body>
    <article>
      <h1>Solicitările Rusiei pentru armata kurdă. „Cu cât mai repede, cu atât mai bine”</h1>
      <h2>Rusia, principalul susţinător militar al guvernului contestat din Siria, le-a cerut luni militanţilor kurzi aflaţi sub asediu să se alăture armatei naţionale siriene.</h2>
      <address>
        <time datetime="2019-11-25T15:13:00+00:00">25 Nov 2019, 15:13</time>
      </address>
      <p> </p>
      <p><i>„Cu cât mai repede, cu atât mai bine",</i> a declarat ministrul adjunct de externe rus Mihail Bogdanov, citat de agenţia de ştiri Interfax.</p>
      <p> </p>
      <p>El a afirmat că Rusia este în contact <i>"cu toate părţile"</i>, într-un efort de a asigura pacea pe baza "<i>respectului pentru suveranitatea Siriei".</i></p>
      <p>Miliţiile kurde, care s-au opus guvernului sirian, au fost îndepărtate luna trecută din unele regiuni din nordul Siriei în urma unui asediu al armatei turce.</p>
      <p>Turcia consideră aceste miliţii kurde ca fiind formate din terorişti care încearcă să îşi creeze propriul stat din părţi din Turcia, Siria şi Irak.</p>
      <p>Rusia a convenit cu Turcia să îşi împartă controlul asupra unor zone din nordul Siriei într-un efort de a împiedica Ankara să îşi continue operaţiunea militară.</p>
      <p>Forţele siriene de stat, aliate cu Rusia, au preluat controlul asupra unor zone abandonate de miliţiile kurde.</p>
      <p> </p>
      <p>Sursa: Agerpres</p>
    </article>
  </body>
</html>