<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/25/poruka-iz-frankfurta-bajern-sigurno-nece-potceniti-zvezdu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-25T15:36:16+00:00"/>
    <meta property="og:title" content="Poruka iz Frankfurta: Bajern sigurno neće potceniti Zvezdu"/>
    <meta property="og:description" content="Reprezentativac Srbije, Mijat Gaćinović, poručio je iz Frakfurta da Crvena zvezda može da iznenadi Bajern u utorak uveče, ali da srpskog šampiona čeka veoma težak zadatak. Gaćinović je početkom meseca odigrao dvadesetak minuta u ubedljivom trijumfu Ajntrahta nad Bajernom (5:1) i zna kako protiv šampiona Nemačke, a potencijalni uspeh crveno-belih mogao bi da dođe kao […]"/>
  </head>
  <body>
    <article>
      <h1>Poruka iz Frankfurta: Bajern sigurno neće potceniti Zvezdu</h1>
      <address><time datetime="2019-11-25T15:36:16+00:00">25 Nov 2019, 15:36</time> by <a rel="author">Zile</a></address>
      <p>Reprezentativac Srbije, Mijat Gaćinović, poručio je iz Frakfurta da Crvena zvezda može da iznenadi Bajern u utorak uveče, ali da srpskog šampiona čeka veoma težak zadatak.</p>
      <p>Gaćinović je početkom meseca odigrao dvadesetak minuta u ubedljivom trijumfu Ajntrahta nad Bajernom (5:1) i zna kako protiv šampiona Nemačke, a potencijalni uspeh crveno-belih mogao bi da dođe kao plod velike motivacije.</p>
      <p>– <b>Crveno-bele čeka težak zadatak. Naš prvak je ipak, pokazao da je u Beogradu sve moguće. Zvezda je iznenadila <a href="https://www.sportskacentrala.com/tag/fk-liverpul/">Liverpul</a> prošle sezone, mogla je da povede i protiv Totenhema posle čega bi imala šanse za uspeh, savladala je Olimpijakos. Ovakav protivnik Beograđane će maksimalno da motiviše, uz pun stadion ni Bajernu neće biti lako</b>, rekao je Gaćinović za Sportski žurnal.</p>
      <p>Bavarci su već osigurali nokaut fazu, ali Gaćinović smatra da neće biti opuštanja i potcenjivanja.</p>
      <p>– <b>Ne verujem da će Bajern da potceni Zvezdu. Neozbiljnost ne priliči tako velikom klubu. Sigurno je da će na Marakani šansu da dobije par igrača koji u poslednje vreme nisu bili starteri, ali sve su to igrači vrhunskog kvaliteta.</b></p>
      <p>Nema sumnje da Bajern u Beograd stiže u odličnom raspoloženju.</p>
      <p>– <b>Bajern dolazi u Beograd u odličnom raspoloženju. Najtrofejniji nemački klub je u izvrsnoj formi. Posle četiri pobede uz sačuvanu mrežu, što im se na skoro svim prethodnim utakmicama nije dešavalo, Bavarci će sa mnogo samopouzdanja doputovati u Srbiju</b>, zaključio je fudbaler Ajntrahta.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/25/marin-svi-znamo-kakvu-sansu-imamo-ali-bez-navijaca-se-ne-pitamo-mnogo/"/>
        <a href="https://www.sportskacentrala.com/2019/11/25/degenek-da-se-u-sredu-probudimo-ponosni-i-nasmejani-zbog-evropskog-proleca/"/>
        <a href="https://www.sportskacentrala.com/2019/11/25/milojevic-ocekuje-nas-spektakl-uz-nase-navijace-sve-je-moguce/"/>
        <a href="https://www.sportskacentrala.com/2019/11/25/i-omladinci-zvezde-protiv-bajerna-jure-prolece-u-evropi/"/>
        <a href="https://www.sportskacentrala.com/2019/11/25/bajern-krenuo-u-beograd-sa-najjacim-snagama/"/>
        <a href="https://www.sportskacentrala.com/2019/11/25/dika-stojanovic-marakana-ima-cudnu-moc-mozda-se-istorija-ponovi/"/>
        <a href="https://www.sportskacentrala.com/2019/11/24/najdoski-bajern-opet-moze-da-padne-jer-nije-sve-u-novcu/"/>
        <a href="https://www.sportskacentrala.com/2019/11/24/milojevic-zvezda-je-masina-koja-mora-da-ide-napred-igracemo-ponovo-ligu-sampiona/"/>
        <a href="https://www.sportskacentrala.com/2019/11/24/jedan-od-najboljih-deli-pravdu-zvezdi-i-bajernu/"/>
      </related>
    </article>
  </body>
</html>