<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ekai.pl/pomozmy-ofiarom-powodzi-w-dzibuti/"/>
    <meta property="og:site_name" content="eKAI"/>
    <meta property="article:published_time" content="2019-11-25T15:47:00+00:00"/>
    <meta property="og:title" content="Pomóżmy ofiarom powodzi w Dżibuti"/>
    <meta property="og:description" content="Dżibuti i Somalia mierzą się z powodzią. Zostały zniszczone setki mieszkań, szpitali i szkół, a życie tysięcy ludzi jest zagrożone. – Odpowiedzią na falę wody niech będzie fala naszej solidarności – a"/>
  </head>
  <body>
    <article>
      <h1>Pomóżmy ofiarom powodzi w Dżibuti</h1>
      <address><time datetime="2019-11-25T15:47:00+00:00">25 Nov 2019, 15:47</time> by <a rel="author">Caritas Polska Ⓒ Ⓟ</a></address>
      <p>
        <b>
          <b>Dżibuti i Somalia mierzą się z powodzią. Zostały zniszczone setki mieszkań, szpitali i szkół, a życie tysięcy ludzi jest zagrożone. – Odpowiedzią na falę wody niech będzie fala naszej solidarności – apeluje ks. Marcin Iżycki, dyrektor Caritas Polska, prosząc o wsparcie finansowe dla poszkodowanych w wyniku klęski żywiołowej.</b>
        </b>
      </p>
      <p>– Somalia i Dżibuti to kraje pustynne. Tym bardziej zaskakuje i przeraża powódź, która nawiedziła te kraje w ostatni weekend. Ulice zamieniły się w rzeki, zalane zostały szkoły, szpitale i mieszkania – zarówno tych bogatych, jak i najbiedniejszych. Metrowa fala dokonała zniszczeń również w ośrodku pomocy prowadzonym przez Caritas Dżibuti. Tam, gdzie jeszcze w ostatni piątek przychodziły po pomoc dzieci z ulicy i uchodźcy miejscy (przebywający poza specjalnymi obozami), teraz stoi woda. Zniszczone zostały leki, jedzenie, ubrania, zabawki. Na co dzień pracownicy i wolontariusze ośrodka niosą pomoc najbardziej potrzebującym, teraz sami jej potrzebują. Chcą wyruszyć w miasto, wspomóc dotkniętych katastrofą, wesprzyjmy ich w tym dziele! – zachęca Maurycy Pieńkowski, który na początku roku reprezentował Caritas Polska w trakcie misji w Dżibuti.</p>
      <p>
        <a href="https://caritas.pl/blog/2019/02/26/pomagamy-uciekajacym-przed-wojna-jemenczykom-w-dzibuti/">
          <b>Więcej o misji w Dżibuti</b>
        </a>
      </p>
      <p>Francesco Martialis oraz Sara Ben Rached, koordynatorzy Centrum Caritas w Dżibuti, na miejscu mierzą się z postępującym kryzysem.</p>
      <p>– Straciliśmy wiele, ale chcemy być obecni wśród tych, którzy stracili jeszcze więcej i żyją w sytuacji wielkiego zagrożenia. Apelujemy do wszystkich ludzi dobrej woli: każde wsparcie będzie bardzo cenne i ważne, aby kontynuować misję Caritas – nieść pomoc najsłabszym! – podkreślają.</p>
      <p>Na początku grudnia eksperci <a href="https://ekai.pl/search/Caritas+Polska/">Caritas Polska</a> wyruszą na misję do Jemenu, wcześniej jednak oszacują straty w samym Dżibuti, dowożąc najbardziej potrzebne leki i rozpoznając inne pilne potrzeby uchodźców miejskich i zwykłych mieszkańców miasta stołecznego Dżibuti.</p>
      <p>
        <b>Pomóc można:</b>
      </p>
      <ul>
        <li>wysyłając <b>SMS</b> o treści <b>POMAGAM</b> na numer <b>72052</b></li>
        <li>dokonując przelewu na konto nr <b>77 1160 2202 0000 0000 3436 4384</b> (tytuł wpłaty: Dżibuti)</li>
      </ul>
      <p>
        <a href="https://caritas.pl/blog/2019/04/15/zostalam-matka-w-dzibuti-historia-sary-wicedyrektor-caritas-dzibuti/">
          <b>Zobacz jak wyglądał ośrodek przed powodzią</b>
        </a>
      </p>
      <figure>
        <iframe src="https://www.youtube.com/embed/Bx9qNTO03KU" width="600" height="400" data-service="Youtube" scrolling="no"/>
      </figure>
      <p>
        <a href="https://caritas.pl/blog/2019/03/18/pomozcie-nam-pomoc-wszystkim-potrzebujacym-dyrektor-caritas-dzibuti-na-spotkaniu-z-wolontariuszami-w-siedlcach/">
          <b>Franscesco Martialis w Polsce opowiada o dobru, które się dzieje dzięki ludziom o wielkim sercu</b>
        </a>
      </p>
      <p>Zdjęcia ośrodka po powodzi:</p>
      <slideshow>
        <figure>
          <img src="https://ekai.pl/wp-content/uploads/2019/11/73524486_1262644840586183_8612146449162960896_o.jpg"/>
          <figcaption>Materiały prasowe Caritas Polska</figcaption>
        </figure>
        <figure>
          <img src="https://ekai.pl/wp-content/uploads/2019/11/76793179_1262644477252886_9105198696059895808_o.jpg"/>
          <figcaption>Materiały prasowe Caritas Polska</figcaption>
        </figure>
        <figure>
          <img src="https://ekai.pl/wp-content/uploads/2019/11/76999410_1262644707252863_2439516573447225344_o.jpg"/>
          <figcaption>Materiały prasowe Caritas Polska</figcaption>
        </figure>
        <figure>
          <img src="https://ekai.pl/wp-content/uploads/2019/11/77389587_1262644517252882_5796006319538307072_n.jpg"/>
          <figcaption>Materiały prasowe Caritas Polska</figcaption>
        </figure>
        <figure>
          <img src="https://ekai.pl/wp-content/uploads/2019/11/78412152_1262644617252872_8630364003920510976_o.jpg"/>
          <figcaption>Materiały prasowe Caritas Polska</figcaption>
        </figure>
        <figure>
          <img src="https://ekai.pl/wp-content/uploads/2019/11/78466884_1262644863919514_7542136638210572288_o.jpg"/>
          <figcaption>Materiały prasowe Caritas Polska</figcaption>
        </figure>
        <figure>
          <img src="https://ekai.pl/wp-content/uploads/2019/11/78474108_1262644760586191_8339055879974289408_n.jpg"/>
          <figcaption>Materiały prasowe Caritas Polska</figcaption>
        </figure>
        <figure>
          <img src="https://ekai.pl/wp-content/uploads/2019/11/78504133_1262644663919534_8123395410149507072_o.jpg"/>
          <figcaption>Materiały prasowe Caritas Polska</figcaption>
        </figure>
      </slideshow>
    </article>
  </body>
</html>