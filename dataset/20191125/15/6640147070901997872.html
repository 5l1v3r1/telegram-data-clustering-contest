<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ps5-xbox-scarlett-ssd-nvme-samsung/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T15:22:00+00:00"/>
    <meta property="og:title" content="PS5 e Xbox Scarlett potrebbero usare SSD NVMe Samsung | Game Division"/>
    <meta property="og:description" content="PS5 e Xbox Scarlett potrebbero usare degli SSD NVMe Samsung: ecco quanto è stato dichiarato dalla società coreana recentemente."/>
  </head>
  <body>
    <article>
      <h1>PS5 e Xbox Scarlett potrebbero usare SSD NVMe Samsung | Game Division</h1>
      <address>
        <time datetime="2019-11-25T15:22:00+00:00">25 Nov 2019, 15:22</time>
      </address>
      <p>Sia Sony che Microsoft hanno più volte sottolineato che <b>PS5 e Xbox Scarlett</b> ridurranno i tempi di caricamento dei giochi grazie all’introduzione degli SSD. Ancora non sappiamo esattamente <b>quali memorie saranno montate dalle due macchine da gioco</b>, ma esiste la possibilità che facciano affidamento su un prodotto Samsung.</p>
      <p>Al recente Samsung SSD Forum 2019 tenutosi a Tokyo, il Senior Managing Director del Product Planning Team della Memory Electronics Division di Samsung, Han Jinman, ha parlato delle soluzioni di archiviazione della compagnia. A un certo punto, sono stati menzionati degli SSD dedicati al gaming ed è stata mostrata una slide secondo la quale degli <b>SSD NVMe ottimizzati</b> ridurranno i tempi di caricamento e di avvio del sistema, confermando che saranno montati “<i>non solo sui PC ma anche sulle console da gioco per consumatori</i>“. Si parla esplicitamente del 2020, inoltre.</p>
      <figure>
        <img src="https://www.tomshw.it/images/images/2019/07/sony-microsoft-xbox-scarlett-playstation-5-ps5-44524.jpg"/>
      </figure>
      <p>Leggi anche: <a href="https://www.tomshw.it/videogioco/stadia-no-4k-google-risponde/">Stadia non raggiunge il 4K? Google risponde alle critiche</a></p>
      <p><b>Non si tratta di una conferma ufficiale</b> della presenza degli SSD Samsung su PS5 e Xbox Scarlett, ma di certo è facile pensare che Sony e Microsoft abbiano deciso di fare affidamento proprio sulle proposte dell’azienda coreana. Attualmente non ci sono informazioni da parte dei due produttori di console ed è probabile che fino al prossimo anno, come già detto più volte, non ci vengano date nuove informazioni.</p>
      <p>Il reveal completo delle console avverrà probabilmente all’E3 2020 di Los Angeles, ma secondo i rumor Sony ha intenzione di presentare PS5 già durante la primavera con un primo evento dedicato, nel quale la mostrerà e parlerà dei primi dettagli. Probabilmente per il prezzo e la data di uscita precisa dovremo attendere la kermesse di giugno. In ogni caso, si tratta solo di speculazioni quindi dovremo attendere nuove informazioni ufficiali. <b>Diteci, voi cosa ne pensate di PS5, Xbox Scarlett e degli SSD Samsung?</b></p>
      <blockquote>In attesa della prossima generazione potete gicoare con <a href="https://toms.it/SKK3w">PlayStation 4</a>, oppure con Xbox One disponibile in <a href="https://toms.it/CNkDV">forte sconto per il Black Friday</a>.</blockquote>
    </article>
  </body>
</html>