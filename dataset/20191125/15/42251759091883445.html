<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Tenis/ATP/a315634-Federer-Ne-znam-zasto-me-porede-sa-Mesijem.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T15:05:00+00:00"/>
    <meta property="og:title" content="Federer: Ne znam zašto me porede sa Mesijem"/>
    <meta property="og:description" content="Rodžer Federer, 20-tostruki osvajač Gren slemova odgovorio je na pitanje da li se slaže sa ljudima koji ga porede sa argentinskim fudbalerom Lionelom Mesijem, dok Španca Rafaela Nadala vide kao Kristijana Ronalda?"/>
  </head>
  <body>
    <article>
      <h1>Federer: Ne znam zašto me porede sa Mesijem</h1>
      <h2>Rodžer Federer, 20-tostruki osvajač Gren slemova odgovorio je na pitanje da li se slaže sa ljudima koji ga porede sa argentinskim fudbalerom Lionelom Mesijem, dok Španca Rafaela Nadala vide kao Kristijana Ronalda?</h2>
      <address><time datetime="2019-11-25T15:05:00+00:00">25 Nov 2019, 15:05</time> by <a rel="author">Igor Jagličić</a></address>
      <figure>
        <img src="https://sportklub.rs/Picture/170446/jpeg/Rodzer-Federer"/>
        <figcaption>
          <cite>Getty Images/Marcelo Endelli</cite>
        </figcaption>
      </figure>
      <p>„<i>Već su mi mnogi postavljali to pitanje. Čuo sam da me porede sa Mesijem, a Nadala sa Ronaldom, ali ne znam zašto?! Oba igrača su neverovatna i obojica su zaslužni za veliki napredak samog fudbala. Ljudi mi kažu da sam poput Mesija, ali i dalje ne znam zašto</i>”, rekao je <b>Federer</b>.</p>
      <p>U velikom intervjuu za „Tenis World”, Švajcarac se dotakao i predstojećih Olimpijskih igara u Tokiju i priče oko zlatne medalje u singlu, koja mu nedostaje u bogatoj riznici trofeja?</p>
      <p>„<i>Često čujem kako morate da osvojite sve trofeje, ako želite da budete uspešni. I da, ako nemate sve titule, vaša karijera nije bila potpuna. Ne slažem se s tim. Smatram da je moja karijera bila neverovatno uspešna. Čak i bez nekih najvrednijih trofeja. Ponekad i nije sve zavisilo od mene, a ponekad nisam imao ni sreće. Važno je da znam da sam uvek davao sve od sebe. Ukoliko osvojim zlatnu olimpijsku medalju u Tokiju, to će biti neverovatno dostignuće</i>”, rekao je Švajcarac, koji ima zlatnu olimpijsku medalju, osvojenu u dublu na Igrama u Pekingu.</p>
    </article>
  </body>
</html>