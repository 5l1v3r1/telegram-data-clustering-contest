<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/england/599047/xanei-to-ntermpi-tou-mantsester-o-agouero"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T15:51:00+00:00"/>
    <meta property="og:title" content="Χάνει το ντέρμπι του Μάντσεστερ ο Αγουέρο"/>
    <meta property="og:description" content="Χωρίς τον Σέρχιο Αγουέρο θα παραταχθεί, όπως όλα δείχνουν, η Μάντσεστερ Σίτι στο ντέρμπι της 7ης Δεκεμβρίου με τη Γιουνάιτεντ, καθώς ο προπονητής των..."/>
  </head>
  <body>
    <article>
      <h1>Χάνει το ντέρμπι του Μάντσεστερ ο Αγουέρο</h1>
      <address><time datetime="2019-11-25T15:51:00+00:00">25 Nov 2019, 15:51</time> by <a rel="author">Sigmalive/Sports</a></address>
      <p>Χωρίς τον Σέρχιο Αγουέρο θα παραταχθεί, όπως όλα δείχνουν, η Μάντσεστερ Σίτι στο ντέρμπι της 7ης Δεκεμβρίου με τη Γιουνάιτεντ, καθώς ο προπονητής των «πολιτών», Πεπ Γκουαρντιόλα, επιβεβαίωσε σήμερα ότι ο Αργεντινός στράικερ θα μείνει εκτός δράσης «για μερικές εβδομάδες», λόγω του τραυματισμού στον μηρό, τον οποίο υπέστη στην σαββατιάτικη νίκη 2-1 επί της Τσέλσι.  <br/> <br/>Ο «Κουν» αποχώρησε από τον αγωνιστικό χώρο χωλαίνοντας μετά από 77 λεπτά παιχνιδιού και η απουσία του αποτελεί πλήγμα για τους «σίτιζενς», καθώς έχει πετύχει 13 γκολ σε 16 παιχνίδια, στην τρέχουσα σεζόν. «Ο Σέρχιο θα είναι εκτός για μερικά παιχνίδια», τόνισε χαρακτηριστικά ο Ισπανός τεχνικός και πρόσθεσε ότι ο Αγουέρο θα «χρειαστεί ένα θαύμα», προκειμένου να είναι έτοιμος για το ντέρμπι του Μάντσεστερ, το οποίο είναι προγραμματισμένο για τις 7 Δεκεμβρίου.<br/> <br/>Εν τη απουσία του Αγουέρο, αναμένεται ότι ο Γκουαρντιόλα θα δώσει περισσότερο χρόνο συμμετοχής στον Γκάμπριελ Ζέσους, ο οποίος χρησιμοποιείται φέτος κυρίως ως αναπληρωματικός.</p>
    </article>
  </body>
</html>