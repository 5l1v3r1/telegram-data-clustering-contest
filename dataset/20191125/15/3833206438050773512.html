<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/PleimeitkataMareshka-izgubi-neshto-mnogo-vazhno-916615"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T15:33:00+00:00"/>
    <meta property="og:title" content="Плеймейтката Марешка изгуби нещо много важно"/>
    <meta property="og:description" content="Плеймейтката Марешка Бардем е загубила разрешителното си за престой у нас, както и чанта с пари и до..."/>
  </head>
  <body>
    <article>
      <h1>Плеймейтката Марешка изгуби нещо много важно</h1>
      <address>
        <time datetime="2019-11-25T15:33:00+00:00">25 Nov 2019, 15:33</time>
      </address>
      <p>Плеймейтката Марешка Бардем е загубила разрешителното си за престой у нас, както и чанта с пари и документи, ожали се самата тя в социалните мрежи.</p>
      <p>"Вчера си изгубих малката чанта с пари, паспорт, книжка, лична карта и разрешително за пребиваване в България. Ако намерите нещо, пишете ми моля. Предполагам някъде във варненска дискотека. Ще възнаградя този, който ми ги предаде. Майната им на парите. Документите са ми много важни. Благодаря предварително", написа блондинката във Фейсбука. </p>
      <p>Нейни приятели от морската столица я посъветваха да провери в Първо районно полицейски управление, на чиято територия се намира въпросното заведение. Третата подгласничка в Мис Плеймейт 2017 сподели още, че е проверила при персонала на дискотеката, както е разпитала и таксиджиите, които са били отвън, но никой не е намирал чантата й. Тя уточни, че е била малка, колкото портфейл. </p>
      <p>Други й се накараха, че не е трябвало да пие толкова, а тя отвърна: "Не е от пиенето, по принцип съм забравана". Докато издирваше документите си, тя защити и новоизбраната Мис България Радина Чушева. </p>
      <p>"Защо всички я хейтят? Аз я познавам лично и знам, че като човек е мила и добра. Какво толкова й има? Все хейт, братче, все някой да плюе! Все нещо ви е криво, без да познавате човека. Я ходете си гледайте своя живот... С тези мисли и отпадъци в главата, нямате време да мислите за успех и развитието си. Със унижение и плюене само падате под нивото, което е по дълбоко и от корените на генерал Шърман", заяви Марешка (оригиналният правопис е запазен), пише "Телеграф".</p>
    </article>
  </body>
</html>