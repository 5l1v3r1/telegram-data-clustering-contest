<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/politic/news/607374"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-25T15:26:00+00:00"/>
    <meta property="og:title" content="&quot;วิษณุ&quot;ระบุอัยการสามารถอุทธรณ์คดี&quot;พานทองแท้&quot;ได้ถ้าเป็นศาลชั้นต้น"/>
    <meta property="og:description" content="รองนายกฯวิษณุระบุอัยการสามารถยื่นอุทธรณ์คดี&quot;พานทองแท้&quot;ได้เนื่องจากเป็นศาลชั้นต้น ย้ำศาลตัดสินว่าอย่างไรก็ต้องเป็นไปอย่างนั้น"/>
  </head>
  <body>
    <article>
      <h1>"วิษณุ"ระบุอัยการสามารถอุทธรณ์คดี"พานทองแท้"ได้ถ้าเป็นศาลชั้นต้น</h1>
      <address><time datetime="2019-11-25T15:26:00+00:00">25 Nov 2019, 15:26</time> by <a rel="author">PostToday</a></address>
      <p>รองนายกฯวิษณุระบุอัยการสามารถยื่นอุทธรณ์คดี"พานทองแท้"ได้เนื่องจากเป็นศาลชั้นต้น ย้ำศาลตัดสินว่าอย่างไรก็ต้องเป็นไปอย่างนั้น</p>
      <p>เมื่อวันที่ 25 พ.ย. ที่ทำเนียบรัฐบาล นายวิษณุ เครืองาม รองนายกรัฐมนตรี กล่าวถึงกรณีที่ศาลอาญาคดีทุจริตและประพฤติมิชอบกลาง พิพากษายกฟ้องนายพานทองแท้ ชินวัตร บุตรชายของนายทักษิณ ชินวัตร อดีตนายกรัฐมนตรี ไม่ผิดฐานฟอกเงินในคดีปล่อยสินเชื่อธนาคารกรุงไทย ว่า ถ้าเป็นศาลชั้นต้นตัดสิน อัยการสามารถอุทธรณ์ได้</p>
      <p>ผู้สื่อข่าวเมื่อถามว่า จากตัดสินสามารถสร้างความปรองดองสมานฉันท์ได้หรือไม่ นายวิษณุ กล่าวว่า ไม่ทราบ ไปพูดแบบนั้นไม่ได้ เพราะเป็นเรื่องของศาลฯตัดสิน ใครจะไปปรองดองกับศาล เมื่อถามว่า สังคมคาดการณ์ตอนแรกว่า นายพานทองแท้น่าจะโดนคดี นายวิษณุ กล่าวว่า เล่นไปคาดการณ์กันเอง คาดถูกคาดผิดไปตามเรื่อง โดยไม่เคยฟังพยาน ไม่เคยดูคำฟ้อง ไม่เคยดูคำให้การ เมื่อศาลตัดสินว่าอย่างไร ก็ต้องเป็นไปอย่างนั้น ถ้าไม่เห็นด้วย ไม่พอใจ ก็เป็นเรื่องที่จะไปว่ากันต่อไป</p>
    </article>
  </body>
</html>