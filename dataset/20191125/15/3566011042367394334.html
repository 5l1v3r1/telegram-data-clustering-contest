<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549988.html/%D8%A7%D8%AD%D8%AA%D9%85%D8%A7%D9%84-%D8%B1%D8%A7%DB%8C%DA%AF%D8%A7%D9%86-%D8%B4%D8%AF%D9%86-%D8%A8%D9%84%DB%8C%D8%AA-%D9%85%D8%AA%D8%B1%D9%88-%D9%88-%D8%A7%D8%AA%D9%88%D8%A8%D9%88%D8%B3-%D8%A8%D8%B1%D8%A7%DB%8C-%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T15:01:00+00:00"/>
    <meta property="og:title" content="احتمال رایگان شدن بلیت مترو و اتوبوس برای دانشجویان"/>
    <meta property="og:description" content="عضو کمیسیون فرهنگی و اجتماعی شورای شهر تهران از احتمال رایگان شدن بلیت مترو و اتوبوس برای دانشجویان خبر داد."/>
  </head>
  <body>
    <article>
      <h1>احتمال رایگان شدن بلیت مترو و اتوبوس برای دانشجویان</h1>
      <address>
        <time datetime="2019-11-25T15:01:00+00:00">25 Nov 2019, 15:01</time>
      </address>
      <p>عضو کمیسیون فرهنگی و اجتماعی شورای شهر تهران از احتمال رایگان شدن بلیت مترو و اتوبوس برای دانشجویان خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛حجت نظری، عضو کمیسیون فرهنگی و اجتماعی شورای شهر تهران در گفت‌وگو با فارس، درباره زمان ارائه کارت بلیت رایگان مترو و اتوبوس به سربازان اظهارداشت: کارهای اجرایی برای این کارت‌ها در حال تکمیل است که بزودی نهایی خواهد شد.</p>
      <p>وی افزود: تا قبل از پایان آذر و به عبارتی طی دو هفته دیگر کارت بلیت‌های رایگان در اختیار سربازان قرار می‌گیرد و این افراد می‌توانند به مدت یک سال از این کارت‌ها بهره‌مند شوند.   عضو کمیسیون فرهنگی و اجتماعی شورای شهر تهران ادامه داد: این کارت‌ها 300 هزار تومان اعتبار داشته و 80 درصد مبلغ آن از سوی مدیریت شهری تامین خواهد شد و مابقی آن را نیز نیروهای مسلح پرداخت می‌کند.   نظری خاطر نشان کرد: در فاز نخست ارائه کارت‌های بلیت الکترونیک بیش از 2 هزار سرباز از بهره‌مند خواهند شدکه فعلا سقف هر کارت 300 هزار تومان در نظر گرفته شده و ممکن است پس از اتمام اعتبار امکان شارژ مجدد نیز برای کارت‌ها در نظر گرفت.   وی خاطر نشان کرد: ارائه کارت بلیت رایگان مترو و اتوبوس به دانشجویان از برنامه‌های بعدی است که مورد توجه شورای شهر قرار دارد و آن را پیگیری می‌کنیم.   برخی از مخاطبان فارس من با ثبت سوژه‌ای تحت عنوان «استفاده از مترو برای سربازان وطن رایگان شود» درخواست پیگیری این موضوع از مسؤولان شهری شدند.   انتهای پیام/</p>
    </article>
  </body>
</html>