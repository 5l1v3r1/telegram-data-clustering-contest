<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://juzneslovensko.parameter.sk/sk/vo-veku-27-rokov-zomrela-herecka-snd-m-potokarova"/>
    <meta property="og:site_name" content="Paraméter"/>
    <meta property="article:published_time" content="2019-11-25T15:51:00+00:00"/>
    <meta property="og:title" content="Vo veku 27 rokov zomrela herečka SND M. Potokárová "/>
    <meta property="og:description" content="Vo veku 27 rokov náhle zomrela slovenská herečka Monika Potokárová. TASR o tom informovala tajomníčka Slovenského národného divadla (SND) Izabela Pažítková. V súčasnosti patrila k najobsadzovanejším herečkám činoherného súboru SND, momentálne mala v repertoári 12 postáv."/>
  </head>
  <body>
    <article>
      <h1>Vo veku 27 rokov zomrela herečka SND M. Potokárová </h1>
      <h2>Vo veku 27 rokov náhle zomrela slovenská herečka Monika Potokárová. TASR o tom informovala tajomníčka Slovenského národného divadla (SND) Izabela Pažítková. V súčasnosti patrila k najobsadzovanejším herečkám činoherného súboru SND, momentálne mala v repertoári 12 postáv.</h2>
      <address>
        <time datetime="2019-11-25T15:51:00+00:00">25 Nov 2019, 15:51</time>
      </address>
      <figure>
        <img src="https://juzneslovensko.parameter.sk/sites/default/files/styles/image_of_article/public/photos/monika_0.jpg?itok=33bsf9gr"/>
      </figure>
      <p>Foto: TASR – Martin Baumann</p>
      <blockquote>„V Monike Potokárovej stráca naša kultúra a umenie jednu z najtalentovanejších predstaviteliek mladej hereckej generácie”</blockquote>
      <p>– uviedlo SND. Potokárová bola manželkou herca Roberta Rotha.</p>
      <p>Potokárová vyštudovala herectvo na Konzervatóriu v Bratislave, navštevovala ročník pantomímy na pražskej Hudobnej a tanečnej Akadémie múzických umení (HAMU) a absolvovala herectvo na Vysokej škole múzických umení (VŠMU) v Bratislave. Už počas štúdia hosťovala v Činohre SND, ktorej členkou sa stala v októbri 2016.</p>
      <p>V roku 2017 získala Prémiu Literárneho fondu za postavu Moniky v inscenácii hry Zo života ľudstva, v roku 2018 Cenu Dosky za mimoriadny počin v oblasti činoherného divadla za spevácky výkon v inscenácii Kabaret normalizácia alebo Modlitba za Martu a v tom istom roku Výročnú cenu Literárneho fondu za postavu They v inscenácii hry Hedda Gablerová, s prihliadnutím k postave Antigony v rovnomennej inscenácii a postave Nataše Rostovej v inscenácii dramatizácie románu Vojna a mier.</p>
      <p>TASR</p>
    </article>
  </body>
</html>