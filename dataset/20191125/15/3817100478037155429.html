<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/journal/vidpochinok/v-naroditsikomu-lisi-zyavivsya-noviy-punkt-vidpochinku"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-25T15:11:47+00:00"/>
    <meta property="og:title" content="В Народицькому лісі з’явився новий пункт відпочинку"/>
    <meta property="og:description" content="Мабуть, кожному, хто буває у лісі, не раз доводилося бачити облаштовані місця відпочинку – рекреаційні пункти. А от чи всі задумуються над тим, хто саме їх облаштував?"/>
  </head>
  <body>
    <article>
      <h1>В Народицькому лісі з’явився новий пункт відпочинку</h1>
      <address>
        <time datetime="2019-11-25T15:11:47+00:00">25 Nov 2019, 15:11</time>
      </address>
      <p>Мабуть, кожному, хто буває у лісі, не раз доводилося бачити облаштовані місця відпочинку – рекреаційні пункти. А от чи всі задумуються над тим, хто саме їх облаштував?</p>
      <p>«Далеко не всі знають, що більшість рекреаційних пунктів створили власними руками лісівники. Вони ж і слідкують за їх станом та підтримують чистоту», ‒ розповідає zt-lis.gov.ua/.</p>
      <p>Нещодавно новий такий куточок для відпочинку зявився у Кліщівському лісництві Народицького спецлігоспу на трасі Малин-Народичі, неподалік с. Базар. Лісівники назвали його «Березина».                                                                                          </p>
      <p>Тут все продумано  до дрібниць: зведено альтанки, дерев’яні накриття, столи з лавками, облаштовано місця для сміття та багать.</p>
      <p>Працівники лісового господарства сподіваються, що такі цивілізовані рекреаційні куточки допомагають формувати культуру відпочинку. Єдине, про що вони просять відвідувачів – шанувати ліс та їхню працю, адже гарне ставлення надихає створювати нові комфортні місця для відпочинку.</p>
      <p>Пам’ятайте: щоб бути бажаним у лісі, треба завжди дотримуватися правил поведінки. А природа подарує вам прекрасний відпочинок.</p>
    </article>
  </body>
</html>