<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/ekskluzivni-razkritiya-v-blits-za-razbitata-nelegalna-tsigarena-fabrika-v-trud-i-predatelstvoto-na-sdruzhnika-na-minyu-staykov_news711207.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T15:54:00+00:00"/>
    <meta property="og:title" content="Ексклузивни разкрития в БЛИЦ за разбитата нелегална цигарена фабрика в Труд и предателството на съдружника на Миню Стайков"/>
    <meta property="og:description" content="Милен Паунчев - беднякът милионер, с втрещяващ разказ за зловещата си съдба"/>
  </head>
  <body>
    <article>
      <h1>Ексклузивни разкрития в БЛИЦ за разбитата нелегална цигарена фабрика в Труд и предателството на съдружника на Миню Стайков</h1>
      <h2>Милен Паунчев - беднякът милионер, с втрещяващ разказ за зловещата си съдба</h2>
      <address>
        <time datetime="2019-11-25T15:54:00+00:00">25 Nov 2019, 15:54</time>
      </address>
      <p>https://blitz.bg/kriminalni/ekskluzivni-razkritiya-v-blits-za-razbitata-nelegalna-tsigarena-fabrika-v-trud-i-predatelstvoto-na-sdruzhnika-na-minyu-staykov_news711207.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574619563-ra4.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574619561-vodnoto-konche.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574619561-milen-bednyakt-milioner.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574619563-ra2.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574619563-ra3.jpg"/>
        </figure>
      </slideshow>
      <p><b>Разкритията на БЛИЦ за нелегалната фабрика за цигари в Труд, която беше разбита през лятото на тази година, продължават. Наш източник разкри цялата схема на бандата на небезизвестният Антон Арабаджиев-Водното конче, който е държал незаконния обект. </b><br/><br/>На практика, за да спаси кожата си, Арабаджиев издава съдружника си Миню Стайков, задига машините му от Карнобат и прави фабриката в Труд.<br/><br/>Ето разказа на човека, който е вътре в нещата и който е в основи запознат с цялата схема на грандиозното престъпление, ощетявало в продължение на година държавната хазна всеки месец със суми между 15 и 20 милиона лева:<br/><br/>Цялата история започва още през 2018 година, след като британските служби закачат определени камиони, които влизат и излизат доста често от Англия и от България. След 4 месеца оперативна работа разбират, че организатор на всичко това е Антон Арабаджиев-Водното конче и с дясната си ръка Иво Костурски, и двамата сега са обявени за издирване след акцията в Труд.<br/> </p>
      <figure>
        <img src="https://static.blitz.bg/documents/thumbnails/520/201911/1574619561-vodnoto-konche.jpg"/>
      </figure>
      <p><i>Антон Арабаджиев - Водното конче</i><br/><br/>Британските служби разбират, че Арабаджиев и хората му произвеждат цигари и копират марка на "Филип Морис". Англичаните пращат сигнала в ДАНС, нашите служби разработват случая и сигнализират БОП Пловдив, но местната структура не си свършва докрай работата, твърди нашият източник.<br/><br/>Водното конче чрез свои хора бива информиран, че от Англия срещу него се правят големи разработки. Тогава той решава да издаде Миню Стайков, дава го курбан, за да спаси кожата си.<br/><br/>В средите на ъндърграунда се знае, че Антон Арабаджиев и Миню Стайков около 3-4 години заедно са произвеждали нелегални цигари и са ги транспортирали за Англия. Именно тогава чуждите служби прихващат далаверата и започват разработката.<br/><br/>Тези безакцизни цигари са били правени в Карнобат и в пловдивското село Оризаре. След като Антон Арабаджиев бива предупреден и издава Миню Стайков, алкохолният бос е арестуван, а съдружникът му скрива машините за няколко месеца.<br/><br/>След като нещата около Антон Арабаджиев се успокояват и минават няколко месеца от ареста на Миню Стайков, Арабаджиев започва да оборудва разбитата фабрика за цигари в пловдивското село Труд. Тя е била ултрамодерна и бълваща изключително голямо количество незаконни цигари на ден.<br/><br/>Както каза и самият премиер Борисов при идването си в Труд, държавната хазна е била ощетявана с десетки милиони лева. След това в Оризаре започва да се преработва-реже тютюна, а в Труд да се произвеждат цигарите-пакетират се.<br/><br/>Готвена е била и второ поточна линия в Труд, за тънки цигари. Машината е била сглобена, трябвало е само да започне да работи. Цехът в пловдивското село Оризари, където са рязали тютюна и са го доставяли за пакетиране в Труд, е бил затворен и преместен в съседното на труд село Ръжево Конаре.<br/><br/>Там е имало огромен хангар, покрит със стари бали слама. Основният организатор на всичко това е Арабаджиев.<br/><br/>Има един човек, Т. Ш., който е много навътре в играта, но го държат на светло и на чисто. Той е мозъка на всички престъпни операции, дали за цигари, дали за фирми, схеми, дали за друго, дали за пране на пари. Този човек в момента не е в обсега на полицията, той не е арестуван, занимава се с легален бизнес и има фирма в Пловдив.<br/><br/>След операцията на ченгетата той започва да търси пролука как може да се оправи батака, но тук явно не може. Та същият ден полицията залавя един от шофьорите на камиони, превозващи тютюна и той издава къде се намира точно фабриката в Труд.<br/><br/>До тогава ченгетата знаят, че някъде се произвеждат цигари, но не знаят точно къде, разказа още нашият източник.<br/><br/>Според него някои полицаи от ниските и средните прослойки на системата са знаели за съществуването на този незаконен обект, но са били част от схемата за прикритие на престъплението.<br/><br/>Не допускам, че бившият шеф на полицията в Пловдив старши комисар Атанас Илков е знаел, но въпреки това го смениха. Според мен полицаи от по-ниско ниво са били гръб на престъпниците.</p>
      <figure>
        <img src="https://static.blitz.bg/documents/thumbnails/520/201911/1574619563-ra2.jpg"/>
      </figure>
      <p><i>Иво Костурски</i><br/><br/>Говори се още, че от София, от средите на полицията, е имало хора, които са пазили и са покровителствали Антон Арабаджиев. Той е обявен все още за национално издирване заедно с неговия съдружник Иво Костурски.<br/><br/>На практика Иво Костурски е обикалял, снабдявал ги е с абсолютно всички материали и на другия ден е минавал и е взимал парите. И до днес остава загадка как Антон Арабаджиев се е измъкнал от операцията на полицията и не е бил заловен.<br/><br/>Смята се, че е бил предупреден", каза още източникът на БЛИЦ.<br/><br/>Антон Арабаджиев и бандата му са известни още с това, че от дълги годни се занимават с имотни измами. Печално нашумя в медиите името на Милен Паунчев, наречен от журналистите беднякът-милионер заради това, че са му били отнети  измама наследствени имоти за около 9 милиона евро.<br/><br/>Младият мъж, който тогава е бил едва на 20 години, твърди, че е бил дрогиран, бит и малтретиран, за да прехвърли апетитните имоти. <b>За да проверим до къде стигна сагата и има ли резултат от заведените от него срещу Антон Арабаджиев и хората му дела, се свързахме с Паунчев.</b> Ето какво разказа той пред БЛИЦ: <br/><br/>"Последният ни разговор, който проведохме аз и Антон Арабаджиев беше за пари. Той ми предлагаше пари, за да ме подкупи, за да не пускам в прокуратурата жалби срещу него. Тъй като аз бях измамен от него.<br/><br/>Това е една група, която върлува наред и удря хората с имотни измами. Това е от едно време, аз не съм първия, но съм единственият, който е оцелял до сега.<br/> </p>
      <figure>
        <img src="https://static.blitz.bg/documents/thumbnails/520/201911/1574619563-ra3.jpg"/>
      </figure>
      <p><i>Имот на един от измамените - Милен Паунчев, на който сега има бензиностанция </i><br/><br/>Единият от измамените не е между живите, казват, че е катастрофирал и се е убил с мотора си, но аз знам, че са му били прерязани спирачките. Има и други смущаващи случаи. Вие знаете, през 2013 година  в продължение на 20 дни загубих и двамата си родители. Тогава бях на 20 години.<br/><br/>С мен се свързаха хората на Антон, започнаха да ме дрогират системно, даваха ми да карам скъпи коли, даваха ми пари, но в сравнение с това, което трябваше да получа за имотите, наследени от родителите ми, бяха джобни суми.<br/><br/>В същото време дрогиран и неосъзнаващ какво правя, ме караха да прехвърлям имотите от наследството на тях. Системно ме малтретираха.<br/><br/>Взеха ми около 108 декара апетитни имоти в пловдивския квартал "Остромила", семейната ни къща там, която се доказа на всички инстанции, че тя е взета чрез измама, така ми отнеха и апартамент в центърана Пловдив. Когато се върнах аз в къщата, след като бях прогонен, хората на Антон Арабаджиев, в съдружие с ЧСИ, ме изгониха отново.<br/><br/>Доказа се, че къщата е моя, докато си взема документите, бутнаха къщата.<br/><br/>В момента са останали само тухли. Предният ден без знанието ми са изкарали абсолютно всички скъпи мебели. Те са поръчвани специално от Италия и струват около 120 хиляди лева. Иначе стойността на всичките ми заграбени от бандата на Арабаджиев имоти е около 8 и 9 милиона евро.<br/><br/>По банков път от тях съм получил около 100 хиляди евро, от които парите им ги връщах за преобразуване на такси и разноски по земите. Това е трябвало те да го плащат, а ме караха аз да поемам разноските със собствени средства.<br/><br/>Изнудваха ме със сила и притискане. Удряха ме, биеха ме, искаха за ми режат ушите. Тъй като бях изнудван от Арабаджиев да му прехвърля имотите си, започнаха да ме изнудват системно, даваха ми документално пари, които след това теглех под техен натиск и физическо малтретиране, и им ги връщах  на ръка. Това се правеше, за да изглеждат сделките легални.<br/><br/>В същото време, принуждаван чрез насилието над мен, ме караха да им прехвърлям имотите. Не съм бил съгласен да им ги прехвърля, а заради изнудването го направих. <br/><br/>Сега безуспешен водя дела да си върна имотите, от толкова огромно наследство, оставено от родителите ми, аз живея на квартира. Докато Арабаджиев беше на свобода, случаите в съда се потушаваха с безумни твърдения и решения, които нямат нищо общо с истината.<br/><br/>Например обяснявам цялата абсурдна история как е станала от 2013 до 2014-а г. и как са ми взели имотите, но съдът взима в предвид само думите на Арабаджиев и на адвокатите му и излиза с решение в полза на тях, защото те са 10-15 човека.</p>
      <figure>
        <img src="https://static.blitz.bg/documents/thumbnails/520/201911/1574619563-ra4.jpg"/>
      </figure>
      <p><i>Фабриката за цигари в Труд</i><br/><br/>Лъжат съда, че ние все още се имаме и сме приятели. И от прокуратурата, и от съда ме питат защо толкова дълго време не са били заведени дела. Но искам да уточня, че аз съм сменил 10 адвоката и десетимата до сега не са направили нищо. Защото са били подкупвани по един или по друг начин.<br/><br/>Сигурен съм в това нещо, няма как за три години да не ми напишеш нито един документ.<br/><br/>От 2014 г до миналата година всички адвокати ме мотаят и не вършат работата, за която са били наети. Включително бях наел адвокат Димитър Марковски, който ме бавеше три години. Според мен не е било, защото не е бил компетентен по моята тема и по моя казус.<br/><br/>В крайна сметка към настоящия момент имам сигурен адвокат, завел съм в Специализираната прокуратура дело, както и в Окръжен и Районен съд, в прокуратурата в Пловдив съм пуснал жалби, разказал съм на органите на реда абсолютно всичко, което знам за извършените от бандата престъпления.<br/><br/>Казват ми- да има данни за престъпление, обаче разследвания не са започнали. Един от малкото хора, които се броят на пръстите на едната ми ръка-заместник-окръжният прокурор Галин Гавраилов, и на когото вярвам, е прочел целия случай, захванал се е с него и е дал указания на прокурор как да направи разследването.<br/><br/>Наблюдаващият прокурор обаче ми казва-има данни за изнудване, но го прекратявам, защото видиш ли аз и компания заедно с Антон Арабаджиев сме били миналата година заедно на Банско. А това не е вярно, това е абсурдно. Бях а Банско по съвсем друг повод, наш близък беше болен от рак, ние гледахме детето му, но Антон не  бил с мен, нито приближените му. Това мога да го докажа.<br/><br/>Заради Антон Арабаджиев и хората му аз останах на улицата. В момента приятел ми помага, имам и дете. Очаквам да се реши проблема ми, имам доверие и на прокуратурата и на съда. На едните ми земи, които ми отнеха така брутално, има застроена кооперация, на другата бензиностанция. Но остават още много декари.<br/><br/>Надявам се и за мен в тази страна да има справедливост", завършва тъжния си, потресаващ разказ момчето, което медиите заради злочестата му съдба нарекоха беднякът-милионер. <br/> </p>
      <figure>
        <img src="https://static.blitz.bg/documents/thumbnails/520/201911/1574619561-milen-bednyakt-milioner.jpg"/>
      </figure>
      <p><i>Милен Паунчев - беднякът-милионер</i><br/><br/>Междувременно Специализираният съд наложи наказания на 12 от работниците, които бяха заловени в Труд. Четирима от обвинените по делото българи, които се признаха за виновни, получиха ефективни присъди, съответно на 1 година, 1 година и 2 месеца, а двама - по 1 година и 3 месеца „Лишаване от свобода“ при първоначален общ режим.<br/><br/>Те са заемали най-ниските нива в йерархията на престъпната група – пазач, доставчик на храна за работниците, както и техническа поддръжка на помещенията.<br/><br/>Осемте наети в производството чужденци – седем украинци и един молдовец, също се признаха за виновни и се споразумяха на условни наказания от 3 години „Лишаване от свобода“ с 5-годишен изпитателен срок, както и лишаване от права.<br/><br/>Разследването срещу тримата основни участници, организирали нелегалното производство, продължава. Срещу тях предстои бъде изготвен обвинителен акт и внесен в Специализирания наказателен съд.<br/><br/>На 4 юли 2019 г. по време на действията по разследването на Специализираната прокуратура и ГДБОП в нелегалната фабриката бе намерена и иззета готова продукция за около 3 млн. лева, половината от която натоварена в камион и подготвена за експедиция.<br/><br/>Разследването установи, че организираното производство на нелегални цигари в с. Труд няма аналог до момента. Във фабриката са били инвестирани близо 10 млн. лева, а пласирането на готовата продукция е ощетявало бюджета с между 15 и 20 млн лв. месечно в продължение на една година.<br/><br/>В близкото село Ръжево Конаре бе открит и цехът на фабриката, където е бил нарязван тютюнът за нелегалните цигари. <br/><br/><b>Кристина ИВАНОВА, БЛИЦ<br/><br/>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>