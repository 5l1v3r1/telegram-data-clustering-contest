<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/tovornjak-je-bil-pretezek-za-most-250432"/>
    <meta property="og:site_name" content="Slovenske novice"/>
    <meta property="article:published_time" content="2019-11-25T15:47:00+00:00"/>
    <meta property="og:title" content="Tovornjak je bil pretežek za most"/>
    <meta property="og:description" content="Omejitev za prečkanje mostu je znašala 19 ton, a voznik kar 40-tonskega tovornjaka je očitno zanemaril opozorilo. Most iz leta 1931 se je preprosto zlomil, da se je usodno prekršil domačin, pa je..."/>
  </head>
  <body>
    <article>
      <h1>Tovornjak je bil pretežek za most</h1>
      <h2>Za kar 21 ton je presegal omejitev. Umrla sta najstnica in voznik tovornjaka.</h2>
      <address><time datetime="2019-11-25T15:47:00+00:00">25 Nov 2019, 15:47</time> by <a rel="author">E. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/18/1681398.jpg"/>
          <figcaption>OLIVIER LE CORRE VIA REUTERSVdal se je pod preveliko težo. FOTO: Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/11/18/1688041.jpg"/>
          <figcaption>REUTERSAvgusta lani se je zrušil viadukt v Genovi, umrlo je 43 ljudi. FOTO: Reuters</figcaption>
        </figure>
      </slideshow>
      <p>Omejitev za prečkanje mostu je znašala 19 ton, a voznik kar 40-tonskega tovornjaka je očitno zanemaril opozorilo. Most iz leta 1931 se je preprosto zlomil, da se je usodno prekršil domačin, pa je še bolj šokantno, z glavo zmajuje župan mesta Mirepoix-sur-Tarn <b>Eric Oget.</b></p>
      <figure>
        <img src="https://www.slovenskenovice.si/images/slike/2019/11/18/1688041.jpg"/>
        <figcaption>Avgusta lani se je zrušil viadukt v Genovi, umrlo je 43 ljudi. FOTO: Reuters<cite>REUTERS</cite></figcaption>
      </figure>
      <p>Most, ki povezuje mesti Bessieres in Mirepoix-sur-Tarn, kakšnih 30 kilometrov severno od Toulousa, se je vdal pod težo velikanskega tovornjaka, z njim pa je v vodo zgrmel tudi osebni avto. Po prvih poročanjih naj bi v vodo padel še kombi, a so pozneje ugotovili, da to ne drži. »Če bi bil voznik tega podjetja od drugod, bi še razumel,« je povedal Oget in pojasnil, da policija še naprej preiskuje okoliščine tragične nesreče.<br/><br/>Tovornjak in renault clio, ki sta zgrmela v reko Tarn, sta bila včeraj popoldne še vedno pod vodo, na kopno pa so že prenesli trupli voznika tovornjaka in 15-letne sopotnice v osebnem avtomobilu. Njena mati, ki je vozila renaulta, je preživela, na suho pa so jo potegnili že mimoidoči, priče strahotne nesreče.<br/><br/>Njene poškodbe včeraj še niso bile znane. Reševalci in potapljači ocenjujejo, da se je med bliskovito akcijo ranilo še najmanj pet ljudi, tako reševalcev in potapljačev kot dobrih ljudi, ki so se nemudoma pognali v vodo na pomoč žrtvam.</p>
      <blockquote>2003.<br/>so most temeljito prenovili, redno so ga pregledovali.</blockquote>
      <p>Most, dolg 155 metrov in širok 6,5 metra, so zgradili leta 1931, 2003. pa ga temeljito prenovili; redno so ga pregledovali, nazadnje decembra lani, ko niso ugotovili nobenih konstrukcijskih težav. Voznik tovornjaka ni bil prvi, ki ni upošteval opozorilne table, številni so namreč nanj že prepeljali s pretežkimi vozili.<br/><br/>Francoske oblasti so po tragičnem zrušenju avtocestnega viadukta v Genovi avgusta 2018, ki je zahtevalo 43 smrtnih žrtev, naročile pregled mostov po državi; ugotovili so, da jih je 25.000 v slabem stanju, a se porušeni ni znašel na seznamu.<br/> </p>
    </article>
  </body>
</html>