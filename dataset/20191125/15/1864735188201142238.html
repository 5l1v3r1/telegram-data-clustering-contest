<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/politica/elezioni-emilia-romagna-e-calabria-1.4905461"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-25T15:07:37+00:00"/>
    <meta property="og:title" content="Elezioni in Emilia Romagna e Calabria. M5S avvia le regionarie"/>
    <meta property="og:description" content="Fino al 4 dicembre tutti gli iscritti residenti nelle due regioni potranno candidarsi su Rousseau"/>
  </head>
  <body>
    <article>
      <h1>Elezioni in Emilia Romagna e Calabria. M5S avvia le regionarie</h1>
      <h2>Fino al 4 dicembre tutti gli iscritti residenti nelle due regioni potranno candidarsi su Rousseau</h2>
      <address><time datetime="2019-11-25T15:07:37+00:00">25 Nov 2019, 15:07</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4905510.1574694457!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Luigi Di Maio (Ansa)</figcaption>
      </figure>
      <p>Roma, 25 novembre 2019 - In vista delle <b>elezioni regionali del 26 gennaio 2020</b>, che interesseranno<b> Emilia Romagna e Calabr</b>ia, il <b>M5S</b> apre le candidature per le <b>"regionarie</b>". I pentastellati, salvo colpi di scena, correrrano da soli.</p>
      <h3>Regionarie M5S: regolamento</h3>
      <p>Da oggi, 25 novembre 2019, fino al 4 dicembre tutti gli <b>iscritti certificati residenti in Calabria o Emilia-Romagna</b> potranno<b> avanzare la loro candidatura</b> su <b>Rousseau.</b> Come previsto dallo Statuto, "il Capo Politico, sentito il Garante, ha la facoltà di valutare la compatibilità della candidatura con i valori e le politiche del M5s, esprimendo l'eventuale parere vincolante negativo".</p>
      <p>Sul Blog delle Stelle si specifica inoltre quali documenti sono necessari per ufficializzare la propria candidatura e che "non sono consentite <b>iniziative di autopromozione </b>sia relativamente alla candidatura che per la votazione online". E ancora: "La lista di coloro che accetteranno la candidatura, che avranno completato tempestivamente la procedura per la formalizzazione della stessa su Open Candidature e che risulteranno effettivamente in regola con i requisiti, verrà resa pubblica e successivamente sottoposta alla <b>votazione online su Rousseau</b>", informa il blog.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>