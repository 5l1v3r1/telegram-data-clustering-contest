<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/up-2-date/44355-leraren-gaan-twee-dagen-achter-elkaar-staken"/>
    <meta property="og:site_name" content="FunX"/>
    <meta property="article:published_time" content="2019-11-25T15:04:00+00:00"/>
    <meta property="og:title" content="Leraren gaan twee dagen achter elkaar staken"/>
    <meta property="og:description" content="Door:"/>
  </head>
  <body>
    <article>
      <h1>Leraren gaan twee dagen achter elkaar staken</h1>
      <address>
        <time datetime="2019-11-25T15:04:00+00:00">25 Nov 2019, 15:04</time>
      </address>
      <p>|</p>
      <p>Door:</p>
      <p>Burç</p>
      <p>Leraren in het basisonderwijs en het voortgezet onderwijs zijn door de Algemene Onderwijsbond (AOb) opgeroepen om op <a href="https://www.aob.nl/nieuws/acties-gaan-door-tweedaagse-staking-in-januari/">donderdag 30 januari en vrijdag 31 januari</a> te gaan staken. <i>"Het kabinet heeft na alle acties nog steeds niet gezorgd voor structureel extra geld. We voeren de druk op. De actiebereidheid is enorm"</i>, zegt de nieuwe AOb-voorzitter Eugenie Stolk.</p>
      <h3>Vervolgacties in 2020</h3>
      <p>Ruim 90 procent van de zesduizend AOb-leden die in het primair en voortgezet onderwijs werken, vindt dat er in 2020 vervolgacties nodig zijn. <i>"De leden hebben zich overduidelijk uitgesproken: de actiebereidheid is enorm”</i>, zegt AOb-voorzitter Stolk. <i>“Daarom trappen we het actiejaar 2020 af met een tweedaagse staking."</i></p>
      <related>
        <h4>Lees ook:</h4>
        <a href="https://www.funx.nl/news/up-2-date/44095-meester-yasin-de-politiek-moet-leraren-serieus-gaan-nemen"/>
      </related>
      <p>Structureel geld</p>
      <p>Eugenie Stolk hoopt dat er na deze acties eindelijk structureel geld komt voor het onderwijs. <i>"Als er geen structureel geld komt, blijven wij structureel actievoeren."</i> Er zou in totaal 2,7 miljard extra nodig zijn voor het verlagen van de werkdruk en het verhogen van salarissen van al het onderwijspersoneel.</p>
      <h3>Enorm lerarentekort</h3>
      <p>Het enorme lerarentekort zorgt voor een stijging van de werkdruk onder de zittende leraren en ondersteuners. Daarom vindt de AOb dat de lonen omhoog moeten zodat het vak van leraar aantrekkelijker wordt. In het voortgezet onderwijs zijn de problemen minder zichtbaar, maar in het basisonderwijs zijn er inmiddels scholen die uit noodzaak moeten sluiten. Zo gaan zestien Amsterdamse basisscholen in de week van 9 december <a href="https://eenvandaag.avrotros.nl/item/basisscholen-in-amsterdam-sluiten-week-de-deuren-om-lerarentekort/">een week dicht</a> vanwege het lerarentekort.</p>
      <figure>
        <iframe data-src="https://twitter.com/EenVandaag/status/1198958515131494407" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h4>Leraren gaan weer staken!</h4>
      <p>Terecht! The lerarentekort is real. (74.4%)<br/>Laat die leraren dat lekker in hun eigen tijd doen (12.8%)<br/>Dit boeit mij echt niet. (0%)<br/>TWEE DAGEN VRIJ! YEAH BABY! (12.8%)<br/>Stem!</p>
      <related>
        <h4>Gerelateerd nieuws</h4>
        <a href="https://www.funx.nl/news/up-2-date/44095-meester-yasin-de-politiek-moet-leraren-serieus-gaan-nemen"/>
      </related>
    </article>
  </body>
</html>