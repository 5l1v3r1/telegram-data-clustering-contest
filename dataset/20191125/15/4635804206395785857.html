<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/taksici-esnafi-mutlu-uberin-faaliyetlerini-durdurmasinin-ardindan-son-durum/"/>
    <meta property="og:site_name" content="LOG"/>
    <meta property="article:published_time" content="2019-11-25T15:30:58+00:00"/>
    <meta property="og:title" content="Taksici esnafı mutlu; Uber’in faaliyetlerini durdurmasının ardından son durum"/>
    <meta property="og:description" content="Uber'in Türkiye'de faaliyetlerinin durdurma kararını aldığını açıklamasının ardından son 3 ayda taksici cephesinde olumlu gelişmeler yaşandı."/>
  </head>
  <body>
    <article>
      <h1>Taksici esnafı mutlu; Uber’in faaliyetlerini durdurmasının ardından son durum</h1>
      <address><time datetime="2019-11-25T15:30:58+00:00">25 Nov 2019, 15:30</time> by <a rel="author">Barış İNSELEL</a></address>
      <p>Uber’in Türkiye’de faaliyetlerinin durdurma kararını aldığını açıklamasının <a href="https://www.log.com.tr/tartismalarin-odaginda-olan-tesla-cybertruck-icin-rekor-siparis/">ardından</a> son 3 ayda <b>taksici </b>cephesinde olumlu gelişmeler yaşandı.</p>
      <p>Uber-Taksi kavgaları bir dönem Türkiye’nin gündemine oturmuştu. Uber’in haksız rekabete yol açtığını savunan taksi sürücüleri Uber’e resmen <b>savaş açmıştı</b>. Konunun yargıya taşınmasının ardından taksi sürücülerini sevindiren bir gelişme yaşanmış ve mahkeme taksi sürücülerini<b> haklı bulmuştu</b>. Bütün bu gelişmelerin adından Uber’e ve diğer izinsiz taşımacılık yapan şirketlere karşı denetimler<b> arttırıldı</b>. Bunun bir sonucu olarak da insanlar benzer uygulamaları kullanmaktan <b>çekinir hale geldi</b>. Uber’de bu durumu görmüş olacak ki Türkiye’deki faaliyetlerini <b>durdurma</b> kararı almıştı. Anlayacağınız çizilen tablo taksicileri mutlu eden cinsten. Özellikle son gelen zamların arından esnafın cebine giren hasılat da artmış durumda.</p>
      <h3>Taksici esnafının geliri arttı</h3>
      <p>Konu ile ilgili <a href="http://www.iteo.org.tr/">İstanbul Taksiciler Esnaf Odası</a> Başkanı Eyüp Aksu şöyle konuştu; “<i>Özellikle küresel korsana karşı yürüttüğümüz haklı mücadelenin bağımsız yargı tarafından <b>tescil edilmesi</b>, sektördeki belirsizliği de <b>ortadan kaldırdı</b>. Bunun olumlu etkisini tüm sektörde görmeye başladık. Bunun yanı sıra, özellikle bazı mahallelerde karşılaştığımız korsan taşımacılık uygulamalarına karşı da harekete geçildi. Bu yöndeki denetimlerin de son dönemde <b>arttığını</b> görüyoruz. Yaptığımız araştırmalarda son birkaç aydır yolcu memnuniyetinin de <b>yükseliş</b> trendine girdiğini gördük. Yapılan fiyat düzeltmesinin hemen ardından yolcuların taksi kullanımında bir miktar <b>azalma</b> görmüştük. Şimdi ise eski seviyelerin üzerine çıktık. Tabii bu taksici esnafımızın gelirlerini de artırdı. Altı ay öncesiyle karşılaştırdığımızda taksilerin günlük hasılatı<b> yüzde 25 artmış durumda</b></i>” dedi.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/nissan-leaf-merkezli-korkutan-carpisma-testi-video/"/>
      </related>
    </article>
  </body>
</html>