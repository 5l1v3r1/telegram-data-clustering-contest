<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/terasz/kutyaszan-verseny/"/>
    <meta property="og:site_name" content="FEMINA"/>
    <meta property="article:published_time" content="2019-11-25T15:06:05+00:00"/>
    <meta property="og:title" content="Egy átlagos magyar nő, kivételes álmokkal: a 28 éves Kinga szédületes dologra készül"/>
    <meta property="og:description" content="Háromszáz kilométeres kutyaszántúrára készül egy fiatal magyar nő."/>
  </head>
  <body>
    <article>
      <h1>Egy átlagos magyar nő, kivételes álmokkal: a 28 éves Kinga szédületes dologra készül</h1>
      <h2>Háromszáz kilométeres kutyaszántúrára készül egy fiatal magyar nő.</h2>
      <address><time datetime="2019-11-25T15:06:05+00:00">25 Nov 2019, 15:06</time> by <a rel="author">Femina</a></address>
      <p>300 kilométer a hófödte norvég hegyek között, öt napon keresztül, a sokszor mínusz 30 fokos hidegben egy kutyaszánon? A legtöbbünk inkább marad a fotelja kényelmében,<b> Mata-Iszály Kinga</b> viszont úgy döntött, hogy búcsút int a kényelemnek, és nevez a Fjallraven Polar versenyére, hogy legyen lehetősége valóra váltani álmát: szánhúzó kutyákkal száguldani a havas vidéken.</p>
      <p>A nevezők szavazás alapján jutnak sanszhoz, régiónként egy embernek van esélye. Így Kinga egyedüli magyarként venne részt a versenyen, és bár a szavazás december 12-ig tart, minden segítségre szüksége van, ugyanis nem önző érdekek vezérlik. Ha kijut, a szavazatai számának megfelelő összeggel támogat két egyesületet. <b><a href="https://polar.fjallraven.com/contestant/?id=7018&amp;backpage=1&amp;order=popular&amp;region=6">Ezen a linken te is szavazhatsz rá</a></b>: csak kattints a Vote gombra, majd jelentkezz be a Facebookkal.</p>
      <h3>Életmódváltást hozott az örökbefogadott kutyus</h3>
      <p>Kinga első ránézésre egy átlagos fiatal nőnek számít: egy irodában dolgozik marketingesként, 28 éves, és boldog házasságban él a férjével. Pár éve azonban megváltozott élete, ugyanis akkor fogadta örökbe első saját kutyáját, Jarvist, a border collie keveréket.</p>
      <figure>
        <img src="https://kep.cdn.indexvas.hu/1/0/3049/30498/304985/30498599_678385f29def790c1bc8f02e0f9553e9_wm.jpg"/>
      </figure>
      <p>Bár kisgyerekkorától kezdve kutyák mellett élt, és mindig is imádott minden fajtát, Jarvis eleinte kihívást jelentett számára, hiszen össze kellett szokniuk, hogy igazán kiegyensúlyozott párost alkossanak. Jarvis érkezésével Kinga életébe egy olyan korszak köszöntött, amit mások életmódváltásnak hívnának.</p>
      <p>- Kamaszként nem szerettem sportolni, a futást például kimondottan utáltam, de egy aktív munkakutya mellett fel kellett azt ismernem, hogy neki nem elég, ha napi 2-3 órát sétálok vele. Így 2017 januárjában elindultunk az első közös futásunkra, és azóta is pakoljuk a lábainkba a kilométereket. Ennek köszönhetően tapasztalhattam meg azt, hogy milyen, amikor a kutyámmal egymásért vagyunk, mikor kutya és gazdája egymásra vannak utalva - meséli. </p>
      <p>Ezek a közös élmények és a megannyi közös verseny motiválta arra, hogy jelentkezzen a Fjallraven Polar eseményére. A verseny lehetőséget nyújt, hogy lelkes amatőrök is kipróbálhassák, milyen lehet az, amikor napokon keresztül a kutyák és az emberek egymásra vannak utalva, miközben gyönyörű hófödte tájakon száguldoznak, és rengeteg közös élményt gyűjthetnek.</p>
      <h3>Jó ügyet támogat</h3>
      <p>Mata-Iszály Kinga azonban nemcsak saját maga miatt szeretne idén ott lenni az indulók között. Azon kívül, hogy egyedüli magyarként képviselné majd hazánkat, az őt kijuttatott szavazatok számával megegyező pénzadománnyal támogatna két fajtamentő egyesületet, ezzel is felhívva a figyelmet az állatmentők áldásos munkájára és arra, hogy aki teheti, vásárlás helyett inkább fogadjon örökbe.</p>
      <p>
        <i>Fotók: Mata-Iszály Kinga</i>
      </p>
      <p>
        <b>8 kölyköt hozott világra a kutyamama</b>
      </p>
      <p>A következő fotósorozat főszereplője Pickles, egy mentett pitbull, aki egyszerre nyolc gyönyörű picinek adott életet. A káprázatos képek a friss anyát és kicsinyeit mutatják be: mintha csak tanulta volna a mama, nagyon fotogén pózokban látható az újszülött kölykök mellett.</p>
      <figure>
        <img src="https://kep.index.hu/1/0/3015/30155/301554/30155433_2315139_a412ca7823fb9a6d325a4fc75e86c676_wm.jpg"/>
        <figcaption>
          <a href="https://femina.hu/terasz/pitbull-kutyakolyok-foto/">Nézegess képeket! 5 kép<br/><b>8 kölyköt hozott világra a kutyamama: nem mindennapi fotókon az imádni való család</b></a>
        </figcaption>
      </figure>
    </article>
  </body>
</html>