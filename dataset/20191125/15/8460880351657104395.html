<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/orszag-vilag/feltetelekhez-koti-karacsony-a-hazai-vb-rendezest-2142666/"/>
    <meta property="og:site_name" content="BAMA"/>
    <meta property="article:published_time" content="2019-11-25T15:24:00+00:00"/>
    <meta property="og:title" content="Feltételekhez köti Karácsony a hazai vb-rendezést"/>
    <meta property="og:description" content="Öt feltételhez köti a főpolgármester azt, hogy Budapest hozzájárulását adja az új stadion megépítéséhez."/>
  </head>
  <body>
    <article>
      <h6 class="kicker">ATLÉTIKAI VB 2023</h6>
      <h1>Feltételekhez köti Karácsony a hazai vb-rendezést</h1>
      <address>
        <time datetime="2019-11-25T15:24:00+00:00">25 Nov 2019, 15:24</time>
      </address>
      <h4>Öt feltételhez köti a főpolgármester azt, hogy Budapest hozzájárulását adja a tornához szükséges új stadion megépítéséhez.</h4>
      <p>Karácsony Gergely hétfőn Budapesten, sajtótájékoztatón kifejtette, a feltételek között szerepel, hogy az Egészséges Budapest Program meglévő forrásaihoz a kormány adjon még 50 milliárd forintot további képalkotó berendezések beszerzéséhez; a második szempont, hogy növeljék a zöldfelületeket, induljon meg a csepeli Nagyerdő-projekt, és a csepeli területen ne valósuljanak meg élsportberuházások; azt is feltételül szabta, hogy olyan beruházást szeretnének látni a Duna-parton, amely nemcsak az élsportot, illetve egyszeri alkalmat szolgál, hanem tömegsport- és kulturális rendezvényekre is alkalmas; feltétel az is, hogy a beruházással kapcsolatos minden szerződés legyen nyilvános; továbbá a kormány tartsa fenn elkötelezettségét a fővárosi közlekedési beruházások ügyében.</p>
      <p>Ezekről a feltételekről a Fővárosi Közgyűlés szerdai ülésén egy előterjesztés formájában fog szavazni – közölte az ellenzéki politikus.</p>
    </article>
  </body>
</html>