<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807471/%D9%88%D8%A7%D8%B1%D8%AF%D8%A7%D8%AA-%D9%86%D9%81%D8%AA-%DA%86%DB%8C%D9%86-%D8%A7%D8%B2-%D8%B9%D8%B1%D8%A8%D8%B3%D8%AA%D8%A7%D9%86-%D8%A7%D9%81%D8%B2%D8%A7%DB%8C%D8%B4-%DB%B7%DB%B6-%D8%AF%D8%B1%D8%B5%D8%AF%DB%8C-%D8%AF%D8%A7%D8%B4%D8%AA%D9%87-%D8%A7%D8%B3%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T15:11:00+00:00"/>
    <meta property="og:title" content="واردات نفت چین از عربستان افزایش ۷۶ درصدی داشته است"/>
    <meta property="og:description" content="واردات نفت خام چین از عربستان در ماه اکتبر ۲۰۱۹ نسبت به ماه پیش از آن ۷۶ درصد افزایش یافت."/>
  </head>
  <body>
    <article>
      <h1>واردات نفت چین از عربستان افزایش ۷۶ درصدی داشته است</h1>
      <h2>واردات نفت خام چین از عربستان در ماه اکتبر ۲۰۱۹ نسبت به ماه پیش از آن ۷۶ درصد افزایش یافت.</h2>
      <address>
        <time datetime="2019-11-25T15:11:00+00:00">25 Nov 2019, 15:11</time>
      </address>
      <p>به گزارش گروه اقتصادی خبرگزاری دانشجو به نقل از رویترز، صادرات نفت عربستان به چین در ماه اکتبر امسال به ۸ میلیون و ۴۱۰ هزار تن، معادل یک میلیون و ۹۸۰ هزار بشکه در روز، رسید، در حالی که این رقم در ماه سپتامبر امسال یک میلیون و ۷۴۰ هزار بشکه در روز بود.<br/><br/>حمله پهباد‌های یمنی به تأسیسات نفتی عربستان تأثیری بر صادرات نفت این کشور به چین در ماه اکتبر نداشت، زیرا شرکت سعودی آرامکو برای حفظ عرضه به مشتریان، از ذخیره‌سازی خود برداشت کرد.<br/><br/>تحلیلگران پیش‌بینی می‌کنند در ماه نوامبر امسال، تأثیر حمله یادشده بر صادرات نفت عربستان به چین مشاهده شود.<br/><br/>واردات نفت چین از آمریکا در ماه اکتبر امسال به ۹۰۸ هزار و ۴۲۲ تن و واردات این کشور از روسیه به ۶ میلیون و ۹۷۰ هزار تن رسید.</p>
    </article>
  </body>
</html>