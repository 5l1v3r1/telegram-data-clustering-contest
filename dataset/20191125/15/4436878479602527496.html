<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191663/marxa/primera/cafeteria/terrassa/dirigida/persones/amb/discapacitat"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-25T15:19:00+00:00"/>
    <meta property="og:title" content="En marxa la primera cafeteria de Terrassa dirigida per persones amb discapacitat"/>
    <meta property="og:description" content="Es diu La Trama i es troba al Mercat de la Independència"/>
  </head>
  <body>
    <article>
      <h1>En marxa la primera cafeteria de Terrassa dirigida per persones amb discapacitat</h1>
      <h2>Es diu La Trama i es troba al Mercat de la Independència</h2>
      <address>
        <time datetime="2019-11-25T15:19:00+00:00">25 Nov 2019, 15:19</time>
      </address>
      <p><a href="https://prodis.cat/ca/">Prodis </a>ha obert La Trama, una nova cafeteria al Mercat de la Independència i el primer establiment hostaler de Terrassa que oferirà un servei conduït per persones amb discapacitat. De fet, la cafeteria s’inaugurarà oficialment el 3 de desembre, dia internacional de les persones amb discapacitat.<br/><br/>Tots els treballadors de La Trama s’han estat formant en el Pla de Capacitació del Programa de Garantia Juvenil (PICE) dissenyat per la Cambra de Comerç, Indústria i Serveis de Terrassa, concretament, a la formació específica d’Auxiliar de cambrer/a que finalitzarà amb la realització d’una visita al Celler de Can Roca, el proper 26 de novembre.<br/><br/>Aquest projecte és un exemple del principal objectiu del programa de Garantia Juvenil: la integració laboral dels joves. Des de 2015, un total de 1.425 joves s’han inscrit en el Programa de Garantia Juvenil dissenyat i gestionat per la Cambra de Terrassa. Del total, un 52% ha accedit al mercat professional. Un percentatge que s’ha incrementat en tres punts des del gener de 2019.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>