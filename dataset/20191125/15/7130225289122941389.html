<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/tunceli-belediyesi-nden-kadin-calisanlara-regl-izni-karari-benzer-kararlar-icin-caba-harcayacagiz-890430"/>
    <meta property="og:site_name" content="Onedio"/>
    <meta property="article:published_time" content="2019-11-25T15:36:30+00:00"/>
    <meta property="og:title" content="Tunceli Belediyesi'nden Kadın Çalışanlara Regl İzni Kararı: 'Bu Çalışmaların Artmasını Diliyoruz'"/>
    <meta property="og:description" content="Tunceli Belediyesi, kadın çalışanlarına her ayın belli bir günü menstrüasyon izni verecek. Karar, Tunceli Belediyesi Kadın Meclisi ve Toplumsal Cinsiy..."/>
  </head>
  <body>
    <article>
      <h1>Tunceli Belediyesi'nden Kadın Çalışanlara Regl İzni Kararı: 'Bu Çalışmaların Artmasını Diliyoruz'</h1>
      <address><time datetime="2019-11-25T15:36:30+00:00">25 Nov 2019, 15:36</time> by <a rel="author" href="https://onedio.com/profil/sadecegeciyorum" target="_blank">Ulaş Demircan</a></address>
      <h4><a href="https://onedio.com/etiket/tunceli/5043c6a50228f60917601896">Tunceli</a> Belediyesi, kadın çalışanlarına her ayın belli bir günü menstrüasyon izni verecek. Karar, Tunceli Belediyesi Kadın Meclisi ve Toplumsal Cinsiyet Eşitlik Komisyonu tarafından alındı.</h4>
      <figure>
        <img src="https://img-s2.onedio.com/id-5ddbf2b6656ef7983a60a3a3/rev-0/w-500/s-e3a69835292099b2a7df997bd6f91d1ed5c5b6f0.jpg"/>
        <figcaption>Belediyenin Kadın Meclisi ve Toplumsal Cinsiyet Eşitlik Komisyonundan yapılan yazılı açıklamada, komisyonun, kadın çalışanlara regl izni verme kararı aldığı, bu konuda belediyenin meclis salonunda bir araya gelen Belediye Başkan Yardımcısı Canan Ay Doğan ile DİSK Genel İş Şube Başkanı Şükran Yılmaz ve kadın çalışanların protokol imzaladığı belirtildi.</figcaption>
      </figure>
      <h3>Karar Tunceli Belediyesi'nin Twitter hesabından paylaşıldı</h3>
      <figure>
        <iframe data-src="https://twitter.com/BldDersim/status/1198954052773720066?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Belediyenin kadın meclislerinin kadınların her alanda "özneleşerek iradeleşmesini" esas alıp kadın haklarını savunduğu aktarılan açıklamada şöyle denildi:</h3>
      <figure>
        <img src="https://img-s2.onedio.com/id-5ddbf34e8dc8d1a039f9e881/rev-0/w-500/s-0b35193ab06fc77533fd322ff4fc0ed44cbeae30.jpg"/>
      </figure>
      <blockquote>"Kadınların güncel taleplerini tespit edip, bu sorunları çözmeyi önümüze hedef koyup eylül ayında yapılan belediye meclis toplantısında Toplumsal Cinsiyet Eşitlik Komisyonu kurulması kararı almıştık. Belediyenin tüm hizmetlerinin ve gerçekleştireceği projelerin, her türlü ayrımcılığa karşı cinsiyet eşitliğini esas alacak biçimde dizayn edilmesine katkı sunmak için kadın meclislerimiz ve komisyonumuz bu çalışmalarını sürdürüyor. Bu anlamda toplumsal cinsiyet eşitliği ilkemize dayanarak kadın çalışanlarımıza, her ayın belirledikleri bir günü regl izni verme kararı aldık. Benzer kararların çalışma alanlarında artmasını ve daha ileriye taşınması için çaba harcayacağımızı belirterek bu çalışmaların artmasını diliyoruz."</blockquote>
    </article>
  </body>
</html>