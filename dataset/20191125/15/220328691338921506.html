<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/prodavat-na-trg-pismo-na-aynshchayn-407599.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T15:10:48+00:00"/>
    <meta property="og:title" content="Продават на търг писмо на Айнщайн"/>
    <meta property="og:description" content="Писмото ще бъде предложено след седмица в Ерусалим"/>
  </head>
  <body>
    <article>
      <h1>Продават на търг писмо на Айнщайн</h1>
      <address><time datetime="2019-11-25T15:10:48+00:00">25 Nov 2019, 15:10</time> by <a rel="author">Стандарт</a></address>
      <p>Следващия месец на търг в Ерусалим ще бъде предложено писмо на Алберт Айнщайн, в което той описва подробно доказателство относно усилията му да открие "Теорията на всичко", предава ДПА.</p>
      <p>Аукционът ще бъде организиран на 3 декември от тръжна къща "Кедем". Стартовата цена на писмото ще бъде 20 000 долара.</p>
      <p>В писмото си, изпратено през юни 1950 г. до математика Ернст Габор Строс, Айнщайн отговаря на критиките му към неговата работа. Писменият документ предлага поглед и към текущата работа на двамата учени. Строс е бил сътрудник на Айнщайн в периода между 1944 и 1948 г. Двамата имат три съвместни публикации, отбелязва БТА.</p>
      <p>"Това е исторически артикул с изключителна стойност", се посочва в изявлението, направено от Мерон Ерен, съсобственик на аукционната къща.</p>
      <p>Писмо на Айнщайн от 1954 г., в което отличеният с Нобелова награда за физика учен споделя възгледите си за Бог и религията, беше продадено на търг в Ню Йорк през 2018 г. за близо 3 милиона долара, припомня агенцията.</p>
    </article>
  </body>
</html>