<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/hakan-can/santrforun-yoksa-3-puan-yok-2104072"/>
    <meta property="og:site_name" content="Fanatik"/>
    <meta property="article:published_time" content="2019-11-25T03:01:00+00:00"/>
    <meta property="og:title" content="Santrforun yoksa 3 puan yok"/>
    <meta property="og:description" content="Karşılaşma biterken Fenerbahçe’nin hedef santrforu Ozan Tufan’dı."/>
  </head>
  <body>
    <article>
      <h1>Santrforun yoksa 3 puan yok</h1>
      <address><time datetime="2019-11-25T03:01:00+00:00">25 Nov 2019, 03:01</time> by <a rel="author">Hakan Can</a></address>
      <p>Karşılaşma biterken Fenerbahçe’nin hedef santrforu Ozan Tufan’dı. Ersun Hoca, Muriç’in yokluğunu eldeki oyuncularla çözemedi. Gerçi Alper ilk yarıda bir gollük şut attı, bir de Moses’e gollük pas verdi ama Fenerbahçe hücumda çok kısır kaldı. Özellikle Moses çok etkisizdi. Solda Tolga, önde Alper, sağda Moses ve arkasında Ozan ile anca bu kadar etkili hücum yapılır! Belki duran topta gol bulursun o kadar. Fenerbahçe, Mete Kalkavan’ın iptal ettiği penaltı kararında çok şanslıydı. Bence faul yoktu. Çok kritik bir dakikada Öğretmenoğlu’nun doğru yardımıyla kazanılan, “duran topların kralı” penaltıyı ise Emre çok kötü kullandı. Malatyaspor, Guilherme’nin önderliğinde daha kreatif bir kadroya sahip olsa da bu fırsatı kullanamadı. Gökhan Töre’nin Hasan Ali’ye mağlup olması skorda belirleyici oldu.</p>
      <p>
        <b>Gecenin sorusu</b>
      </p>
      <p>Yeni bir santrfor? Mevlüt tam da bu günler için alınmıştı. Muriç sakatlandı, Mevlüt de! Bir üçüncü santrfora kesin olarak ihtiyaç var. Alper kötü oynamadı ama Fener maçı hücumda Ozan Tufan’la tamamladı.</p>
      <p>
        <b>Maçın starı</b>
      </p>
      <p>Farnolle Yaptırdığı penaltıda Emre’yi bekleyerek maçın kaderini de belirleyen kurtarışa imzasını attı. Topu oyuna daha iyi sokabilirse emekli olana kadar yüksek ücretlerle ülkemizde oynar.</p>
      <p>
        <b>Maçın olayı</b>
      </p>
      <p>İtiraz, itiraz, itiraz Evet hakemlerimiz büyük hatalar yapıyor ancak futbolcuların karar doğru olsun olmasın bitmeyen itirazları oyunun tadını iyice kaçırıyor. Ve zaten çoğunluk kartları itirazdan görüyor.</p>
      <p>
        <b>Kısa mesaj</b>
      </p>
      <p>Altay çok yüksek potansiyelli bir kaleci ama yan toplarda çok hata yapıyor. Ekstra, ekstra, ekstra antrenman yapmalı. Yoksa büyük kaleci olamaz.</p>
    </article>
  </body>
</html>