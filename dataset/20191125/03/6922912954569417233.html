<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/greece/article/periferia-atikis-klista-ta-sxolia-mexri-tis-10-to-proi-logo-kakokerias"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-25T03:58:00+00:00"/>
    <meta property="og:title" content="Περιφέρεια Αττικής: Κλειστά τα σχολεία μέχρι τις 10 το πρωί λόγω κακοκαιρίας"/>
    <meta property="og:description" content="Λόγω των έντονων καιρικών φαινομένων τα οποία αναμένεται να ενταθούν τις πρωινές ώρες, για την ασφάλεια των μαθητών με εντολή του Περιφερειάρχη Αττικής Γ. Πατούλη, τα σχολεία σε όλο το Λεκανοπέδιο θα παραμείνουν κλειστά μέχρι τις 10 το πρωί."/>
  </head>
  <body>
    <article>
      <h1>Περιφέρεια Αττικής: Κλειστά τα σχολεία μέχρι τις 10 το πρωί λόγω κακοκαιρίας</h1>
      <address>
        <time datetime="2019-11-25T03:58:00+00:00">25 Nov 2019, 03:58</time>
      </address>
      <p>Λόγω των έντονων καιρικών φαινομένων τα οποία αναμένεται να ενταθούν τις πρωινές ώρες, για την ασφάλεια των μαθητών με εντολή του Περιφερειάρχη Αττικής Γ. Πατούλη, τα σχολεία σε όλο το Λεκανοπέδιο θα παραμείνουν κλειστά μέχρι τις 10 το πρωί.</p>
      <p>Με αφορμή την εκδήλωση έντονων καιρικών φαινομένων στην Αττική τα οποία αναμένεται να ενταθούν τις πρωινές ώρες, η Περιφέρεια Αττικής με εντολή του Περιφερειάρχη Γ. Πατούλη, έχοντας ως απόλυτη προτεραιότητα την ασφάλεια των μαθητών και των πολιτών και με δεδομένες τις δυσκολίες αλλά και την επικινδυνότητα στις μετακινήσεις αυτές τις ώρες, αποφάσισε να παραμείνουν κλειστά τα σχολεία σε όλο το Λεκανοπέδιο μέχρι και τις 10 το πρωί.</p>
      <p>Παράλληλα, συστήνει σε όλους τους πολίτες να αποφεύγουν τις άσκοπες μετακινήσεις την ώρα της έντασης των φαινομένων.</p>
      <p>Ανάλογα με την εξέλιξη των καιρικών φαινομένων θα κριθεί εκ νέου και θα εκδοθεί νεότερη ανακοίνωση για το αν θα ξεκινήσουν τα σχολεία τη λειτουργία τους, μετά τις 10 το πρωί.</p>
    </article>
  </body>
</html>