<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/stalo-vidomo-yak-vistupila-ukrayina-na-dityachomu-yevrobachenni-330755_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T03:20:00+00:00"/>
    <meta property="og:title" content="Стало відомо, як виступила Україна на Дитячому Євробаченні"/>
    <meta property="og:description" content="Учасниця від України Софія Іванько виступила під номером 13. Вона виконала авторську пісню The Spirit of Music (Дух музики)"/>
  </head>
  <body>
    <article>
      <h1>Стало відомо, як виступила Україна на Дитячому Євробаченні</h1>
      <h2>Учасниця від України Софія Іванько виступила під номером 13. Вона виконала авторську пісню The Spirit of Music ("Дух музики")</h2>
      <address>
        <time datetime="2019-11-25T03:20:00+00:00">25 Nov 2019, 03:20</time>
      </address>
      <p>На Дитячому Євробаченні, яке пройшло в польському Глівіце 24 листопада, Україні не пощастило. За підсумками конкурсу українська виконавиця посіла 15 місце.</p>
      <p>За перемогу у конкурсі боролися представники дев'ятнадцяти країн, а перше місце другий раз поспіль здобула учасниця від Польщі – Вікі Габор з піснею Superhero, що є безпрецедентним випадком за всю історію конкурсу серед юніорів, адже у минулому році перемогу в ньому здобула 14-річна полька Роксана Венгель.</p>
      <p>Представниця Польщі набрала 278 балів. Юна виконавиця отримала головний приз – кришталевий мікрофон.</p>
      <p>Учасниця від України Софія Іванько виступила під номером 13. Вона виконала авторську пісню The Spirit of Music ("Дух музики") і посіла 15 місце.</p>
      <p>Друге місце з результатом 227 балів завоював Єржан Максим з Казахстану. Саме він довгий час лідирував турнірній таблиці під час оприлюднення голосів, проте отримав меншу підтримку від глядачів. Бронзовим призером стала іспанка Мелані Гарсія.</p>
      <p>Переможницею <a href="https://dt.ua/CULTURE/viznacheno-predstavnika-ukrayini-na-dityachomu-yevrobachenni-287945_.html"><b>Дитячого "Євробачення"</b></a>, яке в минулому році проходило у Мінську, стала 13-річна представниця Польщі Роксана Венгель. Венгель, яка виконала пісню Anyone I Want To Be, отримала 215 балів, що дозволило їй зайняти перше місце серед усіх учасників.</p>
      <p>На другому місці розмістилася представниця Франції Ангеліна, яка набрала 203 бали, а замикає трійку лідерів Джаел з Австралії з 201 балом. Представниця України Дарина Красновецька отримала 181 бал і посіла четверте місце.</p>
      <p> </p>
      <footer>За матеріалами: <a href="https://dt.ua/go/aHR0cDovL3VhLmtvcnJlc3BvbmRlbnQubmV0Lw==">Корреспондент.net</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>