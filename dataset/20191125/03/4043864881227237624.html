<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/25/7232903/"/>
    <meta property="og:site_name" content="Українська правда"/>
    <meta property="article:published_time" content="2019-11-25T03:21:24+00:00"/>
    <meta property="og:title" content="У Конгресі США готують звіт за результатами розслідування щодо імпічменту"/>
    <meta property="og:description" content="Адам Шифф, голова комітету з розвідки Палати представників Конгресу США, повідомив про підготовку звіту за результатами розслідування у справі імпічменту президента Дональда Трампа."/>
  </head>
  <body>
    <article>
      <h1>У Конгресі США готують звіт за результатами розслідування щодо імпічменту</h1>
      <address>
        <time datetime="2019-11-25T03:21:24+00:00">25 Nov 2019, 03:21</time>
      </address>
      <p>Адам Шифф, голова комітету з розвідки Палати представників Конгресу США, повідомив про підготовку звіту за результатами розслідування у справі імпічменту президента Дональда Трампа.</p>
      <p><b>Джерело: </b>"<a href="https://ukrainian.voanews.com/a/5179118.html">Голос Америки</a>"</p>
      <p><b>Деталі:</b> Також Шифф додав, що комітет може отримати нові свідчення та провести додаткові слухання щодо цієї справи.</p>
      <p>За його словами, процес отримання документів для розслідування звинувачень не зупиняється. Відповідно, робота ще триває. </p>
      <p><b>Пряма мова: </b>"Чого ми не збираємося робити, так це чекати місяці і місяці, поки адміністрація веде гру, спрямовану на виснаження опонентів, у спробі затягнути процес. Йти таким шляхом ми не хочемо".</p>
      <p>
        <b>Знати більше: </b>
        <a href="https://www.eurointegration.com.ua/articles/2019/09/25/7101172/">
          <b>
            <i>Імпічмент на тлі Зеленського: які обвинувачення висунули Дональду Трампу</i>
          </b>
        </a>
      </p>
      <p>
        <b>Передісторія:</b>
      </p>
      <ul>
        <li>На початку вересня видання The Washington Post повідомило, що <a href="https://www.pravda.com.ua/news/2019/09/7/7225581/">Трамп схиляв</a> Зеленського відкрити справу щодо сина свого конкурента на виборах-2020 Джо Байдена.</li>
        <li>Увагу до цього посилило рішення адміністрації Трампа видати <a href="https://www.eurointegration.com.ua/news/2019/09/12/7100679/">військову допомогу</a> Україні після <a href="https://www.eurointegration.com.ua/news/2019/08/29/7100180/">затримки</a>, яка спантеличила членів Конгресу з обох партій.</li>
        <li>25 вересня Білий дім оприлюднив текст <a href="https://www.pravda.com.ua/news/2019/09/25/7227320/">телефонної розмови </a>між президентом США Дональдом Трампом і президентом України Володимиром Зеленським, через яку в США розпочали процедуру <a href="https://www.pravda.com.ua/news/2019/09/24/7227246/">імпічменту</a>.</li>
        <li>З тексту розмови випливає, що Трамп схиляв президента України Володимира Зеленського розпочати розслідування проти політичного опонента колишнього віцепрезидента Джо Байдена.</li>
        <li>Зеленський публічно заперечує, що президент США чинив на нього тиск.  "На мене ніхто не тиснув", - заявив він журналістам під час зустрічі з Трампом в Нью-Йорку.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/24/7232883/"/>
        <a href="https://www.pravda.com.ua/news/2019/11/24/7232863/"/>
        <a href="https://www.pravda.com.ua/news/2019/11/24/7232861/"/>
      </related>
    </article>
  </body>
</html>