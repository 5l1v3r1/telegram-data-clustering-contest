<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Francuska/a315595-PSZ-i-Mbape-pregovaraju-Azar-bi-ga-zeleo-u-Realu.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T03:09:00+00:00"/>
    <meta property="og:title" content="PSŽ i Mbape pregovaraju, Azar bi ga želeo u Realu"/>
    <meta property="og:description" content="Francuski Lekip navodi da Pari sen Žermen i Kilijan Mbape pregovaraju o novom ugovoru s obzirom na to da aktuelni ističe na leto 2022. godine. Ipak početni pregovori izgleda ne idu baš po planu."/>
  </head>
  <body>
    <article>
      <h1>PSŽ i Mbape pregovaraju, Azar bi ga želeo u Realu</h1>
      <h2>Francuski Lekip navodi da Pari sen Žermen i Kilijan Mbape pregovaraju o novom ugovoru s obzirom na to da aktuelni ističe na leto 2022. godine. Ipak početni pregovori izgleda ne idu baš po planu.</h2>
      <address><time datetime="2019-11-25T03:09:00+00:00">25 Nov 2019, 03:09</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/170418/jpeg/Kilijan-Mbape"/>
        <figcaption>
          <cite>Dean Mouhtaropoulos/Getty Images</cite>
        </figcaption>
      </figure>
      <p>Glavni zadatak sportskog direktora PSŽ Leonarda je da obezbedi da Kilijan Mbape ostane u klubu i posle 2022. godine. Dve strane još uvek nisu ni blizu razgovora o dužini novog ugovora niti o novoj plati, a PSŽ je nedavno odbacio tvrdnje da će Mpabe imati godišnju platu od 30 miliona evra.</p>
      <p>Leonardo trenutno radi na tome da Mbapea i njegovo okruženje ubedi da je budućnost ovog fudbalera baš u PSŽ. Kilijan nije sasvim ubeđen da je potpisivanje novog ugovora najbolja stvar za njega. Talentovani Francuz će svakako morati dobro da razmisli da li želi da se dugoročno posveti "svecima" ili će sreću potražiti negde drugde. Poslednje dve godine u Ligi šampiona su bile razočaravajuće za Parižane, a konstantno dolaze poruke iz Madrida da ovaj igrač treba baš tamo da završi.</p>
      <p>Nedavno je o tome govorio i Belgijanac Eden Azar.</p>
      <p>"<i>Za koju godinu on će biti najbolji na svetu. Veliki talenat ima. Ako nastavi ovako biće jedan od najboljih u istoriji. Fudbaler uvek snja da igra sa najboljima i ako bih sutra mogao da mu pomognem da dođe u Real probao bih. Mada, ne mislim da bi iko mene pitaoza mišljenje</i>", rekao je <b>Azar</b>.</p>
      <p>Kilijan Mbape je ove godine dao devet golova za PSŽ na 12 utakmica u svim takmičenjima, a ima i četiri asistnecije.</p>
    </article>
  </body>
</html>