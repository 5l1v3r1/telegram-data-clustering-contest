<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a315597-Dag-Kristi-zbog-Bogija-progovorio-srpski-VIDEO.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T03:36:00+00:00"/>
    <meta property="og:title" content="Dag Kristi zbog Bogija progovorio srpski (VIDEO)"/>
    <meta property="og:description" content="Bogdan Bogdanović je odlično odigrao meč sa Vašingtonom u kom je Sakramento slavio 113:106. On je postigao poslednjih šest poena za Kingse, ali je moguće da će propustiti naredni meč Kingsa."/>
  </head>
  <body>
    <article>
      <h1>Dag Kristi zbog Bogija progovorio srpski (VIDEO)</h1>
      <h2>Bogdan Bogdanović je odlično odigrao meč sa Vašingtonom u kom je Sakramento slavio 113:106. On je postigao poslednjih šest poena za Kingse, ali je moguće da će propustiti naredni meč Kingsa.</h2>
      <address><time datetime="2019-11-25T03:36:00+00:00">25 Nov 2019, 03:36</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/170022/jpeg/Bogdan-Bogdanovic.jpg"/>
        <figcaption>
          <cite>Christian Petersen, Getty Images Sport</cite>
        </figcaption>
      </figure>
      <p>Pred meč sa Vašingtonom je bilo najava da će Bogdanović propustiti tu utakmicu. Srpski igrač ima blažu povredu prepone, ali je i pored toga igrao odlično protiv Vizardsa. Ubacio je 21 poen, uz četiri asistencije, četiri skoka, a pogodio je i dve trojke. </p>
      <p>Ključni su ipak bili Bogiijevi poeni u samoj završnici kada se meč lomio. Prvo je bivši igrač Partizana asistirao Badiju Hildu za trojku na četiri minuta do kraja. </p>
      <figure>
        <iframe data-src="https://twitter.com/SacramentoKings/status/1198772624911781889?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>U jednom od narednih napada Bogdanović je preuzeo odgovornost i pogodio trojku za plus devet. Bilo je 110:101, a Bogdanović je potom ubacio još tri poena za Sakramento sa penala i time je zatvorio utakmicu. </p>
      <figure>
        <iframe data-src="https://twitter.com/SacramentoKings/status/1198789051228151810?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> Inače prilikom pogotka Bogdanovića, komentator i nekada košarkaš Sakramenta Dag Kristi je progovorio srpski rekavši "<i>Trojka za Bogdana</i>". </p>
      <p>Inače srpski košarkaš bi mogao da propusti naredni meč zbog pomenute povrede prepone. Kingsi će gostovati Bostonu u noći između ponedeljka i utorka, a zatim im sledi i gostovanje Filadelfiji u noći između srede i četvrtka. </p>
    </article>
  </body>
</html>