<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://says.com/my/seismik/sudah-lama-depresi-goo-hara-ditemui-mati-di-rumahnya"/>
    <meta property="og:site_name" content="SAYS"/>
    <meta property="article:published_time" content="2019-11-25T03:51:46+00:00"/>
    <meta property="og:title" content="&quot;Goodbye&quot; - Goo Hara Pernah Cuba Untuk Bunuh Diri Akibat Depresi. Kali Ini Dia 'Pergi' Jua"/>
    <meta property="og:description" content="#RIPGooHara"/>
  </head>
  <body>
    <article>
      <h1>"Goodbye" - Goo Hara Pernah Cuba Untuk Bunuh Diri Akibat Depresi. Kali Ini Dia 'Pergi' Jua</h1>
      <h2>#RIPGooHara</h2>
      <address><time datetime="2019-11-25T03:51:46+00:00">25 Nov 2019, 03:51</time> by <a rel="author" href="https://says.com/my/authors/ieda_khaleeda" target="_blank">Eiida Khaleeda</a></address>
      <p>Cover image via <a href="https://www.instagram.com/koohara__/?hl=en">Instagram @koohara</a></p>
      <h4>Seorang lagi selebriti Korea Selatan ditemui mati di kediamannya pada 24 November 2019</h4>
      <p>Bekas ahli KARA iaitu Goo Hara ditemui tidak sedarkan diri di kediamannya di Cheongdam-Dong oleh kenalan rapatnya kira-kira jam enam petang. <br/><br/>Memetik laporan <a href="https://www.koreaboo.com/news/goo-hara-reportedly-discovered-dead-in-home/">Koreaboo</a>, paramedik dan pihak polis dipanggil namun penyanyi itu disahkan meninggal dunia di tempat kejadian. Kematiannya turut disahkan oleh pihak polis Gangnam menerusi satu kenyataan. <br/><br/>"Pihak kami menerima laporan pada 24 November 2019 pada jam 6.30 petang (waktu tempatan) mengenai satu kematian. Kami masih lagi melakukan siasatan," tulis kenyataan tersebut.</p>
      <figure>
        <img src="https://images.says.com/uploads/story_source/source_image/741555/dc4b.png"/>
      </figure>
      <h4>Oleh kerana kematiannya itu adalah mengejut, ramai yang menyangka bahawa dia telah membunuh diri</h4>
      <p>Polis menemui sekeping memo dipercayai merupakan wasiat terakhirnya di lokasi kejadian pada 25 November 2019. Namun, setakat ini mereka masih tidak mendedahkan kandungan memo tersebut. <br/><br/>Dalam pada itu, polis juga masih belum memutuskan sama ada mereka akan melakukan autopsi untuk mengetahui punca sebenar kematian Goo Hara serta mengesahkan sama ada dia benar-benar membunuh diri.</p>
      <figure>
        <img src="https://images.says.com/uploads/story_source/source_image/741550/7113.png"/>
      </figure>
      <h4>Sementara itu, turut menguatkan spekulasi netizen adalah post terakhir penyanyi itu di laman Instagram miliknya</h4>
      <p>"Jalja (<i>goodnight)</i>," tulisnya di laman Instagram miliknya pada 23 November 2019. <br/><br/>Namun, ada yang mengatakan bahawa maksud sebenar <i>idol</i> tersebut adalah <i>goodbye</i>.</p>
      <figure>
        <embed-post data-src="https://www.instagram.com/p/B5LVadAFvWC" data-service="Instagram"/>
      </figure>
      <p>Rata-rata menyangkakan bahawa <i>post</i> tersebut seakan petanda bahawa dia akan mengambil nyawanya sendiri. </p>
      <h4>Sebelum ini, Goo Hara pernah mengaku ada cubaan membunuh diri</h4>
      <p>Hujung Mei lalu, Goo Hara ditemui oleh pengurus di kediamannya di dalam sebuah bilik yang dipenuhi asap menunjukkan cubaan membunuh diri. Dia bagaimanapun cepat diberikan rawatan dan diselamatkan. <br/><br/>Berikutan itu, Goo Hara mengakui dia berada dalam keadaan tertekan dan depresi. <br/><br/>Dipercayai, penyanyi itu turut berada dalam keadaan sedemikian kerana kes bersama teman lelakinya, Choi Jong Bum yang mengugut idol tersebut untuk menyebarkan video 'mesra' mereka kepada umum. </p>
      <figure>
        <img src="https://images.says.com/uploads/story_source/source_image/741551/992e.png"/>
        <figcaption>Goo Hara dan bekas teman lelakinya, Choi Jong Bum</figcaption>
      </figure>
      <h4>Goo Hara juga berkawan baik dengan mendiang Sulli <a href="https://says.com/my/seismik/netizen-berang-haneesya-hanee-ambil-kata-kata-terakhir-artis-kpop-sebagai-status-twitter">Sulli</a></h4>
      <p>Untuk pengetahuan, Goo Hara juga berkawan baik dengan bekas ahli F(X), Sulli yang ditemui mati di rumahnya, awal Oktober lalu. Dia juga ternyata sangat terkesan dengan kematian Sulli.<br/><br/>Malah, selepas kematian Sulli tempoh hari, netizen banyak memberikan kata-kata semangat buat Goo Hara mengharapkan dia tidak akan mengambil jalan sama seperti rakannya itu.</p>
      <figure>
        <iframe data-src="https://twitter.com/viradiego/status/1198570734815236096?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/lrn_haha/status/1198560049301377024?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h4>Melihatkan fenomena ini, kerajaan Korea Selatan mengingatkan rakyat mereka supaya mendapatkan bantuan segera sekiranya berdepan dengan masalah depresi</h4>
      <h4>LIKE <a href="https://www.facebook.com/SAYSSeismik/?ref=aymt_homepage_panel">Facebook</a> dan follow <a href="https://twitter.com/saysseismik">Twitter</a> SAYS SEISMIK dan temui segala cerita mesti kongsi sekarang!</h4>
      <related>
        <h4>Ingat lagi dengan kes selebriti Kpop ini?</h4>
        <a href="https://says.com/my/seismik/netizen-berang-haneesya-hanee-ambil-kata-kata-terakhir-artis-kpop-sebagai-status-twitter"/>
        <a href="https://says.com/my/entertainment/celebrities-pour-in-their-condolences-over-sulli-s-passing"/>
        <a href="https://says.com/my/entertainment/breaking-jonghyun-of-popular-korean-boy-band-shinee-has-died-by-suicide"/>
      </related>
    </article>
  </body>
</html>