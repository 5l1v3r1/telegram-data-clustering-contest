<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/motosikletiyle-bariyerlere-carpan-surucu-yaralandi-12651673-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-25T03:34:03+00:00"/>
    <meta property="og:title" content="Motosikletiyle bariyerlere çarpan sürücü yaralandı"/>
    <meta property="og:description" content="Motosikletiyle bariyerlere çarpan sürücü yaralandı Bayrampaşa'da motosikletiyle bariyerlere çarpan sürücü yaralandı."/>
  </head>
  <body>
    <article>
      <h1>Motosikletiyle bariyerlere çarpan sürücü yaralandı</h1>
      <address>
        <time datetime="2019-11-25T03:34:03+00:00">25 Nov 2019, 03:34</time>
      </address>
      <p><a href="https://www.haberler.com/bayrampasa/"><b>Bayrampaşa</b></a>'da motosikletiyle bariyerlere çarpan sürücü yaralandı.</p>
      <p>Alınan bilgiye göre, 37 KB 512 plakalı motosikleti ile Otogar Bağlantı Yolu'ndan <a href="https://www.haberler.com/istanbul/"><b>İstanbul</b></a> Hali istikametine giden <a href="https://www.haberler.com/fatih-yilmaz/"><b>Fatih Yılmaz</b></a>, hakimiyetini kaybederek bariyerlere çarptı. Yılmaz, çarpmanın etkisiyle yolun kenarına düştü.</p>
      <p>Kazayı gören diğer sürücüler, durumu <a href="https://www.haberler.com/polis/"><b>polis</b></a> ekiplerine bildirdi. Kazayı ihbar edenler, Yılmaz'ın yerde haraketsiz yatması nedeniyle hayatını kaybetmiş olabileceği yönünde bilgi de verdi.</p>
      <p>Olay yerine polis ve sağlık ekipleri sevk edildi. Sağlık ekiplerinin yaptığı incelemede, sürücünün yaşadığı tespit edildi.</p>
      <p>Sağlık ekiplerinin müdahalesiyle bir süre sonra kendine gelen sürücünün alkollü olduğu anlaşıldı. Bunun üzerine test yapan polis ekipleri, sürücünün 1.97 promil alkollü olduğunu belirledi.</p>
      <p>Kazada yaralanan Yılmaz sağlık ekiplerinin ilk müdahalesinin ardından ambulansla hastaneye kaldırıldı.</p>
      <p>Kaynak: AA</p>
    </article>
  </body>
</html>