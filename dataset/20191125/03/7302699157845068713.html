<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000112835"/>
    <meta property="og:site_name" content="MGR Online"/>
    <meta property="article:published_time" content="2019-11-25T03:27:00+00:00"/>
    <meta property="og:title" content="&quot;ชบาแก้ว&quot; สวมชุดน้ำเงิน ประเดิมซีเกมส์ดวลทัพ &quot;เหงียน&quot; 26 พ.ย.นี้"/>
    <meta property="og:description" content="วันที่ 25 พฤศจิกายน 2562 เวลา 09.00 น. ตามเวลาประเทศไทย ที่ห้องประชุม ภายในโรงแรมไวท์วูด คอนเวนชั่น แอ้น ลีเชอร์ โฮเทล ประเทศฟิลิปปินส์ ฝ่ายจัดการแข่งขันฟุตบอลซีเกมส์ จัดการประชุมทีม เพื่อเตรียมพร้อมก่อนทำการแข่งขันฟุตบอลหญิงในมหก"/>
  </head>
  <body>
    <article>
      <h1>"ชบาแก้ว" สวมชุดน้ำเงิน ประเดิมซีเกมส์ดวลทัพ "เหงียน" 26 พ.ย.นี้</h1>
      <address><time datetime="2019-11-25T03:27:00+00:00">25 Nov 2019, 03:27</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011673001.JPEG"/>
      </figure>
      <p>วันที่ 25 พฤศจิกายน 2562 เวลา 09.00 น. ตามเวลาประเทศไทย ที่ห้องประชุม ภายในโรงแรมไวท์วูด คอนเวนชั่น แอ้น ลีเชอร์ โฮเทล ประเทศฟิลิปปินส์ ฝ่ายจัดการแข่งขันฟุตบอลซีเกมส์ จัดการประชุมทีม เพื่อเตรียมพร้อมก่อนทำการแข่งขันฟุตบอลหญิงในมหกรรมซีเกมส์ ครั้งที่ 30 <br/><br/>การประชุมในครั้งนี้ นำโดยคณะกรรมการโอลิมปิก ของอาเซียน พร้อมด้วยฝ่ายจัดการแข่งขัน และฝ่ายต่างๆ รวมถึง รัมภา วราวีรกุล หัวหน้าฝ่ายฟุตบอลหญิงสมาคมฯ, สาวิน จรัสเพชรานันท์ ผู้ช่วยผู้จัดการทีม และธนพร อัศวเมฆิน เจ้าหน้าที่ประสานงานทีม เข้าร่วมการแข่งขันในครั้งนี้<br/><br/>สรุปเนื้อหาสำคัญการประชุม <br/><br/>- ทีมชาติไทยจะสวมชุดน้ำเงิน ในเกมแรกที่จะพบกับ เวียดนาม ในวันที่ 26 พฤศจิกายน 2562 เวลา 15.00 น. (ตามเวลาประเทศไทย)<br/>- การแข่งขันในรอบแบ่งกลุ่ม การจัดอันดับ ในกรณีที่มีสองทีมมีคะแนนเท่ากัน จะดูที่ประตูได้เสีย ก่อน เฮด ทู เฮด<br/>- การแข่งขันในรอบแบ่งกลุ่มจะสามารถเปลี่ยนตัวนักกีฬาได้จำนวน 3 คน ตามปกติ<br/>- แต่ในกรณีที่ในรอบรองชนะเลิศ และ รอบชิงชนะเลิศ จะสามารถเปลี่ยนตัวผู้เล่นเพิ่มได้อีกฝั่งละ 1 คน ในช่วงต่อเวลาพิเศษ<br/>- การแข่งขันในรอบรองชนะเลิศ และ รอบชิงชนะเลิศ หากเสมอกันใน 90 นาที จะมีต่อเวลาพิเศษ อีก 30 นาที และยิงจุดโทษ แต่เกมนัดชิงเหรียญทองแดง หากเสมอกันในเวลา จะยิงจุดโทษตัดสินทันที<br/><br/>สำหรับโปรแกรมการแข่งขันของ ชบาแก้ว มีดังนี้<br/><br/>วันที่ 26 พฤศจิกายน 2562 เวลา 15.00 น. (ตามเวลาประเทศไทย) ณ สนามบีนาน เมือง บีนาน<br/>ทีมชาติเวียดนาม พบ ทีมชาติไทย <br/><br/>วันที่ 2 ธันวาคม 2562 เวลา 15.00 น. (ตามเวลาประเทศไทย) ณ สนามริซัล เมมโมเรียล<br/>ทีมชาติอินโดนีเซีย พบ ทีมชาติไทย <br/><br/>สำหรับรอบรองชนะเลิศ จะแข่งขันกันในวันที่ 5 ธันวาคม 2562 ณ สนามฟุตบอลบีนาน เมืองบีนาน ประเทศฟิลิปปินส์<br/><br/>และ รอบชิงชนะเลิศ วันที่ 8 ธันวาคม 2562 ณ สนามริซัล เมมโมเรียล<br/><br/>สำหรับฟุตบอลหญิงทีมชาติไทย เคยคว้าเหรียญทองมาครองได้ทั้งหมด 5 สมัย มากที่สุดเทียบเท่ากับเวียดนาม</p>
    </article>
  </body>
</html>