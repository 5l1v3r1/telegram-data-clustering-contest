<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/erman-ozgur/eksiklere-ragmen-fena-degil-2104071"/>
    <meta property="og:site_name" content="Fanatik"/>
    <meta property="article:published_time" content="2019-11-25T03:01:00+00:00"/>
    <meta property="og:title" content="Eksiklere rağmen fena değil!"/>
    <meta property="og:description" content="Süper Lig’in en fazla gol atan takımı Yeni Malatyaspor, bunun tesadüf olmadığını Guilherme’nin kalitesi, Bifouma ve Gökhan Töre’nin çabukluğu ve Jahoviç’in savunma arkasına sarktığı özel koşularla gösterdi maçın ilk yarısında. 4-5 net pozisyon ürettiler."/>
  </head>
  <body>
    <article>
      <h1>Eksiklere rağmen fena değil!</h1>
      <address><time datetime="2019-11-25T03:01:00+00:00">25 Nov 2019, 03:01</time> by <a rel="author">Erman Özgür</a></address>
      <p>Süper Lig’in en fazla gol atan takımı Yeni Malatyaspor, bunun tesadüf olmadığını Guilherme’nin kalitesi, Bifouma ve Gökhan Töre’nin çabukluğu ve Jahoviç’in savunma arkasına sarktığı özel koşularla gösterdi maçın ilk yarısında. 4-5 net pozisyon ürettiler. Altay’ın iyi oyunu skor bulmalarını engelledi. Fenerbahçe ise sürpriz Alper Potuk tercihi ile yerden dikine yerden paslarla denedi. Alper Potuk’un şutu ve Moses’e hazırladığı pozisyonlardan da Fenerbahçe gol çıkaramadı. Fenerbahçe için bu zor deplasmanda 2 pozisyon bir devre için iyi olsa da savunma kısmında çok kolay fırsat vermesi tedirgin ediciydi. İlk yarının sonunda Moses’a yapılan penaltı ve Emre’nin kaçırması ile bu tedirginlik daha da arttı. 2. yarıya iki takımın dengeli başlaması, Fenerbahçe’nin Tolga ile müsait fırsatı kaçırması derken Malatya rakibine göre pozisyona girme konusunda ateşi düşen taraftı. Sonuçta Fenerbahçe için eksikler düşünüldüğünde alınan 1 puan Malatya gibi zor deplasman için fena değil denebilir.</p>
      <p>
        <b>Gecenin sorusu</b>
      </p>
      <p>Neden Alper? Şimdiye kadar ki performansıyla değil özellikleri ve iyi işler yapabilme ihtimali ile Ersun Yanal’ı ikna eden Alper uzun zamandır maç oynamadığı düşünülürse ilk yarıda fena değildi.</p>
      <p>
        <b>Maçın starı</b>
      </p>
      <p>Maçın yıldızı kısmı boş kalsa da olurdu ama yaptığı penaltıyı kurtaran Farnolle maçı biraz daha heyecanlı hale getiren oyuncuydu.</p>
      <p>
        <b>Maçın olayı</b>
      </p>
      <p>İlk yarının bol pozisyonlu oyunu ikinci yarıda hem oyuncuların kazanma hırsının hem de gerginliğin azalması ile takımların beraberlik iyidir, iyi anlayışına dönmesi maçın olayıydı.</p>
      <p>
        <b>Kısa mesaj</b>
      </p>
      <p>Fenerbahçe lehine verilen penaltı da karar doğru ancak Malatya’nın iptal edilen golünde faul olduğunu düşünmüyorum.</p>
    </article>
  </body>
</html>