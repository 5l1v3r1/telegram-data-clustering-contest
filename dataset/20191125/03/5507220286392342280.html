<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188820/"/>
    <meta property="og:site_name" content="Janam TV"/>
    <meta property="article:published_time" content="2019-11-25T03:09:03+00:00"/>
    <meta property="og:title" content="വിദ്യാർത്ഥിനി പാമ്പ് കടിയേറ്റ് മരിച്ച സംഭവം; അന്വേഷണ സംഘം ഇന്ന് തെളിവെടുപ്പ് നടത്തും, പ്രതികള്‍ ഒളിവില്‍ തുടരുന്നു"/>
    <meta property="og:description" content="ബത്തേരി: ക്ലാസ് മുറിയിൽ വിദ്യാര്‍ത്ഥിനി പാമ്പ് കടിയേറ്റ് മരിച്ച സംഭവത്തില്‍ അന്വേഷണ സംഘം ഇന്ന് തെളിവുകള്‍ ശേഖരിക്കും. അന്വേഷണ ചുമതലയുള്ള എഎസ്പി വൈഭവ്"/>
  </head>
  <body>
    <article>
      <h1>വിദ്യാർത്ഥിനി പാമ്പ് കടിയേറ്റ് മരിച്ച സംഭവം; അന്വേഷണ സംഘം ഇന്ന് തെളിവെടുപ്പ് നടത്തും, പ്രതികള്‍ ഒളിവില്‍ തുടരുന്നു</h1>
      <address><time datetime="2019-11-25T03:09:03+00:00">25 Nov 2019, 03:09</time> by <a rel="author">Janam TV Web Desk</a></address>
      <p>ബത്തേരി: ക്ലാസ് മുറിയിൽ വിദ്യാര്‍ത്ഥിനി പാമ്പ് കടിയേറ്റ് മരിച്ച സംഭവത്തില്‍ അന്വേഷണ സംഘം ഇന്ന് തെളിവുകള്‍ ശേഖരിക്കും. അന്വേഷണ ചുമതലയുള്ള എഎസ്പി വൈഭവ് സക്‌സേനയുടെ നേതൃത്വത്തിലുള്ള പോലീസ് സംഘം ബത്തേരിയിലെ ഗവ.സര്‍വജന സ്‌കൂളിലെത്തിയാണ് തെളിവെടുപ്പ് നടത്തുക. അദ്ധ്യാപകരില്‍ നിന്നും വിദ്യാര്‍ത്ഥികളില്‍ നിന്നും മൊഴി എടുത്തേക്കുമെന്നാണ് സൂചന.</p>
      <p>അതേസമയം വിദ്യാര്‍ത്ഥിനിയുടെ മരണം സംബന്ധിച്ച കേസില്‍ പ്രതികളായ അധ്യാപകരും ഡോക്ടറും ഒളിവില്‍ തുടരുകയാണ്. കുട്ടിയെ ചികിത്സിച്ച താലൂക്ക് ആശുപത്രിയിലെ ഡോക്ടര്‍ ജിസ, പ്രധാനാധ്യാപകൻ മോഹന്‍കുമാര്‍, പ്രിന്‍സിപ്പല്‍ കരുണാകരന്‍, അധ്യാപകൻ ഷിജില്‍ എന്നിവരാണ് ഒളിവില്‍ തുടരുന്നത്. ഇവര്‍ക്കായുള്ള അന്വേഷണം പുരോഗമിക്കുകയാണ്.</p>
      <p>ബത്തേരി നഗരസഭയുടെ നേതൃത്വത്തില്‍ വിവിധ സന്നദ്ധ സംഘടനകള്‍ സംയുക്തമായി സ്‌കൂളില്‍ ശുചീകരണം നടത്തുന്നുണ്ട്. സ്‌കൂളിലെ യുപി വിഭാഗത്തിന് ഒരാഴ്ച കൂടി അവധി നല്‍കിയിട്ടുണ്ട്. എന്നാല്‍ ഹയര്‍ സെക്കന്‍ഡറി ക്ലാസുകള്‍ നാളെ ആരംഭിക്കും.</p>
    </article>
  </body>
</html>