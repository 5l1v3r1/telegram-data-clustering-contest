<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Prezydent--USA/191129680-Prawybory-w-USA-Bloomberg-News-nie-zajmie-sie-Bloombergiem.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T03:48:38+00:00"/>
    <meta property="og:title" content="Prawybory w USA: Bloomberg News nie zajmie się Bloombergiem"/>
    <meta property="og:description" content="Agencja prasowa Bloomberg News poinformowała w niedzielę, że nie będzie prześwietlać swojego założyciela i byłego burmistrza Nowego Jorku, Michaela Bloomberga, po tym jak poinformował on w niedzielę, że będzie ubiegać się o nominację prezydencką w organizowanych przez Partię Demokratyczną prawyborach - informuje Reuters. Bloomberg News nie będzie też zajmować się rywalami Bloomberga w prawyborach."/>
  </head>
  <body>
    <article>
      <h1>Prawybory w USA: Bloomberg News nie zajmie się Bloombergiem</h1>
      <address><time datetime="2019-11-25T03:48:38+00:00">25 Nov 2019, 03:48</time> by <a rel="author">arb</a></address>
      <p>
        <b>Agencja prasowa Bloomberg News poinformowała w niedzielę, że nie będzie prześwietlać swojego założyciela i byłego burmistrza Nowego Jorku, Michaela Bloomberga, po tym jak poinformował on w niedzielę, że będzie ubiegać się o nominację prezydencką w organizowanych przez Partię Demokratyczną prawyborach - informuje Reuters. Bloomberg News nie będzie też zajmować się rywalami Bloomberga w prawyborach.</b>
      </p>
      <p>Bloomberg News będzie natomiast nadal zajmować się prezydentem USA Donaldem Trumpem i dokona rewizji swojej polityki wobec Bloomberga, jeśli ten wygra prawybory - poinformował redaktor naczelny agencji, John Micklethwait w notatce skierowanej do pracowników.</p>
      <p>Michael Bloomberg w niedzielę oficjalnie włączył się w prawybory w Partii Demokratycznej - obecnie o nominację prezydencką Partii Demokratycznej ubiega się 18 kandydatów.</p>
      <p>"Będziemy kontynuować tradycję, zgodnie z którą nie prześwietlamy Mike'a (jego rodziny i fundacji) i rozszerzymy tę samą politykę na jego rywali w prawyborach u Demokratów" - napisał Micklethwait w notatce.</p>
      <p>Dodał, że agencja będzie nadal zajmować się Trumpem i jego administracją jako "obecnym rządem".</p>
      <p>Wybory prezydenckie w USA odbędą się jesienią 2020 roku. Faworytem prawyborów w Partii Demokratycznej był jak dotąd <a href="https://www.rp.pl/article/20191121/SWIAT/191129882">Joe Biden</a>, były wiceprezydent USA.</p>
    </article>
  </body>
</html>