<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090401919/%D9%88%D8%B2%DB%8C%D8%B1-%D8%B9%D9%84%D9%88%D9%85-%D8%A7%D9%85%D8%B1%D9%88%D8%B2-%D8%A8%D9%87-%D8%BA%D8%B1%D8%A8-%D9%85%D8%A7%D8%B2%D9%86%D8%AF%D8%B1%D8%A7%D9%86-%D8%B3%D9%81%D8%B1-%D9%85%DB%8C-%DA%A9%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-25T03:35:39+00:00"/>
    <meta property="og:title" content="وزیر علوم امروز به غرب مازندران سفر می کند"/>
    <meta property="og:description" content="ایسنا/مازندران وزیر علوم، تحقیقات و فناوری امروز به شهرهای نوشهر و چالوس در غرب مازندران سفر می کند."/>
  </head>
  <body>
    <article>
      <h1>وزیر علوم امروز به غرب مازندران سفر می کند</h1>
      <address><time datetime="2019-11-25T03:35:39+00:00">25 Nov 2019, 03:35</time> by <a rel="author">بهناز مقدس</a></address>
      <p>ایسنا/مازندران وزیر علوم، تحقیقات و فناوری امروز به شهرهای نوشهر و چالوس در غرب مازندران سفر می کند.</p>
      <p>منصور غلامی به دعوت نماینده مردم نوشهر، چالوس و کلاردشت به منظور بازدید از مراکز دانشگاهی و پژوهشی سه شهرستان به نوشهر، چالوس و کلاردشت سفر می کند.  <br/>قاسم احمدی در گفت وگو با ایسنا درباره اهداف سفر وزیر به غرب مازندران اظهار کرد: وزیر علوم در این سفر ابتدا در دانشگاه علوم دریایی امام خمینی (ره) نوشهر حضور می یابد و ضمن ادای احترام به شهدای نیروی دریایی، در جلسه شورای معاونین این دانشگاه شرکت می کند.<br/>وی تصریح کرد: سپس با حضور در دانشگاه آزاد اسلامی چالوس که همه روسای دانشگاههای آزاد اسلامی سراسر کشور و دکتر طهرانچی رییس دانشگاه آزاد اسلامی حضور دارند از محصولات علمی این دانشگاه در ۱۴ غرفه بازدید خواهد کرد.<br/> نماینده مردم نوشهر، چالوس و کلاردشت گفت: وی در ادامه این سفر از پروژه های نیمه کاره دانشگاهی غرب مازندران از جمله دانشگاه پیام نور نوشهر، آموزشکده فنی و حرفه ای و نیز مرکز رشد شهرستان بازدید می کند و در شورای اداری مشترک سه شهرستان نوشهر، چالوس و کلاردشت به میزبانی نوشهر شرکت خواهد کرد.</p>
      <p>احمدی خاطرنشان کرد: در پایان نشستی با موسسین مراکز غیر انتفاعی غرب مازندران به میزبانی نوشهر خواهند داشت.</p>
      <p>انتهای پیام  </p>
    </article>
  </body>
</html>