<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/bartin-da-iki-ev-alev-alev-yandiyeniden-12651672-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-25T03:18:24+00:00"/>
    <meta property="og:title" content="Bartın'da iki ev alev alev yandıyeniden"/>
    <meta property="og:description" content="BARTIN'ın Ulus ilçesine bağlı Yukarıdere köyünde 2 katlı evde çıkan yangında alevler bitişikte bulunan eve sıçradı."/>
  </head>
  <body>
    <article>
      <h1>Bartın'da iki ev alev alev yandıyeniden</h1>
      <address>
        <time datetime="2019-11-25T03:18:24+00:00">25 Nov 2019, 03:18</time>
      </address>
      <p><a href="https://www.haberler.com/bartin/"><b>BARTIN</b></a>'ın <a href="https://www.haberler.com/ulus/"><b>Ulus</b></a> ilçesine bağlı Yukarıdere köyünde 2 katlı evde çıkan yangında alevler bitişikte bulunan eve sıçradı. Alev alev yanan iki ev itfaiye ekiplerinin 4 saat süren müdahalesi ile söndürüldü.</p>
      <p>Gece saatlerinde, Ulus Yukarıdere Köyü Kerpiçli Mahallesi'nde Şevket Artar'a ait 2 katlı evde yangın çıktı. Şevket Artar'ın komşusuna misafirliğe gittiği sırada evden yükselen dumanları görenler itfaiyeye <a href="https://www.haberler.com/"><b>haber</b></a> verdi. Kısa sürede büyüyen yangın yan tarafta bulunan İstanbul'da yaşayan Muharrem Davutoğlu'na ait 2 katlı eve sıçradı. Köye ilk olarak Ulus Belediyesi'ne ait itfaiye ekibi ve Ulus Orman İşletme Müdürlüğü'ne bağlı ekipler geldi. <a href="https://www.haberler.com/bartin/"><b>Bartın</b></a> Belediyesi itfaiye ekipleri de bölgeye takviye olarak geldi. Alev alev yanan evler ekiplerin yaklaşık 4 saat süren çalışması sonucu söndürüldü. Ulus Kaymakamı Anıl Alkan olay yerine gelerek çalışmaları takip etti.</p>
      <p>Yangının çıkış nedeni belirlenmeye çalışılırken, soruşturma başlatıldı.</p>
      <figure>
        <img src="https://foto.haberler.com/haber/2019/11/25/bartin-da-iki-ev-alev-alev-yandiyeniden-12651672_o.jpg"/>
      </figure>
      <p>Kaynak: DHA<br/>Haber Videosu: <a href="https://www.haberler.com/video/bartin-da-iki-ev-alev-alev-yandiyeniden-12651672-videosu/">Bartın'da iki ev alev alev yandıyeniden</a></p>
    </article>
  </body>
</html>