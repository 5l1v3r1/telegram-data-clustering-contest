<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/tunc-kayaci/haber-salin-4-1-yana-zirve-sivasin-2104077"/>
    <meta property="og:site_name" content="Fanatik"/>
    <meta property="article:published_time" content="2019-11-25T03:01:00+00:00"/>
    <meta property="og:title" content="Haber salın 4-1 yana, zirve Sivas'ın"/>
    <meta property="og:description" content="Sivasspor lider girdiği milli ara sonrasında da Süper Lig’e damga vurmaya devam ediyor. Kırmızı- Beyazlılar, İç Anadolu derbisi olarak bilinen karşılaşmada Kayserispor’u 4-1 gibi net bir skorla devirdi. Deplasmanda müthiş oynayarak kazanan Kırmızı-Beyazlılar, puanını 24’e çıkarırken liderlik koltuğundaki yerini korumayı başardı. Yiğidolar’a bu kritik maçta zaferi getiren golleri ise Fernando, Emre Kılınç ve Erdoğan (2) kaydetti. Ev sahibinin teselli sayısı ise Henrique’den geldi. Mücadelenin kırılma anları ise şöyleydi: 24. dakikada Fernando, Kayserispor orta sahasından kaptığı topla ceza alanına girdi, vuruşunda top filelerle buluştu: 0-1. 43’te Poulain’in uzun pasını kontrol eden Henrique, kaleci Samassa’nın yanından skoru eşitledi: 1-1."/>
  </head>
  <body>
    <article>
      <h1>Haber salın 4-1 yana, zirve Sivas'ın</h1>
      <address><time datetime="2019-11-25T03:01:00+00:00">25 Nov 2019, 03:01</time> by <a rel="author">Tunç Kayacı</a></address>
      <p>Sivasspor lider girdiği milli ara sonrasında da Süper Lig’e damga vurmaya devam ediyor. Kırmızı- Beyazlılar, İç Anadolu derbisi olarak bilinen karşılaşmada Kayserispor’u 4-1 gibi net bir skorla devirdi. Deplasmanda müthiş oynayarak kazanan Kırmızı-Beyazlılar, puanını 24’e çıkarırken liderlik koltuğundaki yerini korumayı başardı. Yiğidolar’a bu kritik maçta zaferi getiren golleri ise Fernando, Emre Kılınç ve Erdoğan (2) kaydetti. Ev sahibinin teselli sayısı ise Henrique’den geldi. Mücadelenin kırılma anları ise şöyleydi: 24. dakikada Fernando, Kayserispor orta sahasından kaptığı topla ceza alanına girdi, vuruşunda top filelerle buluştu: 0-1. 43’te Poulain’in uzun pasını kontrol eden Henrique, kaleci Samassa’nın yanından skoru eşitledi: 1-1.</p>
      <p>
        <b>Erdoğan girdi, iş değişti</b>
      </p>
      <p>69’da Sivasspor’un kullandığı köşe vuruşunda kafalardan seken topu ceza alanı dışında önünde bulan Emre Kılınç Yiğidolar’ı bir kez daha öne geçirdi: 1-2. 74’te Yatabare’nin pasında topla buluşan Erdoğan Yeşilyurt’un şutu Lung’un üzerinden filelerle buluştu: 1-3. 90+2’de Sivasspor atağında Erdoğan farkı 3’e çıkardı, sonucu belirledi: 1-4. Karşılaşma Demir Grup Sivasspor’un 4-1’lik üstünlüğü ile sona erdi.</p>
    </article>
  </body>
</html>