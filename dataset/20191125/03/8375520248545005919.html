<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/poroshenko-obgovoriv-pitannya-viyskovo-tehnichnoji-dopomogi-ukrajini-z-ministrom-oboroni-kanadi-642135.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T03:34:04+00:00"/>
    <meta property="og:title" content="Порошенко обговорив питання військово-технічної допомоги Україні з міністром оборони Канади"/>
    <meta property="og:description" content="Порошенко привітав Харджіта Саджана з перезатвердженням на посаді в новому уряді"/>
  </head>
  <body>
    <article>
      <h1>Порошенко обговорив питання військово-технічної допомоги Україні з міністром оборони Канади</h1>
      <address>
        <time datetime="2019-11-25T03:34:04+00:00">25 Nov 2019, 03:34</time>
      </address>
      <h4>Порошенко привітав Харджіта Саджана з перезатвердженням на посаді в новому уряді</h4>
      <p>У рамках міжнародної безпекової конференції у Галіфаксі п’ятий президент України, лідер партії «Європейська Солідарність» Петро Порошенко обговорив збільшення військово-технічної допомоги Україні із міністром національної оборони Канади Харджітом Сінгхом Саджаном, який зберіг свою посаду у новому уряді Джастіна Трюдо.</p>
      <p>Про це Петро Порошенко повідомив на своїй сторінці у мережі Facebook.</p>
      <p>«Традиційно тепла і дружня зустріч з міністром оборони Канади. Привітав Harjit Sajjan з перезатвердженням на цій важливій посаді в новому уряді. Упевнений, це стане запорукою незмінної підтримки України у безпековій та обороннній сферах», – зазначив Порошенко.</p>
      <p>«Маємо і далі спільно працювати над збільшенням військово-технічної допомоги Україні для відсічі російській агресії та в питанні членства нашої держави в НАТО», – переконаний Порошенко.</p>
      <p>П’ятий Президент України, лідер партії «Європейська Солідарність» Петро Порошенко заявив під час <a href="https://halifaxtheforum.org/forum/2019-halifax-international-security-forum/sunday-november-24/#agenda">Міжнародної безпекової конференції</a> у Галіфаксі (Канада), що <a href="https://glavcom.ua/world/observe/poroshenko-u-galifaksi-svit-maje-trimati-solidarnist-z-ukrajinoju-proti-putina-bo-agresija-kremlja-tse-globalna-zagroza-642077.html">міжнародне співтовариство має зміцнювати солідарність з Україною, яка протистоїть російській військовій агресії, адже плани Путіна не обмежуються тільки Донбасом чи Кримом</a>. Його мета – дестабілізувати ситуацію у світі і нав’язати власний порядок денний у міжнародній політиці.</p>
      <related>
        <a href="https://glavcom.ua/news/tramp-vidpraviv-u-vidstavku-ministra-viyskovo-morskih-sil-ssha-642130.html"/>
        <a href="https://glavcom.ua/news/advokat-parnasa-zayaviv-shcho-kongresmen-nunes-obgovoryuvav-z-shokinim-spravu-baydeniv-642126.html"/>
        <a href="https://glavcom.ua/world/observe/poroshenko-u-galifaksi-svit-maje-trimati-solidarnist-z-ukrajinoju-proti-putina-bo-agresija-kremlja-tse-globalna-zagroza-642077.html"/>
      </related>
    </article>
  </body>
</html>