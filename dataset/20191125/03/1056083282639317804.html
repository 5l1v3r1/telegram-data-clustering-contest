<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090401920/%DA%AF%D8%B3%D8%AA%D8%B1%D8%B4-%D8%A7%D8%B3%D8%AA%D9%82%D8%B1%D8%A7%D8%B1-%D8%A7%D8%B1%D8%AA%D8%B4-%D8%B3%D9%88%D8%B1%DB%8C%D9%87-%D8%AF%D8%B1-%D8%AD%D9%88%D9%85%D9%87-%D8%A7%D9%84%D8%AD%D8%B3%DA%A9%D9%87-%D8%A8%D9%87-%D8%B3%D9%85%D8%AA-%D8%B1%D9%82%D9%87-%D8%AA%D8%AF%D8%A7%D9%88%D9%85-%D9%BE%DB%8C%D8%B4%D8%B1%D9%88%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-25T03:40:46+00:00"/>
    <meta property="og:title" content="گسترش استقرار ارتش سوریه در حومه الحسکه به سمت رقه/ تداوم پیشروی در حومه ادلب"/>
    <meta property="og:description" content="ارتش سوریه دایره استقرار خود در محور غربی شهرک تل تمر در حومه شمال غربی الحسکه به سمت استان رقه را افزایش داد."/>
  </head>
  <body>
    <article>
      <h1>گسترش استقرار ارتش سوریه در حومه الحسکه به سمت رقه/ تداوم پیشروی در حومه ادلب</h1>
      <address><time datetime="2019-11-25T03:40:46+00:00">25 Nov 2019, 03:40</time> by <a rel="author">زهرا موسوی</a></address>
      <p>ارتش سوریه دایره استقرار خود در محور غربی شهرک تل تمر در حومه شمال غربی الحسکه به سمت استان رقه را افزایش داد.</p>
      <p>به گزارش ایسنا، به نقل از خبرگزاری رسمی سوریه (سانا)، ارتش سوریه در ادامه گسترش دایره نفوذ خود در مرزهای مشترک با ترکیه وارد نقطه‌ جدیدی در غرب روستای عالیه الحسین در حومه غربی تل تمر شد تا راه ارتباطی یگان‌های ارتش بین دو استان الحسکه و الرقه و خطوط دفاعی را تامین امنیت کند.</p>
      <p>یگان‌های ارتش سوریه پنج‌شنبه گذشته در حومه شهرک تل تمر حضور خود را گسترش دادند و تعداد ایست بازرسی را در روستای تل شامیران در حومه تل تمر ایجاد کردند تا خطوط امدادی که در کنار جاده بین‌المللی مواصلاتی بین الحسکه و حلب گشوده‌ بودند را امن سازند.</p>
      <p>همچنین نیروهای اشغالگر ترکیه نیز ده‌ها خانواده از گروه‌های تروریستی را بعد از مصادره منازل شهروندان راس العین به آنجا منتقل کردند نیروهای ترکیه به ساکنان اصلی اجازه بازگشت نمی‌دهند و کتب درسی را از ترکیه به تعدادی از مدارس شهر منتقل کرده‌اند این اقدامات نشان دهنده تغییرات جمعیتی در این مناطق اشغالی است.</p>
      <p>از سوی دیگر، ارتش سوریه در جبهه دیگر جنگ در شمال غرب این کشور بر روستای ام الخلاخیل در جنوب روستای المشیرفه در حومه جنوب شرقی ادلب تسلط یافت و در میان صفوف النصره کشته و زخمی برجای گذاشت.</p>
      <p>رسانه جنگ که اخبار جنگ را مخابره می‌کند نیز نقشه‌ای از وضعیت کنترل ارتش سوریه بر روستای المشیرفه در حومه جنوب شرقی ادلب منتشر کرد.</p>
      <p>نیروهای دولتی سوریه روز گذشته مجددا کنترل روستای استراتژیک المشیرفه در جنوب شرق ادلب را بعد از درگیری‌های شدید با مخالفان در دست گرفتند.</p>
      <p>گروه‌های شورشی هفته گذشته این روستا را اشغال کرده بودند.</p>
      <p>این در حالی است که شورشیان کنترل بیشتر مناطق ادلب را در دست دارند.</p>
      <figure>
        <img src="https://cdn.isna.ir/d/2019/11/25/3/61493596.jpg"/>
      </figure>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090301585/%D8%A7%D8%B1%D8%AA%D8%B4-%D8%B3%D9%88%D8%B1%DB%8C%D9%87-%DB%8C%DA%A9-%D8%B1%D9%88%D8%B3%D8%AA%D8%A7%DB%8C-%D8%A7%D8%B3%D8%AA%D8%B1%D8%A7%D8%AA%DA%98%DB%8C%DA%A9-%D8%AF%D8%B1-%D8%AC%D9%86%D9%88%D8%A8-%D8%B4%D8%B1%D9%82-%D8%A7%D8%AF%D9%84%D8%A8-%D8%B1%D8%A7-%D9%BE%D8%B3-%DA%AF%D8%B1%D9%81%D8%AA"/>
      </related>
    </article>
  </body>
</html>