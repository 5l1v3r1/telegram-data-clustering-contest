<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743439"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T03:49:00+00:00"/>
    <meta property="og:title" content="โซลชาชมเด็กไม่ยอมแพ้จนเกือบชนะ"/>
    <meta property="og:description" content="'โซลชา' อัดยับลูกทีม 'ผีแดง' ฟอร์มแย่สุดๆ แต่ขณะเดียวกันก็ชื่นชมสปิริตที่ไม่ยอมแพ้เกือบชนะ 'ดาบคู่'"/>
  </head>
  <body>
    <article>
      <h1>โซลชาชมเด็กไม่ยอมแพ้จนเกือบชนะ</h1>
      <address>
        <time datetime="2019-11-25T03:49:00+00:00">25 Nov 2019, 03:49</time>
      </address>
      <p>
        <b>"โซลชา" อัดยับลูกทีม "ผีแดง" ฟอร์มแย่สุดๆ แต่ขณะเดียวกันก็ชื่นชมสปิริตที่ไม่ยอมแพ้เกือบชนะ "ดาบคู่"</b>
      </p>
      <p>โอเล กุนนาร์ โซลชา กุนซือชาวนอร์เวย์ของ "ผีแดง" แมนเชสเตอร์ ยูไนเต็ด พอใจกับผลงานที่บุกไปตาม "ดาบคู่" เชฟฟิลด์ ยูไนเต็ด 3-3 ในเกมพรีเมียร์ลีก เมื่อวันอาทิตย์ที่ผ่านมา เพราะแม้ไม่พอใจอย่างมากโดยเฉพาะอย่างยิ่งฟอร์มครึ่งแรก แต่ขณะเดียวกันก็ยินดีที่นักเตะแสดงสปิริตไม่ยอมแพ้จนเกือบแซงชนะ<br/><br/>เชฟฯ ยูไนเต็ด ขึ้นนำก่อน 2-0 จาก จอห์น เฟลค นาที 19, ลิส มุสเซตต์ นาที 52 ก่อนที่ "เร้ด เดวิลส์" โชว์ฮึดยิง 3 ประตูรวดจาก แบรนดอน วิลเลียมส์ นาที 72, เมสัน กรีนวูด นาที 77 และ มาร์คัส แรชฟอร์ด นาที 79 เกือบแซงคว้าชัย ถ้าไม่ถูก โอลิเวอร์ แม็คเบอร์นีย์ ตีเสมอให้เจ้าถิ่นในนาทีสุดท้าย แมนฯ ยูฯ มี 17 คะแนน รั้งอันดับ 9 แต่ก็แพ้แค่ 2 จาก 12 เกมหลังสุดทุกรายการ ส่วน เชฟฯ ยูฯ 18 คะแนนอยู่ที่ 6<br/><br/>"มันเป็นฟอร์มที่แย่มาก ผมคิดไปถึงเกมกับเอฟเวอร์ตันปีก่อน ที่ทีมนั้นยอมแพ้ แต่ไม่ใช่กับทีมนี้ปีนี้ เมื่อเรากลับมาได้มันเป็นปฏิกริยาตอบสนองที่ดี เราเล่นแย่มากในครึ่งแรก เข้าบอลไม่ชนะ เข้าบอลไม่ถึงก่อน ไม่ได้เล่นตามแผน ช่วงพักครึ่งผมเปลี่ยนทีมได้หมดยกเว้นผู้รักษาประตู แม้ส่วนใหญ่ของเกมจะเป็นแง่ลบ แต่สิ่งสำคัญที่สุดคือแง่บวกที่เราสู้ด้วยกันและกลับมาได้ ผมเชื่อว่าเด็กๆ จะได้บทเรียนตั้งแต่นาที 71-90 คุณต้องจำไว้ว่าพวกเขายังหนุ่ม</p>
    </article>
  </body>
</html>