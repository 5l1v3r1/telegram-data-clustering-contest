<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/bangladesh/article/1626121/undefined"/>
    <meta property="og:site_name" content="প্রথম আলো"/>
    <meta property="article:published_time" content="2019-11-25T03:29:00+00:00"/>
    <meta property="og:title" content="খিলক্ষেতে র‌্যাবের সঙ্গে ‘গুলিবিনিময়ে’ নিহত ১"/>
    <meta property="og:description" content="রাজধানীর খিলক্ষেত এলাকায় র‌্যাপিড অ্যাকশন ব্যাটালিয়নের (র‌্যাব) সঙ্গে 'গুলি বিনিময়ে' একজন নিহত হয়েছেন। গতকাল রোববার রাতে খিলক্ষেতের স্বদেশ প্রোপার্টি এলাকায় এ ঘটনা ঘটে। নিহত ব্যক্তির নাম মিজানুর রহমান মিন্টু ওরফে মেঘা মিন্টু (৩৪)। র‌্যাবের দাবি, মিন্টু কুখ্যাত মাদক ও অস্ত্র ব্যবসায়ী।"/>
  </head>
  <body>
    <article>
      <h1>খিলক্ষেতে র‌্যাবের সঙ্গে ‘গুলিবিনিময়ে’ নিহত ১</h1>
      <address><time datetime="2019-11-25T03:29:00+00:00">25 Nov 2019, 03:29</time> by <a rel="author">নিজস্ব প্রতিবেদক, ঢাকা</a></address>
      <p>রাজধানীর খিলক্ষেত এলাকায় র‌্যাপিড অ্যাকশন ব্যাটালিয়নের (র‌্যাব) সঙ্গে ‘গুলিবিনিময়ে’ একজন নিহত হয়েছেন। গতকাল রোববার রাতে খিলক্ষেতের স্বদেশ প্রোপার্টি এলাকায় এ ঘটনা ঘটে।</p>
      <p>নিহত ব্যক্তির নাম মিজানুর রহমান মিন্টু ওরফে মেঘা মিন্টু (৩৪)। র‌্যাবের দাবি, মিন্টু কুখ্যাত মাদক ও অস্ত্র ব্যবসায়ী।</p>
      <p>র‌্যাবের গণমাধ্যম শাখা থেকে এ তথ্য জানানো হয়।</p>
      <p>র‌্যাব সূত্রে জানা গেছে, খিলক্ষেতের স্বদেশ প্রোপার্টি এলাকায় একদল মাদক ও অস্ত্র ব্যবসায়ীর সঙ্গে র‌্যাব-১–এর ‘গুলিবিনিময়’ হয়। পরে ঘটনাস্থল থেকে ওই ব্যক্তির লাশ উদ্ধার করা হয়। <br/><br/>এ সময় র‌্যাবের একজন সদস্য আহত হয়েছেন। <br/><br/>ঘটনাস্থল থেকে একটি ওয়ান শুটার গান, ২টি শটগান, ১০টি কার্তুজ ও বিপুলসংখ্যক ইয়াবা উদ্ধার করা হয়েছে।</p>
    </article>
  </body>
</html>