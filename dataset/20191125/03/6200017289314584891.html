<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/mehmet-ali-sabuncu/forvetsiz-kacan-kacana-2104094"/>
    <meta property="og:site_name" content="Fanatik"/>
    <meta property="article:published_time" content="2019-11-25T03:01:00+00:00"/>
    <meta property="og:title" content="Forvetsiz kaçan kaçana!"/>
    <meta property="og:description" content="Muriç ve Mevlüt’ün sakatlıkları üst üste gelince, Ersun hoca önde Alper takviyeli Moses ile başladı."/>
  </head>
  <body>
    <article>
      <h1>Forvetsiz kaçan kaçana!</h1>
      <address><time datetime="2019-11-25T03:01:00+00:00">25 Nov 2019, 03:01</time> by <a rel="author">Mehmet Ali Sabuncu</a></address>
      <p>Muriç ve Mevlüt’ün sakatlıkları üst üste gelince, Ersun hoca önde Alper takviyeli Moses ile başladı. Ev sahibi Malatya’da ise tek eksik Sergen Yalçın’dı. 4’te Gökhan sağdan ceza alanına hareketlendi, kademede Jahovic’den önce Gustavo vardı. 5’te uzaktan Guilherme denedi, defans başarılıydı. 11’de Guilherme tek başına ceza alanına hareketlendi, kaleye vurmasına Serdar müdahale etti. 12’de Alper’in şutunda Farnolle kademedeydi. 30’da Alper ile başlayan atakta müsait pozisyonda Moses topu dışarı attı. 40’ta Mina’nın kafa şutunda Altay mutlak golü çıkardı, pozisyonun devamında Malatya’nın golünde Altay’a faul vardı, gol sayılmadı. 43’te Jahovic’in aşırtmasında topu Altay müthiş çıkardı.</p>
      <p>
        <b>Farnolle kurtardı</b>
      </p>
      <p>45+2’de Moses ceza alanında düşürüldü, VAR yardımıyla verilen penaltıyı Emre atamadı ve devre başladığı gibi kapandı. 51’de Gustavo uzaktan şutladı, yerden seken top Farnolle’e zor anlar yaşattı. 59’da önce Tolga, sonra Hasan Ali peş peşe gol kaçırdılar. Baskılarını artıran Fenerbahçe gol kaçırmayı da sürdürdü, son aday 78’de Tolga’ydı. 88’de ikinci gol kaçırma dalgası geldi, son vuruş Rodrigues’di. Maç bu sonuçla bitti. Fenerbahçe forvetsiz geldiği zorlu Malatya deplasmanında çok gol kaçırdı ve beraberliğe razı oldu. Arkaya sarkan toplarda defans bu sefer dikkatliydi. Malatya eksik rakibini, yenerim düşüncesiyle sarkık toplara güvendi ama kondisyonları 70’te bitti. Maç da 0-0 bitti.</p>
    </article>
  </body>
</html>