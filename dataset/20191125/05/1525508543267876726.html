<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780149/%D8%AF%D8%B1%D8%AE%D8%B4%D8%B4-%D8%B7%D8%A7%D8%B1%D9%85%DB%8C-%D9%82%D9%84%DB%8C-%D8%B2%D8%A7%D8%AF%D9%87-%D9%88-%DA%A9%D8%A7%D9%88%D9%87-%D8%B1%D8%B6%D8%A7%DB%8C%DB%8C-%D8%A8%D8%B9%D8%AF-%D8%A7%D8%B2-%DA%AF%D9%84%D8%B2%D9%86%DB%8C-%D8%B3%D8%B1%D8%AF%D8%A7%D8%B1-%D8%A2%D8%B2%D9%85%D9%88%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T05:41:49+00:00"/>
    <meta property="og:title" content="اخبار لژیونرهای فوتبال؛ درخشش طارمی، قلی‌زاده و کاوه رضایی بعد از گلزنی سردار آزمون"/>
    <meta property="og:description" content="لژیونرهای فوتبال ایران در اروپا هفته خوبی را پشت سر گذاشتند و چهار نفر از آنها موفق به گلزنی شدند."/>
  </head>
  <body>
    <article>
      <h1>اخبار لژیونرهای فوتبال؛ درخشش طارمی، قلی‌زاده و کاوه رضایی بعد از گلزنی سردار آزمون</h1>
      <address><time datetime="2019-11-25T05:41:49+00:00">25 Nov 2019, 05:41</time> by <a rel="author" href="https://www.mehrnews.com/archive?jr=52" target="_blank">مرتضی احمدی</a></address>
      <p>به گزارش <a href="https://www.mehrnews.com/">خبرنگار مهر</a>، در یکی از مسابقات جام حذفی پرتغال شب گذشته تیم ریوآوه با حضور مهدی طارمی به مصاف تیم آلورکا رفت که این بازی با یک گل به سود ریوآوه به پایان رسید. تک گل این مسابقه را مهدی طارمی در دقیقه ۱۶ به ثمر رساند تا ریوآوه به مرحله یک هشتم نهایی این مسابقات صعود کند.</p>
      <p>در هفته شانزدهم ژوپرلیگ بلژیک هم شب گذشته تیم شارلوا با حضور علی قلی زاده و کاوه رضایی دو بازیکن ایرانی خود به مصاف سنت‌ترویدن رفت و با درخشش ملی پوشان ایرانی با نتیجه ۳ بر یک به پیروزی رسید.</p>
      <p>علی قلی زاده (۵۰) و کاوه رضایی (۶۰ و ۹۰) برای شارلوا گلزنی کردند تا این تیم با ۲۸ امتیاز و یک بازی کمتری در رده پنجم جدول رده بندی قرار بگیرد. قلی زاده در دقیقه ۹۱ و رضایی هم در دقیقه ۹۳ با نظر سرمربی تیم شارلوا تعویض شدند.</p>
      <p>روز شنبه گذشته هم تیم زنیت سنت پترزبورگ با حضور سردار آزمون در هفته هفدهم لیگ روسیه توانست روبین کازان را با نتیجه ۲ بر یک شکست بدهد. گل اول زنیت را سردار وارد دروازه روبین کازان کرده بود.</p>
    </article>
  </body>
</html>