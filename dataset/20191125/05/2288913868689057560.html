<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191125_04736332"/>
    <meta property="og:site_name" content="De Standaard"/>
    <meta property="article:published_time" content="2019-11-25T05:54:00+00:00"/>
    <meta property="og:title" content="Regenweer op komst"/>
    <meta property="og:description" content="In het westen wordt het maandagochtend al snel zwaarbewolkt. Elders zijn er nog lokale opklaringen, maar in de Ardennen verwachten we eerst lage wolken met..."/>
  </head>
  <body>
    <article>
      <h1>Regenweer op komst</h1>
      <address>
        <time datetime="2019-11-25T05:54:00+00:00">25 Nov 2019, 05:54</time>
      </address>
      <p>
        <b>In het westen wordt het maandagochtend al snel zwaarbewolkt. Elders zijn er nog lokale opklaringen, maar in de Ardennen verwachten we eerst lage wolken met kans op mistbanken.</b>
      </p>
      <p>Later overdag neemt vanaf de kust overal de bewolking toe en in de loop van de namiddag kan er wat lichte neerslag vallen. Over het oosten blijft het wellicht droog tot de avond en zijn er nog lange tijd opklaringen. De maxima schommelen van 6 graden in de Hoge Venen tot 10 of 11 graden in het centrum en het noordoosten. De wind wordt geleidelijk overal matig uit zuidzuidoost. In Belgisch-Lotharingen is de wind meestal zwak, volgens het KMI.</p>
      <p><b>Maandagavond </b>en -nacht verwachten we veel wolken met perioden van lichte regen of enkele buien. In de Ardennen wordt het nevelig of op de hoogten lokaal wat mistig. De minima liggen tussen 4 graden in de Hoge Venen en 9 graden over het westen. De wind is matig uit zuid tot zuidwest.</p>
      <p><b>Dinsdag </b>is het eerst wisselend tot zwaarbewolkt en tijdelijk overwegend droog. In de namiddag neemt de bewolking toe en vergroot de kans op wat lichte regen of enkele buien. Dinsdagnacht valt er meer neerslag. We halen maxima van 7 graden op de Ardense hoogten tot 11 graden in Laag- en Midden-BelgiÃ«. De zuidenwind waait meestal matig.</p>
      <p><b>Woensdag </b>naderen de restanten van tropische storm Sebastian onze streken en wordt het zwaarbewolkt met perioden van regen of buien. Het is ook winderig bij een vrij krachtige tot krachtige wind uit zuid, ruimend naar zuidwest. Er zijn rukwinden mogelijk tot lokaal zowat 80 km/u. De maxima schommelen tussen 7 en 12 graden. Ook het einde van de week wordt nat.</p>
    </article>
  </body>
</html>