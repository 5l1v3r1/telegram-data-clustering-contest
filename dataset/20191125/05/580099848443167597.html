<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/siyaset/kumpas-chpde-kuruldu/haber-1024713"/>
    <meta property="og:site_name" content="Akşam"/>
    <meta property="article:published_time" content="2019-11-25T05:00:00+00:00"/>
    <meta property="og:title" content="Kumpas CHP'de kuruldu"/>
    <meta property="og:description" content="CHPli Muharrem İnce, parti içinde bir kumpas çetesi olduğunu belirterek Kılıçdaroğluna, Biliyorum ama isim veremem dediniz, açıklamalısınız diye seslendi."/>
  </head>
  <body>
    <article>
      <h1>Kumpas CHP'de kuruldu</h1>
      <h2>CHPli Muharrem İnce, parti içinde bir kumpas çetesi olduğunu belirterek Kılıçdaroğluna, Biliyorum ama isim veremem dediniz, açıklamalısınız diye seslendi.</h2>
      <address>
        <time datetime="2019-11-25T05:00:00+00:00">25 Nov 2019, 05:00</time>
      </address>
      <p>CHP eski Milletvekili Muharrem İnce, Cumhurbaşkanlığı Külliyesinde Başkan Recep Tayyip Erdoğan ile görüştü iddialarına memleketi Yalovadan cevap verdi. İnce, ortada bir tezgâh olduğunu söyleyerek, Dedikoduların hepsi CHP Genel Merkezinde üretilmiştir, bunu rakiplerim değil, partideki küçük bir grup üretmiştir dedi. Komplonun çözülmeden CHPnin yola devam edemeyeceğini ifade eden İnce, Bu tezgâh, bu komplo çözülmeden Türkiyede CHPnin temiz siyaset yolculuğu yara alır dedi. İnce, CHP, FETÖye teslim oldu açıklaması nedeniyle partiden ihraç edilen eski genel başkan yardımcısı Yılmaz Ateşi kastederek, Genel başkan yardımcısını bir günde partiden atıyorsunuz, bu haini atmayacak mısınız dedi. İncenin açıklamaları şöyle: </p>
      <p>
        <b>BANA GERİ DÖNMEDİ </b>
      </p>
      <p>21 Kasım günü Sayın Genel Başkan, bir televizyonda sabah programına çıktı. Gazeteci sordu, Saraya giden bir CHPli var ne diyorsunuz? diye, Doğrudur ama ismi açıklayamam dedi. Eyvah dedim, parti kaosun içerisine gidecek, partim yara alacak. 21 Kasım Perşembe saat 11.23te Sayın Genel Başkanı aradım, 14 dakika sonra Genel Başkan bana geri dönüş yaptı. 8 dakika 19 saniye kendisiyle telefonda konuştum. Dedim ki, Bakın burada bir yalan var, partimiz yara alacak yanınıza geleyim, birlikte görüntü verelim, hiçbir CHPli bunu yapmaz, bu kişi ben değilim. Bu badireyi atlatalım, partimiz yara almasın dedim. Haber vereceğim dedi, vermedi. </p>
      <p>
        <b>KUMPASÇILAR PRANGA </b>
      </p>
      <p>Bu tezgâhın sorumluları açığa çıkarılmalıdır. CHP yönetiminin 82 milyona borcu vardır, CHP Türkiyeyi geliştirmeye, yönetmeye talip bir siyasi partidir. CHP, 82 milyona bunu açıklamalıdır. Bu tezgâhı kim kurdu? İkincisi; Muharrem İnce, 24 Haziran seçiminden itibaren iftira komplosuyla karşı karşıya. Bu kumpasçılar CHPnin ayağındaki prangadır. </p>
      <p>
        <b>O MEYDAN OKUDU </b>
      </p>
      <p>(Kılıçdaroğluna) Şaşırmadım, biliyorum,  isim veremem dediniz. Şaşırmadıysanız önceden bunu duydunuz, ismi biliyorum dediniz, açıklamalısınız. Saray komplosu deyip işin içinden çıkamazsınız. Erdoğan bunun neresinde? Çıktı meydan okudu, Ben kimseyle görüşmedim, görüştüğümüz ispatla Cumhurbaşkanlığından istifa ederim dedi. Sen edebilir misin? Birlikte temizleyelim dedim, kabul etmedi. Dedikoduyu kim çıkarıyor? AKP Genel Merkezinden mi CHP Genel Merkezinden mi çıkıyor? CHP'den çıkmış, bunu bulmak boynumuzun borcudur. </p>
      <p>
        <b>CHP DE FETÖDEN NASİBİNİ ALDI </b>
      </p>
      <p>Muharrem İnce Yalova'da düzenlediği basın toplantısında gündemi kaplayan iddialarla ilgili FETÖ imasında da bulundu. FETÖden her partinin etkilenebileceğine işaret eden İnce, Türkiyede FETÖ varsa bir partinin bundan nasibini alması, diğerlerinin almaması mümkün değildir. CHP de bundan nasibini almıştır, CHPyi FETÖ ele geçirdi, yakışık laflar değildir. Bu burada bitmez, bunu çözmeden CHP yola devam edemez. CHPnin temiz siyaset deme hakkı ortadan kalkar. İstifaya değil, çözmeye davet ediyorum Sayın Genel Başkanı. Ben buradayım, emrettiği zaman giderim. Bu tezgâh, bu komplo çözülmeden, Türkiyede CHPnin temiz siyaset yolculuğu yara alır ifadelerini kullandı. </p>
    </article>
  </body>
</html>