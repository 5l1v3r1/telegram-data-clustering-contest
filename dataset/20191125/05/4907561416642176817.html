<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/kayiplara-karisan-kadin-yakin-arkadasinin-evinde-olu-bulundu-haber-fotograf-2221610"/>
    <meta property="og:site_name" content="Posta"/>
    <meta property="article:published_time" content="2019-11-25T05:51:38+00:00"/>
    <meta property="og:title" content="Kayıplara karışan kadın yakın arkadaşının evinde ölü bulundu"/>
    <meta property="og:description" content="31 yaşındaki Ashley Young, en yakın arkadaşı ile buluşmaya gidip bir daha geri dönmedi. Kayıp ilanı verilerek aranan kadının cansız bedeni, arkadaşının evinde brandaya sarılmış halde bulundu. Arkadaşını öldürmediğini ve masum olduğunu öne süren Jared Chance, ikinci derece cinayetten ve Ashleynin bedenini parçalara ayırmaktan suçlu bulundu. 100 ila 200 yıl hapse mahkum olan katil, tüm yaşamını parmaklıklar ardında geçirecek."/>
  </head>
  <body>
    <article>
      <h1>Kayıplara karışan kadın yakın arkadaşının evinde ölü bulundu</h1>
      <address>
        <time datetime="2019-11-25T05:51:38+00:00">25 Nov 2019, 05:51</time>
      </address>
      <h3>31 yaşındaki <a href="https://www.posta.com.tr/haberler/ashley-young">Ashley Young</a>, en yakın arkadaşı ile buluşmaya gidip bir daha geri dönmedi. Kayıp ilanı verilerek aranan kadının cansız bedeni, arkadaşının evinde brandaya sarılmış halde bulundu. Arkadaşını öldürmediğini ve masum olduğunu öne süren Jared Chance, ikinci derece cinayetten ve Ashley'nin bedenini parçalara ayırmaktan suçlu bulundu. 100 ila 200 yıl hapse mahkum olan katil, tüm yaşamını parmaklıklar ardında geçirecek.</h3>
      <figure>
        <img src="https://i.pstimaj.com/img/78/700x0/5ddb6a84ae298b7183f07ea5"/>
      </figure>
      <p>Bazı insanlar herkesin içinde iyilik olduğuna, geçmişte hatalar yapmış olsa da hatalarından ders alabileceğine inanır. Ashley Young da böyle bir insandı ve insanlara onan inancını yitirmemişti.</p>
      <p>Pozitif tutumuyla insanların hayatına neşe ve ışık katan 31 yaşındaki genç kadın.  Annesi Kristine için bir mucizeydi. Çünkü Kristine, 18 yaşındayken asla çocuk sahibi olamayacağı söylenmişti. Bu haberle yıkılan kadın, kızı Ashley'ye hamile kaldığında dünyalar onun olmuştu. Kristine ve Ashley çok yakındı. Ta ki Ashley korkunç bir cinayete kurban gidene kadar.</p>
      <figure>
        <img src="https://i.pstimaj.com/img/78/700x0/5ddb6a8466a97cfc4393c7ca"/>
      </figure>
      <h4>Sabıkası vardı</h4>
      <p>Milliyet'te yer alan habere göre, ABD'nin Michigan eyaletindeki Kalamazoo'da yaşayan Ashley, bir bankanın müşteri hizmetleri bölümünde çalışıyordu. Ayrıca gönüllü olarak yardım kuruluşlarında görev alıyordu.</p>
      <p>Ailesi ve arkadaşlarına da yardım etmekten hiçbir zaman çekinmeyen Ashley'nin en yakın arkadaşlarından biri, <b>Jared Chance</b> idi. Geçmişinde başı dertten kurtulmayan, hırsızlık ve uyuşturucu bulundurma gibi suçlardan sabıkası olan Jared, Ashley'nin en sevdiği arkadaşlarından biriydi.</p>
      <figure>
        <img src="https://i.pstimaj.com/img/78/700x0/5ddb6a53ae298b7247784608"/>
      </figure>
      <p>Jared'ın etrafındakilerin ona bakışına karşın, Ashley onda başka bir ışık görüyordu. 29 Kasım 2018 günü Ashley, Jared ile buluşmak için Mulligan's adlı pub'a gitti. Ashley yeni bir apartman dairesine taşınmak üzereydi ve ertesi gün annesi ile birlikte ev sahibi ile buluşacak ve kontrat imzalayacaktı.</p>
      <p>Hiç huyu olmamasına rağmen Ashley annesiyle buluşmaya gelmedi. Gelmeyeceğine dair haber de vermedi. Hal böyle oluna Kristine kızı için endişelenerek Jared'ı aradı. Jared telefona cevap vermeyince endişeli Anne ona bir mesaj bıraktı:</p>
      <p>
        <b>
          <i>"Merhaba Jared ben Kristine Young. Kızım Ashley'yi arıyorum. En son seninle buluşmaya gitmişti. Hala senin yanında mı? Kendisine ulaşamıyorum ve merak ettim. Eğer seninleyse bana ulaşmasını söyler misin? Seninle değilse polise gidip kayıp ihbarında bulunacağım."</i>
        </b>
      </p>
      <figure>
        <img src="https://i.pstimaj.com/img/78/700x0/5ddb6a8466a97cfc4557e986"/>
      </figure>
      <p><b>Jared </b>bu mesaja basit bir <b>SMS</b> ile döndü. Ashley'nin telefonunu barda unuttuğunu, annesi ile buluşmadan önce bara gidip telefonunu alacağını söylediğini iletti. Ashley'nin iyi olduğu konusunda güvence veren Jared, Kristine'e birkaç telefon numarası verdi ve isterse bu numaralardan Ashley'ye ulaşmaya çalışabileceğini söyledi.</p>
      <p>Ancak bu numaraların hepsi sahteydi. Kristine endişelenmeye başladı ve polise giderek kızının kayıp olduğu konusunda ihbarda bulundu. Sonra da Ashley ile Jared'ın buluştuğu Mulligan's adlı pub'a gitti. Burada güvenlik kameralarının görüntüleriniz izleyen anne, kızının bir süre için orada olduğunu gördü.</p>
      <figure>
        <img src="https://i.pstimaj.com/img/78/700x0/5ddb6a84ae298b71821440e5"/>
      </figure>
      <p>İki gün sonra <b>Jared Chance</b>'in komşusu ve ev sahibi olan ismi açıklanmayan bir adam, yan daireden gelen dayanılmaz kokuyu fark etti. Eve giren adam, brandaya sarılmış bir şeyden kan sızdığını görünce dehşete düştü. Hemen polis ekiplerine haber verdi.</p>
      <p>Polis olay yerine geldiğinde vahşet gözler önüne serildi. Brandayı açtıklarına cansız bir kadının kanlar içerisindeki gövdesini gördüler. Olay yeri inceleme ekipleri suç mahalline geldiklerinde, parçalara ayrılmış bir kadın bedenine ulaştı. Bu kişi Ashley'den başkası değildi.</p>
      <figure>
        <img src="https://i.pstimaj.com/img/78/700x0/5ddb6b6e66a97cfc4557e988"/>
      </figure>
      <h4>Cinayeti kabul etmedi</h4>
      <p>Jared'a cinayeti itiraf edip suçunu kabul etmesi halinde 31 yıllık bir hapis sezası önerildi. Jared reddetti. Jared'ın evinin her yerinde cinayete dair kanıtlar bulunmasına rağmen cani suçunu kabul etmedi. Jared, Ashley'nin öldürüldüğünü bilmediğini ve cinayeti kendisinin işlemediğini ileri sürdü.</p>
      <p>Ancak jüriyi masum olduğuna ikna edemedi. <b>Jared Chance</b>, ikinci derece cinayetten ve Ashley'nin bedenini parçalara ayırmaktan suçlu bulundu. 100 ila 200 yıl hapse mahkum olan katil, tüm yaşamını parmaklıklar ardında geçirecek.</p>
      <figure>
        <img src="https://i.pstimaj.com/img/78/90x50/5dda3026ae298b384a1c053c"/>
      </figure>
      <p>SIRADAKİ HABER 24 yaşında Instagram sayesinde zengin oldu</p>
    </article>
  </body>
</html>