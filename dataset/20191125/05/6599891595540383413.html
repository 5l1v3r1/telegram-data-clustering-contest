<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/magazin/2019/11/25/goo-hara-evinde-olu-bulundu"/>
    <meta property="og:site_name" content="A Haber"/>
    <meta property="article:published_time" content="2019-11-25T05:22:50+00:00"/>
    <meta property="og:title" content="Goo Hara evinde ölü bulundu!"/>
    <meta property="og:description" content="6 ay önce intihar girişiminde bulunan K-Pop müziğin tanınmış isimlerinden 28 yaşındaki Güney Koreli şarkıcı ve oyuncu Goo Hara dün akşam evinde ölü bulundu."/>
  </head>
  <body>
    <article>
      <h1>Goo Hara evinde ölü bulundu!</h1>
      <address>
        <time datetime="2019-11-25T05:22:50+00:00">25 Nov 2019, 05:22</time>
      </address>
      <p>
        <b>6 ay önce <a href="https://www.ahaber.com.tr/index/intihar">intihar</a> girişiminde bulunan K-Pop müziğin tanınmış isimlerinden 28 yaşındaki Güney Koreli şarkıcı ve oyuncu <a href="https://www.ahaber.com.tr/index/goo-hara">Goo Hara</a> dün akşam evinde ölü bulundu.</b>
      </p>
      <p>6 ay önce <a href="https://www.ahaber.com.tr/index/intihar">intihar</a> girişiminde bulunan K-Pop (<a href="https://www.ahaber.com.tr/index/guney-kore">Güney Kore</a> kökenli pop müziği) müziğin tanınmış isimlerinden <a href="https://www.ahaber.com.tr/index/goo-hara">Goo Hara</a> dün akşam evinde ölü bulundu.</p>
      <p>Polisin, 28 yaşındaki Goo Hara'nın ölümüyle ilgili soruşturma başlattığı öğrenildi. Daha önce müzik grubu KARA üyesi olan Hara, yeni single'ını tanıtmak için 14-19 Kasım tarihleri arasında <a href="https://www.ahaber.com.tr/index/japonya">Japonya</a>'yı ziyaret etmişti. Goo Hara, Mayıs ayında intihar girişiminde bulunmuş ve hayranlarından onları üzdüğü için özür dilemişti.</p>
      <p>Goo Hara, dün gece 1.5 milyon takipçisinin bulunduğu sosyal medya hesabından yatakta çektiği bir fotoğrafını "İyi geceler" notuyla paylaşmıştı.</p>
      <p>Ölüm haberini alınca yasa boğulan hayranları Goo Hara'nın 1.5 milyon takipçili Instagram hesabında taziye mesajlarını paylaştı.</p>
    </article>
  </body>
</html>