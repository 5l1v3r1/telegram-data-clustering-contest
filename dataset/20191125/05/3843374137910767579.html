<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/handbols/21112019-virsligas_lideru_dueli_celtnieka_uzbrukum"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-25T05:08:00+00:00"/>
    <meta property="og:title" content="Uščins: &quot;Uztrauc, ka daudzi atgriezušies Latvijā, kur līmenis tomēr ir zemāks&quot;(1)"/>
    <meta property="og:description" content="Rīgas &quot;Celtnieks&quot; apliecināja turnīra labākās uzbrukuma komandas statusu"/>
  </head>
  <body>
    <article>
      <h1>Uščins: "Uztrauc, ka daudzi atgriezušies Latvijā, kur līmenis tomēr ir zemāks"(1)</h1>
      <address>
        <time datetime="2019-11-25T05:08:00+00:00">25 Nov 2019, 05:08</time>
      </address>
      <p>Devīto uzvaru desmit Latvijas "SynotTip" handbola Virslīgas spēlēs šovakar svinēja turnīra labākā uzbrukuma komanda Rīgas "Celtnieks", kas kopvērtējuma līderu duelī ar 44:31 viesos sakāva "Ogri". Kopumā 21 no 44 vārtiem rīdzinieku labā guva leģionāri Aļaksandrs Patcikaiļiks un Aļaksejs Haisa.</p>
      <p>Jau abu komandu šās sezonas pirmajā savstarpējā duelī "Celtnieks" spēja sasniegt 40 vārtu robežu, uzvarot ar 40:22. Savukārt šovakar līdz 12. minūtei rīdzinieki bija guvuši 11 vārtus, esot priekšgalā ar 11:4. Turpinājumā gan "Celtnieks" savus tempus nedaudz samazināja, ļaujot mājiniekiem pietuvoties līdz četru vārtu attālumam (10:14). Puslaika izskaņā viesi atguva izteiktu iniciatīvu, pārtraukumā dodoties ar deviņu vārtu handikapu rokās - 23:14.</p>
      <p>Pēc 15 minūšu atelpas viesi turpināja spēlēt visnotaļ stabili, pakāpeniski palielinot savu vadību un novedot maču līdz pārliecinošai uzvarai ar +13. Aļaksandrs Patcikaiļiks ogrēniešu vārtos šovakar iemeta 11 bumbas, savukārt Aļaksejs Haisa guva desmit vārtus. Mājiniekiem desmit un deviņi vārti attiecīgi Arvim Laganovskim un Rolandam Ivanovam.</p>
      <p>Čempionāta turpinājumā "Celtnieks" rītdien viesosies pie "MSĢ/LAT 2000", savukārt "Ogrei" 24. novembrī paredzēts duelis izbraukumā ar pastarīti ASK/LSPA.</p>
      <p><b>"Ogre" - Rīgas "Celtnieks" 31:44</b> (14:23)<br/><u>Ogre:</u> Arvis Laganovskis 10/1, Ivanovs 9, Strēlis 5, Mancurovs 2, Tereškovs 2, Sļusarevs 1, Pozņaks 1, Bauze 1.<br/><u>Celtnieks:</u> Patcikaiļiks 11, Haisa 10/3, Černousovs 5, Kurmēns 5, Pļaviņš 5, Ignatjevs 3, Freibergs 3, Leja 1, Popens 1.</p>
      <h3>"SynotTip" handbola Virslīgas kopvērtējums</h3>
      <hr/>
      <p>#KomandaSUNZGV:ZV+/-P</p>
      <hr/>
      <p>1Celtnieks Rīga10901417:270147<b>18</b></p>
      <hr/>
      <p>2HK Ogre11803325:31411<b>16</b></p>
      <hr/>
      <p>3Dobeles Tenax7700268:18484<b>14</b></p>
      <hr/>
      <p>4SK Latgols9504257:2570<b>10</b></p>
      <hr/>
      <p>5HK Vaiņode11506305:323-18<b>10</b></p>
      <hr/>
      <p>6MSĢ/LAT 200012309294:379-85<b>6</b></p>
      <hr/>
      <p>7Jūrmalas Sports9207236:267-31<b>4</b></p>
      <hr/>
      <p>8ASK/LSPA111010256:363-108<b>2</b></p>
      <hr/>
      <p>Izmantotie resursi:<br/><a href="http://synottiphandball.lv/">Handbola Virslīga</a></p>
    </article>
  </body>
</html>