<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013260/%D9%BE%D8%B1%D9%81%D8%B1%D9%88%D8%B4-%D8%AA%D8%B1%DB%8C%D9%86-%D8%AE%D9%88%D8%AF%D8%B1%D9%88%D9%87%D8%A7%DB%8C-%DA%86%DB%8C%D9%86%DB%8C-%D8%AF%D8%B1-%D8%A7%DB%8C%D8%B1%D8%A7%D9%86-%DA%A9%D8%AF%D8%A7%D9%85%D9%86%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T05:33:11+00:00"/>
    <meta property="og:title" content="پرفروش ترین خودروهای چینی در ایران کدامند؟"/>
    <meta property="og:description" content="چشم بادامی های آسیا پس از کسب سال ها تجربه و همکاری با برندهای معتبری مانند بنز و بی ام و، در تولید خودروهای تیپ سدان به توانایی مثال زدنی دست یافته اند."/>
  </head>
  <body>
    <article>
      <h1>پرفروش ترین خودروهای چینی در ایران کدامند؟</h1>
      <address>
        <time datetime="2019-11-25T05:33:11+00:00">25 Nov 2019, 05:33</time>
      </address>
      <p>
        <i>چشم بادامی های آسیا پس از کسب سال ها تجربه و همکاری با برندهای معتبری مانند بنز و بی ام و، در تولید خودروهای تیپ سدان به توانایی مثال زدنی دست یافته اند.</i>
      </p>
      <p>چندسالی است که خیابان های کشور پر از خودروهای خارجی شده است و در میان تمام این اتومبیل ها، برند های چینی حضور بیشتری دارند. همانند دیگر بازارهای کشور نظیر پارچه، لوازم خانگی و خصوصا لوازم سرگرمی کودکان، بازار خودرو نیز تا حد زیادی در چنگ برند های چینی قرار گرفته است. در ادامه با بررسی پرفروش ترین خودروهای چینی در ایران همراه ما باشید.</p>
      <figure>
        <img src="https://cdn.mashreghnews.ir/d/2019/11/25/0/2653516.jpeg"/>
      </figure>
      <h3>بازار خودرو ایران در تملک خودروهای چینی</h3>
      <p>با اینکه در گذشته محصولات چینی در ایران محبوبیت بالایی نداشت و برند های داخلی نامی درخشان در تولید انواع خودرو ها داشتند، اما همسو با کاهش کیفیت تولیدات داخلی، چینی ها نیز در تولید خودروهای خوب تجربه بیشتری به دست آوردند.</p>
      <p>به زودی کار به جایی رسید که محصولات داخلی برندهایی نظیر ایران خودرو و سایپا محبوبیت خود را از دست دادند و خودروهای چینی در رده اتومبیل های با کیفیت قرار گرفتند. خودروهای چینی در بازار ایران در انواع تیپ های مختلف حضور دارند و برخلاف تولیدات داخلی، توانایی پاسخ به نیاز تمام سلایق موجود را دارند. اما کدامیک پرفروش تر از دیگری است؟</p>
      <h3>برلیانس h330، خودرویی با کیفیت و پرطرفدار در بازار خودرو ایران</h3>
      <p>چشم بادامی های آسیا پس از کسب سال ها تجربه و همکاری با برندهای معتبری مانند بنز و بی ام و، در تولید خودروهای تیپ سدان به توانایی مثال زدنی دست یافته اند. بهترین نمونه این ادعا نیز با ورود برلیانس H330 به بازار ایران اثبات شد.</p>
      <p>خودرویی که برروی پلتفرم اصلاح شده بی ام و سری 1 ساخته شده است و در همکاری با آلمانی های سخت کوش، محصولی درخور توجه تولید شده است. برلیانس H330 یکسال بعد از تیبا 2 به بازار ایران وارد شد و تاثیر قابل توجهی در طرح های <a href="https://carvitrin.com/shop/%D8%AA%DB%8C%D8%A8%D8%A7-2/">فروش فوری تیبا 2</a> داشت.</p>
      <figure>
        <img src="https://cdn.mashreghnews.ir/d/2019/11/25/0/2653517.jpeg"/>
      </figure>
      <p>با اینکه در بحث تیپ این دو خودرو شباهتی به یکدیگر ندارند، اما به دلیل اختلاف زمانی معرفی کوتاهی که نسبت به یکدیگر دارند، به خوبی در حجم معاملات تیبا 2 تاثیر گذار بود. برلیانس H330 با داشتن موتوری 4 سیلندر توانایی تولید 103 اسب بخار نیرو در 5800 دور بر دقیقه را داراست و در بحث بررسی قابل مقایسه با تندر 90 و 206 اس دی است.</p>
      <p>مهمترین نقاط قوت برلیانس نسبت به دیگر رقبا فرمان پذیری خوب و هندلینگ مناسب آن است، که البته با وجود همکاری با برند بی ام و خیلی هم دور از انتظار نیست. با نصب سیستم مک فرسون در بخش جلوی خودرو و میل پیچشی در عقب خودرو حتی در مسیر های نا هموار نیز خودرو تنش های وارده را به خوبی تعدیل کرده و به کابین منتقل نمی کند.</p>
      <p>البته برلیانس h330 تنها خودرو خوب این خانواده نیست و در بین کاربران کشور ما، تمام محصولات برلیانس موفق به جلب اعتماد و رضایت افراد شده اند. آمار بالای تقاضا در <a href="https://sepandkhodro.com/cars/%D9%81%D8%B1%D9%88%D8%B4-%D8%A7%D9%82%D8%B3%D8%A7%D8%B7%DB%8C-%D8%A8%D8%B1%D9%84%DB%8C%D8%A7%D9%86%D8%B3h330/">فروش اقساطی برلیانس</a> مهر تایید بر این مدعا است.</p>
      <h3>جک j5 اتوماتیک، سدان جذاب برند جک در ایران</h3>
      <p>جک جی 5 از برند چینی جک را باید به عنوان بهترین نمونه طراحی در بین دیگر خودروهای چینی معرفی کنیم. جک j5 دارای طراحی الگو گرفته شده از مازاراتی و فراری است و این موضوع مهمترین دلیل استقبال و فروش خوبی بود که نصیب این خودرو چینی شد.</p>
      <figure>
        <img src="https://cdn.mashreghnews.ir/d/2019/11/25/0/2653518.jpeg"/>
      </figure>
      <p>J5 از برند جک علاوه بر طراحی زیبایی که در بیرون خودرو دارد، رد بخش درونی و فضای داخلی کابین نیز با بکار بردن چرم برای صندلی ها و دور فرمان، همچنین بکار بردن قطعات براق برروی کنسول و درها بهترین نمونه از طراحی و زیبایی در خودروهای خود را به نمایش گذاشت.</p>
      <p>در بحث موتوری نیز با بکار بردن گیربکس 4 سرعته ای که توسط تیم مهندسین ژاپنی میتسوبیشی تولید شد، طراحی این خودرو به کامل ترین نحو ممکن انجام شد.</p>
      <h3>جک اس 5، شاسی بلند چینی و محبوب ایرانیان</h3>
      <p>در بررسی پرفروش ترین خودروهای چینی بازار ایران، جک اس 5 نماینده بعدی از محصولات این آسیایی است. خودرویی که در حقیقت شاسی بلندی کوچک است و از سال 1394 توسط شرکت کرمان موتور به کشور وارد می شود.</p>
      <p>طراحی این خودرو الگو گرفته شده از کراس اوورهای آئودی است که خود از مهمترین دلایل تجربه موفق فروش برای این خودرو است. در فضا داخلی نیز با ایجاد کابینی جادار برای سرنشینان، ارگونومی مناسب در بخش های مختلف و استفاده از متریال با کیفیت در طراحی داشبورد و دیگر قطعات داخلی، جک اس 5 تبدیل به خودرویی بسیار مناسب شده است.</p>
      <p>موتور خودرو 4 سیلندر با حجمی 2 لیتری است و با داشتن قابلیت توربو شارژریال توانایی تولید قدرتی 174 اسب بخار را دارد. گشتاور 235 نیوتن بر متر موتور نیز باعث شده تا جک اس 5 به عنوان خودرویی شاسی بلند و قدرتمند در بازار شناخته شود.</p>
      <figure>
        <img src="https://cdn.mashreghnews.ir/d/2019/11/25/0/2653520.jpeg"/>
      </figure>
      <h3>دانگ فنگ اچ سی کراس، کراس اووری فرانسوی-چینی</h3>
      <p>اچ سی کراس نمونه ای از یک رقیب بلامنازع در بازار خودرو ایران است که طرفداران بسیاری دارد. خودرویی که در لیست پرفروش ترین اتومبیل های چینی بازار ایران نام خوبی بجای گذاشته و خوش می درخشد. این خودرو در همکاری دانگ فنگ چین و PSA فرانسه تولید شده است و در عین سادگی خاصی که دارد، خودروی مدرنی است.</p>
      <p>محصولی که 3 سال بعد از سمند <a href="https://carvitrin.com/shop/%D8%B3%D9%85%D9%86%D8%AF-%D8%B3%D9%88%D8%B1%D9%86-%D8%AA%D9%88%D8%B1%D8%A8%D9%88/">سورن توربو اتوماتیک</a>، یعنی در سال 1395 به بازار خودرو ایران راه پیدا کرد و به زودی به محبوبیت بالایی رسید. موتور 1.6 لیتری خودرو قدرتی 106 اسب بخار تولید می کند و با گشتاور 142 نیوتن بر متر چرخ های جلویی را به حرکت در می آورد.</p>
      <figure>
        <img src="https://cdn.mashreghnews.ir/d/2019/11/25/0/2653519.jpeg"/>
      </figure>
      <p>این خودرو به دو صورت گیربکس دستی و اتوماتیک در ایران عرضه می شود. گیربکس این خودرو محصول شرکت آیسین ژاپن است. امکاناتی مانند دو ایربگ جلو، سیستم ترمز ABS و EBD، ایربگ ‌های جانبی، تهویه مطبوع اتوماتیک، دوربین عقب و صندلی‌ های چرم در دانگ فنگ h30 کراس دیده می ‌شود.</p>
      <p>به صرف داشتن چنین ویژگی هایی و البته کیفیت خوبی که از تجربه رانندگی با اچ سی کراس دیده شده است، تبدیل شدن این خودرو به محصولی پرفروش خیلی هم دور از انتظار نیست. موارد عنوان شده در این نوشتار تنها تعداد محدودی از خودروهای با کیفیت چینی در بازار ایران است، درحالی که برند های بسیرا دیگری در ایران حضور دارند که محصولاتی با کیفیت تولید می کنند.</p>
      <p>این خبر صرفا جنبه تبلیغاتی دارد</p>
    </article>
  </body>
</html>