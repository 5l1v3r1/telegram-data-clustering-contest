<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/do-jeskyne-s-baterkou-v-moravskem-krasu-zacinaji-zimni-prohlidky-20191125.html"/>
    <meta property="og:site_name" content="Deník.cz"/>
    <meta property="article:published_time" content="2019-11-25T05:13:00+00:00"/>
    <meta property="og:title" content="Do jeskyně s baterkou. V Moravském krasu začínají zimní prohlídky"/>
    <meta property="og:description" content="/FOTOGALERIE 2017/ Zažít netradiční dobrodružství v jeskyních Moravského krasu mohou návštěvníci i přes zimu. Přestože ve většině jeskyní končí sezóna, některé zůstávají otevřené. Prohlídky pokračují v Punkevních jeskyních a ve Výpustku u Křtin.  "/>
  </head>
  <body>
    <article>
      <h1>Do jeskyně s baterkou. V Moravském krasu začínají zimní prohlídky</h1>
      <address><time datetime="2019-11-25T05:13:00+00:00">25 Nov 2019, 05:13</time> by <a rel="author">autor externí</a></address>
      <p>Zajímavý pohled se naskytne například lidem v šošůvské části jeskyní Sloupsko-šošůvských, která se přes zimu nezavírá. „Abychom nerušili zimující netopýry, kteří jsou především ve sloupské části, necháme v jeskyni zhasnuto. Návštěvníci dostanou baterky a svítit si budou sami,“ řekl vedoucí Správy jeskyní Moravského krasu Jiří Hebelka.</p>
      <figure>
        <img src="https://g.denik.cz/2/cf/zajic-evropsky-pixabay_denik-150-3x2.jpg"/>
      </figure>
      <aside>
        <a href="https://blanensky.denik.cz/zpravy_region/zajic-kraj-rekordmnoho-hlasi-myslivci-dravci-lov-hrabos-sezona-20191123.html">Zajíců je v kraji rekordně mnoho, hlásí myslivci. Dravci lovili raději hraboše Přečíst článek ›</a>
      </aside>
      <p>Zimní prohlídky mají podle něj své kouzlo. Denně chodí méně lidí, dají se spatřit zimující netopýři a zasněžená krajina zážitek ještě umocňuje. Své o tom ví Drahomíra Matulová z Kuřimi, která chodí se svými vnoučaty každý rok. „Děti jsou z toho velice nadšené a užívají si to. V zimě je tam navíc tepleji než venku,“ říká žena.</p>
      <p>Jeskyně jsou otevřené denně mimo pondělí a svátky. Dobré je prohlídku předem rezervovat.</p>
      <p>
        <b>VERONIKA NOVÁKOVÁ</b>
      </p>
    </article>
  </body>
</html>