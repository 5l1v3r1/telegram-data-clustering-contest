<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/25/greece/education/kleista-eos-tis-10-ta-sxoleia-stin-attiki/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-25T05:28:56+00:00"/>
    <meta property="og:title" content="Καιρός : Κλειστά έως τις 10 τα σχολεία στην Αττική"/>
    <meta property="og:description" content="Tα σχολεία σε όλο το Λεκανοπέδιο με εντολή του Περιφερειάρχη Αττικής Γ. Πατούλη, θα παραμείνουν κλειστά μέχρι τις 10 το πρωί"/>
  </head>
  <body>
    <article>
      <h6 class="kicker">Κίνδυνος στις μετακινήσεις</h6>
      <h1>Καιρός : Κλειστά έως τις 10 τα σχολεία στην Αττική</h1>
      <h2>Tα σχολεία σε όλο το Λεκανοπέδιο με εντολή του Περιφερειάρχη Αττικής Γ. Πατούλη, θα παραμείνουν κλειστά μέχρι τις 10 το πρωί</h2>
      <address><time datetime="2019-11-25T05:28:56+00:00">25 Nov 2019, 05:28</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Κλειστά θα είναι τα σχολεία σε όλο το Λεκανοπέδιο της Αττικής έως τις 10 το πρωί σύμφωνα με ενημέρωση από την Περιφέρεια Αττικής.</p>
      <p>Λόγω της κακοκαιρίας που σαρώνει όλη τη χώρα και τις τελευταίες ώρες και την Αττική, τα σχολεία σε όλο το Λεκανοπέδιο με εντολή του Περιφερειάρχη Αττικής Γ. Πατούλη, θα παραμείνουν κλειστά μέχρι τις 10 το πρωί.</p>
      <p>
        <a href="https://www.in.gr/2019/11/25/economy/oikonomikes-eidiseis/anadromika-poioi-syntaksiouxoi-tha-diekdikisoun-ekatommyria-eyro/">Δείτε επίσης: Αναδρομικά, ποιοι συνταξιούχοι θα διεκδικήσουν εκατομμύρια ευρώ</a>
      </p>
      <p>Και αυτό αφορά όλες τις βαθμίδες της εκπαίδευσης καθώς κρίθηκε ότι υπάρχουν κίνδυνοι από τις μετακινήσεις αυτοκινήτων και σχολικών λεωφορείων.</p>
      <p>Ο Περιφερειάρχης Αττικής σε νεότερες δηλώσεις στις 7.30 το πρωί στην τηλεόραση του ΣΚΑΪ υπογράμμισε ότι θα επανεκτιμηθεί η κατάσταση στην Αττική προκειμένου να αποφασιστεί εάν τα σχολεία θα παραμείνουν κλειστά και μετά τις 10 το πρωί.</p>
      <p>Όπως τόνισε είναι σε διαρκή επικοινωνία με μετεωρολόγους από την ΕΜΥ προκειμένου να υπάρχει εικόνα για το πως θα εξελιχθούν τα καιρικά φαινόμενα τις επόμενες ώρες στην Αττική.</p>
      <p>Στο μεταξύ, κλειστά θα παραμείνουν σήμερα τα σχολεία στην Πιερία, όπου τις τελευταίες ώρες το κύμα κακοκαιρίας που πλήττει τη χώρα, προκάλεσε πλημμυρικά φαινόμενα.</p>
      <p>Κλειστά θα μείνουν σήμερα σχολεία, παιδικοί σταθμοί και ΚΔΑΠ στον δήμο Αριστοτέλη Χαλκιδικής, μετά τα προβλήματα κακοκαιρίας των προηγούμενων 24ωρων. Πάντως, στον νόμο Χαλκιδικής δεν αναφέρθηκαν μέχρι στιγμής προβλήματα από το νέο κύμα κακοκαιρίας</p>
      <p>Υπενθυμίζεται ότι λίγο πριν τις πέντε τα ξημερώματα της Δευτέρας η Γενική Γραμματεία Πολιτικής Προστασίας, ζήτησε από τους πολίτες - κατοίκους της Αττικής, να αποφύγουν τις μετακινήσεις έως τις 10 το πρωί.</p>
      <p>Όπως αναφέρεται στην ανακοίνωση - έκκληση οι μετακινήσεις πρέπει να αποφεύγονται τόσο για λόγους προληπτικούς, όσο και για την αποφυγή κυκλοφοριακής συμφόρησης, με πιθανές δυσάρεστες συνέπειες λόγω συσσώρευσης υδάτων.</p>
      <p> </p>
      <p>
        <a href="https://www.tanea.gr/2019/11/25/politics/antipoliteysi/to-diplo-prosopo-tou-tsipra-to-proi-aristeros-to-vrady-kentroaristeros/">Το διπλό πρόσωπο του Τσίπρα: Το πρωί αριστερός, το βράδυ κεντροαριστερός</a>
      </p>
    </article>
  </body>
</html>