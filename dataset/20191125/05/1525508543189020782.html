<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780111/%DB%B1%DB%B7-%D9%87%DA%A9%D8%AA%D8%A7%D8%B1-%D8%B2%D9%85%DB%8C%D9%86-%D9%87%D8%A7%DB%8C-%D8%AC%D9%86%D9%88%D8%A8-%D8%AF%D8%A7%D9%85%D8%BA%D8%A7%D9%86-%D8%B2%DB%8C%D8%B1-%DA%A9%D8%B4%D8%AA-%D8%B2%D8%B9%D9%81%D8%B1%D8%A7%D9%86-%D9%82%D8%B1%D8%A7%D8%B1-%DA%AF%D8%B1%D9%81%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T05:31:22+00:00"/>
    <meta property="og:title" content="مدیر جهاد کشاورزی دامغان: ۱۷ هکتار زمین‌های جنوب دامغان زیر کشت زعفران قرار گرفت"/>
    <meta property="og:description" content="دامغان - مدیر جهاد کشاورزی دامغان از آغاز برداشت طلای سرخ زعفران در این شهرستان خبر داد و گفت: ۱۷ هکتار زمین‌های جنوب دامغان زیر کشت زعفران قرار گرفته است."/>
  </head>
  <body>
    <article>
      <h1>مدیر جهاد کشاورزی دامغان: ۱۷ هکتار زمین‌های جنوب دامغان زیر کشت زعفران قرار گرفت</h1>
      <address>
        <time datetime="2019-11-25T05:31:22+00:00">25 Nov 2019, 05:31</time>
      </address>
      <p>سید محسن طباطبائیان در گفتگو با <a href="https://www.mehrnews.com/">خبرنگار مهر</a>، بابیان اینکه امسال ۱۷ هکتار از زمین‌های زراعی روستای عبدیاء جنوب دامغان زیر کشت محصول طلای سرخ زعفران قرار گرفت، ابراز داشت: بیش از ۹۵ خانوار در فصل برداشت زعفران مشغول به کار هستند.</p>
      <p>وی بابیان اینکه فصل برداشت زعفران دامغان آغازشده است، افزود: کشاورزان برای کشت زعفران به‌عنوان گیاه کم آب‌بر استقبال خوبی داشته‌اند.</p>
      <p>مدیر جهاد کشاورزی دامغان بابیان اینکه برداشت زعفران از ۲۰ آبان آغاز و تا ۱۵ آذر ادامه دارد، ابراز داشت: نیاز آبی کم، درآمدزایی بالا و آب‌وهوای مناسب باعث شد که سطح زیر کشت این محصول باارزش اقتصادی مناسب سال‌به‌سال در دامغان افزایش پیدا کند.</p>
      <p>طباطبائیان بابیان اینکه در زمین‌های زیر کشت محصول زعفران برای ۱۷ نفر به‌صورت مستقیم شغل ایجادشده است، در ادامه تصریح کرد: امسال با برداشت محصول زعفران در زمین‌های زراعی و زیر کشت بیش از ۹ میلیارد ریال سودآوری خواهد داشت.</p>
      <p>وی افزود: با توجه به شرایط خشک‌سالی و کمبود منابع آبی می‌بایست به سمت تغییر الگوی کشت پیش رفت که کشت زعفران یکی از این موارد محسوب می‌شود که با اقبال خوب بهره‌برداران دامغانی نیز مواجه شده است.</p>
    </article>
  </body>
</html>