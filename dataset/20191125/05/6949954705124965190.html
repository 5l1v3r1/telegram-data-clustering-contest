<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://totalcar.hu/magazin/hirek/2019/11/25/el_es_mozog_a_lotus_1972_loeros_vilany-sportkocsija/"/>
    <meta property="og:site_name" content="totalcar"/>
    <meta property="article:published_time" content="2019-11-25T05:35:00+00:00"/>
    <meta property="og:title" content="Él és mozog a Lotus 1972 lóerős villany-sportkocsija"/>
    <meta property="og:description" content="Videón az új elektro-szörny, ami akár a Rimaceket is elverheti majd."/>
  </head>
  <body>
    <article>
      <h1>Él és mozog a Lotus 1972 lóerős villany-sportkocsija</h1>
      <address><time datetime="2019-11-25T05:35:00+00:00">25 Nov 2019, 05:35</time> by <a rel="author">Macsuga János</a></address>
      <p>Eddig csak fotókon láthattuk a Lotus <a href="https://totalcar.hu/magazin/hirek/2019/07/17/megjott_a_lotus_kozel_2000_loeros_szupersportautoja/">új hipersportautóját</a>, de most egy álcázott példányt pályára is vittek.</p>
      <figure>
        <img src="https://kep.cdn.indexvas.hu/1/0/3048/30489/304897/30489713_cf2697f186ebb2a1b687df52753edee2_wm.jpg"/>
      </figure>
      <p>A Lotus Evija a kínai kézben lévő brit sportautógyár első tisztán elektromos autója lesz, és az 1972 lóerejét 70 kWh-s akkucsomag táplálja majd. Az 1680 kilósra tervezett autóról most már mozgóképes felvételeket is közzétett a Lotus, így egyre valószínűbb, hogy az adatokat nem a legyek hordták össze.</p>
      <figure>
        <iframe src="https://www.youtube.com/embed/qsxCX0KYYJw" width="560" height="315" data-service="Youtube" scrolling="no"/>
      </figure>
      <p>Ugyan csak néhány snitt látszik az autóból, de azok alapján is egy igazi vérbeli hipersportautónak ígérkezik az Evija. Az imént felsorolt teljesítményhez mérten a központi anyás felnik, karbon-kerámia féktárcsák és brutális diffúzorrendszer sejlik fel a jeleneteken és valamennyit hallani az autó hangjából is. </p>
      <figure>
        <img src="https://kep.cdn.indexvas.hu/1/0/3048/30489/304899/30489961_2a02c44491479626c4950777f7e0fb66_wm.jpg"/>
      </figure>
      <p>Az Evija hatótávját normál közúti használat mellett 403 kilométerre becsüli a Lotus, és ha lenne hozzá 800 kW-os töltő, azzal kilenc perc alatt fullra lehetne tölteni. Összesen 130 Eviját fognak készíteni, egyenként 1,5 millió fontos (520 millió forint) áron. A gyártás már a küszöbön, 2020-ban kész modelleket ígér a Lotus.</p>
    </article>
  </body>
</html>