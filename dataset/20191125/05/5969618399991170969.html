<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/USA/NBA/klipers-pelikans-134-109-parti-xarel-sto-l-a.5645715.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T05:51:00+00:00"/>
    <meta property="og:title" content="Κλίπερς - Πέλικανς 134-109: Πάρτι Χάρελ στο Λ.Α"/>
    <meta property="og:description" content="Με τον Μοντρέζλ Χάρελ να κάνει ό,τι θέλει κάτω από τα καλάθια, οι Κλίπερς διέλυσαν με 134-109 τους Πέλικανς, σε ένα παιχνίδι που δεν απειλήθηκαν ποτέ."/>
  </head>
  <body>
    <article>
      <h1>Κλίπερς - Πέλικανς 134-109: Πάρτι Χάρελ στο Λ.Α</h1>
      <h2>Με τον Μοντρέζλ Χάρελ να κάνει ό,τι θέλει κάτω από τα καλάθια, οι Κλίπερς διέλυσαν με 134-109 τους Πέλικανς, σε ένα παιχνίδι που δεν απειλήθηκαν ποτέ.</h2>
      <address><time datetime="2019-11-25T05:51:00+00:00">25 Nov 2019, 05:51</time> by <a rel="author">Στέφανος Μακρής</a></address>
      <p>Ο Μοντρέζλ Χάρελ συνεχίζει να ενισχύει την υποψηφιότητά του για καλύτερος έκτος παίκτης στο ΝΒΑ, όπου έχει για άμεσο ανταγωνιστή τον... συμπαίκτη του, Λου Γουίλαμς! Τελευταίο... επιχείρημα για τον Χάρελ ήταν η εμφάνισή του στην άνετη νίκη των Κλίπερς με 134-109 επί των Πέλικανς.</p>
      <p>Ο Χάρελ ήταν ο γνωστός ενεργητικός του εαυτός, φροντίζοντας ώστε οι Κλίπερς να ξεφύγουν με 40-27 στην πρώτη περίοδο και να εκτοξεύσουν την διαφορά στους 25 πόντους (62-37) πριν ακόμα ολοκληρωθεί το πρώτο ημίχρονο. Από εκεί και πέρα τα πράγματα έγιναν πιο απλά για τους Κλίπερς - κι ας μείωσαν σε 86-80 κάποια στιγμή στην τρίτη περίοδο οι Πέλικανς. Η ομάδα του Λ.Α όμως δεν υπήρχε περίπτωση να χάσει αυτό το παιχνίδι.</p>
      <p>Ο Χάρελ με 34 πόντους (ρεκόρ καριέρας) και 12 ριμπάουντ ήταν ο πρώτος σκόρερ και ριμπάουντερ της ομάδας του, με τον Κουάι Λέοναρντ να προσθέτει 26 πόντους (αλλά με 7/19 σουτ), τον Γουίλιαμς 19 πόντους και τον Πολ Τζορτζ 18 πόντους (αλλά με 6/20 σουτ).</p>
      <p>Για τους Πέλικανς, ο Μπράντον Ίνγκραμ είχε 24 πόντους, ο Τζρου Χόλιντεϊ 18 πόντους και ο Ετουάν Μουρ 17 πόντους.</p>
      <p><b>Τα δωδεκάλεπτα</b>: 40-27, 72-56, 100-87, 134-109</p>
      <p><b>ΚΛΙΠΕΡΣ</b>: Λέοναρντ 26 (7/19 σουτ, 2 τρίποντα, 6 ασίστ), Χάρκλες 3 (1), Τζορτζ 18 (6/14 τρίποντα, 5 ριμπάουντ), Ζούμπατ 5 (10 ριμπάουντ), Μπέβερλι 10 (2 τρίποντα, 7 ριμπάουντ), Πάτερσον 3 (10, Γκριν 3 (1), Χάρελ 34 (12 ριμπάουντ), Γουίλιαμς 19 (2), ΜακΓκρούντερ 9 (1), Μαν, Ρόμπινσον 4</p>
      <p><b>ΠΕΛΙΚΑΝΣ</b>: Ίνγκραμ 24 (3 τρίποντα, 8 ριμπάουντ, 5 ασίστ), Χέιζ 7, Ρέντικ 12 (2), Χόλιντεϊ 18 (2 τρίποντα, 7 ριμπάουντ), Γουίλιαμς 2 (5 ριμπάουντ), Μέλι 5 (1), Οκαφόρ 10 (6 ριμπάουντ), Τζάκσον 3 (1), Μπολ 9 (1/7 τρίποντα, 5 ασίστ), Αλεξάντερ-Γουόκερ 2, Μουρ 17 (3)</p>
      <p>
        <i>
          <b>AP Photo/Kelvin Kuo</b>
        </i>
      </p>
      <figure>
        <iframe src="https://www.youtube.com/embed/CS-L670LZ3c" width="560" height="315" data-service="Youtube" scrolling="no"/>
      </figure>
    </article>
  </body>
</html>