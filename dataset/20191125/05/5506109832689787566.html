<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/04/2146204/%D9%81%D8%B1%D8%A7%D8%AE%D9%88%D8%A7%D9%86-%D8%A8%D8%B1%D8%A7%DB%8C-%D9%82%DB%8C%D8%A7%D9%85-%D9%85%D8%B1%D8%AF%D9%85%DB%8C-%D8%B9%D9%84%DB%8C%D9%87-%D8%A7%D8%B4%D8%BA%D8%A7%D9%84%DA%AF%D8%B1%D8%A7%D9%86-%D9%85%D8%AD%DA%A9%D9%88%D9%85-%DA%A9%D8%B1%D8%AF%D9%86-%D8%AA%D9%88%D8%B7%D8%A6%D9%87-%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D8%B9%D9%84%DB%8C%D9%87-%D9%85%D8%B3%D8%A6%D9%84%D9%87-%D9%81%D9%84%D8%B3%D8%B7%DB%8C%D9%86"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-25T05:34:15+00:00"/>
    <meta property="og:title" content="فراخوان برای قیام مردمی علیه اشغالگران/ محکوم‌کردن توطئه‌های آمریکا علیه مسئله فلسطین"/>
    <meta property="og:description" content="به گزارش گروه بین‌الملل خبرگزاری تسنیم به نقل از سایت فلسطین الیوم، گروه‌های فلسطینی امروز یکشنبه از همه پرسنل و اعضای خود خواستند تا در مراسم و برنامه‌های مختلف برای محکوم کردن تصمیمات دولت آمریکا علیه مسئله فلسطین به‌ویژه قانونی دانستن شهرک‌های رژیم اسرائیل در کرانه باختری شرکت کنند."/>
  </head>
  <body>
    <article>
      <h1>فراخوان برای قیام مردمی علیه اشغالگران/ محکوم‌کردن توطئه‌های آمریکا علیه مسئله فلسطین</h1>
      <h2>گروه‌های فلسطینی برای قیام و خروش مردمی علیه اشغالگران و محکوم‌کردن توطئه‌های آمریکا و رژیم اسرائیل علیه مسئله فلسطین به‌ویژه در سایه موضع‌گیری اخیر واشنگتن در قبال شهرک‌های کرانه باختری رود اردن فراخوان دادند.</h2>
      <address>
        <time datetime="2019-11-25T05:34:15+00:00">25 Nov 2019, 05:34</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1396/10/22/1396102219154010213022054.jpg"/>
      </figure>
      <p>
        <a href="https://www.tasnimnews.com/fa/service/8/%D8%A8%DB%8C%D9%86-%D8%A7%D9%84%D9%85%D9%84%D9%84">- اخبار بین الملل -</a>
      </p>
      <p>به گزارش گروه بین‌الملل <a href="https://www.tasnimnews.com/">خبرگزاری تسنیم</a> به نقل از سایت فلسطین الیوم، گروه‌های فلسطینی امروز یکشنبه از همه پرسنل و اعضای خود خواستند تا در مراسم و برنامه‌های مختلف برای محکوم کردن تصمیمات دولت آمریکا علیه مسئله فلسطین به‌ویژه قانونی دانستن شهرک‌های رژیم اسرائیل در کرانه باختری شرکت کنند.</p>
      <p>مایک پامپئو وزیر خارجه آمریکا اخیراً در مخالفت با قوانین و مصوبات بین‌المللی اعلام کرد که آمریکا شهرک‌های احداث‌شده در کرانه باختری را قانونی نمی‌داند.</p>
      <p>برپایه این گزارش، مراسم و برنامه‌ها برای ابراز خشم و انزجار از توطئه‌ها علیه مسئله فلسطین و محکوم کردن و رد همه نقشه‌های صهیونیستی ــ آمریکایی علیه فلسطینی‌ها روزهای سه‌شنبه و جمعه این هفته برگزار خواهد شد.</p>
      <p>
        <a href="http://tn.ai/2145947">حماس: یورش به مسجد الاقصی جنگ دینی علیه فلسطینی‌ها است/ امت اسلامی باید به‌پا خیزند</a>
        <a href="http://tn.ai/2144373">عضو جهاد اسلامی: رزمندگان فلسطینی آماده پاسخ به هرگونه حماقت اسرائیل هستند</a>
      </p>
      <p>محمود العالول معاون رئیس جنبش فتح گفت: این جنبش و نیروهای ملی برنامه و طرحی میدانی را در همه سطوح برای دوره آینده تدارک دیده‌اند.</p>
      <p>وی افزود: هدف از این مراسم و برنامه‌ها افزایش مقابله با اشغالگران در سایه موارد بی‌سابقه نقض حقوق فلسطینی‌ها است که این معادله به هیچ وجه نمی‌تواند ادامه یابد.</p>
      <p>قیس عبدالکریم معاون دبیرکل جبهه دموکراتیک برای آزادی فلسطین نیز گفت: همه گروه‌ها برای به حرکت درآوردن مردم و دعوت از آنها برای بیان خشم خود در قبال تصمیمات خطرناک دولت آمریکا علیه مسئله فلسطین هم‌صدا و هم‌نظر شده‌اند.</p>
      <p>طلال ابوظریفه عضو دفتر سیاسی جبهه دموکراتیک برای آزادی فلسطین نیز گفت: این جبهه در همه مراسم و برنامه‌های هفته جاری برای محکوم کردن پروژه شهرک‌سازی اسرائیلی ــ آمریکایی شرکت خواهد کرد.</p>
      <p>وی از همه گروه‌ها و نیروهای فلسطینی خواست تا به این فعالیت‌های مردمی پیوسته و در آن مشارکت مؤثری داشته باشند.</p>
      <p>انتهای پیام/+</p>
    </article>
  </body>
</html>