<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/kakokeria-girionis-pou-iparchoun-provlimata-stin-attiki/"/>
    <meta property="og:site_name" content="irafina"/>
    <meta property="article:published_time" content="2019-11-25T05:31:11+00:00"/>
    <meta property="og:title" content="Κακοκαιρία Γηρυόνης: Που υπάρχουν προβλήματα στην Αττική"/>
    <meta property="og:description" content="Ο «Γηρυόνης» έχει… αγριέψει και από τη βροχή στην Αττική που ξεκίνησε από το βράδυ της Κυριακής και δεν σταμάτησε έως τα ξημερώματα της Δευτέρας προκλήθηκαν πολλά προβλήματα. Από τα ξημερώματα έχει διακοπή η κυκλοφορία των οχημάτων στην οδό Πειραιώς, από το ύψος της οδού Χαμοστέρνας έως την Ηρακλειδών, λόγω μεγάλης συσσώρευσης υδάτων εξαιτίας της […]"/>
  </head>
  <body>
    <article>
      <h1>Κακοκαιρία Γηρυόνης: Που υπάρχουν προβλήματα στην Αττική</h1>
      <address>
        <time datetime="2019-11-25T05:31:11+00:00">25 Nov 2019, 05:31</time>
      </address>
      <p>Ο «Γηρυόνης» έχει… αγριέψει και από τη βροχή στην Αττική που ξεκίνησε από το βράδυ της Κυριακής και δεν σταμάτησε έως τα ξημερώματα της Δευτέρας προκλήθηκαν πολλά προβλήματα.</p>
      <p>Από τα ξημερώματα έχει διακοπή η κυκλοφορία των οχημάτων στην οδό Πειραιώς, από το ύψος της οδού Χαμοστέρνας έως την Ηρακλειδών, λόγω μεγάλης συσσώρευσης υδάτων εξαιτίας της συνεχούς βροχής που έφερε μαζί του ο… Γηρυόνης.</p>
      <p>Παράλληλα στην Ακτή Βασιλειάδη στο λιμάνι του Πειραιά από την πύλη Ε-3 στο ρεύμα προς Κερατσίνι ο δρόμος είναι επίσης κλειστός, όπως και στη Λεωφόρο Σαλαμίνος από την Ζωοδόχο Πηγή έως την Λεωφόρο Φανερωμένης.</p>
      <p>Πολλά προβλήματα έχουν δημιουργηθεί στην παραλιακή στο ρεύμα από Βούλα προς Γλυφάδα από τη συσσώρευση υδάτων στον δρόμο.</p>
      <p>Η κυκλοφορία των οχημάτων διεξάγεται μετ’ εμποδίων</p>
      <p>Λόγω των κακών καιρικών συνθηκών και των ισχυρών ανέμων που επικρατούν σε πολλές θαλάσσιες περιοχές, δεν εκτελούνται τα δρομολόγια των “δελφινιών” για τον Αργοσαρωνικό. Τα δρομολόγια εκτελούνται μόνο με πλοία συμβατικού τύπου.</p>
    </article>
  </body>
</html>