<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/a-rendorseg-kozlemenye-vegyuk-most-halalosan-komolyan-a-tetris-challenget/187289"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-25T05:32:00+00:00"/>
    <meta property="og:title" content="A rendőrség közleménye - Vegyük most halálosan komolyan a Tetris Challenget"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>A rendőrség közleménye - Vegyük most halálosan komolyan a Tetris Challenget</mark>
      </h1>
      <address><time datetime="2019-11-25T05:32:00+00:00">25 Nov 2019, 05:32</time> by <a rel="author">Police.hu</a></address>
      <p>
        <b>Hogy lásd, mit teszel kockára. </b>
        <b>Hogy lásd, mit teszel kockára.</b>
      </p>
      <p><b>Hiábavalónak tűnik minden erőfeszítés. Nem telik el úgy nap, hogy valaki ne halna meg az utakon.</b> Egy gyerek, egy anya, egy apa, egy barát. Olykor egy nap többen is.</p>
      <h3>Október gyalázatos volt ebből a szempontból. 71-en haltak meg.</h3>
      <p>
        <b>A statisztika 3 legfőbb tényezőt nevez meg a halálos balesetek okaként: gyorshajtás, elsőbbség meg nem adása és a kanyarodási szabályok megszegése.</b>
      </p>
      <figure>
        <img src="http://media.borsonline.hu/cikk/20/192907/big-lead/650x360/2034013_k-final-001.jpg"/>
        <figcaption>© police.hu</figcaption>
      </figure>
      <p>
        <u>
          <i><b>Mindezek az életben egyet jelentenek: felelőtlenséget</b>. Idén már több mint 500 horrortörténetet tudnánk elmesélni. Majdnem mind megelőzhető lett volna.</i>
        </u>
      </p>
      <p>
        <u>
          <i>A helyszínre érkező rendőrök nem csak a szétroncsolt testeket látják, hanem a megroppant életeket is. Mert mindig ők a rossz hír vivői.</i>
        </u>
      </p>
      <p>
        <u>
          <i>Nem kellett volna így lennie...! – mormolják magukban, amikor a rájuk meredő könnyes szemekbe néznek. És igen, lehetett volna másképp is. És lehet is, ha jól választod meg a sebességet. Ha bekötöd a biztonsági övet. Ha elsőbbséget adsz. Ha kivilágítod az autót. Ha megfelelő gumit veszel. Ha nem ülsz ittasan az autóba. Ha nem taszítod le az előtted lévőt a pályáról. Ha nem szelfizel. Ha nem menetközben élőzöl...</i>
        </u>
      </p>
      <p>
        <u>
          <i>Úgyhogy nagyon kérünk: <b>NE HÍVD KI A SORSOT!</b></i>
        </u>
      </p>
    </article>
  </body>
</html>