<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/Op18oE/fredelig-fotballfeiring-endte-i-sammenstoet"/>
    <meta property="og:site_name" content="Bergens Tidende"/>
    <meta property="article:published_time" content="2019-11-25T05:56:49+00:00"/>
    <meta property="og:title" content="Fredelig fotballfeiring endte i sammenstøt"/>
    <meta property="og:description" content="Fotballsupportere og politi støtte sammen i Rio de Janeiro i Brasil etter det som startet som en storslått feiring av Flamengos seier i Copa Libertadores."/>
  </head>
  <body>
    <article>
      <h1>Fredelig fotballfeiring endte i sammenstøt</h1>
      <h2>Fotballsupportere og politi støtte sammen i Rio de Janeiro i Brasil etter det som startet som en storslått feiring av Flamengos seier i Copa Libertadores.</h2>
      <address><time datetime="2019-11-25T05:56:49+00:00">25 Nov 2019, 05:56</time> by <a rel="author">NTB</a></address>
      <p>Titusenvis av mennesker tok imot Flamengo-spillerne da de søndag kom tilbake til Rio de Janeiro for å feire seieren i Copa Libertadores.</p>
      <p>Det brasilianske laget vant 2-1 over River Plate fra Argentina i den dramatiske finalen, som inneholdt sene mål og utvisningen av tomålsscoreren Gabriel Barbosa. Finalen i den søramerikanske klubbturneringen ble spilt i Peru lørdag kveld.</p>
      <p>Supportere kledd i svarte og røde drakter jublet mens laget ble kjørt gjennom sentrum av Rio de Janeiro i en åpen buss, skriver <a href="https://www.skysports.com/football/news/12040/11869688/flamengos-copa-libertadores-celebrations-end-in-clashes">Sky Sports</a>.</p>
      <p>Laget kunne også juble for seier i den hjemlige serien. Med fire kamper igjen å spille, er det ingen lag som kan hente inn ledelsen på 13 poeng.</p>
      <figure>
        <img src="https://images.sacdn.no/v2/images/bedaf4fb-a9e2-429d-948b-b708fce409fe?fit=crop&amp;h=1311&amp;w=1900&amp;s=40fb6cec4e1ab2693f003a76fdbe73c85f4f294f"/>
        <figcaption>Willian Arao holder opp trofeen som viser at Flamengo er vinnere av Copa Libertadores. Det brasilianske laget vant 2–1 over River Plate fra Argentina.<cite>Foto: Ricardo Borges / AP / NTB scanpix</cite></figcaption>
      </figure>
      <p>
        <a href="https://www.bt.no/sport/i/jdBnRL/aarhundrets-kamp-utsatt-spillere-skadet-da-bussen-ble-angrepet">Les også<br/>«Århundrets kamp» utsatt– spillere skadet da bussen ble angrepet <br/></a>
        <a href="https://www.bt.no/sport/i/3J9Kvq/full-forvirring-om-hva-som-skjer-etter-skandalescenene-i-argentina">Les også<br/>Full forvirring om hva som skjer etter skandalescenene i Argentina: – Et kaos uten like<br/></a>
        <a href="https://www.bt.no/sport/i/zGzbX1/uro-i-chile-gjoer-at-copa-libertadores-finalen-flyttes-ut-av-landet">Les også<br/>Uro i Chile gjør at Copa Libertadores-finalen flyttes ut av landet</a>
      </p>
      <p>Mot slutten av feiringen startet uroen. Fans startet å kaste stein mot politiet, som svarte med tåregass og gummikuler. Det er ikke kjent hva som forårsaket sammenstøtene, melder nyhetsbyrået <a href="https://www.reuters.com/article/uk-soccer-libertadores-fla-riv-celebrati-idUKKBN1XY0N3?taid=5ddb313a9007110001d2fdc8&amp;utm_campaign=trueAnthem%3A%2BTrending%2BContent&amp;utm_medium=trueAnthem&amp;utm_source=twitter">Reuters</a>.</p>
      <p>Det er 38 år siden Flamengo sist vant det som er Sør-Amerikas største klubbturnering. Og det er første gang siden 1963 at Flamengos vinner både denne og serien på hjemmebane.</p>
      <related>
        <h4>Les også</h4>
        <a href="https://www.bt.no/sport/i/AdP3yM/skandalefinalen-flyttes-fra-buenos-aires-til-madrid"/>
        <a href="https://www.bt.no/sport/i/Xg8OKo/kaoset-fortsetter-vil-flytte-finalen-ut-av-argentina-men-boca-junior"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/b5wgkg/politiet-rykket-ut-til-mystisk-bylt-som-ulte-i-arna-litt-snodig"/>
        <a href="https://www.bt.no/bolig/i/g71El5/julepynter-huset-fra-oktober-for-aa-ha-lave-skuldre-i-desember"/>
        <a href="https://www.bt.no/innenriks/i/MRvoJJ/professor-norsk-barnevern-er-i-front-med-barns-rettigheter-det-kan"/>
        <a href="https://www.bt.no/nyheter/lokalt/i/3JKE5d/vurderer-aa-vrake-tunnelprosjekt-paa-grunn-av-hoeye-bompenger"/>
        <a href="https://www.bt.no/sport/i/3JKEp9/trenerens-stilling-kan-ikke-vaere-ferdigsnakket-ikke-naar-brann-rakner"/>
        <a href="https://www.bt.no/kultur/i/Jowx96/uforstaaelig-at-saa-mange-gaar-i-pausen-paa-peer-gynt-dub"/>
      </related>
      <ol>
        <li>
          <a href="https://www.bt.no/tag/Rio_de_Janeiro">Rio de Janeiro</a>
        </li>
        <li>
          <a href="https://www.bt.no/tag/River_Plate">River Plate</a>
        </li>
      </ol>
    </article>
  </body>
</html>