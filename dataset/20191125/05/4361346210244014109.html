<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/lehet-hogy-intezetbe-kerul-terry-black-lanya/187288"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-25T05:14:00+00:00"/>
    <meta property="og:title" content="Lehet, hogy intézetbe kerül Terry Black lánya"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Lehet, hogy intézetbe kerül Terry Black lánya</mark>
      </h1>
      <address><time datetime="2019-11-25T05:14:00+00:00">25 Nov 2019, 05:14</time> by <a rel="author">Bors</a></address>
      <p>
        <b>A gyermekeknek haza kell jönniük Németországból. De ez sem olyan könnyű. </b>
        <b>A gyermekeknek haza kell jönniük Németországból. De ez sem olyan könnyű.</b>
      </p>
      <p>
        <b>Ha nem jön haza a két gyerek, Fanny és Dani, akkor egy német intézetbe zárják a kislányt. Az ok egyszerű: a gyerekek árvák, mióta édesapjuk szeptemberben meghalt.</b>
      </p>
      <p>A német hatóságok pedig azóta sem engedélyezték Árvai Mónika gyámsággal kapcsolatos kérelmét.</p>
      <p>A nő ezért úgy döntött, el kell hagyniuk az országot é s hazajönni. Itthon pedig újra megpróbálja a gyámsági eljárást végigvinni. Terry Black halála előtt már 8 hónapig nem fizetett lakbért. Továbbá 3 millió forint tartozást halmozott fel, ezért kellett elhagyniuk a lakást.</p>
      <p>A rezsitartozás is csak nő, villanyszámlát se kapok, mert Terry volt a szerződött fél. Bármelyik pillanatban jöhetnek kilakoltatni, amivel egyszerre a gyámhatóság is érkezik, és Fannyt elviszik intézetbe. Mivel itt nincs munkahelyem, nem tudok másik lakást keresni, lakás nélkül pedig munkát. Ez egy ördögi kör – mesélte a <a href="https://www.blikk.hu/sztarvilag/sztarsztorik/intezetbe-zarnak-terry-black-lanyat/7ds68d7">Blikknek </a>Mónika.</p>
      <p>– Legalább fél év lenne, ha minden rendben van is, mire megkapom a gyámságot, ami jelenleg teljesen esélytelen. Pécsett viszont van lakásom és egy félig kész szépségszalonom, ahol azonnal tudnék dolgozni és gondoskodni tovább a gyerekekről – nyilatkozta Mónika, hogy miért is indította el idehaza is a gyámság folyamatát.</p>
      <p>Nagyon segítőkészek voltak, megértették a problémánkat. Nem engedhetem, hogy Fanny intézetbe kerüljön, szerencsére a kislány is szeretné ezt elkerülni, inkább hazaköltözne velünk – mesélte a nő.</p>
      <p>Dani az apja halála után két héttel nagykorú lett, ezért egyedül Fanny kerülhet az állam felügyelete alá.</p>
      <p>– Mónira bízom a döntést. Természetesen hiába élünk gyerekkorunk óta Németországban, mivel nem kaptunk semmiféle segítséget itt, oda kell költöznünk, ahol van lakásunk és munka. Ha kell, én magam is dolgozni megyek tanulás helyett, csak ne kerüljünk utcára – mesélte Dani.</p>
      <p>
        <b>Kicsit csapda is Fanny helyzete, mert csak engedéllyel hagyhatják el az országot, de igazolványa lejárt, amit kiskorúként nem csináltathat magának, de mivel hivatalosan gyámja sincs a kislánynak, ezért Mónika sem segíthet rajta.</b>
      </p>
      <p>– Daninak és Fannynak betegbiztosítása sincs, ha hirtelen történik velük valami, tehetetlen vagyok. Két hónap után, úgy látom, itt nincs tovább – mesélte Mónika.</p>
      <p>
        <a href="https://www.blikk.hu/sztarvilag/sztarsztorik/intezetbe-zarnak-terry-black-lanyat/7ds68d7">Blikk</a>
      </p>
    </article>
  </body>
</html>