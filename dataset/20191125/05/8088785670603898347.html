<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/guncel/meteoroloji-den-son-dakika-saganak-yagis-uyarisi-25-kasim-2019-h543976.html"/>
    <meta property="og:site_name" content="KamuAjans"/>
    <meta property="article:published_time" content="2019-11-25T05:56:06+00:00"/>
    <meta property="og:title" content="Meteoroloji'den Son Dakika Sağanak Yağış Uyarısı (25 Kasım 2019)"/>
    <meta property="og:description" content="Meteoroloji Genel Müdürlüğü, Antalya, Muğla, Burdur ve Isparta'da bugün (25 Kasım Pazartesi) başlayacak kuvvetli sağanağın bazı yerlerde şiddetli ve yer yer aşırı yağışa dönüşebileceği uyarısında bulundu."/>
  </head>
  <body>
    <article>
      <h1>Meteoroloji'den Son Dakika Sağanak Yağış Uyarısı (25 Kasım 2019)</h1>
      <address><time datetime="2019-11-25T05:56:06+00:00">25 Nov 2019, 05:56</time> by <a rel="author">KamuAjans</a></address>
      <p>
        <b>Meteoroloji Genel Müdürlüğü, Antalya, Muğla, Burdur ve Isparta'da bugün (25 Kasım Pazartesi) başlayacak kuvvetli sağanağın bazı yerlerde şiddetli ve yer yer aşırı yağışa dönüşebileceği uyarısında bulundu.</b>
      </p>
      <p>Meteoroloji'den yapılan açıklamaya göre, Antalya'da gök gürültülü sağanağın bugün sabah başlaması, akşam etkisini artırarak sürmesi ve salı günü de devam etmesi bekleniyor. İl genelinde yer yer çok kuvvetli (21-75 kilogram/metrekare) olması öngörülen sağanağın, Antalya merkez, Aksu, Döşemealtı, Kemer, Kumluca ve Finike ilçelerinde şiddetli ve yer yer aşırı (100 kilogram ve üzeri/metrekare) şekilde gerçekleşeceği tahmin ediliyor. Muğla'da bugün sabah başlayacak gök gürültülü sağanağın salı sabahına kadar il genelinde çok kuvvetli (21-75 kilogram/metrekare), Muğla merkez, Datça, Marmaris, Ula, Köyceğiz, Ortaca ve Dalaman ilçelerinde şiddetli ve yer yer aşırı (100 kilogram ve üzeri/metrekare) olması bekleniyor.</p>
      <p>SEL VE SU BASKINI UYARISI YAPILDI</p>
      <p>Isparta ve Burdur'da da bugün öğlen başlaması öngörülen sağanağın, salı akşam saatlerine kadar kuvvetli (21-50 kilogram/metrekare) olacağı tahmin ediliyor. Burdur'un Bucak ve Ağlasun, Isparta'nın Eğirdir ve Sütçüler ilçelerinde ise şiddetli yağış (51-100 kilogram/metrekare) bekleniyor.</p>
      <p>Muhtemel sel, su baskını, yıldırım, dolu yağışı, kuvvetli rüzgar ve fırtına ile deniz üzerinde hortum oluşma tehlikesi gibi olumsuzluklara karşı dikkatli ve tedbirli olunması gerekiyor.</p>
      <p>Yedi Gündem</p>
    </article>
  </body>
</html>