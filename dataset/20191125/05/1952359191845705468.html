<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191124_04735003?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-25T05:04:00+00:00"/>
    <meta property="og:title" content="Bestuurder (78) wordt onwel achter het stuur en belandt tegen stenen duiker: slachtoffer overleden"/>
    <meta property="og:description" content="Op de Ledebaan, de verbindingsweg tussen Wichelen en Lede, reed een 78-jarige man uit Waasmunster zondagnamiddag omstreeks 15 uur in de richting Lede, toen..."/>
  </head>
  <body>
    <article>
      <h1>Bestuurder (78) wordt onwel achter het stuur en belandt tegen stenen duiker: slachtoffer overleden</h1>
      <address>
        <time datetime="2019-11-25T05:04:00+00:00">25 Nov 2019, 05:04</time>
      </address>
      <p>Waasmunster / Wichelen / Lede - <b>Op de Ledebaan, de verbindingsweg tussen Wichelen en Lede, reed een 78-jarige man uit Waasmunster zondagnamiddag omstreeks 15 uur in de richting Lede, toen zijn Suzuki plots van de weg afweek en tegen een stenen duiker terechtkwam.</b></p>
      <p>Brandweerploegen uit beide gemeenten en de politie waren snel ter plaatse. Samen met het Mug-team van het OLV- ziekenhuis poogden ambulanciers van brandweer Wichelen de bestuurder nog lange tijd ter plaatse te reanimeren, maar tevergeefs. “Hulp mocht niet meer baten,” zegt Eric Trogh van de Wichelse brandweer. “Vermoedelijk heeft de man al rijdende een aandoening gekregen.” Remsporen waren er naar verluidt niet. De steenweg bleef lange tijd afgesloten.</p>
      <p>Hulpdiensten probeerden het slachtoffer te reanimeren, tevergeefs.</p>
    </article>
  </body>
</html>