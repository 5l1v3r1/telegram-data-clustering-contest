<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807033/%D8%AF%D8%A7%D9%86%D8%B4%D8%AC%D9%88-%D9%85%DB%8C%E2%80%8C%D8%AA%D9%88%D8%A7%D9%86%D8%AF-%D9%BE%D8%B1%DA%86%D9%85%D8%AF%D8%A7%D8%B1-%D8%AD%D9%84-%D9%85%D8%B3%D8%A7%D8%A6%D9%84-%D8%AF%D8%B1-%DA%A9%D8%B4%D9%88%D8%B1-%D8%A8%D8%A7%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T05:01:00+00:00"/>
    <meta property="og:title" content="رستمی در گفتگو با دانشجو: دانشجو می‌تواند پرچمدار حل مسائل در کشور باشد"/>
    <meta property="og:description" content="رئیس نهاد رهبری در دانشگاه‌ها گفت: استکبارستیزی و گفتمان مقاومت از جمله مسائلی هستند که جریان دانشجویی می‌تواند به آن ورود کند و پرچمدار حل آن باشد."/>
  </head>
  <body>
    <article>
      <h1>رستمی در گفتگو با دانشجو: دانشجو می‌تواند پرچمدار حل مسائل در کشور باشد</h1>
      <h2>رئیس نهاد رهبری در دانشگاه‌ها گفت: استکبارستیزی و گفتمان مقاومت از جمله مسائلی هستند که جریان دانشجویی می‌تواند به آن ورود کند و پرچمدار حل آن باشد.</h2>
      <address>
        <time datetime="2019-11-25T05:01:00+00:00">25 Nov 2019, 05:01</time>
      </address>
      <p>حجت الاسلام مصطفی رستمی، رئیس نهاد رهبری مقام معظم رهبری در دانشگاه ها در گفتگو با خبرنگار دانشگاه خبرگزاری دانشجو، پیرامون رویکرد مسئله محوری که در جریان‌های دانشجویی جاری شده است، گفت: بحث مسئله محوری در حرکت تشکل‌های دانشجویی اتفاقی است که از ابتدای فعالیت‌های جریان‌های دانشجویی حاکم بوده و امروز به صورت روشن‌تر و صریح‌تر به آن پرداخته می‌شود. <br/><br/>رستمی افزود: در مقاطع مختلف جریان‌های دانشجویی معطوف به مسائلی که در جامعه بوده است، عکس العمل‌های به جا و خوبی انجام داده اند، چه در دفاع مقدس، چه در انقلاب اسلامی و چه بعد از آن. مسائلی که گاهی کشور دچار چالش‌هایی می‌شد و جریان دانشجویی با یک رویکرد مسئله محور برای حل آن اقدام می‌کرد.<br/><br/>رئیس نهاد رهبری مقام معظم رهبری در دانشگاه ها ادامه داد: اینکه جریان دانشجویی یک مسئله را به عنوان رویکرد مورد توجه قرار دهد و به آن تاکید کند، در فضای امروز جامعه ما تاثیر مثبتی خواهد گذاشت. <br/><br/>وی تصریح کرد: برخی از مسائل اجتماعی مثل سبک زندگی و عدالت طلبی، مبارزه با فساد، استکبارستیزی و جریان و گفتمان مقاومت از جمله مسائلی است که جریان دانشجویی هم در حوزه‌های تبیین و هم عملیاتی کردن مسائل می‌تواند به آن ورود کند و پرچمدار حل این مسائل در کشور باشد.</p>
    </article>
  </body>
</html>