<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780146/%DB%B4%DB%B0-%DA%A9%DB%8C%D9%84%D9%88%D9%85%D8%AA%D8%B1-%D8%B1%D8%A7%D9%87-%D8%B1%D9%88%D8%B3%D8%AA%D8%A7%DB%8C%DB%8C-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86-%D8%A8%D9%87%D8%B3%D8%A7%D8%B2%DB%8C-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T05:37:13+00:00"/>
    <meta property="og:title" content="مدیرکل راهداری سیستان و بلوچستان: ۴۰ کیلومتر راه روستایی در سیستان و بلوچستان بهسازی شد"/>
    <meta property="og:description" content="زاهدان - مدیرکل راهداری و حمل و نقل جاده ای سیستان و بلوچستان گفت: ۴۰ کیلومتر از راه های روستایی این استان از مهرماه سال جاری تاکنون در قالب طرح «ابرار» بهسازی و بازسازی شده است."/>
  </head>
  <body>
    <article>
      <h1>مدیرکل راهداری سیستان و بلوچستان: ۴۰ کیلومتر راه روستایی در سیستان و بلوچستان بهسازی شد</h1>
      <address>
        <time datetime="2019-11-25T05:37:13+00:00">25 Nov 2019, 05:37</time>
      </address>
      <p> ایوب کرد در گفت و گو با <a href="https://www.mehrnews.com/">خبرنگار مهر</a>، اظهار داشت: مرحله نخست طرح «ابرار» در استان سیستان و بلوچستان در قالب ۱۶ پروژه راه روستایی توسط چهار تیم راه‌سازی و راهداری تفتان خاش، توحید زاهدان، رسالت سراوان و وحدت سیستان در حال اجراست.</p>
      <p>وی افزود: در این راستا ۲ کیلومتر راه روستایی «دهنو سیدخان»، ۷ کیلومتر راه روستایی «زرد- ترادگ» و ۵/۱ کیلومتر راه روستایی «شهرک پیمان» در سیستان و بلوچستان آماده آسفالت شده است.</p>
      <p>مدیرکل راهداری و حمل و نقل جاده ای سیستان و بلوچستان از اتمام عملیات خاک برداری در راه های روستایی دهمرده جنوبی، فخیره و عباس خان صفرایی جمعاً به طول ۵/۵ کیلومتر خبر داد و ادامه داد: بازسازی جاده های روستایی استان به منظور رونق گردشگری و افزایش اشتغال و همچنین اجرای طرح های توسعه اقتصادی در این مناطق در اولویت است.</p>
      <p>وی بازگشایی مسیرهای روستایی بیداستر به طول ۷ کیلومتر، جشن- سرده به طول ۳ کیلومتر و  سنگان - کوکنان - درودی به طول ۶ کیلومتر و اتمام آسفالت راه روستایی مدحوک به طول ۲ کیلومتر را از دیگر اقدامات انجام شده طرح ابرار در سیستان و بلوچستان عنوان کرد و تصریح کرد: از آنجایی که وجود راه دسترسی مناسب از شاخص های اصلی توسعه مناطق روستایی به شمار می رود، اجرای طرح ابرار، روند حمل محصولات کشاورزی و دسترسی روستائیان عزیز به امکانات مورد نیاز، را تسهیل می کند.</p>
    </article>
  </body>
</html>