<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/520454/dek-mahu-popular"/>
    <meta property="og:site_name" content="HM Online"/>
    <meta property="article:published_time" content="2019-11-25T05:40:18+00:00"/>
    <meta property="og:title" content="Dek mahu popular"/>
    <meta property="og:description" content="MEXICO CITY: Seorang selebriti YouTube terpaksa menerima rawatan di hospital akibat tercekik selepas memakan cili Habanero yang dikenali sebagai antara cili paling pedas di dunia."/>
  </head>
  <body>
    <article>
      <h1>Dek mahu popular</h1>
      <address><time datetime="2019-11-25T05:40:18+00:00">25 Nov 2019, 05:40</time> by <a rel="author">Agensi</a></address>
      <p>MEXICO CITY: Seorang selebriti YouTube terpaksa menerima rawatan di hospital akibat tercekik selepas memakan cili Habanero yang dikenali sebagai antara cili paling pedas di dunia.</p>
      <p>Hugo Lara pada mulanya merakamkan satu cabaran memakan cili berkenaan bersama dua kakaknya sebelum tindakan itu hampir meragut nyawanya.</p>
      <p>Dalam video berkenaan, Lara memasukkan dua cili berkenaan ke dalam mulutnya manakala dua kakaknya hanya berpura-pura mahu memakan sayuran itu.</p>
      <p>Tidak lama selepas memakan cili itu, Lara batuk tanpa henti dan kelihatan seperti tercekik.</p>
      <p>Dia kemudiannya duduk di sofa dan mula mengalami masalah untuk bernafas.</p>
      <p>Beberapa rakannya cuba memberi bantuan dengan menepuk-nepuk belakangnya tetapi keadaan Lara semakin teruk dan dia terpaksa dikejarkan ke hospital.</p>
      <figure>
        <img src="https://assets.hmetro.com.my/images/articles/25hmnero_1574631610.jpg"/>
        <figcaption>HABANERO dikenali sebagai antara cili paling pedas di dunia.</figcaption>
      </figure>
      <p>Kakaknya yang dikenali sebagai Yazmin mengeluarkan satu kenyataan memberitahu keadaan Lara semakin baik tetapi dia masih perlu mengambil ubat.</p>
      <p>“Keadaan Hugo Lara kini stabil. Kami tidak menjangkakan cabaran itu menjadi di luar kawalan. Kami menyiarkan video itu supaya kamu lihat sendiri apa yang berlaku,” katanya.</p>
      <p>Video yang dimuat naik di saluran YouTube Hugo Lara itu ditonton lebih 500,000 kali dan mendapat pelbagai reaksi daripada pengguna media sosial.</p>
      <p>“Saya gembira mendengar kamu tidak apa-apa, sekiranya saya ibu kamu saya akan tampar kamu kerana menakutkan saya,” kata seorang penonton dikenali sebagai lylapas.</p>
      <related>
        <h4>Berita Berkaitan</h4>
        <a href="https://www.hmetro.com.my/global/2018/07/356206/makan-50-cili-dalam-68-saat"/>
        <a href="https://www.hmetro.com.my/hati/2019/02/425064/ayam-goreng-pedas-korea"/>
        <a href="https://www.hmetro.com.my/mutakhir/2018/08/367848/penangan-maggi-pedas-giler"/>
        <a href="https://www.hmetro.com.my/hati/2019/08/483543/7-cara-kurangkan-pedas-dalam-masakan"/>
        <a href="https://www.hmetro.com.my/hati/2018/03/323633/sajian-itali-sentuhan-pakar"/>
        <a href="https://www.hmetro.com.my/ekspresi/2018/06/351210/13-tahun-rasa-tak-berubah"/>
        <a href="https://www.hmetro.com.my/hati/2018/07/362102/sesuai-untuk-si-manja"/>
        <a href="https://www.hmetro.com.my/ekspresi/2018/02/313848/pelanggan-masak-sendiri"/>
      </related>
    </article>
  </body>
</html>