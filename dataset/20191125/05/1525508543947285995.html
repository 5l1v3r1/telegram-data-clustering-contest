<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780141/%D9%81%D8%A7%D8%B1%D8%B3%DB%8C-%D9%87%D8%A7-%DB%B4%DB%B0-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%B2%DA%A9%D8%A7%D8%AA-%D8%AF%D8%A7%D8%AF%D9%86%D8%AF-%D8%B1%D8%B4%D8%AF-%DB%B5%DB%B1-%D8%AF%D8%B1%D8%B5%D8%AF%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T05:41:48+00:00"/>
    <meta property="og:title" content="طی هفت ماهه امسال فارسی ها ۴۰ میلیارد تومان زکات دادند/ رشد ۵۱ درصدی"/>
    <meta property="og:description" content="شیراز-مردم نیک اندیش استان فارس در ۷ ماهه سال جاری ۴۰ میلیارد تومان زکات پرداخت کردند که نسبت به مدت مشابه سال گذشته ۵۱ درصد رشد داشته است. "/>
  </head>
  <body>
    <article>
      <h1>طی هفت ماهه امسال فارسی ها ۴۰ میلیارد تومان زکات دادند/ رشد ۵۱ درصدی</h1>
      <address>
        <time datetime="2019-11-25T05:41:48+00:00">25 Nov 2019, 05:41</time>
      </address>
      <p>به گزارش <a href="https://www.mehrnews.com/">خبرنگار مهر</a>، محمد بذرافشان مدیرکل کمیته امداد استان فارس  در گفت و گو با <a href="https://www.mehrnews.com/">خبرنگار مهر</a> گفت: مردم نیکوکار فارس در ۷ ماهه امسال۴۰ میلیارد تومان زکات پرداخت کردندکه نسبت به مدت مشابه سال گذشته شاهد ۵۱ درصد رشد هستیم.</p>
      <p>بذرافشان با اعلام اینکه ۵۲۵ مبلغ روحانی زکات برای ترویج زکات در شهرستان های استان فعالیت می کنند گفت: اکنون ۲ هزار و ۳۹۶ عامل افتخاری زکات در شهرها و روستاهای فارس مشغول فعالیت و ترویج زکات هستند.</p>
      <p>دبیر شورای زکات استان با بیان اینکه ۲۷ درصد از زکات جمع آوری شده در مدت زمان مذکور برای اجرای پروژه های عام المنفعه مصرف شده است، عنوان کرد: از درآمد کل زکات جمع آوری شده در استان ۷۳ درصد جهت امور محرومین و نیازمندان هزینه شده است.</p>
      <p>او با اشاره به نحوه هزینه و موارد مصرف زکات جمع آوری شده در استان فارس، تاکید کرد: پرداخت ۳۶۵ مورد کمک هزینه جهیزیه ،۲۸۱ مورد مرمت مسکن و ۱۰۹  مورد مسکن احداثی،۹۴۱ مورد کمک هزینه درمان ،۵۱۵ مورد کمک هزینه تحصیلی ، ۲۰ مورد آزادی زندانی از جمله موارد هزینه کرد زکات در ۷ ماهه امسال بوده است.</p>
      <p> </p>
    </article>
  </body>
</html>