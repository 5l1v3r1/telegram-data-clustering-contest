<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/sevilay-yilman-ince-chpde-asla-eskisi-gibi-karsilik-bulamayacak/927619"/>
    <meta property="og:site_name" content="medya faresi"/>
    <meta property="article:published_time" content="2019-11-25T05:57:00+00:00"/>
    <meta property="og:title" content="Sevilay Yılman: İnce CHP’de asla eskisi gibi karşılık bulamayacak"/>
    <meta property="og:description" content="Habertürk yazarı Sevilay Yılman çarpıcı bir yazı kaleme aldı. Yılman yazısında, &quot;Bence Muharrem İnce dün yapmış olduğu çıkışlar dolayısıyla CHP tabanıyla, CHP’ye sempati duyan seçmenle ilişkisini, iletişimini askıya dahil almamış…Tamamen sıfırlamıştır.&quot; ifadelerini kullandı."/>
  </head>
  <body>
    <article>
      <h1>Sevilay Yılman: İnce CHP’de asla eskisi gibi karşılık bulamayacak</h1>
      <h2>Habertürk yazarı Sevilay Yılman çarpıcı bir yazı kaleme aldı. Yılman yazısında, "Bence Muharrem İnce dün yapmış olduğu çıkışlar dolayısıyla CHP tabanıyla, CHP’ye sempati duyan seçmenle ilişkisini, iletişimini askıya dahil almamış…Tamamen sıfırlamıştır." ifadelerini kullandı.</h2>
      <address>
        <time datetime="2019-11-25T05:57:00+00:00">25 Nov 2019, 05:57</time>
      </address>
      <p>İşte o yazı:</p>
      <p>Hikayeyi bildiğiniz için tekrara düşmemek adına olayın nasıl başladığını filan yazıp da vaktinizi çalmayacağım…<br/><br/>Hikayenin geldiği noktadan, dünkü gelişmelerden hareketle bir durum analizi yapacağım sadece…<br/><br/>Yalnız herkesten, hepinizden şunu rica ediyorum…<br/><br/>Bu yazıyı birilerine taraf ya da karşı olan biri olarak kaleme almadığımı bilerek okumanızı istiyorum.<br/><br/>Olayları bir üçüncü göz, tarafsız bir biçimde yorumlayan biri olarak görmenizi rica ediyorum…<br/><br/>Bilen bilir atadan, dededen CHP’li bir ailenin evladıyım.<br/><br/>Sülalemde CHP’li olmayan bir birey neredeyse yok gibi...<br/><br/>Dolayısıyla iyi tanıyorum CHP tabanını ve bundan dolayı da bu tabanın tepkilerini, reaksiyonlarını doğru bir biçimde analiz edip reel çözümlemeler yapabildiğimi düşünüyorum.<br/><br/>O yüzden bu söyleyeceklerimi mutlaka bir yerlere not almanızı tavsiye ediyorum.<br/><br/>Çünkü gelecek günlerde CHP içi siyaset okumalarınızda bu yazım size çok lazım olacak!<br/><br/>Bence Muharrem İnce dün yapmış olduğu çıkışlar dolayısıyla CHP tabanıyla, CHP’ye sempati duyan seçmenle ilişkisini, iletişimini askıya dahil almamış…<br/><br/>Tamamen sıfırlamıştır.<br/><br/>Çok açık ve net yazıyorum… Sayın İnce bundan sonra ağzıyla kuş tutsa dahi CHP içerisinde asla eskisi gibi bir karşılık bulamayacaktır.<br/><br/>Peki söz konusu kumpas ya da operasyonda iftira atılan kişi o olmasına rağmen neden İnce ile ilgili böyle keskin bir yargıda bulunuyorum?<br/><br/>Nedeni şu...<br/><br/>Çünkü tabana göre Muharrem İnce dün yaptığı basın toplantısı ve yaptığı açıklamalar ile henüz kim ya da kimler tarafından tertiplendiği bilinmeyen, belli olmayan ve bizzat kendisinin öznesi olduğu bir kumpası, iktidar ve medyasına malzeme olarak kullanma fırsatı vermiştir…<br/><br/>İktidar ve medyası (haklı olarak) İnce’nin sağladığı bu olanak sayesinde hem CHP yönetimini çok güzel pataklama imkanı elde etmiştir…<br/><br/><i><b><a href="https://www.haberturk.com/yazarlar/sevilay-yilman-2383/2543223-muharrem-ince-topu-taca-neden-atti">Yazının tamamı için tıklayın...</a></b></i></p>
    </article>
  </body>
</html>