<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/gallia-4-nekroi-apo-tis-katastrofikes-plimmyres-stin-kyani-akti/2922557/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T05:23:09+00:00"/>
    <meta property="og:title" content="Γαλλία: 4 νεκροί από τις καταστροφικές πλημμύρες στην Κυανή Ακτή – video"/>
    <meta property="og:description" content="Τέσσερις άνθρωποι έχασαν την ζωή τους στις καταστροφικές πλημμύρες από την δυνατή βροχόπτωση στην Κυανή Ακτή."/>
  </head>
  <body>
    <article>
      <h1>Γαλλία: 4 νεκροί από τις καταστροφικές πλημμύρες στην Κυανή Ακτή – video</h1>
      <h2>Τέσσερις άνθρωποι έχασαν την ζωή τους στις καταστροφικές πλημμύρες από την δυνατή βροχόπτωση στην Κυανή Ακτή.</h2>
      <address><time datetime="2019-11-25T05:23:09+00:00">25 Nov 2019, 05:23</time> by <a rel="author">Newsit Newsroom</a></address>
      <p>Η κακοκαιρία προκάλεσε επίσης μεγάλες υλικές ζημιές, με τις αρχές στην Γαλλία πάντως να επισημαίνουν ότι τα ακραία φαινόμενα αποκλιμακώνονταν χθες στις περισσότερες πληγείσες περιοχές.</p>
      <p>Προηγούμενος απολογισμός των γαλλικών αρχών έκανε λόγο για δύο νεκρούς. Έπειτα από πολύωρες έρευνες, <b>σωστικά συνεργεία που επιχειρούσαν στον νομό Βαρ εντόπισαν δύο πτώματα και το αυτοκίνητο ενός ζευγαριού </b>από την Γκρας που αγνοείτο από το Σάββατο, ανακοίνωσε η νομαρχιακή αυτοδιοίκηση του Βαρ χθες βράδυ.</p>
      <figure>
        <iframe src="https://www.youtube.com/embed/N_lbtmXRdsg" width="640" height="360" data-service="Youtube" scrolling="no"/>
      </figure>
      <p>Ένας άνθρωπος που είχε πέσει στα νερά από το πλεούμενο που μόλις τον είχε διασώσει βρέθηκε νεκρός στο Μουί αργά το βράδυ του Σαββάτου, ενώ άλλο ένα πτώμα, ενός πενηντάρη, βρέθηκε στην περιοχή Καμπάς μέσα στο αυτοκίνητό του.</p>
      <p>Ο υπουργός Εσωτερικών Κριστόφ Καστανέρ, ο οποίος επισκέφθηκε τη νομαρχία Βαρ χθες, διαβεβαίωσε αφού συναντήθηκε με πληγέντες ότι πλέον «ο κίνδυνος» έχει ξεπεραστεί, «είναι πίσω μας», καθώς οι πλημμύρες υποχωρούν και η ένταση των βροχοπτώσεων έχει μειωθεί τις τελευταίες ώρες.</p>
    </article>
  </body>
</html>