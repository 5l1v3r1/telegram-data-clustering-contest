<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807244/%D9%85%D8%A7%D8%B1%D8%A7%D8%AA%D9%86-%D8%AC%D8%B0%D8%A7%D8%A8-%D9%81%DB%8C%D9%84%D9%85-%D8%A7%D9%88%D9%84%DB%8C%E2%80%8C%D9%87%D8%A7-%D8%A8%D8%B1%D8%A7%DB%8C-%D8%B3%D9%88%D8%AF%D8%A7%DB%8C-%D8%B3%DB%8C%D9%85%D8%B1%D8%BA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T05:46:00+00:00"/>
    <meta property="og:title" content="ماراتن جذاب فیلم اولی‌ها برای سودای سیمرغ"/>
    <meta property="og:description" content="دبیرخانه جشنواره فیلم فجر از درخواست ۱۵۱ اثر برای حضور در سی‌وهشتمین دوره این رویداد خبر داد"/>
  </head>
  <body>
    <article>
      <h1>ماراتن جذاب فیلم اولی‌ها برای سودای سیمرغ</h1>
      <h2>دبیرخانه جشنواره فیلم فجر از درخواست ۱۵۱ اثر برای حضور در سی‌وهشتمین دوره این رویداد خبر داد</h2>
      <address>
        <time datetime="2019-11-25T05:46:00+00:00">25 Nov 2019, 05:46</time>
      </address>
      <p>به گزارش خبرنگار فرهنگی خبرگزاری دانشجو، دبیرخانه جشنواره فیلم فجر در حالی که از درخواست ۱۵۱ اثر برای حضور در سی‌وهشتمین دوره این رویداد خبر داد که متقاضی شدن 37 کارگردان فیلم اولی برای حضور در جشنواره خیلی ها را سوپرایز کرد .</p>
      <p>
        <b>ماراتن فیلم اولی‌ها با 37 اثر</b>
      </p>
      <p>شاید کسی تصور نمی‌کرد روزی سینمای ایران به جایی برسد که در مدت یک سال، 37 فیلمساز فیلم‌اولی متقاضی حضور در جشنواره فیلم فجر شوند اما حالا این اتفاق در جریان برگزاری سی‌وهشتمین دوره این رویداد افتاده است؛ خبری که نشان‌دهنده ورود نسلی تازه به سینمای ایران و تلاش آنها برای قرار گرفتن با بزرگان سینمای ایران در یک قاب است. امسال فیلمسازان مستعد زیادی متقاضی حضور در این رویداد شده‌اند؛ از علی تیموری و بهرنگ دزفولی‌زاده گرفته که قرار است با «لتیان» و «بیصدا حلزون» به فجر بروند تا سعید ملکان که بعد از مدت‌ها فعالیت به‌عنوان چهره‌پرداز و تهیه‌کننده، حالا قرار است خود پشت دوربین قرار بگیرد و «روز صفر» را به جشنواره امسال برساند. به این موارد باید فیلمسازان جوان‌تری همچون امیرعباس ربیعی را هم اضافه کرد؛ فیلمسازی که امسال قرار است با «لباس شخصی» که اثری سیاسی و در حال و هوای دهه 60 است، گام به جشنواره فجر بگذارد و احتمالا اثرش یکی از فیلم‌های جنجالی جشنواره امسال خواهد شد. همچنین «کشتارگاه» عباس امینی هم یکی دیگر از این آثار است که متقاضی حضور در جمع 10 فیلم‌اولی جشنواره فجر سی‌وهشتم است.</p>
      <p>
        <b>گفتنی است، گروه فرهنگی خبرگزاری دانشجو بزودی گزارش هایی را از حضور چشمگیر فیلم های در جشنواره فیلم فجر امسال منتشر خواهد کرد.</b>
      </p>
    </article>
  </body>
</html>