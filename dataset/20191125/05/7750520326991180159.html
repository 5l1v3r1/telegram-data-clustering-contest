<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/u-vinnytskij-oblasti-cholovik-rozbeshhuvav-donku-znimav-porno-i-prodavav-v-internet.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T05:10:17+00:00"/>
    <meta property="og:title" content="У Вінницькій області чоловік розбещував доньку, знімав порно і продавав в Інтернет"/>
    <meta property="og:description" content="У Вінницькій області чоловік розбещував доньку, знімав порно і продавав в Інтернет"/>
  </head>
  <body>
    <article>
      <h1>У Вінницькій області чоловік розбещував доньку, знімав порно і продавав в Інтернет</h1>
      <h2>За такий злочин йому загрожує позбавлення волі на строк від п'яти до десяти років</h2>
      <address>
        <time datetime="2019-11-25T05:10:17+00:00">25 Nov 2019, 05:10</time>
      </address>
      <figure>
        <img src="https://1news.com.ua/wp-content/uploads/2019/11/1-14.jpg"/>
      </figure>
      <p>На Вінниччині затримали чоловіка за розбещення його малолітньої доньки, створення порнографічної продукції та продаж її через мережу Інтернет.</p>
      <p>Підозрюваного затримано із залученням бійців спецпідрозділу КОРД, – повідомляє 1NEWS.</p>
      <p>“У червні 2019 року слідчим управлінням ГУНП на підставі інформації правоохоронних органів Австралійського союзу щодо розбещення малолітньої дитини, створенні та розповсюдженні у мережі Інтернет предметів порнографічного характеру було розпочато кримінальне провадження, за ознаками ч.4 ст.301 КК України”, – сказано у повідомленні.</p>
      <p>За словами начальника ГУНП у Вінницькій області Юрія Педоса, під час слідства здобуто докази, що 39-річний житель Вінниччини протягом 2013-2014 років розбещував свою малолітню доньку, якій наразі 11 років, створював відео – та фото-матеріали з ознаками дитячої порнографії та розповсюджував за винагороду через сайти в мережі Інтернет.</p>
      <p>За місцем проживання підозрюваного на підставі ухвали суду проведено обшуки, під час яких вилучено речові докази злочинної діяльності: відеокамеру, фотоапарат, з допомогою яких виготовлялася порнопродукція, ноутбуки, жорсткі диски, флеш-носії та інші.</p>
      <p>Особі повідомлено про підозру, вирішується питання про застосування запобіжного заходу на період досудового розслідування. За такий злочин йому загрожує позбавлення волі на строк від п’яти до десяти років.</p>
      <p>Джерело: <a href="https://www.unn.com.ua/">УНН</a></p>
    </article>
  </body>
</html>