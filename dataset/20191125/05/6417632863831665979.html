<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/gayrat-hasanov-fargona-futbol-akademiyasida-ish-boshladi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-25T05:05:28+00:00"/>
    <meta property="og:title" content="Ғайрат Ҳасанов Фарғона футбол академиясида иш бошлади"/>
    <meta property="og:description" content="Ўз даврининг машҳур посбони Ғайрат Ҳасановни барчангиз яхши танийсиз албатта. Сайтимиз мухбири собиқ посбон билан боғланиб, интервью ташкил этди."/>
  </head>
  <body>
    <article>
      <h1>Ғайрат Ҳасанов Фарғона футбол академиясида иш бошлади</h1>
      <h2>Ўз даврининг машҳур посбони Ғайрат Ҳасановни барчангиз яхши танийсиз албатта. Сайтимиз мухбири собиқ посбон билан боғланиб, интервью ташкил этди.</h2>
      <address>
        <time datetime="2019-11-25T05:05:28+00:00">25 Nov 2019, 05:05</time>
      </address>
      <p><b>- Салом Ғайрат ака! Сизни айни дамда Фарғона футбол академиясида фаолият олиб бораётганлигингиз ҳақида эшитдик. Шу ҳақида маълумот берсангиз...</b><br/>- Ҳа бу тўғри. Ҳозирда чиндан ҳам 6 ойдан буён Фарғона футбол академиясида дарвозабонлар мураббийи сифатида фаолият юритмоқдаман.<br/><b>- Барчамиз учун қизиқ савол. Ғайрат Ҳасановнинг биринчи мураббийи ким бўлган?</b><br/>- Биринчи мураббийим Алишер Сулаймонов бўлган. Футбол сир-асрорларини дастлаб Алишер акадан ўрганганман.<br/><b>- Футболчилик фаолиятингиз давомида қайси жамоалар сафида ўйнагансиз?</b><br/>- Футболчилик фаолиятим давомида "Тўқимачи", "Қува", "Цементчи", "Хоразм", "Андижон", “Насаф", "Нефтчи" ва "Қўқон-1912" жамоаси сафида ҳаракат қилганман.<br/><b>- Жорий мавсум аввалида сизни “Ифтихор" жамоасида мураббий сифатида кўргандик. Лекин негадир бу жамоадаги фаолиятингиз узоққа чўзилмади...</b><br/>- Биласизми, мен ҳар доим ўз олдимга фақат юқори мақсадларни қўяман, шунга интиламан ва ҳаракат қиламан. "Ифтихор" нинг келажак учун режалари менга ёқмади ва жамоа билан дўстона хайрлашдик.<br/><b>- Мухлисларингизга тилакларингиз...</b><br/>- Мухлислик маданияти борасида ўзбек футбол ихлосмандларига етадигани йўқ. Фарғоналик мухлислар эса мен учун ҳамиша биринчи рақамли бўлиб қоладилар.<br/>Бекзод Толибов суҳбатлашди</p>
      <p>Манба : <a href="http://championat.asia/">championat.asia</a></p>
    </article>
  </body>
</html>