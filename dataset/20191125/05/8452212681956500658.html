<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/romani-cautati-va-in-continuare-presedintele/"/>
    <meta property="og:site_name" content="Cotidianul"/>
    <meta property="article:published_time" content="2019-11-25T05:06:05+00:00"/>
    <meta property="og:title" content="Români, căutați-vă în continuare președintele!"/>
    <meta property="og:description" content="Rezultatul votului este cel preconizat. Au pierdut toți cei care ar fi avut un sens pentru deținerea puterii, au rămas în cursă alții."/>
  </head>
  <body>
    <article>
      <h1>Români, căutați-vă în continuare președintele!</h1>
      <address><time datetime="2019-11-25T05:06:05+00:00">25 Nov 2019, 05:06</time> by <a rel="author">Ioan Vieru</a></address>
      <p>Rezultatul votului este cel preconizat. Au pierdut toți cei care ar fi avut un sens pentru deținerea puterii, au rămas în cursă alții. Orice învingător ar trebui aplaudat, însă astăzi românii nu pot aplauda propriul lor învigător. Klaus Iohannis nu a fost doar un candidat, ci imaginea a ceea ce nu este în fapt, situație dovedită de mandatul tocmai încheiat. Entuziasmul privind această victorie electorală pare un act de schizofrenie socială.<br/>Nu este o alegere bună pentru România, așa cum formatul acestui succes a fost nepotrivit, aranjat, trucat.Sarcina lui Klaus Iohannis este uriașă, iar victoria aceasta nu îl mai poate ascunde în spatele tertipurilor sau al vacanțelor de milionar pensionar.<br/>Întregul balast acumulat de clasa politică și-a găsit deja bascularea pe umerii celui care a declarat că fără el România este pierdută. Câștigând alegerile cu amenințări, fostul președinte urcă strategic într-un top al urii și dezbinării, existând să se alăture celor mai detestați conducători.Dacă un lider politic pentru succesul unei țări s-ar putea fabrica printr-o simplă strategie a serviciilor secrete, nu ar cel mai rău. Dacă valorile democrației s-ar inventa precum soluțiile tehnice, am trăi într-o lume perfectibilă. Însă liderii vin dintr-o sinergie a realității în care nici valorile, nici urgențele nu sunt prefabricate. Succesul de acum al lui Klaus Iohannis poartă ștampila unui cinism care nu poate sub nicio formă cuprinde soluția ieșirii din impas a României.Paradoxurile regimului comunist revin cu o acuitate deloc întâmplătoare, iar Klaus Iohannis este unul dintre acestea.</p>
    </article>
  </body>
</html>