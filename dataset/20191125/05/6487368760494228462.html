<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/louis-de-funes-fiatalkori-foto/"/>
    <meta property="og:site_name" content="FEMINA"/>
    <meta property="article:published_time" content="2019-11-25T05:46:03+00:00"/>
    <meta property="og:title" content="Louis de Funés fiatalkori fotója – Ilyen jóképű pasi volt a francia színész"/>
    <meta property="og:description" content="Louis de Funés így nézett ki, mielőtt óriási népszerűségre tett volna szert."/>
  </head>
  <body>
    <article>
      <h1>Louis de Funés fiatalkori fotója – Ilyen jóképű pasi volt a francia színész</h1>
      <h2>Louis de Funés így nézett ki, mielőtt óriási népszerűségre tett volna szert.</h2>
      <address><time datetime="2019-11-25T05:46:03+00:00">25 Nov 2019, 05:46</time> by <a rel="author">Vágó Júlia</a></address>
      <p>A legnépszerűbb és legsikeresebb francia nevettetőre, az 1983-ban elhunyt<b> Louis de Funés</b>-re sokan már csak őszes, kopaszodó hajjal emlékezhetnek, pedig fiatalon kifejezetten jóképű férfi volt.</p>
      <p>A legviccesebb rendőr, Lütyő őrmester, azaz Louis de Funés karrierje az ötvenes években indult be igazán, akkor már bőven 30 felett járt a komikus. Az eredetileg Louis Germain David de Funès de Galarza néven született színész élete során több mint százharminc filmben szerepelt, esetlenségével, lebilincselő gesztusaival és mimikájával hamar a nézők kedvencévé vált.</p>
      <figure>
        <iframe src="https://www.youtube.com/embed/toDSLOeKiok" width="640" height="360" data-service="Youtube" scrolling="no"/>
      </figure>
      <p>Annak ellenére, hogy ő lett minden idők egyik legismertebb francia színésze, filmes és színpadi karrierje nagyon nehézkesen indult be: többször is elbocsátották, egy ideig zeneiskolában tanult, majd bárzongoristaként kereste a kenyerét. Először színházban bizonyított, majd pedig a mozivásznon is. Első filmszerepét 1946-ban kapta meg, majd 1958-ban jött az áttörés a Horgász a pácban című filmmel. Funés a hatvanas évekre már ünnepelt sztárrá nőtte ki magát, olyan klasszikusokban játszott, mint A Saint Tropez-i csendőr, az Egy kis kiruccanás, a Fantomas, Az ügyefogyott vagy a Szárnyát vagy combját. Utolsó filmjét, a Csendőr és a csendőrlányokat 1982-ben forgatta.</p>
      <figure>
        <img src="https://kep.cdn.indexvas.hu/1/0/2681/26814/268146/26814651_d3efb955b095bfa049df70b119cfdc0a_wm.jpg"/>
        <figcaption>Lous de Funés ilyen jóképű pasi volt.<cite>Fotó: Instagram.com/fansdefunes</cite></figcaption>
      </figure>
      <h4>Fiatalon ilyen jól nézett ki</h4>
      <p>A francia nevettetőről nincs sok fiatalkori felvétel az interneten, kár is érte, ugyanis nagyon jóképű volt. Az előkerült fotókon még nem is kopaszodott egyáltalán, sűrű, dús, fekete hajának és igéző pillantásának a hölgyek sem tudtak ellenállni. Élete során kétszer nősült, első feleségével csupán 6 évig voltak együtt, tőle született Daniel fia, majd a színész 1943-ban újraházasodott, Jeanne Augustine Barthélémynek két fiút köszönhetett, Patricket és Olivier-t.</p>
      <h4>Louis de Funés fia is jóképű</h4>
      <p>Louis de Funés fia nagyon hasonlít az elhunyt sztárra. Meglepődsz a fotóin!</p>
      <figure>
        <img src="https://kep.index.hu/1/0/1742/17428/174282/17428250_1048766_2a0572fb018d8f68329810a603707a72_wm.jpg"/>
        <figcaption>
          <a href="https://femina.hu/vilagsztar/louis-de-funes-gyermekei/">Nézegess képeket! 5 kép<br/><b>Ilyen jóképű Louis de Funés legkisebb fia - Fotókon a nagy nevettető gyerekei</b></a>
        </figcaption>
      </figure>
      <h3> </h3>
    </article>
  </body>
</html>