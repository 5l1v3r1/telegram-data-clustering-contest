<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/seta-ter-2019/nagy-hatassal-volt-a-szekacsos-diakokra-az-ember-tragediaja-a-nemzetiben-2050293/"/>
    <meta property="og:site_name" content="SZOLJON"/>
    <meta property="article:published_time" content="2019-11-25T05:00:00+00:00"/>
    <meta property="og:title" content="Nagy hatással volt a székácsos diákokra „Az ember tragédiája” a Nemzetiben"/>
    <meta property="og:description" content="Sok fiatal szerint a színház régi és unalmas dolog, minden előadás túl komoly, valamiért nem tudja őket lekötni. Tényleg igazuk lenne?"/>
  </head>
  <body>
    <article>
      <h6 class="kicker">FARKAS BRIGITTA</h6>
      <h1>Nagy hatással volt a székácsos diákokra „Az ember tragédiája” a Nemzetiben</h1>
      <address><time datetime="2019-11-25T05:00:00+00:00">25 Nov 2019, 05:00</time> by <a rel="author">Székács Elemér Szakközépiskola</a></address>
      <h4>Sok fiatal szerint a színház régi és unalmas dolog, minden előadás túl komoly, valamiért nem tudja őket lekötni. Tényleg igazuk lenne?</h4>
      <p>Iskolánk színjátszó szakkörével a Nemzeti Színházba látogatottunk el. „Az ember tragédiája”-t csodálhattuk meg Vidnyánszky Attila rendezésében, egy modern, fantasztikusan felépített előadáson.</p>
      <figure>
        <img src="https://www.szoljon.hu/wp-content/uploads/2019/11/+otf/692w/received2446432115598796.jpeg"/>
        <figcaption>A diákok a színház előtt álltak össze egy kép erejéig<br/>Fotó: Beküldött fotó</figcaption>
      </figure>
      <p>Már az ülőhelyek elfoglalásával éreztük, hogy ez nem egy egyszerű, korosztályomat untató darab lesz. Több színész játszotta egyszerre Lucifert és Ádámot, több színt vegyítettek, melynek eleinte nehéznek bizonyult a befogadása, de aztán magával ragadott.</p>
      <p>Legtöbbünk ismerte a művet, játszottunk is benne, igaz, egy kicsit másképp. Mi tragikomédiában gondolkodtunk, és ahogy néztük az előadást, rengeteg inspirációt kaptunk. Úgy vélem, ez egy életre szóló élmény volt mindannyiunk számára. Ha több, ehhez hasonló, modern színdarabot játszanának, talán a fiatalok is másképpen állnának a színház csodás világához…</p>
    </article>
  </body>
</html>