<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837587-u-trampa-skoro-zyavitsya-radnik-z-yuridichnikh-pitan-dlya-prezidentskoyi-kampaniyi-2020-roku-zmi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T05:15:00+00:00"/>
    <meta property="og:title" content="У Трампа скоро з'явиться радник з юридичних питань для президентської кампанії 2020 року — ЗМІ"/>
    <meta property="og:description" content="КИЇВ. 25 листопада. УНН. Президент США Дональд Трамп запропонував фахівцю з конституційного права Дженні Елліс стати його юридичним радником в рамках …"/>
  </head>
  <body>
    <article>
      <h1>У Трампа скоро з'явиться радник з юридичних питань для президентської кампанії 2020 року — ЗМІ</h1>
      <address><time datetime="2019-11-25T05:15:00+00:00">25 Nov 2019, 05:15</time> by <a rel="author">Ілля Нежигай</a></address>
      <p><b>КИЇВ. 25 листопада. УНН.</b> Президент США Дональд Трамп запропонував фахівцю з конституційного права Дженні Елліс стати його юридичним радником в рамках президентської кампанії 2020 року. Про це повідомляє в неділю ввечері новинний портал Axios, передає <b>УНН</b>.</p>
      <p>Елліс досить часто виступає з коментарями на телеканалі Fox News і потрапила в поле зору глави Білого дому ще більше року тому.</p>
      <p>“Дональд Трамп вражений її появою в ефірі. Президент дав зрозуміти, що хотів запропонувати їй роботу, і команда почала обговорювати її запрошення в Білий дім”, — розповів один з наближених глави американської адміністрації.</p>
      <p>За даними порталу, Елліс і Трамп місяць тому вперше говорили телефоном. Потім юрист була особисто прийнята президентом. Сама Елліс відмовилася коментувати можливе призначення.</p>
      <p>Нагадаємо, Трамп висунув кандидатуру посла США в Норвегії <a href="https://www.unn.com.ua/uk/news/1837578-tramp-visunuv-kandidaturu-posla-ssha-v-norvegiyi-na-posadu-ministra-vms">на посаду міністра ВМС.</a></p>
    </article>
  </body>
</html>