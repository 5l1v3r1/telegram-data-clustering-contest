<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/dancila-atac-dur-la-baronii-psd-colegii-din-teritoriu-nu-au-tras-pentru-mine-cum-l-a-facut-pe-gabriel-oprea-vicepresedinte-al-cex.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-25T05:15:19+00:00"/>
    <meta property="og:title" content="Dăncilă, atac dur la baronii PSD: ”Colegii din teritoriu nu au tras pentru mine”. Cum l-a făcut pe Gabriel Oprea vicepreședinte al CEX"/>
    <meta property="og:description" content="„Eu cred că colegii din teritoriu nu au tras pentru mine. Fiecare trebuia să tragă pentru partid. Eu cred că nu e o luptă în nume propriu, pentru că"/>
  </head>
  <body>
    <article>
      <h1> Dăncilă, atac dur la baronii PSD: ”Colegii din teritoriu nu au tras pentru mine”. Cum l-a făcut pe Gabriel Oprea vicepreședinte al CEX </h1>
      <address><time datetime="2019-11-25T05:15:19+00:00">25 Nov 2019, 05:15</time> by <a rel="author">Mihai Roman</a></address>
      <p>„Eu cred că colegii din teritoriu nu au tras pentru mine. Fiecare trebuia să tragă pentru partid. Eu cred că nu e o luptă în nume propriu, pentru că atunci ar fi foarte bine. Ar spune că Dăncilă are 3,3 milioane de voturi și aș fi un om foarte apreciat de electorat”, a declarat Viorica Dăncilă duminică noapte la <a href="https://www.digi24.ro/stiri/actualitate/politica/viorica-dancila-nu-se-considera-vinovata-pentru-esec-si-spune-ca-numai-congresul-o-poate-schimba-din-functie-1221915">Digi24</a>.</p>
      <p>Ea a anunțat organizarea pentru marți a unei ședințe a Comitetului Exeucitv (CEX) al PSD pentru analiza rezultatelor din teritoriu și a reiterat faptul că nu va demisiona.</p>
      <p>Întrebată ce va face totuși dacă un vot în CEX îi va cere demisia de la șefia partidului, Dăncilă a spus că va organiza un Congres, pentru că ea a fost numită președinte al partidului la Congres.</p>
      <p>Dăncilă a explicat și ce căuta Gabriel Oprea duminică noaptea la PSD: este vicepreședinte cu drept de vot al PSD pentru că reprezintă un sindicat al cadrelor militare cu care ea a încheiat un protocol.</p>
      <p>
        <i>Foto: InquamPhotos / Octav Ganea</i>
      </p>
    </article>
  </body>
</html>