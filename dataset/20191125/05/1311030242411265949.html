<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/economy/article/1626143/%E0%A6%B6%E0%A7%87%E0%A7%9F%E0%A6%BE%E0%A6%B0-%E0%A6%95%E0%A6%BF%E0%A6%A8%E0%A7%87-%E0%A6%AF%E0%A7%87%E0%A6%AD%E0%A6%BE%E0%A6%AC%E0%A7%87-%E0%A6%A7%E0%A6%B0%E0%A6%BE-%E0%A6%96%E0%A7%87%E0%A7%9F%E0%A7%87%E0%A6%9B%E0%A6%BF%E0%A6%B2%E0%A7%87%E0%A6%A8-%E0%A6%AC%E0%A6%BF%E0%A6%9C%E0%A7%8D%E0%A6%9E%E0%A6%BE%E0%A6%A8%E0%A7%80-%E0%A6%86%E0%A6%87%E0%A6%9C%E0%A7%8D%E0%A6%AF%E0%A6%BE%E0%A6%95"/>
    <meta property="og:site_name" content="প্রথম আলো"/>
    <meta property="article:published_time" content="2019-11-25T05:24:00+00:00"/>
    <meta property="og:title" content="শেয়ার কিনে যেভাবে ধরা খেয়েছিলেন বিজ্ঞানী আইজ্যাক নিউটন"/>
    <meta property="og:description" content="ব্রিটিশ বাণিজ্য কোম্পানি সাউথ সি কোম্পানির প্রতিষ্ঠা ১৭১১ সালে। মূলত এই কোম্পানি দাস ব্যবসার জন্য কুখ্যাত। এর আরেকটি কুখ্যাতি আছে। সেটি হলো, শেয়ারবাজারে কারসাজি আর ধসের বড় উদাহরণ এই কোম্পানি। যে কারণে আজও একে বলা হয় &amp;lsquo;সাউথ সি বাবল&amp;rsquo;। ১৭২০ সালের সেপ্টেম্বরে সাউথ সি কোম্পানির শেয়ারের দামে ধস নামলে অনেক বিনিয়োগকারী সর্বস্বান্ত হয়েছিলেন। দাস ব্যবসার জন্য কুখ্যাত এই কোম্পানির শেয়ার বহু..."/>
  </head>
  <body>
    <article>
      <h1>শেয়ার কিনে যেভাবে ধরা খেয়েছিলেন বিজ্ঞানী আইজ্যাক নিউটন</h1>
      <address><time datetime="2019-11-25T05:24:00+00:00">25 Nov 2019, 05:24</time> by <a rel="author">বাণিজ্য প্রতিবেদক</a></address>
      <p>ব্রিটিশ বাণিজ্য কোম্পানি সাউথ সি কোম্পানির প্রতিষ্ঠা ১৭১১ সালে। মূলত এই কোম্পানি দাস ব্যবসার জন্য কুখ্যাত। এর আরেকটি কুখ্যাতি আছে। সেটি হলো, শেয়ারবাজারে কারসাজি আর ধসের বড় উদাহরণ এই কোম্পানি। যে কারণে আজও একে বলা হয় ‘সাউথ সি বাবল’। ১৭২০ সালের সেপ্টেম্বরে সাউথ সি কোম্পানির শেয়ারের দামে ধস নামলে অনেক বিনিয়োগকারী সর্বস্বান্ত হয়েছিলেন।</p>
      <p>দাস ব্যবসার জন্য কুখ্যাত এই কোম্পানির শেয়ার বহু বিখ্যাত ব্যক্তিও কিনেছিলেন। যেমন কবি আলেকজান্ডার পোপ, পেইন্টার স্যার গডফ্রে নেলার, দার্শনিক জন লক, প্রখ্যাত বিজ্ঞানী আইজ্যাক নিউটন।</p>
      <p>সাউথ সি বাবল বিখ্যাত হয়ে আছে আইজ্যাক নিউটনের একটি উক্তির কারণে। এই সাউথ সি কোম্পানির শেয়ার কিনে ২০ হাজার পাউন্ড হারিয়েছিলেন তিনি। তখন বিখ্যাত এই বিজ্ঞানী আফসোস করে বলেছিলেন, ‘আমি গ্রহ-নক্ষত্রের গতিকে পরিমাপ করা শিখলাম, কিন্তু শেয়ারবাজারের গতিকে বুঝতে পারলাম না।’ </p>
    </article>
  </body>
</html>