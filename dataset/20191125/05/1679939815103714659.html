<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/papa-francisc-vizita-istorica-suveranul-pontif-a-mers-in-hiroshima-si-nagasaki-orase-supuse-bombardamentelor-atomice_3059963.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T05:08:09+00:00"/>
    <meta property="og:title" content="Papa Francisc, vizită istorică. Suveranul Pontif a mers în Hiroshima şi Nagasaki, oraşe supuse bombardamentelor atomice"/>
    <meta property="og:description" content="Papa Francisc a efectuat încă o vizită istorică. De această dată a mers în oraşele supuse unor bombardamente atomice, Hiroshima şi Nagasaki. În faţa a mii de oameni, suveranul a suportat ploaia ca să transmită marilor puteri mesajul că utilizarea armelor"/>
  </head>
  <body>
    <article>
      <h1>Papa Francisc, vizită istorică. Suveranul Pontif a mers în Hiroshima şi Nagasaki, oraşe supuse bombardamentelor atomice</h1>
      <address><time datetime="2019-11-25T05:08:09+00:00">25 Nov 2019, 05:08</time> by <a rel="author">PUBLIKA.MD</a></address>
      <p><b>Papa Francisc a efectuat încă o vizită istorică. De această dată a mers în oraşele supuse unor bombardamente atomice, Hiroshima şi Nagasaki.</b> În faţa a mii de oameni, suveranul a suportat ploaia ca să transmită marilor puteri mesajul că utilizarea armelor nucleare trebuie interzisă.</p>
      <p><b>Capul bisericii catolice a subliniat că deţinerea lor reprezintă o ameninţare la securitatea mondială şi a cerut liderilor mondiali să ţină cont de impactul catastrofal, nu doar la adresa umanităţii, ci şi asupra mediului.</b> <br/><br/>"Într-o lume în care milioane de copii şi familii trăiesc în condiții inumane, banii risipiți și averile făcute prin fabricarea, modernizarea, întreținerea și vânzarea armelor din ce în ce mai distructive, sunt un afront care strigă către cer", a menţionat Papa Francisc.<br/><br/><b>După ce a depus o coroană de flori şi s-a rugat pe ploaie pentru victimelor atacului în parcul Hypocenter din Nagasaki, Papa Francisc a susţinut o liturghie. </b><br/><br/>A mers apoi la monumentul din Nishizaka Hill, unde a adus un omagiu martirilor creştini. Aici a avut loc inevitabila baie în mulţime. <br/><br/><b>După ce a părăsit Nagasaki, Papa Francisc a mers în Hiroshima, acolo unde în 1945, o bombă atomică a ucis 140 de mii de oameni.</b> Japonezii, printre care şi supravieţuitori ai atacaului, l-au întâmpinat cu aplauze la memorialul din oraş. Ca şi în Nagasaki, şi în Hiroshima a adus o coroană de flori, apoi a fost ţinut un moment de reculegere. <br/><br/><b>Suveranul pontif a reitera acelaşi mesaj pentru denuclearizare şi susţinere a păcii: </b>"Utilizarea energiei nucleare în scopuri de război este astăzi, mai mult ca niciodată, o crimă nu numai împotriva demnității umane, ci împotriva viitorului comun al lumii. Cum putem vorbi de pace în timp ce construim noi arme terifiante de război?"<br/><br/><b>Francisc este primul Papă care a vizitat Nagasaki în 38 de ani și doar al doilea din istorie care a condamnat deţinerea armelor nucleare.</b></p>
      <related>
        <h4>Pe aceeaşi temă</h4>
        <a href="https://www.publika.md/pomul-vietii-sadit-de-papa-francisc-a-fost-otravit-de-vandali_3055166.html"/>
        <a href="https://www.publika.md/papa-francisc-a-numit-un-nou-sef-al-securitatii-la-vatican_3056057.html"/>
        <a href="https://www.publika.md/gest-controversat-papa-francisc-acuzat-ca-s-a-inchinat-la-o-zeitate-pagana_3059106.html"/>
      </related>
    </article>
  </body>
</html>