<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/health/story-scientist-doctor-aks-rawat-awarded-for-its-drug-research-2867038.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T05:53:08+00:00"/>
    <meta property="og:title" content="दवा अनुसंधान के लिए वैज्ञानिक डा. एकेएस रावत को मिला पुरस्कार"/>
    <meta property="og:description" content="आयुर्वेद की दवाओं पर शोध कर उन्हें आधुनिक चिकित्सा विज्ञान की कसौटी पर परखकर प्रभावी दवाएं तैयार करने वाले सीएसआईआर के मूख्य वैज्ञानिक रहे डा. एकेएस रावत को दवा खोज के लिए अन्तरराष्ट्रीय पुरस्कार..."/>
  </head>
  <body>
    <article>
      <h1>दवा अनुसंधान के लिए वैज्ञानिक डा. एकेएस रावत को मिला पुरस्कार</h1>
      <address><time datetime="2019-11-25T05:53:08+00:00">25 Nov 2019, 05:53</time> by <a rel="author">विशेष संवाददाता,नई दिल्ली</a></address>
      <p>आयुर्वेद की दवाओं पर शोध कर उन्हें आधुनिक चिकित्सा विज्ञान की कसौटी पर परखकर प्रभावी दवाएं तैयार करने वाले सीएसआईआर के मूख्य वैज्ञानिक रहे डा. एकेएस रावत को दवा खोज के लिए अन्तरराष्ट्रीय पुरस्कार प्रदान किया गया है। उनके द्वारा विकसित मधुमेह रोधी दवा बीजीआर-34 बेहद सफल साबित हुई है। </p>
      <p>सीएसआईआर और विज्ञान एवं प्रौद्योगिकी विभाग से जुड़े वैज्ञानिक डा. रावत को शनिवार को जीएबीटीपी इंटरनेशनल साइंसटिस्ट अवार्ड 2019 प्रदान किया गया है। अहमदाबाद में चल रहे अन्तराष्ट्रीय वैज्ञानिक सम्मेलन में उन्हें यह पुरस्कार ग्लोबल एग्रोबायोटैक एंड फार्मा रिचर्स फाउंडेशन ने प्रदान किया गया है। सीएसआईआर की लखनऊ स्थित प्रयोगशाला में मुख्य वैज्ञानिक रहते हुए उन्होंने मधुमेह की दवा बीजीआर-34 विकसित की थी। कुछ अन्य दवाएं जैसे हर्बल डेंटल क्रीम, कफ सीरप, हैंड सेनीटाइजर आदि भी उल्लेखनीय खोज हैं। </p>
      <p>रावत सीएसआईआर से सेवानिवृत्त होने के बाद अभी विज्ञान एवं प्रौद्योगिकी विभाग की परियोजना एथेनोमेडिसिन रिसचर्र सेंटर के कार्यकारी निदेशक हैं। सीएसआईआर की प्रयोगशाला नेशनल इंस्टीट्यूट आफ बाटनीकल रिसर्च लखनऊ में रहते हुए उन्होंने 30 आयुर्वेदिक दवाओं के फार्मूलेशन तैयार किये थे। उन्होंने 30 पेटेंट फाइल किये थे जिनमें से सात प्रदान किये गये हैं। उन्होंने 170 शोध पत्र प्रकाशित किये हैं।</p>
    </article>
  </body>
</html>