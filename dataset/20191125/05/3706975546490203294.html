<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/zaujimavosti/1983124_vynalezca-webu-predstavil-plan-ako-si-vziat-spat-internet"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-25T05:35:00+00:00"/>
    <meta property="og:title" content="Vynálezca webu predstavil plán, ako si vziať späť internet"/>
    <meta property="og:description" content="Tim Berners-Lee vydal ambicióznu knihu pravidiel pre online svet - návrh práv a povinností na internete."/>
  </head>
  <body>
    <article>
      <h1>Vynálezca webu predstavil plán, ako si vziať späť internet</h1>
      <h2>Tim Berners-Lee vydal ambicióznu knihu pravidiel pre online svet - návrh práv a povinností na internete.</h2>
      <address><time datetime="2019-11-25T05:35:00+00:00">25 Nov 2019, 05:35</time> by <a rel="author">WASHINGTON/TASR</a></address>
      <p>Počítačový vedec, vynálezca internetu Tim Berners-Lee vydal ambicióznu knihu pravidiel pre online svet - návrh práv a povinností na internete, informovala v pondelok agentúra AP.<br/>Jej cieľom je pôsobiť proti šíreniu nedemokratických neduhov, akými sú dezinformácie, masové sledovanie používateľov a cenzúra.</p>
      <p>Charta, ktorú Berners-Lee v pondelok zverejnil pod názvom "webová dohoda" je výsledkom roku práce jeho nadácie World Wide Web Foundation. Tá si kladie za cieľ zaviazať vlády a spoločnosti k prísľubu, že poznatky a informácie budú i naďalej voľne dostupné online - čo je digitálna politika odzrkadľujúca nosnú víziu dnes už 30-ročného internetu.</p>
      <p>Dohoda je však právne nezáväzná. Partnermi tejto iniciatívy sú spoločnosti Google a Facebook, ktorých biznis modely zberu dát a algoritmy zameriavajúce sa na senzácie sú často kritizované ako prvky zhoršujúce kvalitu internetového prostredia.</p>
    </article>
  </body>
</html>