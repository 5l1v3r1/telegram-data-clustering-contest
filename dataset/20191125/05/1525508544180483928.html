<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780131/%DA%A9%D8%B1%D8%AF%D8%B3%D8%AA%D8%A7%D9%86-%D8%B1%D8%AA%D8%A8%D9%87-%D8%A7%D9%88%D9%84-%D9%82%D8%B7%D8%A8-%DB%8C%DA%A9-%D9%88%D8%B1%D8%B2%D8%B4-%D8%AF%D8%A7%D9%86%D8%B4-%D8%A2%D9%85%D9%88%D8%B2%DB%8C-%DA%A9%D8%B4%D9%88%D8%B1-%D8%B1%D8%A7-%DA%A9%D8%B3%D8%A8-%DA%A9%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T05:28:47+00:00"/>
    <meta property="og:title" content="مدیرکل آموزش و پرورش کردستان: کردستان رتبه اول قطب یک ورزش دانش آموزی کشور را کسب کرد"/>
    <meta property="og:description" content="سنندج - مدیرکل آموزش و پرورش استان کردستان از کسب رتبه اول قطب یک ورزش دانش آموزی کشور در سال جاری خبر داد."/>
  </head>
  <body>
    <article>
      <h1>مدیرکل آموزش و پرورش کردستان: کردستان رتبه اول قطب یک ورزش دانش آموزی کشور را کسب کرد</h1>
      <address>
        <time datetime="2019-11-25T05:28:47+00:00">25 Nov 2019, 05:28</time>
      </address>
      <p>به گزارش <a href="https://www.mehrnews.com/">خبرگزاری مهر</a> و به نقل از روابط عمومی اداره کل آموزش و پرورش کردستان، رشید قربانی اظهار داشت: بر اساس ارزیابی صورت گرفته توسط فدراسیون ورزش دانش آموزی که طی نامه رسمی اعلام شده است، کاروان ورزش دانش آموزان استان کردستان با کسب ۳۱۵ امتیاز فنی برای چهارمین سال پیاپی در جایگاه اول در میان استان های قطب یک کشور قرار گرفت.</p>
      <p>وی افزود: در مسابقات مذکور که در تابستان سال جاری برگزار شد، دانش آموزان کردستان در قالب ۲۴ تیم ورزشی متشکل از ۲۲۵ ورزشکار دختر و پسر حضور داشتند که با کسب پنج مدال طلا، ۱۱ نقره و ۲۷ برنز، موفق به کسب عنوان اول قطب یک کشور شدند.</p>
      <p>مدیرکل آموزش و پرورش کردستان ادامه داد: در قطب یک کشور استان های کردستان، قم، قزوین، زنجان، آذربایجان غربی، سیستان و بلوچستان، خراسان شمالی، ایلام، چهارمحال و بختیاری، کهگیلویه و بویر احمد و خراسان جنوبی شرکت داشتند.</p>
      <p>قربانی یادآور شد: هر چند هدف ما در آموزش و پرورش از برگزاری مسابقات ورزشی از سطح مدرسه تا مرحله کشوری، پرداختن به مقوله رقابت و قهرمانی نیست اما همواره ورزش قهرمانی محرک و مشوق دانش آموزان و گرایش آنان به ورزش همگانی بوده است که طرح های محوری و مهمی چون المپیاد ورزشی درون مدرسه ای و ورزش با خانواده سمت و سوی توسعه ورزش همگانی را دنبال می کند.</p>
    </article>
  </body>
</html>