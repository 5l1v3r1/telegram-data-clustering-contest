<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Hokej/NHL/a315600-Edmontonu-pripao-derbi-divizje-protiv-Arizone.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T05:30:00+00:00"/>
    <meta property="og:title" content="Edmontonu pripao derbi divizje protiv Arizone"/>
    <meta property="og:description" content="U derbiju Pacifik divizije Nacionalne hokejaške lige Edmonton je slavio protiv Arizone 5:4, Karolina je bila bolja od Detroita 2:0, a Bafalo je savladao Floridu 5:2."/>
  </head>
  <body>
    <article>
      <h1>Edmontonu pripao derbi divizje protiv Arizone</h1>
      <h2>U derbiju Pacifik divizije Nacionalne hokejaške lige Edmonton je slavio protiv Arizone 5:4, Karolina je bila bolja od Detroita 2:0, a Bafalo je savladao Floridu 5:2.</h2>
      <address><time datetime="2019-11-25T05:30:00+00:00">25 Nov 2019, 05:30</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/170422/jpeg/Konor-Mekdejvid"/>
        <figcaption>
          <cite>Sean M. Haffey/Getty Images</cite>
        </figcaption>
      </figure>
      <p>  Edmonton je poveo već u trećem minutu preko Džejmsa Nila u momentu kada su Oilersi imali igrača više. Polovinom prve trećine Karl Soderberg je izjednačio. Na početku drugogperioda Aleks Čiason donosi opet prednost Edmontonu da bi zatim za Arizonu deset minuta kasnije gol dao Kristijan Fišer. Povela je zatim Arizona pogotkom Vinija Hinostroze pa je posle 40 minuta bilo 3:2 za Kojote.</p>
      <p>U trećoj trećini jedini strelac je Markus Granlund pa se išlo u dodatnih pet minuta. Tu nije bilo golova, a u izvođenju penala jedini gol je dao Konor Mekdejvid.</p>
      <p>U derbiju Atlantik divizije Bafalo je bio bolji od Floride. Džef Skiner, Zemgus Girgensons i Džek Ajhel su doneli vođstvo Sejbersima od 3:0, da bi smanjio Noel Akijari. Viktor Olofson je povećao na 4:1 do kraja druge trećine da bi u trećoj po gol dali Bret Konoli i još jednom Girgensons za konačnih 5:2.</p>
      <p>Karolina je savladala Detroit 2:0 u gostima. Strelci su bili Sebastijan Aho u drugoj i Teuvo Teravainen u trećoj trećini.</p>
    </article>
  </body>
</html>