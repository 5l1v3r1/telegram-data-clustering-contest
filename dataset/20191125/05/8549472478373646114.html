<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/the-baby-was-born-with-two-heads-and..html"/>
    <meta property="og:site_name" content="Kvatha.com"/>
    <meta property="article:published_time" content="2019-11-25T05:57:00+00:00"/>
    <meta property="og:title" content="കാത്തിരുന്ന് പിറന്ന കണ്‍മണിക്ക് രണ്ട് തലയും മൂന്ന് കൈകളും; ഇരട്ടകളെ പ്രവചിച്ച ഡോക്ടര്‍മാര്‍ ഞെട്ടി"/>
    <meta property="og:description" content="ഇരട്ടക്കുട്ടികളെ കാത്തിരുന്ന ദമ്പതികളെയും, ഡോക്ടര്‍മാരെയും ഞെട്ടിച്ച് ജനിച്ച കുഞ്ഞിന് ഇരട്ട News, National, India, Bopal, Birth, Baby, Women, hospital, Doctor, Health, The Baby was Born with Two Heads and Three Hands"/>
  </head>
  <body>
    <article>
      <h1>കാത്തിരുന്ന് പിറന്ന കണ്‍മണിക്ക് രണ്ട് തലയും മൂന്ന് കൈകളും; ഇരട്ടകളെ പ്രവചിച്ച ഡോക്ടര്‍മാര്‍ ഞെട്ടി</h1>
      <address><time datetime="2019-11-25T05:57:00+00:00">25 Nov 2019, 05:57</time> by <a rel="author">kvartha beta</a></address>
      <p><b>ഭോപ്പാല്‍: (www.kvartha.com 25.11.2019) </b>ഇരട്ടക്കുട്ടികളെ കാത്തിരുന്ന ദമ്പതികളെയും, ഡോക്ടര്‍മാരെയും ഞെട്ടിച്ച് ജനിച്ച കുഞ്ഞിന് ഇരട്ട തലകളും, മൂന്ന് കൈകളും. മധ്യപ്രദേശിലെ വിദിഷ പട്ടണത്തിലെ സര്‍ക്കാരിന്റെ ജില്ലാ ആശുപത്രിയിലാണ് ഈ ആണ്‍കുഞ്ഞ് ജനിച്ചത്.<br/><br/>ഗര്‍ഭിണിയായ യുവതിക്ക് നേരത്തെ സോണോഗ്രാഫി പരിശോധന നടത്തിയിരുന്നെങ്കിലും ഇരട്ടകുട്ടികള്‍ എന്നാണ് ഡോക്ടര്‍മാര്‍ വിധിച്ചത്. വിദിഷ ജില്ലയിലെ മാലാ ഗ്രാമത്തില്‍ നിന്നുള്ള യുവതിക്കാണ് ഏറെ അപൂര്‍വ്വതകളുള്ള കുട്ടി ജനിച്ചത്.</p>
      <figure>
        <img src="https://1.bp.blogspot.com/-w3_7QWeH6vo/XdttDnoBR3I/AAAAAAAAMSc/Zh4svgTFn0oVPI5ULvDTjQ-yP9ybhyI3QCLcBGAsYHQ/s1600/baby.jpg"/>
      </figure>
      <p>കുഞ്ഞിന് ഒരു ശരീരവും രണ്ട് തലകളുമാണ് ഉണ്ടായിരുന്നത്. കുട്ടിയെ ഓപ്പറേഷനിലൂടെയാണ് പുറത്തെടുത്തതെന്ന് ജില്ലാ ആശുപത്രി സിവില്‍ സര്‍ജന്‍ ഡോ. സഞ്ജയ് ഖരെ പറഞ്ഞു. വാര്‍ത്ത പരന്നതോടെ കുഞ്ഞിനെ കാണാന്‍ എത്തുന്ന ജനക്കൂട്ടത്തെയും തടയേണ്ട അവസ്ഥയിലായെന്ന് ഡോക്ടര്‍ കൂട്ടിച്ചേര്‍ത്തു.<br/><br/>ഇരട്ടകളെ പ്രതീക്ഷിച്ചിരുന്നെങ്കിലും ഇത്തരത്തില്‍ കൂടിച്ചേര്‍ന്ന് ഇരിക്കുമെന്ന് കരുതിയില്ലെന്ന് ഡോ. പ്രതിഭ ഓസ്വാള്‍ പറഞ്ഞു. അടിയന്തര സര്‍ജറിയാണ് നടത്തിയത്. ഒന്നര വര്‍ഷം മുന്‍പ് വിവാഹിതയായ സ്ത്രീയുടെ ആദ്യത്തെ കുഞ്ഞാണ്. ഓപ്പറേഷന് ശേഷം കുടുംബം ഞെട്ടലില്‍ ആയതിനാല്‍ അമ്മയോട് വിവരം അറിയിച്ചില്ല, ഡോക്ടര്‍ വ്യക്തമാക്കി.<br/><br/>ഇത്തരം കുട്ടികളില്‍ നേരത്തെ ഓപ്പറേഷന്‍ നടത്തിയ അനുഭവപരിചയമുള്ളഭോപ്പാലിലെയും, ഡല്‍ഹിയിലെയും വിദഗ്ധ ഡോക്ടര്‍മാരുമായി സംസാരിക്കുന്നുണ്ടെന്ന് ആശുപത്രി ചൈല്‍ഡ് സ്പെഷ്യലിസ്റ്റ് സുരേന്ദ്ര സോങ്കര്‍ പറഞ്ഞു.<br/><br/>ആശുപത്രിയിലെ സ്പെഷ്യല്‍ നവജാതശിശു പരിചരണ യൂണിറ്റില്‍ പ്രവേശിപ്പിച്ച കുഞ്ഞ് പ്രത്യേക നിരീക്ഷണത്തില്‍ പരിചരിച്ച് വരികയാണ്.<br/><br/><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങaളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം  )</a><br/><br/>Keywords: <b>News, National, India, Bopal, Birth, Baby, Women, hospital, Doctor, Health, The Baby was Born with Two Heads and Three Hands</b></p>
    </article>
  </body>
</html>