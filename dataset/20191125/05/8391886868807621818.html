<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/anahtar-deligi/anahtar-deligi-25112019-h375325.html"/>
    <meta property="og:site_name" content="HABER 61"/>
    <meta property="article:published_time" content="2019-11-25T05:40:39+00:00"/>
    <meta property="og:title" content="Anahtar Deliği 25.11.2019"/>
    <meta property="og:description" content="Anahtar Deliğinden bakmaya devam edeceğiz."/>
  </head>
  <body>
    <article>
      <h1>Anahtar Deliği 25.11.2019</h1>
      <h2>Anahtar Deliğinden bakmaya devam edeceğiz.</h2>
      <address>
        <time datetime="2019-11-25T05:40:39+00:00">25 Nov 2019, 05:40</time>
      </address>
      <p>
        <b>BALIK KOKUSU NASIL ÇÖZÜLÜR? </b>
      </p>
      <p>Trabzon’un Çarşıbaşı İlçesi’nde balık fabrikalarından çıkan aşırı koku, ilçe halkının tepkisine neden olmaya devam ediyor. Bize gelen son iddia balık suyunun TIRlarla kaçak yollarla denize boşaltıldığı yönünde. <br/>Bu iddiayı fabrika yöneticilerine sorduk ‘asla böyle bişey olamaz’ dediler. <br/>Lakin iddiayı ortaya atan vatandaş, tehdit edilirim diye ismini vermek istemiyor. <br/>Bu iddiasını CİMER başta olmak üzere fotoğraflarıyla birlikte bütün şikayet yollarına başvurdu. Şimdi burada her sene 30-40 gün ağır bir koku oluyor. <br/>Fabrika sahiplerinin bu ilçede evleri var.<br/>Yani Çarşıbaşılılar. <br/>Çalışanlar da o ilçenin evlatları..<br/>Çarşıbaşı halkıyla bir araya gelip bir karar almaları gerekir.<br/>Bu sorunu kökten çözmeleri gerekir. <br/>Her sene bu şikayetlerinden emin olun biz de bıktık! <br/>Son olarak kokuyla alakalı bir sürü şikayet giderken Trabzon İl Çevre Müdürlüğü bu konuda ne yaptı? Bugüne kadar gelen şikayetlerle alakalı neler yaptılar? Bir açıklasalar da bilsek.. Bizde desek ki çevre müdürlüğü çalışıyor. </p>
      <p>
        <b>BİR AY KOKU OLSA NE OLUR?</b>
      </p>
      <p>Çarşıbaşı İlçesi’nde yaşanan bu hamsi kokusunu her mecrada söyleyen, tepki gösterenlerden biridir yazarımız ve genel yayın yönetmenimiz Levent Ustabaşı…<br/>Kendisi de o ilçeden olduğundan her gün telefonla gerek mail yoluyla gerek sosyal medyadan gelen mesajlarla şikayet alıyor. <br/>Dün sosyal medya hesabından yine bir iddia kendisine geldi ve paylaştı..<br/>Aman aman aman… Anında saldırıya uğradı. <br/>Bir çok kişi tarafından üstü kapalı tehdit edilen Ustabaşı’nı önce balık fabrikalarından biri olan vergi rekortmeni Koptur ortaklarından Ali Kobya aradı. <br/>Telefonda, "Bunları yazma” diye telkinde bulundu.<br/>Ardından telefonu kapattıktan hemen sonra çoğu fabrika çalışanı Ustabaşı’na sosyal medyadan mesajla saldırmaya başlandı. <br/>“Kaç kişiye ekmek vereceksin?” <br/>“Kaç kişiyi doyuruyorsun?“<br/>“Bu işlere girme?”<br/>“Bir ay koku olsa ne olur?”<br/>İfadeleri yazıldıktan sonra ailesine türlü iftiralar atmaya kalktılar.<br/>Sadece Çarşıbaşı’nda bu balık kokularının yaşanmaması için uğraş verirken böyle bir saldırıya uğramasını doğru bulmadık!<br/>Fabrika sahipleri basın toplantısı düzenler tüm sorulara cevap verir!<br/>Bu iş bu kadar net. <br/>Şeffaf bir şekilde…<br/>Ama fabrika çalışanlarını kullanarak gözdağı vermek yakışmadı!<br/>Hele de emekli bir öğretmenin firmasına! <br/>Nedendir bilinmez kokunun Kopturdan geldiği de yazılmamışken bu fabrikayla ilgili iddia ortaya atılmamışken, balık fabrikaları denmişken neden sadece Koptur bundan rahatsız olur?<br/>Bu da ayrı bir soru işareti ..</p>
      <p>
        <b>CHP’DE AĞIR TOPLAR ÖNE ÇIKIYOR</b>
      </p>
      <p>CHP Trabzon İl Örgütleri kongre sürecinde hareketlenmediğini yazmıştık. Geçen gün bu konuda donuk bir süreç yaşanıyor AK Parti’nin tersine demiştik.<br/>O Gün bir telefon geldi.<br/>CHP’nin ağır bir isminden.<br/>Derin mi derin..<br/>Dediki “CHP Trabzon İl Başkanı Güzide Uzun’un bu defa işi zor” <br/>Şaşırdık!<br/>Devam etti; “Siz donuk felan gidiyor diye yazdınız ama vallahi AK Parti’den daha renkli daha hırslı bir süreç yaşıyorlar”<br/>Şaşkınlığımız daha da arttı.<br/>Bu derin isme göre CHP Trabzon İl Başkanlığı için Cahit Erdem ile Salih Akyüz, topa girmiş.<br/>Ya ikisinden biri olacakmış ya da birini destekleyip Güzide Uzun’u yıkacaklarmış…<br/>Evet aynan böyle.<br/>Bakalım bu iddia kulislerde nasıl yankılanacak.</p>
      <p>
        <b>ALİ TÜREN ÖZTÜRK NE YAPACAK?</b>
      </p>
      <p>CHP Trabzon İl Kongresi yaklaştıkça sular ısınıyor.<br/>CHP’nin ağır toplarından Ali Türen Öztürk kolları sıvada.<br/>Akçaabat İlçesi’nde ciddi seveni olan Öztürk, burada kendi çevresini harekete geçirdi.<br/>Ardından Ortahisar İlçe Kongresi ve İl Kongresine kadar uzanır..<br/>Yani CHP’de kongre sürecinde Ali Türen Öztürk, inanılmaz etkili olacak.<br/>Bu defa ciddi bir şekilde müdahil olacak gibi duruyor.</p>
      <p>
        <b>TRABZONLU BAKANLARIN TAVRI NE OLACAK?</b>
      </p>
      <p>AK Parti Trabzon İl Kongresi ile ilgili Ankara’dan yansıyanları yazmıştık.<br/>AK Parti Trabzon İl Başkanı Haydar Revi il başkanı olarak devam etmek istiyor.<br/>İl Başkanı Revi ve A takımı, özel görüşmeler yapıyorlar.<br/>Ser verip sır vermiyorlar.<br/>Teşkilat bazında olsun Ankara kulislerinde gizemli adımlar atıyorlar.<br/>Başkent ziyaretleri daha önce haber verilirken bu defa verilmiyor. <br/>Hatta 3-4 yöneticinin İçişleri Bakanı Süleyman Soylu, Hazine Bakanı Berat Albayrak, Ulaştırma Bakanı Cahit Turan’a bir ziyaret gerçekleştirdikleri ve burada il kongre sürecini masaya yatırdıkları söyleniyor.<br/>Bu yöneticilerin isimleri saklanıyor.<br/>Kimseden çıt çıkmıyor.<br/>Bu arada Selahattin Çebi’ye destek de var.<br/>AK Parti’de il kongre sürecinde Haydar Revi’nin en güçlü rakibi Çebi’dir diyelim..</p>
      <p>
        <b>CAMİ TUVALETİNE POLİS BASKINI!</b>
      </p>
      <p>Trabzon’da bir caminin tuvaletinde uyuşturucu hap satışı yapıldığından tuvaleti işleten 2 kişi ile uyuşturucuyu oraya getiren bir kişiyi gece yarısı gözaltına aldılar.<br/>Polis fiziki takip sonucu uyuşturucu satışının yapıldığını tespit etti.<br/>Hatta tuvaleti işletenlerinin sakladığı 2 paket uyuşturucu haplara el koydu.<br/>Bu caminin İskenderpaşa camisi olduğunu öğrendik. <br/>İskenderpaşa Cami Yaptırma ve Yaşatma Derneği Başkanı Dursun Ali Düzenli’nin bu konuda ne yapacağı merak konusu. Meydanda böyle bişeyin yaşanması üzücü. Ayrıca meydanda bir tuvalet sorunu vardı zaten gece yarısı tuvalet bulmak zordu. Şimdi bu olaya sonrası yine bir sorun yaşanırsa eyvah eyvah..<br/>Meydanda tuvalete gitmek çok zorlaşacak!</p>
      <p>
        <i>Güncelleme Tarihi: 25 Kasım 2019, 10:55</i>
      </p>
    </article>
  </body>
</html>