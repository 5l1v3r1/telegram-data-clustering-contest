<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013249/%DA%A9%D8%A7%D8%B1-%D8%BA%DB%8C%D8%B1%D9%82%D8%A7%D9%86%D9%88%D9%86%DB%8C-%DA%A9%D8%A7%D9%84%D8%AF%D8%B1%D9%88%D9%86-%D8%AF%D8%B1-%D8%A8%D8%A7%D8%B2%DB%8C-%D9%85%D9%82%D8%A7%D8%A8%D9%84-%D9%86%D9%81%D8%AA"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T05:07:55+00:00"/>
    <meta property="og:title" content="کار غیرقانونی کالدرون در بازی مقابل نفت"/>
    <meta property="og:description" content="سرمربی پرسپولیس نه تنها از نشستن روی نیمکت تیمش محروم بود بلکه قبل و بین دو نیمه دیدار با نفت مسجدسلیمان نیز اجازه حضور در رختکن را نداشت اما در بین دو نیمه به رختکن پرسپولیس رفت."/>
  </head>
  <body>
    <article>
      <h1>کار غیرقانونی کالدرون در بازی مقابل نفت</h1>
      <address>
        <time datetime="2019-11-25T05:07:55+00:00">25 Nov 2019, 05:07</time>
      </address>
      <p>
        <i>سرمربی پرسپولیس نه تنها از نشستن روی نیمکت تیمش محروم بود بلکه قبل و بین دو نیمه دیدار با نفت مسجدسلیمان نیز اجازه حضور در رختکن را نداشت اما در بین دو نیمه به رختکن پرسپولیس رفت.</i>
      </p>
      <p>به گزارش مشرق، <b>پرسپولیس </b>در حالی به مصاف<b> نفت مسجد سلیمان</b> رفت که سرخ های تهرانی سرمربی خود را به دلیل <b>محرومیت </b>در اختیار نداشتند و <b>کالدرون </b>از روی سکوها بازی را تماشا کرد. همان‌طور که در تصاویر تلویزیونی دیدیم گابریل کالدرون قبل از شروع مسابقه با نفت مسجدسلیمان به جایگاه ویژه رفت و مسابقه تیمش را کنار محمدحسن انصاری‌فرد و مهرداد خانبان (آنالیزور پرسپولیس) تماشا کرد.</p>
      <blockquote>
        <b>بیشتر بخوانید:<br/></b>
        <a href="https://www.mashreghnews.ir/news/1013133/%D8%B2%D8%A7%D9%87%D8%AF%DB%8C-%D8%A7%D8%B2-%D9%81%D9%82%D8%B1-%D8%A8%D9%87-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D9%88-%D8%A8%D8%B9%D8%AF-%D8%A7%D8%B1%D9%88%D9%BE%D8%A7-%D8%B1%D8%B3%DB%8C%D8%AF%D9%85">زاهدی: از فقر به <i>پرسپولیس</i> و بعد اروپا رسیدم</a>
      </blockquote>
      <p>اما روزنامه خبرورزشی مدعی شده که پس از سوت پایان نیمه اول، گابریل کالدرون که روی سکوها نشسته بود راهی رختکن تیمش شد. در قانون قید شده که مربیان محروم حق ندارند تیم خود را کوچ کنند و حتی طبق قوانین اجازه هم ندارند بین دو نیمه وارد رختکن تیم خود شوند. با این حال کالدرون بین دو نیمه بازی با نفت مسجدسلیمان و به رغم محرومیت وارد رختکن تیمش شد و حتی نکات تاکتیکی را به شاگردانش یادآوری کرد.</p>
    </article>
  </body>
</html>