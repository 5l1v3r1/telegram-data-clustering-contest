<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709993?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-25T05:08:45+00:00"/>
    <meta property="og:title" content="שיבושים בטיסות לאיטליה בגלל שביתה"/>
    <meta property="og:description" content="תיירות"/>
  </head>
  <body>
    <article>
      <h1>שיבושים בטיסות לאיטליה בגלל שביתה</h1>
      <h2>הפיקוח האווירי במדינה שובת באופן פתאומי ל-24 שעות, והנוסעים למדינה צפויים לסבול מעיכובים ומביטולים • גם בפינלנד יהיו שיבושים בגלל שביתה</h2>
      <address><time datetime="2019-11-25T05:08:45+00:00">25 Nov 2019, 05:08</time> by <a rel="author" href="https://www.israelhayom.co.il/writer_articles?tid=311" target="_blank">אילן גטניו</a></address>
      <p>היום (שני) צפויים שיבושים בתנועה האווירית באיטליה, עקב שביתה בלתי צפויה של הפיקוח האווירי ברומא, שעד הרגע האחרון לא נמסרו עליה פרטים מדויקים. השביתה החלה אמש לקראת חצות לפי שעון ישראל ותימשך 24 שעות. </p>
      <p>כבר אתמול החלו השיבושים בטיסות, ונוסעים לאיטליה וממנה צפויים לסבול היום מעיכובים ומביטולי טיסות. נמל התעופה צ'מפינו ברומא יהיה סגור למספר שעות. לשביתת הפקחים מצטרפים גם עובדי החברות אליטליה ואייר איטלי, לאות הזדהות. הטיסות של אליטליה בין 13:00 ל-17:00 בוטלו. רשימת הטיסות שבוטלו מפורסמת באתר האינטרנט של החברה. </p>
      <p>
        <b>עוד בנושא: </b>
      </p>
      <p>• <a href="https://www.israelhayom.co.il/article/709531">חשש לביטול אלפי טיסות של אייר-פראנס</a></p>
      <p>• <a href="https://www.israelhayom.co.il/article/709761">בואינג חשפה לעובדיה את "המטוס הארוך"</a></p>
      <p>• <a href="https://www.israelhayom.co.il/article/709907">באמצע הטיסה: הטייס קיבל התקף לב ומת</a></p>
      <p>• <a href="https://www.israelhayom.co.il/article/709411">צפו: מנוע מטוס עלה באש במהלך טיסה</a></p>
      <p>לשביתה צפויים להצטרף גם הפקחים באזורי פאדובה וברינדיזי, מילאנו ואנקונה. צפויים שיבושים גם בנמלי התעופה של פרוג'יה, בארי ופסקרה. השביתה נערכת במחאה על תנאי העבודה ובתביעה לשיפור הניהול. בנמל התעופה של רומא עוברים בכל יום יותר מ-148 אלף נוסעים, והיום לא יבוצעו רוב הטיסות, כך שרבים מהם לא יצליחו להגיע ליעדם ביממה הקרובה. </p>
      <p>גם בפינלנד יהיו היום שיבושים בטיסות, עקב שביתת הזדהות של איגוד עובדי התעופה הפיני עם עובדי הדואר השובתים. אתמול ביטלה החברה 12 טיסות והיום יבוטלו 20 טיסות. הטיסות לישראל יתקיימו כרגיל. </p>
    </article>
  </body>
</html>