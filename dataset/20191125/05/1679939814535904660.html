<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/prudenta-mare-drumuri-de-sticla-in-tara-soferii-indemnati-sa-fie-precauti_3059966.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T05:33:24+00:00"/>
    <meta property="og:title" content="PRUDENŢĂ mare, drumuri de sticlă în țară. Şoferii, îndemnaţi să fie precauţi"/>
    <meta property="og:description" content="Pe străzile din ţară s-a format polei, din cauza temperaturilor scăzute din această noapte. Poliţia le recomandă conducătorilor auto să-şi echipeze autovehiculele cu anvelope de iarnă, să reducă viteza şi să păstreze distanţa.   De asemenea, şoferii trebu"/>
  </head>
  <body>
    <article>
      <h1>PRUDENŢĂ mare, drumuri de sticlă în țară. Şoferii, îndemnaţi să fie precauţi</h1>
      <address><time datetime="2019-11-25T05:33:24+00:00">25 Nov 2019, 05:33</time> by <a rel="author">PUBLIKA.MD</a></address>
      <p><b>Pe străzile din ţară s-a format polei, din cauza temperaturilor scăzute din această noapte.</b> Poliţia le recomandă conducătorilor auto să-şi echipeze autovehiculele cu anvelope de iarnă, să reducă viteza şi să păstreze distanţa.   </p>
      <p>De asemenea,<b> şoferii trebuie să circule cu luminile cu fază scurtă şi să semnaleze din timp manevrele din trafic.</b></p>
      <p>
        <b>P<i>entru a evita deraparea pe şosele, specialiştii recomandă:</i></b>
      </p>
      <p>- Asiguraţi-vă că aveţi suficient combustibil în rezervor, pentru ca în cazul unor blocaje să nu suferiţi din cauza frigului şi, totodată, să puteţi continua drumul după deblocare.<br/><br/>- Utilizarea anvelopelor de iarnă este obligatorie atunci când se circulă pe drumuri acoperite cu zăpadă, gheaţă sau polei. De asemenea, autovehiculele cu greutatea de peste 3,5 tone trebuie echipate cu dispozitive antiderapante.<br/><br/>- Evitaţi frânarea bruscă, evitaţi accelerarea bruscă, respectiv viteza de deplasare să fie mai mică.<br/><br/>- Pentru a evita riscul de alunecare atunci când porniţi din loc pe un drum îngheţat, specialiştii recomandă folosirea doar a ambreiajului.<br/><br/>- Frânarea cu ajutorul cutiei de viteză se recomandă doar atunci când şoferul intenţionează să încetinească din mers. </p>
      <p>În zilele viitoare, <b>meteorologii prognozează că vom avea din nou temperaturi anormale pentru această perioadă a anului.</b> Ziua maxima va fi de până la 13 grade, iar noaptea mercurul din termometre nu va coborî de un grad Celsius.</p>
      <related>
        <h4>Pe aceeaşi temă</h4>
        <a href="https://www.publika.md/un-detinut-a-fugit-din-sectia-de-politie-cu-tot-cu-caloriferul-de-care-era-legat-video_3059780.html"/>
        <a href="https://www.publika.md/crima-odioasa-din-ivanovca-hincesti-politia-ia-in-calcul-versiunea-unui-omor-pus-la-cale_3059850.html"/>
        <a href="https://www.publika.md/infotrafic-strazile-pe-care-se-circula-cu-dificultate-in-capitala_3059965.html"/>
      </related>
    </article>
  </body>
</html>