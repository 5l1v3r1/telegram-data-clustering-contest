<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090401977/%D9%84%D8%B2%D9%88%D9%85-%D8%A7%DB%8C%D8%AC%D8%A7%D8%AF-%D8%B2%D9%85%DB%8C%D9%86%D9%87-%D9%85%D8%B4%D8%A7%D8%B1%DA%A9%D8%AA-%D8%AD%D8%AF%D8%A7%DA%A9%D8%AB%D8%B1%DB%8C-%D8%AF%D8%B1-%DB%8C%D8%A7%D8%B2%D8%AF%D9%87%D9%85%DB%8C%D9%86-%D8%AF%D9%88%D8%B1%D9%87-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%AC%D9%84%D8%B3"/>
    <meta property="og:site_name" content="ایسنا"/>
    <meta property="article:published_time" content="2019-11-25T05:25:42+00:00"/>
    <meta property="og:title" content="لزوم ایجاد زمینه مشارکت حداکثری در یازدهمین دوره انتخابات مجلس"/>
    <meta property="og:description" content="ایسنا/یزد دبیر ستاد انتخابات استان یزد گفت: برای ایجاد زمینه مناسب حضور حداکثری مردم در یازدهمین دوره انتخابات مجلس شورای‌اسلامی باید همه دستگاه‌های اجرایی استان ماموریت‌های قانونی خود را به نحو مطلوب انجام دهند."/>
  </head>
  <body>
    <article>
      <h6 class="kicker">دبیر ستاد انتخابات استان یزد تاکید کرد:</h6>
      <h1>لزوم ایجاد زمینه مشارکت حداکثری در یازدهمین دوره انتخابات مجلس</h1>
      <address><time datetime="2019-11-25T05:25:42+00:00">25 Nov 2019, 05:25</time> by <a rel="author">امیر رضازاده</a></address>
      <p>ایسنا/یزد دبیر ستاد انتخابات استان یزد گفت: برای ایجاد زمینه مناسب حضور حداکثری مردم در یازدهمین دوره انتخابات مجلس شورای‌اسلامی باید همه دستگاه‌های اجرایی استان ماموریت‌های قانونی خود را به نحو مطلوب انجام دهند.</p>
      <p>«سیدمهدی طلایی مقدم» در جلسه ستاد انتخابات شهرستان مهریز اظهار کرد: رعایت مقررات توسط تمام عوامل برگزاری انتخابات در جلب مشارکت حداکثری مردم بسیار حیاتی است.</p>
      <p>وی افزود: تمام مراحل برگزاری انتخابات پیش‌رو طبق مقررات توسط ستاد انتخابات استان و شهرستان‌ها اجرا  و تاکنون طبق روزشمار وظایف انجام شده و امور با قوت ادامه دارد.</p>
      <p>دبیر ستاد انتخابات استان یزد درا دامه با بیان این‌که عمل به قانون انتخابات به صورت دقیق جزو اساسی‌ترین وظایف کسانی است که در این موضوع مسئولیت دارند،گفت: ستاد انتخابات در یزد و تمام مناطق استان بر اساس مقررات تشکیل شده و اعضا وظایف خود را با جدیت و حساسیت لازم انجام می‌دهند.</p>
      <p>مدیرکل دفتر امور سیاسی، انتخابات و تقسیمات کشوری استانداری یزد، تصریح کرد: برای ایجاد زمینه مناسب حضور حداکثری مردم در یازدهمین دوره انتخابات مجلس شورای‌اسلامی باید همه دستگاه‌های اجرایی استان ماموریت‌های قانونی خود را به نحو مطلوب انجام دهند.</p>
      <p>
        <b>حضور حداکثری مردم در انتخابات نمایش قدرت نظام است</b>
      </p>
      <p>«رضا زارع‌زاده مهریزی» فرماندار شهرستان مهریز نیز در این نشست، تصریح کرد: ایجاد زمینه برای مشارکت مردم در انتخابات موضوع مهمی است که باید همه مردم و مسئولان در این ارتباط همکاری کنند.</p>
      <p>وی افزود: حضور مردم در انتخابات نمایش قدرت نظام‌ اسلامی و مایه نا امیدی دشمنان این آب و خاک خواهد شد.</p>
      <p>زارع زاده ادامه داد: باید با همدلی و همکاری هم زمینه حضور آحاد مردم ولایی و انقلابی را در انتخابات که مظهر اراده ملی است، فراهم کنیم.</p>
      <p>‌گفتنی است؛ یازدهمین دوره انتخابات مجلس شورای اسلامی دوم اسفندماه امسال برگزار می‌شود.</p>
      <p>انتهای پیام</p>
    </article>
  </body>
</html>