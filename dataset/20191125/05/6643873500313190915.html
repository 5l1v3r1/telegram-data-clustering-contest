<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/Ad5PLn/barn-mistet-livet-da-isskulptur-kollapset-paa-julemarked"/>
    <meta property="og:site_name" content="Bergens Tidende"/>
    <meta property="article:published_time" content="2019-11-25T05:28:42+00:00"/>
    <meta property="og:title" content="Barn mistet livet da isskulptur kollapset på julemarked"/>
    <meta property="og:description" content="Livet sto ikke til å redde for et lite barn som ble truffet av en isblokk fra en isskulptur som kollapset på julemarkedet i Luxembourg by søndag."/>
  </head>
  <body>
    <article>
      <h1>Barn mistet livet da isskulptur kollapset på julemarked</h1>
      <h2>Livet sto ikke til å redde for et lite barn som ble truffet av en isblokk fra en isskulptur som kollapset på julemarkedet i Luxembourg by søndag.</h2>
      <address><time datetime="2019-11-25T05:28:42+00:00">25 Nov 2019, 05:28</time> by <a rel="author">NTB</a></address>
      <p>– I henhold til innledende bevis har en isskulptur kollapset og en isblokk uheldigvis truffet et lite barn rundt klokka 20 søndag. Barnet fikk alvorlige skader og døde i ambulansen, heter det i en uttalelse fra politiet i Luxembourg, som ber vitner som har sett noe i tilknytning til hendelsen, ta kontakt.</p>
      <p>Lokale medier melder at personer på markedet har sett gjenopplivingsforsøk bli utført på stedet.</p>
      <p>Hendelsen etterforskes, og det er ennå ikke kjent hvorfor skulpturen kollapset og falt i biter.</p>
      <p>Ulykken fant sted bare få meter fra en skøytebane ved byens tradisjonsrike julemarked, som åpnet torsdag.</p>
      <related>
        <h4>Les også</h4>
        <a href="https://www.bt.no/nyheter/lokalt/i/BR4lRQ/bjarne-48-har-faatt-en-sproeyte-i-maaneden-i-ett-aar-og-er-stoffri-de"/>
        <a href="https://www.bt.no/sport/i/9vWKRp/brann-treneren-etter-braktapet-min-jobb-faar-andre-vurdere"/>
        <a href="https://www.bt.no/innenriks/i/3JK4lL/dobbelt-saa-mye-regn-i-oslo-som-i-bergen-hittil-i-november"/>
        <a href="https://www.bt.no/btmeninger/kommentar/i/Vbrqg3/er-du-foerst-norsk-naar-du-forstaar-svenskevitser"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/b5wgkg/politiet-rykket-ut-til-mystisk-bylt-som-ulte-i-arna-litt-snodig"/>
        <a href="https://www.bt.no/bolig/i/g71El5/julepynter-huset-fra-oktober-for-aa-ha-lave-skuldre-i-desember"/>
        <a href="https://www.bt.no/innenriks/i/MRvoJJ/professor-norsk-barnevern-er-i-front-med-barns-rettigheter-det-kan"/>
        <a href="https://www.bt.no/nyheter/lokalt/i/3JKE5d/vurderer-aa-vrake-tunnelprosjekt-paa-grunn-av-hoeye-bompenger"/>
        <a href="https://www.bt.no/kultur/i/Jowx96/uforstaaelig-at-saa-mange-gaar-i-pausen-paa-peer-gynt-dub"/>
        <a href="https://www.bt.no/sport/i/3JKEp9/trenerens-stilling-kan-ikke-vaere-ferdigsnakket-ikke-naar-brann-rakner"/>
      </related>
      <ol>
        <li>
          <a href="https://www.bt.no/tag/Luxembourg">Luxembourg</a>
        </li>
        <li>
          <a href="https://www.bt.no/tag/Ulykker">Ulykker</a>
        </li>
        <li>
          <a href="https://www.bt.no/tag/Barn">Barn</a>
        </li>
      </ol>
    </article>
  </body>
</html>