<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Americki-fudbal/NFL/a315599-Grin-Bej-nije-dorastao-San-Francisko-sam-na-vrhu-NFC.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T05:07:00+00:00"/>
    <meta property="og:title" content="Grin Bej nije dorastao, San Francisko sam na vrhu NFC"/>
    <meta property="og:description" content="U poslednjem nedeljnom meču u 12. vikendu Nacionalne fudbalske lige San Francisko je na domaćem terenu savladao ekipu Grin Beja 37:8."/>
  </head>
  <body>
    <article>
      <h1>Grin Bej nije dorastao, San Francisko sam na vrhu NFC</h1>
      <h2>U poslednjem nedeljnom meču u 12. vikendu Nacionalne fudbalske lige San Francisko je na domaćem terenu savladao ekipu Grin Beja 37:8.</h2>
      <address><time datetime="2019-11-25T05:07:00+00:00">25 Nov 2019, 05:07</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/170421/jpeg/Dzimi-Garopolo"/>
        <figcaption>
          <cite>Thearon W. Henderson/Getty Images</cite>
        </figcaption>
      </figure>
      <p>Grin Bej je odmah na početku meča izgubio loptu koja je završila na dve jarde ispred njihove end zone. Iz jedne akcije San Francisko je došao do tač dauna i poveo posle manje od dva minuta. Do kraja četvrtine su Fortinajnersi došli i do fild gola i vodili su 10:0.</p>
      <p>Početkom druge četvrtine Pekersi su napravili loš izbor koji je verovatno i koštao ekipu da budu konkurentniji u ovoj utakmici. Iako su bili na 28 jardi od end zone protivnika probali su u četvrtom pokušaju za jedan jard da dođu do nova četiri pokušaja umesto da šutiraju fild gol. Lopta nije prešla zamišljenu liniju te je Grin Bej izgubio loptu umesto da se upiše na semafor. Domaći su to surovo kaznili sa dva fild gola i tač daunom za 23:0 na velikom odmoru.</p>
      <figure>
        <iframe data-src="https://twitter.com/NFL/status/1198818658027335680?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Pekersi su na četiri minuta do kraja treće četvrtine došli do tač dauna i smanjili su na 23:8, ali je iz sledeće akcije San Francisko opet došao do poena i vodio je 30:8. Lideri NFC su do kraja igrali odlično i došli do još poena i slavili su 37:8.</p>
      <p> Odbrana domaćih je igrala sjajno i kvoterbek Pekersa Eron Rodžers je sekovan čak pet puta. Rodžers je imao svega 104 bačenih jardi i veoma loš rejting dok je na drugoj strani Džimi Garopolo bacio dva puta pas za tač daun a imao je i 253 bačenih jarde. </p>
    </article>
  </body>
</html>