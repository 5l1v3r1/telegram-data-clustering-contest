<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/education/743319"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T05:07:00+00:00"/>
    <meta property="og:title" content="ศธ.มุ่งมั่นฟื้นอควาเรียมสงขลา"/>
    <meta property="og:description" content="“คุณหญิงกัลยา” พร้อมฟื้น อควาเรียมสงขลา มั่นใจ อควาเรียม ทำประโยชน์ได้มากมาย"/>
  </head>
  <body>
    <article>
      <h1>ศธ.มุ่งมั่นฟื้นอควาเรียมสงขลา</h1>
      <address>
        <time datetime="2019-11-25T05:07:00+00:00">25 Nov 2019, 05:07</time>
      </address>
      <p>
        <b>“คุณหญิงกัลยา” พร้อมฟื้น อควาเรียมสงขลา มั่นใจ อควาเรียม ทำประโยชน์ได้มากมาย</b>
      </p>
      <p>วันนี้ (25พ.ย.) ดร.คุณหญิงกัลยา โสภณพนิช รมช.ศึกษาธิการ เปิดเผยถึงความคืบหน้าโครงการก่อสร้างศูนย์ศึกษาการเพาะเลี้ยงสัตว์น้ำ หรือ อควาเรียม ทะเลสาบสงขลา วิทยาลัยประมงติณสูลานนท์ จังหวัดสงขลา สังกัดสำนักงานคณะกรรมการการอาชีวศึกษา (สอศ.)ว่า ตนได้ติดตามเรื่องการก่อสร้างอควาเรียม ทะเลสาบสงขลา และได้ไปดูว่าปัญหาที่เกิดขึ้นมาก่อนหน้านี้จะจบลงอย่างไร ถ้าคดีลงตัวแม้จะยังไม่จบแต่ถ้าอนุญาตให้กระทรวงศึกษาธิการเข้าไปดำเนินการได้เราก็จะเข้าไปจัดการทันที เพราะได้ศึกษาไว้เรียบร้อยแล้ว เพียงแต่ขอให้อนุญาตให้เราเข้าไปดำเนินการได้<br/><br/>“จากที่เข้าไปศึกษาพบว่าอควาเรียมแห่งนี้มีศักยภาพสูงมาก ไม่ใช่แค่ไปดูปลา แต่เราสามารถนำเทคโนโลยีเข้าไปช่วย อาจจะไม่ต้องมีปลาจริง ๆ แต่ให้เด็กวาดรูปปลาแล้วใช้เทคโนโลยีทำให้รูปภาพปลาว่ายน้ำได้ เป็นอควาเรียมแห้งก็ได้ หรือ อาจจะเปิดประตูจากอควาเรียมออกไปเป็นป่าชายเลนเลยก็ได้ ซึ่งมองว่าพื้นที่นั้นเอื้อกับการเป็นแหล่งเรียนรู้ให้แก่เด็ก ๆ มีทางที่จะทำให้เป็นประโยชน์ได้มากมาย นอกจากจะให้ความรู้และความบันเทิง ยังมีคุณสมบัติอื่นตามที่อควาเรียมสากลมี ซึ่งเราจะต้องทำให้ครบ เพราะฉะนั้นตอนนี้ก็เพียงแต่รอว่าเรื่องคดีจะสิ้นสุดเมื่อไหร่ หรือถ้ายังไม่สิ้นสุดก็อนุญาตให้กระทรวงศึกษาธิการดำเนินการต่อ”รมช.ศึกษาธิการ กล่าว</p>
    </article>
  </body>
</html>