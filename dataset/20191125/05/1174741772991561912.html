<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mambiznes.pl/wlasny-biznes/gwiazdy-hollywood-coraz-czesciej-decyduja-sie-wlasny-biznes-oto-biznesy-94724"/>
    <meta property="og:site_name" content="MamBiznes.pl"/>
    <meta property="article:published_time" content="2019-11-25T05:39:17+00:00"/>
    <meta property="og:title" content="Gwiazdy Hollywood coraz częściej decydują się na własny biznes. Oto ich biznesy"/>
    <meta property="og:description" content="Gdy otrzymuje się przepustkę do Hollywood pojawia się wiele możliwości. Jednak nie tylko w branży aktorskiej gwiazdy odnoszą sukces, ale także realizują z sukcesem własne biznesy. Oto historie kilku firm, prowadzonych przez celebrytów. Sandra Bullock Amerykańska aktorka niemieckiego pochodzenia Sandra Bullock swoją przygodę z aktorstwem rozpoczęła od debiutu w dreszczowcu Hangmen w 1987 roku. Od […]"/>
  </head>
  <body>
    <article>
      <h1>Gwiazdy Hollywood coraz częściej decydują się na własny biznes. Oto ich biznesy</h1>
      <address><time datetime="2019-11-25T05:39:17+00:00">25 Nov 2019, 05:39</time> by <a rel="author" href="https://mambiznes.pl/author/bartek-godziszewski" target="_blank">Bartłomiej Godziszewski</a></address>
      <h3>Gdy otrzymuje się przepustkę do Hollywood pojawia się wiele możliwości. Jednak nie tylko w branży aktorskiej <a href="https://mambiznes.pl/wlasny-biznes/piwo-gwiazdy-breaking-bad-ustawialy-sie-dlugie-kolejki-95581">gwiazdy</a> odnoszą sukces, ale także realizują z <a href="https://mambiznes.pl/wlasny-biznes/polacy-zbudowali-na-muralach-milionowy-biznes-zaczynalismy-jako-nastolatkowie-od-graffiti-95487">sukcesem własne biznesy</a>. Oto historie kilku firm, prowadzonych przez celebrytów.</h3>
      <h3>Sandra Bullock</h3>
      <figure>
        <img src="https://mambiznes.pl/wp-content/uploads/2019/09/forum-0448161436.jpg"/>
        <figcaption>Fot. FORUM/ FABRIZIO BENSCH</figcaption>
      </figure>
      <p>Amerykańska aktorka niemieckiego pochodzenia Sandra Bullock swoją przygodę z aktorstwem rozpoczęła od debiutu w dreszczowcu Hangmen w 1987 roku. Od tej pory jej kariera zaczęła się w błyskawicznym tempie rozwijać. Jednak w pewnym momencie podjęła decyzję, by spróbować swoich sił nieco w innym biznesie. Ten czas przyszedł w listopadzie 2006 r., Bullock założyła restaurację Bess Bistro w Austin w Teksasie. Jednak w 2015 roku aktorka zrezygnowała z prowadzenia tego biznesu. W międzyczasie natomiast otworzyła inny biznes, Walton’s Fancy and Staple. Jest to piekarnia, ekskluzywna restauracja oraz sklep z kwiatami w jednym. Firma oferuje również usługi planowanie imprez</p>
      <h3>Justin Timberlake</h3>
      <figure>
        <img src="https://mambiznes.pl/wp-content/uploads/2019/09/forum-0467631622.jpg"/>
        <figcaption>Fot. FORUM/ MEGA</figcaption>
      </figure>
      <p>Kariera amerykańskiego wokalisty Justina Timberlake’a rozwinęła się dość szybko w 1996 roku. Jednak początkowo występował wspólnie z innymi wokalistami w ramach zespołu „NSYNC”. Na karierę solową, Timberlake zdecydował się dopiero w 2002 roku, kiedy to wydał debiutancki album Od tego momentu jego popularność tylko wzrastała, którą postanowił wykorzystać. Zainwestował w upadający biznes MySpace, który był poprzednikiem Facebooka. Za udziały w 2011 roku zapłacił 35 mln USD. Jego popularność sprawiła, że portal zaczął zyskiwać nowych użytkowników.</p>
      <h3>Kate Hudson</h3>
      <figure>
        <img src="https://mambiznes.pl/wp-content/uploads/2019/09/forum-0416846509.jpg"/>
        <figcaption>Fot. FORUM/ Dave Bedrosian</figcaption>
      </figure>
      <p>Aktorka pochodzenia węgierskiego i włoskiego, znana z ról m.in. z komedii „Ja, ty i on” czy też filmu biograficznego „Deepwater Horizon”. Jednak w ostatnich latach liczba ról aktorskich, w które wciela się gwiazda stale maleje. Wynika to z tego, że celebrytka zaczęła poświęcać się coraz bardziej swojemu biznesowi. W 2013 roku wspólnie z firmą JustFab założyła Fabletic, która sprzedaje odzież damską. Firma Hudson jest obecna w 25 lokalizacjach w Stanach Zjednoczonych.</p>
      <h3>Dan Aykroyd</h3>
      <figure>
        <img src="https://mambiznes.pl/wp-content/uploads/2019/09/forum-0161964264.jpg"/>
        <figcaption>Fot. FORUM/ MIMMO CARRIERO</figcaption>
      </figure>
      <p>Kandyjsko-amerykański aktor i muzyk Dan Aykroyd, swoją przygodę z aktorstwem rozpoczął jeszcze w trakcie swoich studiów, w latach 70. ubiegłego wieku. Jednak jego kariera mocno przyśpieszyła dopiero po udziale w programie „Saturday Night Live”. Występował także w filmach jak „Indiana Jones i Świątynia Zagłady”, czy też „Pearl Harbor”. W międzyczasie zaczął kreować własny pomysł na biznes. Po raz pierwszy zainwestował w 1992 roku w sieć klubów muzycznych House Of Blues. Natomiast w 2007 roku stworzył własną markę wódki Crystal Head.</p>
      <h3>Armie Hammer</h3>
      <figure>
        <img src="https://mambiznes.pl/wp-content/uploads/2019/09/forum-0457267316.jpg"/>
        <figcaption>Fot. FORUM/ DANNY MOLOSHOK</figcaption>
      </figure>
      <p>Choć z aktorstwem związany jest już od dwudziestu lat, jednak dopiero od niespełna dziesięciu odnosi duże sukcesy. Zaczęło się od roli w filmie „The Social Network”, opowiadającym o powstaniu Facebooka. Następnie była rola w filmie „Królewna Śnieżka” oraz wcielił się w głównego bohatera głośnego filmu „Tamte dni, tamte noce”. Jednak Hammer nie zajmuje się tylko aktorstwem, ale także własnym biznesem, choć jest jednym z najmniejszych spośród prowadzonych przez gwiazdy kina. Wspólnie z żoną Elizabeth Chambers prowadzi piekarnię Bird Bakery San Antonio w Teksasie, gdzie oboje samodzielnie zajmują się wytwarzaniem pieczywa.</p>
    </article>
  </body>
</html>