<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/nejnovejsi-aplikace-z-google-play-314-moderni-spravce-souboru/"/>
    <meta property="og:site_name" content="Svět Androida"/>
    <meta property="article:published_time" content="2019-11-25T05:00:57+00:00"/>
    <meta property="og:title" content="Nejnovější aplikace z Google Play #314: moderní správce souborů"/>
    <meta property="og:description" content="Dnes to bude moderní správce souborů, magazín pro zdravotní sestry, služba pro neslyšící a program, který vám prozradí, kdy vám jede metro."/>
  </head>
  <body>
    <article>
      <h1>Nejnovější aplikace z Google Play #314: moderní správce souborů</h1>
      <address><time datetime="2019-11-25T05:00:57+00:00">25 Nov 2019, 05:00</time> by <a rel="author" href="https://www.svetandroida.cz/muj-profil/karelk/?profiletab=posts" target="_blank">Karel Kilián</a></address>
      <p>Listopad se pomalu ale jistě chýlí ke svému konci, nicméně ani v jeho poslední pondělí vás nemíníme ošidit o tipy na čtyři nové aplikace. Dnes to bude moderní <b>správce souborů</b>, magazín pro <b>zdravotní sestry</b>, služba <b>pro neslyšící</b> a program, který vám prozradí, <b>kdy vám jede metro</b>.</p>
      <h3>Metroji – kdy vám jede metro?</h3>
      <p>Dnešní přehlídku začneme v českých luzích a hájích, konkrétně u Jana Mikeše, který má v Obchodě Play již několik aplikací. Jeho zatím poslední dílko se jmenuje <b>Metroji – Stíhám metro?</b> a jde o veřejnou beta verzi.</p>
      <p>K čemu Metroji slouží? Užitečná bude obyvatelům našeho hlavního města, kterým ukáže, <b>kdy jede metro</b>. Pomocí emoji napoví, jestli má ještě smysl spěchat, nebo zdali bude lepší zvolnit. Jednou z výhod, kterou v pražské podzemce určitě oceníte, je schopnost fungovat zcela offline.</p>
      <slideshow>
        <figure>
          <img src="https://www.svetandroida.cz/media/2019/11/metroji-kdy-vam-jede-metro-1-1-576x1024.jpg"/>
          <figcaption>Metroji – kdy vám jede metro?</figcaption>
        </figure>
        <figure>
          <img src="https://www.svetandroida.cz/media/2019/11/metroji-kdy-vam-jede-metro-2-1-576x1024.jpg"/>
          <figcaption>Metroji – kdy vám jede metro?</figcaption>
        </figure>
        <figure>
          <img src="https://www.svetandroida.cz/media/2019/11/metroji-kdy-vam-jede-metro-3-1-576x1024.jpg"/>
          <figcaption>Metroji – kdy vám jede metro?</figcaption>
        </figure>
      </slideshow>
      <p>Sám autor představuje aplikaci těmito slovy: „Cestuješ po Praze metrem? Co takhle zkusit Metroji, českou appku, která Ti <b>ukáže nejbližší odjezdy metra</b> a zároveň napoví, jestli a jak je máš šanci stihnout. S Metroji můžeš po Praze cestovat o dost víc v klidu!“</p>
      <p>Aplikace Metroji – Stíhám metro? je v Obchodě Play desátý den a za tu dobu si ji nainstalovalo přes 500 uživatelů. Jasně převažující spokojenost dokladuje <b>průměrná známka 4,7</b>. Instalační balíček velký jen 2,4 MB můžete používat na zařízeních s Androidem 5.0 a vyšším.</p>
      <h3>Metroji - Stíhám metro?</h3>
      <p>
        <a href="https://play.google.com/store/apps/details?id=cz.meoware.metroji">
          <pic src="https://lh3.googleusercontent.com/bgs_X2K5rNlYTIgfJhE8rDA7JOxKfckl586zK2KfA_mXJgF2BprP4wWUa-EHliTyUw=s180" width="80" height="80"/>
          <br/>
        </a>
        <a href="https://play.google.com/store/apps/developer?id=Jan+Mike%C5%A1">Jan Mikeš<br/></a>
        <a href="https://play.google.com/store/apps/details?id=cz.meoware.metroji">Instalovat (Free)</a>
      </p>
      <h3>SestraMT – moderní magazín</h3>
      <p>Také se druhou aplikací dnešního výběru zůstaneme v Česku. <b>SestraMT</b> neboli Sestra Medical Tribune přináší novinky pro sestry ze světa ošetřovatelství a medicíny moderní formou videozpravodajství. Aktuality z oboru tak můžete mít kdykoli po ruce.</p>
      <p>Samotná aplikace funguje spíše jako odkazovač – krátké a přehledné zprávy nabízejí odkaz na podrobnější informace v textové podobě. Jednou z výhod je možnost dostávat jen ty zprávy, které chcete odebírat, s možností <b>volby specializovaných kanálů</b> dle odborného zaměření.</p>
      <slideshow>
        <figure>
          <img src="https://www.svetandroida.cz/media/2019/11/sestramt-moderni-magazin-1-1-512x1024.jpg"/>
          <figcaption>SestraMT – moderní magazín</figcaption>
        </figure>
        <figure>
          <img src="https://www.svetandroida.cz/media/2019/11/sestramt-moderni-magazin-2-1-512x1024.jpg"/>
          <figcaption>SestraMT – moderní magazín</figcaption>
        </figure>
        <figure>
          <img src="https://www.svetandroida.cz/media/2019/11/sestramt-moderni-magazin-3-1-512x1024.jpg"/>
          <figcaption>SestraMT – moderní magazín</figcaption>
        </figure>
      </slideshow>
      <p>Autoři však upozorňují, že „aplikace <b>je určena odborným pracovníkům</b> ve zdravotnictví. Informace nejsou určeny pro laickou veřejnost.“</p>
      <p>Program SestraMT je v Obchodě Play necelé dva týdny, během kterých si ho stáhlo jen něco přes deset zájemců. Z tohoto důvodu zatím <b>nemá k dispozici průměrnou známku</b>. Aplikaci velkou 4,1 MB lze instalovat na telefony a tablety s Androidem 5.0 a novějším.</p>
      <h3>SestraMT</h3>
      <p>
        <a href="https://play.google.com/store/apps/details?id=cz.sestramt.player">
          <pic src="https://lh3.googleusercontent.com/fCWbONa11HI5eplPr5k6f38lccbg0ec24LZfylZz0D3uiyExnDKz_ElaUVfWIqS4TOY=s180" width="80" height="80"/>
          <br/>
        </a>
        <a href="https://play.google.com/store/apps/developer?id=Mobymedia+CZ+s.r.o.">Mobymedia CZ s.r.o.<br/></a>
        <a href="https://play.google.com/store/apps/details?id=cz.sestramt.player">Instalovat (Free)</a>
      </p>
      <h3>Tichá linka – služba pro neslyšící</h3>
      <p>Do třetice všeho dobrého tu máme aplikaci <b>Tichá linka</b>, což je dle popisku „sociální služba tlumočení znakového jazyka a přepisu mluvené řeči do textu online.“ Je určena lidem se sluchovým nebo kombinovaným postižením a umožňuje jim komunikovat se slyšícími lidmi bez bariér.</p>
      <p>Uživatel má možnost si dle svých komunikačních preferencí zvolit službu a dle toho se spojit buď s <b>tlumočníkem znakového jazyka</b>, nebo s <b>přepisovatelem mluvené řeči</b>. Tlumočník/přepisovatel potom simultánně zprostředkuje telefonickou nebo osobní komunikaci se slyšícím.</p>
      <slideshow>
        <figure>
          <img src="https://www.svetandroida.cz/media/2019/11/ticha-linka-sluzba-pro-neslysici-1-1-640x1024.jpg"/>
          <figcaption>Tichá linka – služba pro neslyšící</figcaption>
        </figure>
        <figure>
          <img src="https://www.svetandroida.cz/media/2019/11/ticha-linka-sluzba-pro-neslysici-2-1-516x1024.jpg"/>
          <figcaption>Tichá linka – služba pro neslyšící</figcaption>
        </figure>
        <figure>
          <img src="https://www.svetandroida.cz/media/2019/11/ticha-linka-sluzba-pro-neslysici-3-1-640x1024.jpg"/>
          <figcaption>Tichá linka – služba pro neslyšící</figcaption>
        </figure>
      </slideshow>
      <p>Veškerá komunikace s tlumočníky a přepisovateli probíhá online a ve skutečném čase. Služba tlumočení je otevřena nonstop, služba přepisu je dostupná od 7 do 17 hodin. Další informace můžete načerpat na oficiálním webu <a href="https://www.tichalinka.cz/">TicháLinka.cz</a>.</p>
      <p>Aplikace Tichá linka je v Obchodě Play čtvrtý týden a za tu dobu si ji nainstalovalo přes deset uživatelů. Z tohoto důvodu zatím <b>nemá k dispozici průměrnou známku</b>. Instalační balíček velký jen 0,7 MB můžete používat na zařízeních s Androidem 4.1 a vyšším.</p>
      <h3>Tichá linka</h3>
      <p>
        <a href="https://play.google.com/store/apps/details?id=cz.tichalinka.client">
          <pic src="https://lh3.googleusercontent.com/5tS2J99cp0RQ9szrzwuP5DcAdFq183WRy8nwyUwfaJkC7ME2Usk7lFK6szuE455lhmw=s180" width="80" height="80"/>
          <br/>
        </a>
        <a href="https://play.google.com/store/apps/developer?id=Tich%C3%BD+sv%C4%9Bt,+o.p.s.">Tichý svět, o.p.s.<br/></a>
        <a href="https://play.google.com/store/apps/details?id=cz.tichalinka.client">Instalovat (Free)</a>
      </p>
      <h3>FV File Explorer – moderní správce souborů</h3>
      <p>Alespoň s poslední aplikací dnešního přehledu se podíváme za hranice naší republiky. <b>FV File Explorer</b> je moderní správce souborů pro nenáročné uživatele, který požaduje jen opravdu nezbytná přístupová oprávnění.</p>
      <slideshow>
        <figure>
          <img src="https://www.svetandroida.cz/media/2019/11/fv-file-explorer-moderni-spravce-souboru-1-576x1024.jpg"/>
          <figcaption>FV File Explorer – moderní správce souborů</figcaption>
        </figure>
        <figure>
          <img src="https://www.svetandroida.cz/media/2019/11/fv-file-explorer-moderni-spravce-souboru-2-576x1024.jpg"/>
          <figcaption>FV File Explorer – moderní správce souborů</figcaption>
        </figure>
        <figure>
          <img src="https://www.svetandroida.cz/media/2019/11/fv-file-explorer-moderni-spravce-souboru-3-576x1024.jpg"/>
          <figcaption>FV File Explorer – moderní správce souborů</figcaption>
        </figure>
      </slideshow>
      <p>Popisek je v tomto případě až nezvykle stručný – v podstatě říká jen to, že tento výkonný souborový manažer <b>nabízí více než stovku funkcí</b>. Z náhledových obrázků je pak patrné, že poskytuje rychlý přístup k určitým typům dat, zvládá náhledy obrázků a fotek, jakož i několik grafických efektů.</p>
      <p>Program FV File Explorer je v Obchodě Play čtyři týdny, během kterých si ho stáhlo jen něco přes tisíc zájemců. Očividně převažující spokojenost odráží <b>průměrná známka 4,5</b>. Aplikaci velkou 16 MB lze instalovat na telefony a tablety s Androidem 4.1 a novějším.</p>
      <h3>FV File Explorer</h3>
      <p>
        <a href="https://play.google.com/store/apps/details?id=com.fooview.android.fooview.fvfile">
          <pic src="https://lh3.googleusercontent.com/5ldmUcU9QKtmvtSfnlMEPKDWaQv0Wwk9GyKdx14_r63lrZWsOZYRpTP9aXrDS50IcQ=s180" width="80" height="80"/>
          <br/>
        </a>
        <a href="https://play.google.com/store/apps/developer?id=fooView+Inc.">fooView Inc.<br/></a>
        <a href="https://play.google.com/store/apps/details?id=com.fooview.android.fooview.fvfile">Instalovat (Free)</a>
      </p>
      <h3>Předchozí díly seriálu Nejnovější aplikace z Google Play</h3>
      <ul>
        <li>
          <a href="https://www.svetandroida.cz/nejnovejsi-aplikace-z-google-play-313-chytrejsi-nakupy-na-aliexpressu/">Nejnovější Android aplikace z Google Play #313</a>
        </li>
        <li>
          <a href="https://www.svetandroida.cz/nejnovejsi-aplikace-z-google-play-312-sledujte-televizi-v-mobilu/">Nejnovější Android aplikace z Google Play #312</a>
        </li>
        <li>
          <a href="https://www.svetandroida.cz/nejnovejsi-aplikace-z-google-play-311-online-sportovni-prenosy-zdarma/">Nejnovější Android aplikace z Google Play #311</a>
        </li>
        <li>
          <a href="https://www.svetandroida.cz/tag/nejnovejsi-android-aplikace-z-google-play/">Všechny díly seriálu najdete v našem archivu</a>
        </li>
      </ul>
      <h3>Objevili jste v Obchodě Play zajímavou novou aplikaci?</h3>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-a50-a505f-dual-sim-blue-p-98130?utm_source=svetandroida&amp;utm_medium=banner-a50-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-42mm-sm-r810nzd-rose-gold-p-59416?utm_source=svetandroida&amp;utm_medium=banner-watch-42-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-313-chytrejsi-nakupy-na-aliexpressu/"/>
      </related>
      <related>
        <a href="https://www.mp.cz/mobilni-telefon-samsung-galaxy-s10e-g970fz-128gb-dual-sim-white-p-97355?utm_source=svetandroida&amp;utm_medium=banner-s10e-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-312-sledujte-televizi-v-mobilu/"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-311-online-sportovni-prenosy-zdarma/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-306-ceska-hlasova-asistentka/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-310-sledujte-sve-zasilky-z-ciny/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-46mm-sm-r800nzs-silver-p-59415?utm_source=svetandroida&amp;utm_medium=banner-watch-46-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-309-ceske-dopravni-informace/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-307-novy-webovy-prohlizec/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-308-pomocnik-pro-piloty-dronu/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-304-vyzvaneci-tony-zdarma/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-303-ciferniky-pro-mi-band-4/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/nejnovejsi-aplikace-z-google-play-305-pujcte-si-elektricky-skutr/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
      <related>
        <a href="https://kryptomagazin.cz/zlodeji-pri-loupezi-v-bitcoinovem-bankomatu-zapomneli-to-nejpodstatnejsi/?utm_source=svetandroida_cz&amp;utm_medium=vymena_navstevnosti&amp;utm_campaign=1_36481"/>
      </related>
      <related>
        <a href="https://kryptomagazin.cz/kriz-smrti-je-duvod-se-bat/?utm_source=svetandroida_cz&amp;utm_medium=vymena_navstevnosti&amp;utm_campaign=1_32979"/>
      </related>
      <related>
        <a href="https://kryptomagazin.cz/cryptomood-ceska-aplikace-dobyvajici-svet/?utm_source=svetandroida_cz&amp;utm_medium=vymena_navstevnosti&amp;utm_campaign=1_35256"/>
      </related>
      <related>
        <a href="https://kryptomagazin.cz/pokud-usa-zakaze-libru-rusko-pravdepodobne-zakaze-facebook/?utm_source=svetandroida_cz&amp;utm_medium=vymena_navstevnosti&amp;utm_campaign=1_34286"/>
      </related>
      <related>
        <a href="https://kryptomagazin.cz/cestovatel-casem-zahadne-upravil-prepoved-bitoinu-stale-vsak-plati-100-tisic-v-roce-2019/?utm_source=svetandroida_cz&amp;utm_medium=vymena_navstevnosti&amp;utm_campaign=1_35157"/>
      </related>
      <related>
        <a href="https://kryptomagazin.cz/kolik-btc-je-potreba-na-odchod-do-duchodu-do-5-let/?utm_source=svetandroida_cz&amp;utm_medium=vymena_navstevnosti&amp;utm_campaign=1_36091"/>
      </related>
      <related>
        <a href="https://kryptomagazin.cz/znamy-ekonomicky-komentator-tvrdi-ze-cina-spusti-kryptomenu-krytou-zlatem-ktera-znici-dolar/?utm_source=svetandroida_cz&amp;utm_medium=vymena_navstevnosti&amp;utm_campaign=1_34996"/>
      </related>
      <related>
        <a href="https://kryptomagazin.cz/kryptomeny-jsou-nezastavitelne-bitcoin-pujde-na-100-000-usd/?utm_source=svetandroida_cz&amp;utm_medium=vymena_navstevnosti&amp;utm_campaign=1_36508"/>
      </related>
      <related>
        <a href="https://kryptomagazin.cz/pozor-na-podvodnou-stranku-trezoru/?utm_source=svetandroida_cz&amp;utm_medium=vymena_navstevnosti&amp;utm_campaign=1_33064"/>
      </related>
      <related>
        <a href="https://kryptomagazin.cz/na-bitcoinovem-trhu-panuje-strach/?utm_source=svetandroida_cz&amp;utm_medium=vymena_navstevnosti&amp;utm_campaign=1_32959"/>
      </related>
    </article>
  </body>
</html>