<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/thailand/northeast/579162"/>
    <meta property="og:site_name" content="Spring News"/>
    <meta property="article:published_time" content="2019-11-25T05:15:23+00:00"/>
    <meta property="og:title" content="ผู้การโคราช แจง หลังถูกโซเชียลฯ โจมตีอย่างหนัก ปมออกหมายจับ “นัน กิ่งเพชร”"/>
    <meta property="og:description" content="ผู้การโคราช ชี้แจง หลังสังคมโซเชียลฯ ได้ตั้งข้อสงสัยเกี่ยวกับหมายจับกรณีคดีละเมิดลิขสิทธิ์ หลังเจ้าหน้าที่ตำรวจชุดสืบสวนภาค 3 ได้บุกจับนายนัน กิ่งเพชร ที่รีสอร์ทแห่งหนึ่งในอำเภอบ้านค่าย จังหวัดระยองและได้นำตัวมาสอบปากคำ กรณีคดีกระทงเด็กที่โคราช ทำไมออกหมายจับไม่ได้"/>
  </head>
  <body>
    <article>
      <h1>ผู้การโคราช แจง หลังถูกโซเชียลฯ โจมตีอย่างหนัก ปมออกหมายจับ “นัน กิ่งเพชร”</h1>
      <h2>ผู้การโคราช ชี้แจง หลังสังคมโซเชียลฯ ได้ตั้งข้อสงสัยเกี่ยวกับหมายจับกรณีคดีละเมิดลิขสิทธิ์ หลังเจ้าหน้าที่ตำรวจชุดสืบสวนภาค 3 ได้บุกจับนายนัน กิ่งเพชร ที่รีสอร์ทแห่งหนึ่งในอำเภอบ้านค่าย จังหวัดระยองและได้นำตัวมาสอบปากคำ กรณีคดีกระทงเด็กที่โคราช ทำไมออกหมายจับไม่ได้</h2>
      <address>
        <time datetime="2019-11-25T05:15:23+00:00">25 Nov 2019, 05:15</time>
      </address>
      <figure>
        <iframe src="https://www.youtube.com/embed/4r9q1-7Mym0" width="1280" height="422" data-service="Youtube" scrolling="no"/>
      </figure>
      <p>พลตำรวจตรีสุจินต์ นิจพาณิชย์ ผู้บังคับการตำรวจภูธรจังหวัดนครราชสีมาได้แจงสื่อมวลชนและสังคมจาก กรณีที่ วานนี้ 24 พฤศจิกายน 2562 เจ้าหน้าที่ตำรวจชุดสืบสวนภาค 3 ได้บุกจับนายนัน กิ่งเพชร ที่รีสอร์ทแห่งหนึ่งในอำเภอบ้านค่าย จังหวัดระยอง และได้นำตัวมาสอบปากคำที่กองกำกับการตำรวจสืบสวนภาค 3 และส่งตัวไปดำเนินคดีที่ สภ.เมืองสารคาม</p>
      <figure>
        <img src="https://spcdn.springnews.co.th/wp-content/uploads/2019/11/1-152.jpg"/>
      </figure>
      <p>ซึ่งล่าสุด สังคมโซเชียลฯ ได้ตั้งข้อสงสัยเกี่ยวกับหมายจับที่ทางจังหวัดมหาสารคามได้ออกหมายจับ นายนัน กิ่งเพชรได้ แต่ทางจังหวัดนครราชสีมา ออกหมายจับไม่ได้ ขณะที่มีผู้เสียหายจำนวนมากถึง 61 ราย</p>
      <figure>
        <img src="https://spcdn.springnews.co.th/wp-content/uploads/2019/11/2-129.jpg"/>
      </figure>
      <p>ซึ่งทางพลตำรวจตรีสุจินต์ นิจพาณิชย์ ผู้บังคับการตำรวจภูธรจังหวัดนครราชสีมา เปิดเผยว่า สำหรับการออกหมายจับที่จังหวัดมหาสารคามนั้น ซึ่งกรณีในการกระทำความผิดชัดเจน ซึ่งสืบเนื่องมาจากกรณีที่ จังหวัดมหาสารคาม ออกหมายจับ นายนัน กิ่งเพชร ได้เพราะไปสั่งทำสินค้าที่ละเมิดสิขสิทธิ์ แต่ทางผู้เสียหายนั้นไม่ได้ขายสินค้าละเมิดสิขสิทธิ์</p>
      <figure>
        <img src="https://spcdn.springnews.co.th/wp-content/uploads/2019/11/3-106.jpg"/>
      </figure>
      <p>พอสั่งสินค้าเสร็จ ก็มีการล่อไปจับกุม ซึ่งถือว่าเป็นการทำผิดฐานกรรโชกทรัพย์อย่างชัดเจน ส่วนกรณีที่จังหวัดนครราชสีมา นั้น ทางผู้เสียหายที่เป็นเด็กวัย 15 ปี ได้ทำสินค้าละเมิดสิขสิทธิ์อยู่แล้วและนายนัน กิ่งเพชร ได้เข้าสั่งซื้อสินค้าและได้ล่อจับกุม ซึ่งกรณีที่จังหวัดมหาสารคาม นั้นมีความผิดชัดเจน</p>
      <p>แต่กรณีที่จังหวัดนครราชสีมา นั้น ผู้เสียหายได้ทำสินค้าละเมิดสิขสิทธิ์อยู่แล้ว จึงไม่สามารถออกหมายจับนายนันได้ ซึ่งอย่างไรก็ตามตอนนี้นายนัน ก็ถูกควบคุมตัวอยู่ที่ สภ.เมืองสารคาม และรอแจ้งข้อกล่าวหาดำเนินคดีต่อไป</p>
    </article>
  </body>
</html>