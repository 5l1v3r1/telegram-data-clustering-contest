<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/uryad-izrayilyu-vpershe-v-istoriyi-formuvatyme-parlament.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T05:25:34+00:00"/>
    <meta property="og:title" content="Уряд Ізраїлю вперше в історії формуватиме парламент"/>
    <meta property="og:description" content="Уряд Ізраїлю вперше в історії формуватиме парламент"/>
  </head>
  <body>
    <article>
      <h1>Уряд Ізраїлю вперше в історії формуватиме парламент</h1>
      <h2>Якщо ізраїльські законодавці не зможуть до 11 грудня визначитися з кандидатом на пост майбутнього прем'єра, якого готова підтримати більшість зі 120-мандатного парламенту країни, тоді на Ізраїль чекають наступні парламентські вибори</h2>
      <address>
        <time datetime="2019-11-25T05:25:34+00:00">25 Nov 2019, 05:25</time>
      </address>
      <figure>
        <img src="https://1news.com.ua/wp-content/uploads/2019/11/2-20.jpg"/>
      </figure>
      <p>Президент Ізраїлю Реувен Рівлін доручив парламенту країни – Кнесету – визначитися з формуванням урядової коаліції та з кандидатом на пост прем’єр-міністра країни.</p>
      <p>Про це повідомляє 1NEWS.</p>
      <p>Цього ж дня формальний лідер держави Ізраїль зустрівся зі спікером Кнесету Юлієм Едельштейном і вручив йому відповідний мандат на формування уряду.</p>
      <p>За словами ізраїльського президента, парламент країни має 21 день часу на досягнення поставлених завдань.</p>
      <p>“Руйнівній політиці потрібно покласти край”, – наголосив Рівлін, звертаючись до всіх представлених у Кнесеті партій.</p>
      <p>Таким чином вперше з моменту заснування держави Ізраїль мандат на формування уряду передали парламенту.</p>
      <p>Якщо ізраїльські законодавці не зможуть до 11 грудня визначитися з кандидатом на пост майбутнього прем’єра, якого готова підтримати більшість зі 120-мандатного парламенту країни, тоді на Ізраїль чекають наступні парламентські вибори, що відбудуться орієнтовно на початку наступного року. У такому випадку це вже буде третє голосування впродовж року.</p>
      <p>Нагадаємо, напередодні голова блоку партій “Кахоль-Лаван” Бені Ганц, який вважається головним опонентом нинішнього прем’єр-міністра Ізраїлю Біньяміна Нетаньяху, визнав, що він не зміг сформувати урядову коаліцію.</p>
      <p>Раніше аналогічна спроба Нетаньяху так само завершилася нічим.</p>
      <p>Джерело: <a href="https://www.unn.com.ua/">УНН</a></p>
    </article>
  </body>
</html>