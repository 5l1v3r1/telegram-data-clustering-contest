<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191125-kliyent-dzhuliani-nadav-kongresu-ssha-zapysy-pov-yazani-z-ukrayinoyu/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T05:24:46+00:00"/>
    <meta property="og:title" content="Клієнт Джуліані надав Конгресу США записи, пов’язані з Україною"/>
    <meta property="og:description" content="Заарештований Лев Парнас, клієнт адвоката Трампа Рудольфа Джуліані, надав Конгресу США записи, пов’язані з Україною."/>
  </head>
  <body>
    <article>
      <h1>Клієнт Джуліані надав Конгресу США записи, пов’язані з Україною</h1>
      <address>
        <time datetime="2019-11-25T05:24:46+00:00">25 Nov 2019, 05:24</time>
      </address>
      <p>Заарештований Лев Парнас, клієнт адвоката Трампа Рудольфа Джуліані, надав Конгресу США записи, пов’язані з Україною.</p>
      <p>Клієнт адвоката президента США Руді Джуліані – Лев Парнас надав комітету з розвідки Палати представників записи і фотографії, які повинні пролити світло на зусилля Вашингтона змусити Київ розслідувати справу, пов’язану з колишнім віце-президентом Джо Байденом.</p>
      <p>Про це повідомляє американський телеканал <a href="https://abcnews.go.com/Politics/house-intelligence-committee-possession-video-audio-recordings-giuliani/story?id=67276448&amp;cid=clicksource_4380645_null_hero_hed">ABC News</a> з посиланням на джерела.</p>
      <p>Зокрема, матеріали містять обговорення між Джуліані та Дональдом Трампом.</p>
      <p>Парнас надав записи у відповідь на повістку Конгресу.</p>
      <p><b>Читайте:</b> <a href="https://fakty.com.ua/ua/svit/20191015-impichment-trampu-v-chomu-pidozryuyut-parnasa-ta-frumana-i-do-chogo-tut-ukrayina/">Імпічмент Трампу: в чому підозрюють Парнаса та Фрумана і до чого тут Україна</a></p>
      <p>Адвокат Парнасу Джозеф Бонді відмовився від коментарів і нагадав, що Парнас публічно заявив про своє бажання надати Конгресу правдиву і важливу інформацію.</p>
      <p>Нагадаємо, 13 листопада в Конгресі США почалися <a href="https://fakty.com.ua/ua/svit/20191113-impichment-trampa-u-ssha-pochalysya-publichni-sluhannya/">відкриті слухання у справі про імпічмент</a> Дональда Трампа.</p>
      <p>Його звинувачують у тиску на Зеленського і затримці військової допомоги Україні, щоб домогтися початку розслідування проти Джо Байдена.</p>
    </article>
  </body>
</html>