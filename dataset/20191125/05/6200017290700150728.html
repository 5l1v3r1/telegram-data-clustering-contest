<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/bilal-basacikoglu-isyan-etti-anneme-kufur-edildi-2104148"/>
    <meta property="og:site_name" content="Fanatik"/>
    <meta property="article:published_time" content="2019-11-25T05:33:00+00:00"/>
    <meta property="og:title" content="Bilal Başacıkoğlu isyan etti: Anneme küfür edildi"/>
    <meta property="og:description" content="İstikbal Mobilya Kayserispor’un gurbetçi futbolcusu Bilal Başacıkoğlu, ailesine küfür edildiğini söyledi."/>
  </head>
  <body>
    <article>
      <h1>Bilal Başacıkoğlu isyan etti: Anneme küfür edildi</h1>
      <h2>İstikbal Mobilya Kayserispor’un gurbetçi futbolcusu Bilal Başacıkoğlu, ailesine küfür edildiğini söyledi.</h2>
      <address>
        <time datetime="2019-11-25T05:33:00+00:00">25 Nov 2019, 05:33</time>
      </address>
      <p>4-1 yenildikleri Demir Grup Sivasspor maçı sonrasında taraftar ile tartışan Bilal Başacıkoğlu, sosyal paylaşım sitesinden <a href="https://www.fanatik.com.tr/haberler/aciklama">açıklama</a> yaptı.</p>
      <p>Bilal Başacıkoğlu,“Sevebilirsiniz, sevmeyebilirsiniz. Tepki gösterir, eleştirebilirsiniz. Formasını giydiğim her kulübün taraftarına her zaman saygı duydum, onlar için mücadeleden geri durmadım, görebilir, görmezden gelebilirsiniz. Mağlubiyet sonrası en az sizler kadar benim de moralim bozuluyor. İnanabilir, inanmayabilirsiniz. Ancak herkesin aile, anne gibi kıymetli değerlere saygı göstermesi mecburidir. Ben böyle yetiştirildim, böyle gördüm. Kaybettikten sonra yaşadığım üzüntünün üstüne böylesi kıymetli değerleri umursamadan şahsıma, anneme ve aileme edilen küfürler beni de karşılık vermek durumunda bıraktı. Başımı öne eğip küfürleri kabullenemezdim. Sosyal medya da yansıyan görüntülerin izahı tamamen bu şekildedir” cümleleri kurdu.</p>
      <p>Yüksel Yıkılmaz / KAYSERİ (İHA)</p>
    </article>
  </body>
</html>