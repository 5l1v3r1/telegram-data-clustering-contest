<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/5-regali-solidali-da-mettere-sotto-lalbero-di-natale"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-25T05:05:36+00:00"/>
    <meta property="og:title" content="5 regali solidali da mettere sotto l’albero di Natale"/>
    <meta property="og:description" content="LILT Biella propone regali natalizi che sostengono i progetti attivati negli anni dall'Associazione"/>
  </head>
  <body>
    <article>
      <h1>5 regali solidali da mettere sotto l’albero di Natale</h1>
      <h2>LILT Biella propone regali natalizi che sostengono i progetti attivati negli anni dall'Associazione</h2>
      <address>
        <time datetime="2019-11-25T05:05:36+00:00">25 Nov 2019, 05:05</time>
      </address>
      <p>Hai già pensato a quali regali mettere sotto l’albero di Natale delle persone a cui vuoi bene? <b>LILT Biella</b> propone cinque idee di regali solidali natalizi che oltre ad essere belli e buoni, sostengono i tanti progetti che l’Associazione ha attivato nel corso degli anni a favore della salute dei cittadini Biellesi e della lotta contro il cancro.</p>
      <h3>1. I Cesti natalizi solidali</h3>
      <figure>
        <img src="https://laprovinciadibiella.it/wp-content/uploads/2019/11/cesti-natalizi.png"/>
      </figure>
      <p>Una gustosissima possibilità: i <b>Cesti Natalizi</b> realizzati dai volontari LILT contengono <b>prodotti tipici del territorio Biellese e sono accompagnati dai consigli della dietista di LILT Biella</b>. In alternativa ai Cesti di Natale è possibile scegliere il <b>kit Olio</b>, che contiene una bottiglia da 0.75 Lt. di Olio extravergine di Oliva a marchio LILT e un biglietto d’auguri.</p>
      <p>I cesti natalizi sono prenotabili <b><a href="https://www.donazioni.liltbiella.it/proposte/cesti-natalizi-lilt-biella/">online all’indirizzo</a></b> oppure telefonando allo 015.835211, mandando una email all’indirizzo iniziative@liltbiella.it oppure direttamente a Spazio LILT in Via Ivrea 22 a Biella</p>
      <h3>2. I regali solidali</h3>
      <figure>
        <img src="https://laprovinciadibiella.it/wp-content/uploads/2019/11/unnamed-1.jpg"/>
      </figure>
      <p>I regali solidali nascono per augurare Buon Natale in modo speciale! Tra le tante proposte di questo Natale 2019, è possibile sostenere la Prevenzione Oncologica regalando la matita solidale, <b>simbolo di vita</b> e totalmente ecologica: quando è terminata, basta piantarla in un vaso, annaffiarla regolarmente ed esporre alla luce per vedere dopo qualche settimana i primi germogli. Oppure i bracciali in macramè Cruciani, un’idea regalo per sé e per i propri cari che unisce qualità, raffinatezza e solidarietà.</p>
      <p><b>Scegliere i regali solidali vuol dire aiutare LILT Biella a mantenere attivi i servizi ambulatoriali di Spazio LILT e offrire visite ed esami a chi è in situazione di indigenza economica</b>. Un piccolo gesto che può salvare molte vite!</p>
      <p>Tutti i regali solidali di LILT Biella sono <b><a href="https://www.donazioni.liltbiella.it/proposte/gadget-solidali-lilt-biella/">online all’indirizzo</a></b>, oppure disponibili a Spazio LILT.</p>
      <h3>3. Le stelle del cielo di Spazio LILT</h3>
      <p>A Spazio LILT c’è un cielo speciale che brilla grazie a tutti coloro che decidono di accendere una stella in occasione di ricorrenze importanti e per ricordare chi non c’è più. <b>Regalare una stella significa donare speranza</b>, ed è possibile vederla brillare <b>nel cielo virtuale di LILT Biella</b>, oppure su un grande pannello elettronico situato all’ingresso di <b>Spazio LILT</b>, attraverso una postazione multimediale.</p>
      <p>Illuminare il cielo di spazio LILT, e donare vita e speranza anche a Natale è facile, basta <b><a href="https://www.donazioni.liltbiella.it/proposte/accendi-una-stella-lilt/">cliccare qui</a></b>, oppure recarsi a Spazio LILT.</p>
      <h3>4. “Scegli per te e per chi ti sta a cuore”, il simbolo firmato da Daniele Basso, e trasformato in gioiello dalla gioielleria Rodighiero</h3>
      <figure>
        <img src="https://laprovinciadibiella.it/wp-content/uploads/2019/11/gioiello.png"/>
      </figure>
      <p>“Scegli per te e per chi ti sta a cuore” è il gioiello esclusivo creato da Daniele Basso, artista biellese di fama internazionale, con la collaborazione e la professionalità di Rodighiero Gioielli. <b>Un gioiello che si ispira al meraviglioso abbraccio del film “La dolce vita” di Fellini, composto da una figura femminile e una maschile, che insieme lasciano immaginare un cuore</b>, come simbolo di rispetto per la vita e di riflessione sulle relazioni, sulle amicizie e sugli affetti che con la prevenzione possiamo salvaguardare meglio.<br/>Il <b>ciondolo è realizzato in oro</b> 9 o 18 Kt o in argento, e <b>in tre diversi modelli: modello a cuore oppure modello solo per lui o solo per lei</b>.</p>
      <p>Per mettere sotto l’albero di Natale questo esclusivo gioiello solidale, è possibile <b><a href="https://www.liltbiella.it/un-gioiello-per-la-prevenzione-oncologica/">cliccare qui</a></b></p>
      <h3>5. I Pensieri Vivi</h3>
      <figure>
        <img src="https://laprovinciadibiella.it/wp-content/uploads/2019/11/pensieri-vivi-1.png"/>
      </figure>
      <p>I Pensieri Vivi sono regali realizzati interamente dai volontari LILT in collaborazione con l’Associazione Annalisa Venier. Sono regali unici e originali con cui è possibile sostenere l’ambulatorio di prevenzione e trattamento del sovrappeso e dell’obesità in fase evolutiva. Per vederli in occasione del Natale, è possibile recarsi a Spazio LILT, in via Ivrea 22 a Biella.</p>
      <p>
        <i>Informazione pubblicitaria</i>
      </p>
    </article>
  </body>
</html>