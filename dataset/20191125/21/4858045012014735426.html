<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/un-barbat-din-suceava-a-ajuns-la-spital-cu-arsuri-in-urma-unui-incendiu-proprietarul-casei-a-adormi_1406705.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T21:42:21+00:00"/>
    <meta property="og:title" content="Un bărbat din Suceava a ajuns la spital cu arsuri în urma unui incendiu! Proprietarul casei a adormit cu țigara aprinsă"/>
    <meta property="og:description" content="Un bărbat în vârstă de 58 de ani a ajuns, luni, la spital cu arsuri pe corp, după ce în gospodăria sa din comuna Fântânele a izbucnit un..."/>
  </head>
  <body>
    <article>
      <h1>Un bărbat din Suceava a ajuns la spital cu arsuri în urma unui incendiu! Proprietarul casei a adormit cu țigara aprinsă</h1>
      <address><time datetime="2019-11-25T21:42:21+00:00">25 Nov 2019, 21:42</time> by <a rel="author">Maria Stan</a></address>
      <p>Un bărbat în vârstă de 58 de ani a ajuns, luni, la spital cu arsuri pe corp, după ce în gospodăria sa din comuna Fântânele a izbucnit un incendiu, a informat purtătorul de cuvânt al ISU Suceava, Alin Găleată.</p>
      <p>Iniţial nu au fost anunţate victime, dar la sosirea pompierilor a fost identificată, la câţiva metri distanţă de casă, o persoană care prezenta arsuri.</p>
      <p>Potrivit purtătorului de cuvânt al ISU Suceava, bărbatul a spus că este proprietarul gospodăriei, iar echipajul SMURD TIM deplasat la faţa locului i-a acordat primul ajutor şi urma să-l transporte la spital.</p>
      <p>În incendiu au ars materiale combustibile depozitate în interior şi acoperişul casei.</p>
      <p>Sursa citată a menţionat drept cauză probabilă a incendiului faptul că proprietarul a adormit cu ţigara aprinsă.</p>
      <p> </p>
    </article>
  </body>
</html>