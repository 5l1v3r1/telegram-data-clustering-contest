<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/erzurum-palandokene-yapay-buz-parki-fotograflari-2221830"/>
    <meta property="og:site_name" content="Posta"/>
    <meta property="article:published_time" content="2019-11-25T21:15:31+00:00"/>
    <meta property="og:title" content="Erzurum Palandöken'e yapay buz parkı"/>
    <meta property="og:description" content="Dünyanın sayılı kayak merkezlerinden biri olan Erzurumdaki Palandöken Kayak Merkezine, yapay buz parkı yapıldı. Palandökene gelenler kayağın dışında isterlerse ücretsiz olarak buz tırmanışı da yapabilecek."/>
  </head>
  <body>
    <article>
      <h1>Erzurum Palandöken'e yapay buz parkı</h1>
      <address>
        <time datetime="2019-11-25T21:15:31+00:00">25 Nov 2019, 21:15</time>
      </address>
      <h3>Dünyanın sayılı kayak merkezlerinden biri olan <a href="https://www.posta.com.tr/haberler/erzurum">Erzurum</a>'daki <a href="https://www.posta.com.tr/haberler/palandoken-kayak-merkezi">Palandöken Kayak Merkezi</a>'ne, <a href="https://www.posta.com.tr/haberler/yapay-buz-parki">yapay buz parkı</a> yapıldı. Palandöken'e gelenler kayağın dışında isterlerse ücretsiz olarak buz tırmanışı da yapabilecek.</h3>
      <figure>
        <img src="https://i.pstimaj.com/img/78/700x0/5ddc429f66a97c1abb728ac0"/>
      </figure>
      <h4>Buz dağı görenleri şaşırtıyor</h4>
      <p>Deniz seviyesinden 3176 metre yükseklikteki Palandöken'in 2200 metresindeki güney pistine 20 metre yüksekliğinde 150 metre uzunluğunda yapılan buz dağı görenleri şaşırtıyor.</p>
      <figure>
        <img src="https://i.pstimaj.com/img/78/700x0/5ddc42a166a97c1aba5a9c89"/>
      </figure>
      <p>Alpin Outdoor Doğa Sporları Kulübü Başkanı Mustafa Tekin 3 yıllık bir hayali 2 ay emek verdikten sonra gerçekleştirdiklerini belirterek şunları söyledi:</p>
      <figure>
        <img src="https://i.pstimaj.com/img/78/700x0/5ddc42a166a97c1aba5a9c87"/>
      </figure>
      <p>"Buz dağını yaptığımız yerin üzerinden akarsu yeraltı kanalına gidiyordu. Biz o suyun bir kısmını borularla yukarı taşıdık.</p>
      <figure>
        <img src="https://i.pstimaj.com/img/78/700x0/5ddc429fae298b8e376a1660"/>
      </figure>
      <p>Kaya parçalarının düşmemesi için dağa çekilen çelik torların üzeri belediye tarafından beton püskürtülmüştü. </p>
      <figure>
        <img src="https://i.pstimaj.com/img/78/700x0/5ddc429fae298b8ef2054ce3"/>
      </figure>
      <h4>Devasa bir buz dağı oluştu</h4>
      <p>Biz de bunun üzerine suyu akıttık. Geceleri hava sıcaklığı sıfırın altında 5 ile 10 derecenin altına düşünce devasa bir buz dağı oluştu.</p>
      <figure>
        <img src="https://i.pstimaj.com/img/78/700x0/5ddc429f66a97c19be3b3151"/>
      </figure>
      <p>24 Aralık'ta açılışını yaptığımız buz dağında 10-12 Ocak tarihleri arasında 'Palandöken Outdoor Festivali'ni düzenleyeceğiz. </p>
      <figure>
        <img src="https://i.pstimaj.com/img/78/700x0/5ddc42a1ae298b8ef1cd38ac"/>
      </figure>
      <h4>Türkiye'de bir ilk olma özelliğini taşıyor</h4>
      <p>Festivalde Buz Tırmanışı, Dağ Kayağı, Karda Bisiklet ve 93 Harbi Şehitleri anma Palandöken tırmanışı olacak. Buz dağı Türkiye'de bir ilk olma özelliğini taşıyor."</p>
      <figure>
        <img src="https://i.pstimaj.com/img/78/700x0/5ddc42a166a97c19bf4e603a"/>
      </figure>
      <h4>Buzun kalınlığı 40 santimetreye ulaştı</h4>
      <p>Palandöken'e gidenlerin şaşkınlıkla izlediği buz parkındaki buzun kalınlığı 40 santimetreye ulaştı.</p>
      <figure>
        <img src="https://i.pstimaj.com/img/78/700x0/5ddc4364ae298b8e38819c05"/>
      </figure>
      <h4>Aynı anda 15 kişinin tırmanabilecek</h4>
      <p>Festivalin yapılacağı güne kadar buzun kalınlığının bir metreyi bulması bekleniyor. Aynı anda 15 kişinin tırmanabildiği buz dağında eğitimler de verilecek. Turgay İPEK/ERZURUM (DHA)</p>
      <figure>
        <img src="https://i.pstimaj.com/img/78/90x50/5dd2a662ae298bf42cc5ab53"/>
      </figure>
      <p>SIRADAKİ HABER Müren balığını gören şaşkınlığını gizleyemedi</p>
    </article>
  </body>
</html>