<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843481"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T21:42:00+00:00"/>
    <meta property="og:title" content="ধামরাইয়ের সেই বাইচাইল গ্রামে ১৪৪ ধারা চলছে"/>
    <meta property="og:description" content="ঢাকার ধামরাইয়ের সেই বাইচাইল গ্রামে আজও চলছে ১৪৪ ধারা। বাইচাইল ইনসাফ সমিতির খেলার মাছে পুলিশি অবস্থান রয়েছে। রবিবার সাড়ে তিনটা থেকে শুরু হয়েছে ১৪৪ ধারা। এতে এলাকাবাসীর মধ্যে কোনো পক্ষই সভা-সমাবেশ করতে পারেনি। এমনকি কয়েকজন একত্রে চলতেও পারছে না মাঠ সংলগ্ন এলাকায়। এ বিষয়ে ধামরাই থানার অফিসার ইনচার্জ দীপক চন্দ্র সাহা বলেন, যে পর্যন্ত এলাকায় শান্তি শৃংখলা অবনতির আশঙ্কা এ পর্যন্ত সেখানে পুলিশ মোতায়েন থাকবে। উপজেলা নির্বাহী কর্মকর্তা শামিউল হক বলেন, আজ রাত ১২টা পর্যন্ত ১৪৪ ধারা বলবৎ থাকবে। তবে গোয়েন্দা রিপোর্টের উপর ভিত্তি করে পরবর্তীতে অনির্দিষ্টকালের জন্য ১৪৪ ধারা জারি করা হবে। প্রসঙ্গ, উপজেলার ধামরাইয়ের বালিয়া ইউনিয়নের বাইচাইল গ্রামের ‘ইনসাফ’ সমিতির নামে ৫৮৪ শতাংশ জমি রয়েছে। এ জমিতে খেলার মাঠ, কয়েকটি পুকুর ও ঈদগাঁ মাঠ রয়েছে। এসবের কর্তৃত্ব নিয়ে গ্রামবাসী দুটি গ্রুপে বিভক্ত হয়ে পড়ে প্রায় ৩৫ আগে। দুটি গ্রুপে গত কয়েক বছরে কয়েকটি সংঘর্ষ ও প্রতিপক্ষের বিরুদ্ধে একাধিক মামলা হয়েছে। এসব মামলায় এখনো অনেকে পলাতক রয়েছে। একটি গ্রুপের নেতৃত্ব দিচ্ছেন তোতা মিয়া গং। অপরপক্ষের নেতৃত্ব দিচ্ছেন ডা. মোশফিকুর রহমান জাহাঙ্গীর ও মোতাহার…"/>
  </head>
  <body>
    <article>
      <h1>ধামরাইয়ের সেই বাইচাইল গ্রামে ১৪৪ ধারা চলছে</h1>
      <address><time datetime="2019-11-25T21:42:00+00:00">25 Nov 2019, 21:42</time> by <a rel="author">ধামরাই (ঢাকা) প্রতিনিধি</a></address>
      <p>ঢাকার ধামরাইয়ের সেই বাইচাইল গ্রামে আজও চলছে ১৪৪ ধারা। বাইচাইল ইনসাফ সমিতির খেলার মাছে পুলিশি অবস্থান রয়েছে। রবিবার সাড়ে তিনটা থেকে শুরু হয়েছে ১৪৪ ধারা। এতে এলাকাবাসীর মধ্যে কোনো পক্ষই সভা-সমাবেশ করতে পারেনি। এমনকি কয়েকজন একত্রে চলতেও পারছে না মাঠ সংলগ্ন এলাকায়।</p>
      <p>এ বিষয়ে ধামরাই থানার অফিসার ইনচার্জ দীপক চন্দ্র সাহা বলেন, যে পর্যন্ত এলাকায় শান্তি শৃংখলা অবনতির আশঙ্কা এ পর্যন্ত সেখানে পুলিশ মোতায়েন থাকবে।</p>
      <p>উপজেলা নির্বাহী কর্মকর্তা শামিউল হক বলেন, আজ রাত ১২টা পর্যন্ত ১৪৪ ধারা বলবৎ থাকবে। তবে গোয়েন্দা রিপোর্টের উপর ভিত্তি করে পরবর্তীতে অনির্দিষ্টকালের জন্য ১৪৪ ধারা জারি করা হবে।</p>
      <p>প্রসঙ্গ, উপজেলার ধামরাইয়ের বালিয়া ইউনিয়নের বাইচাইল গ্রামের ‘ইনসাফ’ সমিতির নামে ৫৮৪ শতাংশ জমি রয়েছে। এ জমিতে খেলার মাঠ, কয়েকটি পুকুর ও ঈদগাঁ মাঠ রয়েছে। এসবের কর্তৃত্ব নিয়ে গ্রামবাসী দুটি গ্রুপে বিভক্ত হয়ে পড়ে প্রায় ৩৫ আগে। দুটি গ্রুপে গত কয়েক বছরে কয়েকটি সংঘর্ষ ও প্রতিপক্ষের বিরুদ্ধে একাধিক মামলা হয়েছে। এসব মামলায় এখনো অনেকে পলাতক রয়েছে। একটি গ্রুপের নেতৃত্ব দিচ্ছেন তোতা মিয়া গং। অপরপক্ষের নেতৃত্ব দিচ্ছেন ডা. মোশফিকুর রহমান জাহাঙ্গীর ও মোতাহার হোসেন গং। তোতা মিয়া গং ইনসাফ সমিতির নতুন কমিটি গঠন করে। ওই রবিবার বিকেলে খেলার মাঠে সভা আহবান করে। এ নিয়ে দুইপক্ষের মধ্যে উত্তেজনা দেখা দেয়। সংঘর্ষের আশঙ্কায় সকাল থেকে প্রায় অর্ধশত পুলিশ সেখানে অবস্থান নেয়। </p>
      <p>এলাকাবাসী ও হিতৈষী ব্যক্তিদের দাবি স্থানীয় এমপি ও প্রশাসনের মধ্যস্থতায় হতে পারে দীর্ঘস্থায়ী আপস-মিমাংসা। তা না হলে যেকোনো সময়ে ঘটতে পারে প্রাণহানীর মতো ঘটনা। </p>
    </article>
  </body>
</html>