<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/ojivlenie/article/7909388"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T21:27:00+00:00"/>
    <meta property="og:title" content="Виктория Георгиева на специални музикални лагери, преди да ни представи на Евровизия"/>
    <meta property="og:description" content="Виктория Георгиева - младата талантлива певица, която стана известна с участието си в четвъртия сезон на “Х Фактор”, е българският представител на Евровизия догодина. Това обявиха от БНТ"/>
  </head>
  <body>
    <article>
      <h1>Виктория Георгиева на специални музикални лагери, преди да ни представи на Евровизия</h1>
      <address><time datetime="2019-11-25T21:27:00+00:00">25 Nov 2019, 21:27</time> by <a rel="author" href="https://www.24chasa.bg/authors/7673" target="_blank">Цветелина Шенева</a></address>
      <p>Виктория Георгиева - младата талантлива певица, която стана известна с участието си в четвъртия сезон на “Х Фактор”, е българският представител на Евровизия догодина. Това обявиха от БНТ. Благодарение на партньорството си с голямата частна фирма Ligna Group и с британската музикална компания Ostereo обществената телевизия връща страната ни в престижния форум след едногодишното ни отсъствие от нея.</p>
      <p>“Получих предложението от БНТ наскоро. В първия момент не можах да го асимилирам. Бях много щастлива и в същото време се почувствах готова за това”, обясни пред “24 часа” Виктория Георгиева. Тепърва предстои и създаването на песен, с която тя ще представи България на Евровизия в холандския град Ротердам. Затова още следващия месец тръгва на специални лагери за музиканти, в които ще работи с текстописци и композитори от цял свят. Българската песен за Евровизия трябва да е готова през февруари. Ще бъде представена официално през март.</p>
      <p>Генералният директор на БНТ Емил Кошлуков обясни, че в правенето на песен за Евровизия могат да участват не само чуждестранни, но и български композитори и текстописци. А най-хубавите парчета ще бъдат включени в първия албум на Виктория, който ще излезе през май.</p>
    </article>
  </body>
</html>