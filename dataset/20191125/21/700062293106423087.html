<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/715212-dramatikh-diasosh-32chronhs-apo-charadra-sth-chalkidikh.html"/>
    <meta property="og:site_name" content="madata.gr"/>
    <meta property="article:published_time" content="2019-11-25T21:39:00+00:00"/>
    <meta property="og:title" content="Δραματική διάσωση 32χρονης από χαράδρα στη Χαλκιδική"/>
    <meta property="og:description" content="Μεγάλη επιχείριση διάσωσης μιας 32χρονης που εξαφανίστηκε από τη Θεσσαλονίκη ολοκληρώθηκε αργά το απόγευμα  με επιτυχία στη Χαλκιδική. Ο σύζυγός της ειδοποίησε τις αρχές ότι πήρε"/>
  </head>
  <body>
    <article>
      <h1>Δραματική διάσωση 32χρονης από χαράδρα στη Χαλκιδική</h1>
      <address>
        <time datetime="2019-11-25T21:39:00+00:00">25 Nov 2019, 21:39</time>
      </address>
      <p>Μεγάλη επιχείριση διάσωσης μιας 32χρονης που εξαφανίστηκε από τη Θεσσαλονίκη ολοκληρώθηκε αργά το απόγευμα  με επιτυχία στη Χαλκιδική.</p>
      <p>Ο σύζυγός της ειδοποίησε τις αρχές ότι πήρε το αυτοκίνητό της και εξαφανίστηκε. Οι έρευνες επεκτάθηκαν και στη Χαλκιδική, καθώς η κοπέλα ερχόταν συχνά στη Φούρκα.</p>
      <p>Σύμφωνα με πληροφορίες του halkidikinews.gr, λίγο  μετά τις 5 το απόγευμα εντοπίστηκε το αυτοκίνητό της στο δρόμο από Σίβηρη για Φούρκα από εθελοντές του ΟΦΚΑΘ.</p>
      <p>Τα μέλη της ομάδας του ΟΦΚΑΘ ερεύνησαν την περιοχή και άκουσαν την κοπέλα να φωνάζει βοήθεια μέσα από τη χαράδρα, κάτω από το δρόμο.</p>
      <p>Αμέσως ειδοποιήθηκε η αστυνομία και ζητήθηκε και  η συνδρομή της ΕΟΔ Χαλκιδικής, ενώ για πολύ ώρα έγιναν αγωνιώδεις προσπάθειες για την διάσωση και ανάσυρσή της.</p>
      <p>Οι καιρικές συνθήκες είναι δυσμενείς στην περιοχή, ωστόσο οι διασώστες κατάφεραν να βγάλουν την κοπέλα, η οποία μεταφέρθηκε, σύμφωνα με τις πρώτες πληροφορίες με υποθερμία και σπασμένο πόδι στο Κέντρο Υγείας Κασσανδρείας.</p>
      <p>
        <a href="https://www.halkidikinews.gr/%CE%B5%CF%80%CE%B9%CE%BA%CE%B1%CE%B9%CF%81%CF%8C%CF%84%CE%B7%CF%84%CE%B1/6065-%CE%B4%CE%B9%CE%AC%CF%83%CF%89%CF%83%CE%B7-%CE%BA%CE%BF%CF%80%CE%AD%CE%BB%CE%B1%CF%82-%CF%83%CF%84%CE%B7-%CF%86%CE%BF%CF%8D%CF%81%CE%BA%CE%B1-%CF%80%CE%BF%CF%85-%CE%B5%CE%BE%CE%B1%CF%86%CE%B1%CE%BD%CE%AF%CF%83%CF%84%CE%B7%CE%BA%CE%B5-%CE%B1%CF%80%CF%8C-%CF%84%CE%B7-%CE%B8%CE%B5%CF%83%CF%83%CE%B1%CE%BB%CE%BF%CE%BD%CE%AF%CE%BA%CE%B7">  halkidikinews</a>
      </p>
    </article>
  </body>
</html>