<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/de-graafschap-verliest-genant-nac-wint-weer-eens/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T21:14:09+00:00"/>
    <meta property="og:title" content="De Graafschap verliest gênant, NAC wint weer eens"/>
    <meta property="og:description" content="Cambuur blijft koploper in de Keuken Kampioen Divisie. Achtervolger De Graafschap had op gelijke hoogte kunnen komen, maar ging bij Jong AZ onderuit: 2-1. Er leek eerst niets aan de hand voor De Graafschap. De ploeg van Mike Snoei kwam na 12 minuten op voorsprong door een goal van Ralf Seuntjens. In de 2e helft…"/>
  </head>
  <body>
    <article>
      <h1>De Graafschap verliest gênant, NAC wint weer eens</h1>
      <address>
        <time datetime="2019-11-25T21:14:09+00:00">25 Nov 2019, 21:14</time>
      </address>
      <p>
        <b>Cambuur blijft koploper in de Keuken Kampioen Divisie. Achtervolger De Graafschap had op gelijke hoogte kunnen komen, maar ging bij Jong AZ onderuit: 2-1.</b>
      </p>
      <p>Er leek eerst niets aan de hand voor De Graafschap. De ploeg van Mike Snoei kwam na 12 minuten op voorsprong door een goal van Ralf Seuntjens. In de 2e helft was het echter de beurt aan Zakaria Aboukhlal. Eerst liep hij een voorzet van Tijjani Reijnders binnen, daarna schoot de van PSV overgekomen aanvaller buiten de 16 knap binnen.<br/><br/>Door de nederlaag heeft De Graafschap nu een achterstand van 3 punten op koploper Cambuur.<br/><br/><b>Avondje NAC<br/></b>NAC won voor het eerst sinds 4 oktober weer een competitiewedstrijd. Binnen ruim een half uur stond het team van Ruud Brood al met 0-2 voor bij Jong PSV door goals van Luke Ilic en Finn Stokkers. Sekou Sidibe leek het in de 2e helft nog spannend te maken, maar Jordan van der Gaag besliste in de 84ste minuut de wedstrijd.<br/><br/><b>NEC gelijk<br/></b>NEC liet thuis tegen Jong FC Utrecht de kans liggen vaster in de subtop te staan. Door het doelpuntloze gelijkspel zijn de Nijmegenaren wel koploper in de 2e periode. Nummer 3 Jong Ajax liet thuis tegen Helmond Sport twee punten liggen: 1-1.</p>
    </article>
  </body>
</html>