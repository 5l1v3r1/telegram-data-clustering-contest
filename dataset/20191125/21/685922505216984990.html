<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474977"/>
    <meta property="og:site_name" content="طرفداری"/>
    <meta property="article:published_time" content="2019-11-25T21:28:10+00:00"/>
    <meta property="og:title" content="فلیک: در حال لذت بردن از شغل خود در بایرن مونیخ هستم؛ ستاره سرخ در خانه می‌تواند برای هر تیمی دردسرساز شود"/>
    <meta property="og:description" content="طرفداری- ستاره سرخ-بایرن مونیخ در هفته پنجم لیگ قهرمانان اروپا به مصاف یکدیگر می روند. هانس دیتر فلیک در کنفرانس مطبوعاتی پیش از این دیدار حاضر شد و گفتگویی با خبرنگاران داشت. به نقل از وبسایت یوفا؛ سرمربی بایرن مونیخ گفت:"/>
  </head>
  <body>
    <article>
      <h1>فلیک: در حال لذت بردن از شغل خود در بایرن مونیخ هستم؛ ستاره سرخ در خانه می‌تواند برای هر تیمی دردسرساز شود</h1>
      <address><time datetime="2019-11-25T21:28:10+00:00">25 Nov 2019, 21:28</time> by <a rel="author" href="https://www.tarafdari.com/%D9%85%D8%AD%D9%85%D8%AF-%D8%B1%D8%B6%D8%A7%DB%8C%DB%8C/367985" target="_blank">محمد رضایی</a></address>
      <pre>سرمربی باواریایی ها از سختی های بازی در بلگراد آگاه است.</pre>
      <p><b><a href="http://www.tarafdari.com/">طرفداری-</a></b> <a href="https://www.tarafdari.com/node/1474974">ستاره سرخ-بایرن مونیخ در هفته پنجم لیگ قهرمانان اروپا</a> به مصاف یکدیگر می روند. هانس دیتر فلیک در کنفرانس مطبوعاتی پیش از این دیدار حاضر شد و گفتگویی با خبرنگاران داشت.</p>
      <p>به نقل از <b>وبسایت یوفا</b>؛ سرمربی بایرن مونیخ گفت:</p>
      <blockquote>بواتنگ به خوبی با تیم تمرین کرده است اما هنوز در مورد اینکه چه مدافعی از ابتدا در ترکیب به میدان برود، تصمیم گیری نکرده ام. او نیز یکی از گزینه های ماست. باید شرایط همه بازیکنان را درنظر بگیریم. برخی نیاز دارند که بازی کنند اما برخی دیگر باید به استراحت بپردازند. هدف مشخص است. می خواهیم در همین هفته مطمئن شویم که مرحله گروهی را در صدر جدول به پایان می رسانیم.</blockquote>
      <blockquote>تیاگو آلکانتارا؟ مچ دست او آسیب دیده است اما فردا در دسترس است. تیاگو بازیکن سطح بالایی است که همیشه می توانید روی او حساب باز کنید. بایرن مونیخ خوش شانس است که بازیکنی همچون تیاگو را در ترکیب خود دارد. او می تواند در پست شماره 6 یا 8 به میدان برود. گزینه های زیادی در خط هافبک داریم.</blockquote>
      <blockquote>آلفونسو دیویس وظایف خود را به خوبی انجام می دهد. واقعا از عملکرد او در بازی با دورتموند شگفت زده شدم. اگر در کارهای هجومی پیشرفت کند، قطعا همه می توانند از بازی او بیشتر لذت ببرند.</blockquote>
      <blockquote>توماس مولر در زمین بازیکن مهمی برای ماست. مولر درک بسیار بالایی از تاکتیک ها دارد. مولر هنوز در بالاترین سطح بازی می کند و بازیکن مهمی برای بایرن مونیخ است.</blockquote>
      <blockquote>در حال لذت بردن از کارم در بایرن مونیخ هستم. جو ورزشگاه ستاره سرخ بسیار خاص است اما آماده هستیم. ستاره سرخ در خانه تیم بسیار خوبی است و آنها می توانند برای هر تیمی دردسرساز شوند.</blockquote>
    </article>
  </body>
</html>