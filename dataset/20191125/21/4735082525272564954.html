<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Przestepczosc/191129579-Zmarlo-niemowle-na-weganskiej-diecie-Rodzice-aresztowani.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T21:48:28+00:00"/>
    <meta property="og:title" content="Zmarło niemowlę na wegańskiej diecie. Rodzice aresztowani"/>
    <meta property="og:description" content="Rodzice 18-miesięcznego chłopca, który zmarł we wrześniu z powodu niedożywienia, zostali aresztowani przez policję na Florydzie pod zarzutem nieumyślnego zabójstwa i zaniedbania dziecka."/>
  </head>
  <body>
    <article>
      <h1>Zmarło niemowlę na wegańskiej diecie. Rodzice aresztowani</h1>
      <address><time datetime="2019-11-25T21:48:28+00:00">25 Nov 2019, 21:48</time> by <a rel="author">p.mal</a></address>
      <p>
        <b>Rodzice 18-miesięcznego chłopca, który zmarł we wrześniu z powodu niedożywienia, zostali aresztowani przez policję na Florydzie pod zarzutem nieumyślnego zabójstwa i zaniedbania dziecka.</b>
      </p>
      <p>27 września nad ranem Sheila O'Leary opiekowała się swoim synem i zauważyła, że niemowlę ma płytki oddech. Kobieta nie wezwała pomocy, położyła się ze swoim mężem spać.</p>
      <p>Tego samego dnia rodzice zgłosili pod numerem alarmowym, że ich dziecko nie żyje. Okazało się, że chłopiec w dniu śmierci ważył zaledwie 7 kilogramów, co było znacznie poniżej średniej wagi dla dziecka w jego wieku.</p>
      <p>Sheila i Ryan O'Leary przekazali funkcjonariuszom, że stosowali dietę wegańską. Rodzina żywiła się owocami, warzywami i surowymi produktami. Dietę dziecka uzupełniali mlekiem matki.</p>
      <p>Ich syn na świat przyszedł w domu. Od urodzenia nie widział go żaden lekarz.</p>
      <p>Wykonana autopsja wykazała, że przyczyną śmierci były m.in. niedożywienie i odwodnienie. Para trafiła do aresztu po zarzutem nieumyślnego spowodowania śmierci i zaniedbania dziecka. Mogą wyjść na wolność po wpłaceniu kaucji w wysokości 250 tys. dolarów. </p>
      <p>Para ma dwoje innych dzieci w wieku trzech i pięciu lat. W ich przypadku również zauważono duże niedożywienie. Obecnie przebywają pod opieką  Departamentu Dzieci i Rodzin.</p>
    </article>
  </body>
</html>