<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/gundem/2019/11/25/baskan-erdoganin-hamleleri-sonuc-verdi-trumptan-turkiye-talimati"/>
    <meta property="og:site_name" content="A Haber"/>
    <meta property="article:published_time" content="2019-11-25T21:13:53+00:00"/>
    <meta property="og:title" content="Başkan Erdoğan'ın hamleleri sonuç verdi! Trump'tan Türkiye talimatı"/>
    <meta property="og:description" content="ABD Başkanı Donald Trump, Cumhurbaşkanı Recep Tayyip Erdoğan'ın isteği üzerine, ABD Hazine Bakanlığı ve Adalet Bakanlığı'ndan İran'a yönelik yaptırımları delmekle suçlanan Halkbank'a yönelik olası yaptırımların etkilerinin incelenmesi için talimat verdi."/>
  </head>
  <body>
    <article>
      <h1>Başkan Erdoğan'ın hamleleri sonuç verdi! Trump'tan Türkiye talimatı</h1>
      <address>
        <time datetime="2019-11-25T21:13:53+00:00">25 Nov 2019, 21:13</time>
      </address>
      <p>
        <b><a href="https://www.ahaber.com.tr/index/abd">ABD</a> Başkanı <a href="https://www.ahaber.com.tr/index/donald-trump">Donald Trump</a>, Cumhurbaşkanı <a href="https://www.ahaber.com.tr/index/recep-tayyip-erdogan">Recep Tayyip Erdoğan</a>'ın isteği üzerine, ABD <a href="https://www.ahaber.com.tr/index/hazine-bakanligi">Hazine Bakanlığı</a> ve <a href="https://www.ahaber.com.tr/index/adalet-bakanligi">Adalet Bakanlığı</a>'ndan <a href="https://www.ahaber.com.tr/index/iran">İran</a>'a yönelik yaptırımları delmekle suçlanan <a href="https://www.ahaber.com.tr/index/halkbank">Halkbank</a>'a yönelik olası yaptırımların etkilerinin incelenmesi için talimat verdi.</b>
      </p>
      <p><a href="https://www.ahaber.com.tr/index/abd">ABD</a> medyasında çıkan bir habere göre, Cumhurbaşkanı Erdoğan, Trump'a ABD yaptırımları ve <a href="https://www.ahaber.com.tr/index/halkbank">Halkbank</a> hakkındaki endişelerini dile getirdi. Trump ise <a href="https://www.ahaber.com.tr/index/turkiye">Türkiye</a>'nin endişeleri doğrultusunda <a href="https://www.ahaber.com.tr/index/hazine-bakanligi">Hazine Bakanlığı</a> ve Adalet Bakanlığına talimat verdi.</p>
      <p>Amerikan The Hill'in, Demokrat bir senatöre dayandırdığı haberine göre, Cumhurbaşkanı <a href="https://www.ahaber.com.tr/index/recep-tayyip-erdogan">Recep Tayyip Erdoğan</a>, ABD Başkanı <a href="https://www.ahaber.com.tr/index/donald-trump">Donald Trump</a> 'a Halkbank ile ilgili endişelerini dile getirdi.</p>
      <p><b>İKİ BAKANLIĞA HALKBANK TALİMATI</b><br/>Erdoğan'ın endişelerine hak veren ABD Başkanı Trump harekete geçerek ekibi ve Hazine Bakanlığını bu konuda bilgilendirdi. <a href="https://www.ahaber.com.tr/index/iran">İran</a>'a uygulanan yaptırımları delmekle suçlanan Halkbank için Trump'ın <a href="https://www.ahaber.com.tr/index/adalet-bakanligi">Adalet Bakanlığı</a>'na da benzer bir bilgilendirme yaptığı iddia edildi.</p>
      <p><b>ERDOĞAN'IN HAMLELERİ SONUÇ VERDİ</b><br/>Haberde, Trump'ın Türkiye'ye karşı Barış Pınarı Harekâtı nedeniyle uyguladığı yaptırımlara Halkbank'ın dahil edilmemesine gerekçe olarak Türkiye'nin yaptığı lobi faaliyetlerinin yanı sıra Erdoğan ile Trump arasındaki sıcak ilişki gösterildi. Trump'ın Halkbank'a yönelik olası yaptırımın etkilerinin araştırılması için de talimat verdiği belirtildi.</p>
      <p><b>GEÇTİĞİMİZ YIL DA HALKBANK KONUSU GÖRÜŞÜLDÜ</b><br/>Bloomberg News, Ekim ayındaki haberinde Cumhurbaşkanı Erdoğan'ın, Halkbank'a suçlamada bulunulmaması için ABD Başkanı Trump'a girişimlerde bulunduğunu belirtmişti. Trump ise, Erdoğanla Nisan ayında yaptıkları bir telefon görüşmesinin ardından Mnuchin ve Başsavcı William Barr'ı konuyu incelemeleri için görevlendirdi. Bu çağrının ardından Halkbank'a karşı birkaç ay boyunca bir işlem yapılmamış ve daha sonra ABD'li savcılar, ABD'nin İran'a yönelik ambargosunun delinmesiyle ilgili suç duyurusunda bulunmuşlardı.</p>
      <related>
        <a href="https://www.ahaber.com.tr/video/gundem-videolari/baskan-erdogan-ve-trumptan-heyetler-arasi-gorusmenin-ardindan-aciklamalar"/>
      </related>
    </article>
  </body>
</html>