<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1032471/xalkidiki-provlimata-stin-ierisso-anoixta-ayrio-ta-sxoleia-sto-dimo-aristoteli"/>
    <meta property="og:site_name" content="Newsbomb"/>
    <meta property="article:published_time" content="2019-11-25T21:52:52+00:00"/>
    <meta property="og:title" content="Χαλκιδική: Προβλήματα στην Ιερισσό - Ανοιχτά αύριο τα σχολεία στο δήμο Αριστοτέλη"/>
    <meta property="og:description" content="Ο Γηρυόνης χτύπησε απόψε (25/11) την Ιερισσό και μια δύσκολη νύχτα ξεκίνησε για την περιοχή."/>
  </head>
  <body>
    <article>
      <h1>Χαλκιδική: Προβλήματα στην Ιερισσό - Ανοιχτά αύριο τα σχολεία στο δήμο Αριστοτέλη</h1>
      <h2>Ο Γηρυόνης χτύπησε απόψε (25/11) την Ιερισσό και μια δύσκολη νύχτα ξεκίνησε για την περιοχή.</h2>
      <address><time datetime="2019-11-25T21:52:52+00:00">25 Nov 2019, 21:52</time> by <a rel="author">Newsroom</a></address>
      <p>Ωστόσο, τα καιρικά φαινόμενα στην περιοχή βρίσκονται σε ύφεση. <b>Η</b> <b>πυροσβεστική ωστόσο είναι σε επιφυλακή.</b></p>
      <p>Ο Δήμος Αριστοτέλη ανακοίνωσε ότι από αύριο Τρίτη 26 Νοεμβρίου,<b> τα σχολεία όλων των βαθμίδων σε όλα τα Δημοτικά Διαμερίσματα, θα λειτουργήσουν κανονικά.</b></p>
      <p>Σε επιφυλακή βρίσκεται ο μηχανισμός του δήμου Δέλτα, λόγω της κακοκαιρίας που πλήττει την περιοχή με συνέπεια την αύξηση της στάθμης των υδάτων του ποταμού Λουδία, σημειώνεται σε ανακοίνωση του δήμου.</p>
      <p><b>Μηχανήματα της Τοπικής Αυτοδιοίκησης καθαρίζουν ρέματα και φρεάτια</b> στις πληγείσες περιοχές, όπως επισήμανε, μιλώντας στο ΑΠΕ-ΜΠΕ, ο προϊστάμενος της αυτοτελούς διεύθυνσης Πολιτικής Προστασίας Κεντρικής Μακεδονίας, Χαράλαμπος Στεργιάδης. Όπως ανέφερε ο ίδιος στην περιοχή Δέλτα Χαλκηδόνας έχει ανέβει η στάθμη των υδάτων των ποταμών Αξιού, Λουδία και Αλιάκμονα και υπάρχει ο σχετικός έλεγχος.</p>
      <p>Νωρίτερα, η δυνατή βροχή που κράτησε για αρκετή ώρα <b>φούσκωσε τα ρέματα και το νερό ξέσπασε ορμητικά στον οικισμό της Ιερισσού.</b></p>
      <p>«Οι δρόμοι έχουν γίνει ποτάμια και σε κάποια σημεία έχουμε μισό μέτρο νερό» ανέφερε πριν λίγο (18.45) ο δήμαρχος Αριστοτέλη, Στέλιος Βαλιάνος, που βρίσκεται στην Ιερισσό.</p>
      <p>Μετά την Ολυμπιάδα, η Ιερισσός είναι ο δεύτερος οικισμός του Δήμου Αριστοτέλη που πλήττεται ανελέητα από τα καιρικά φαινόμενα μέσα σε λίγα εικοσιτετράωρα.</p>
      <p>Μηχανήματα του Δήμου εργάζονται μέσα στον οικισμό, ενώ <b>η Πυροσβεστική έχει δεχτεί δεκάδες κλείσεις για πλημμυρισμένα σπίτια.</b></p>
      <p>Σύμφωνα με πληροφορίες του halkidikinews.gr η Πυροσβεστική δέχτηκε πάνω από 15 τηλεφωνήματα για αντλήσεις υδάτων στην Ιερισσό, ενώ στον οικισμό βρέθηκαν 8 οχήματα της Πυροσβεστικής.</p>
      <p>Επίσης και στην Ολυμπιάδα τα ρέματα υπερχείλισαν και 2 οχήματα της Πυροσβεστικής Αρναίας βρέθηκαν εκεί και κάνουν αντλήσεις.</p>
      <p>
        <i>
          <b>Δείτε όλες τις τελευταίες </b>
          <a href="https://www.newsbomb.gr/oles-oi-eidhseis">
            <b>Ειδήσεις</b>
          </a>
          <b> από την Ελλάδα και τον Κόσμο, τη στιγμή που συμβαίνουν, στο </b>
          <a href="https://www.newsbomb.gr/">
            <b>Newsbomb.gr</b>
          </a>
        </i>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/ellada/story/1032423/ektakto-deltio-emy-aytes-tis-perioxes-tha-sarosei-i-kakokairia-tis-epomenes-ores-xartes">Έκτακτο δελτίο ΕΜΥ: Αυτές τις περιοχές θα «σαρώσει» η κακοκαιρία τις επόμενες ώρες (ΧΑΡΤΕΣ)</a>
      </p>
      <related>
        <a href="https://www.newsbomb.gr/ellada/story/1032446/tragodia-sti-rodo-nekri-75xroni-apo-tin-kakokairia"/>
        <a href="https://www.newsbomb.gr/ellada/story/1032468/tragodia-sti-rodo-oi-protes-eikones-apo-to-simeio-opoy-pnigike-i-75xroni"/>
        <a href="https://www.newsbomb.gr/ellada/story/1032450/kakokairia-giryonis-nyxta-agonias-sti-xalkidiki-plimmyrise-kai-i-ierissos"/>
      </related>
    </article>
  </body>
</html>