<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119794-vucic-u-srbiji-je-moguce-da-napadate-policiju-a-da-nemamo-stotine-uhapsenih?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-25T21:10:06+00:00"/>
    <meta property="og:title" content="Vučić: U Srbiji je moguće da napadate policiju a da nemamo stotine uhapšenih"/>
    <meta property="og:description" content="&quot;Ne smemo da zaboravimo sudbinu Ranka Panića koji je stradao 2008. godine u vreme Dragana Đilasa, Borisa Tadića, Borka Stefanovića, samo zato što je hteo da prošeta do RTS-a, što ovi danas rade svakodnevno&quot;, kazao je Vučić gostujući na televiziji Hepi.On je izrazio zadovoljstvo što je Srbija jedina zemlja u regionu koja je u prvih devet meseci imala bolju stopu nataliteta nego 2018. godine i najavio da će država za rođenje prvog deteta isplaćivati pomoć u iznosu od 2.500 do 3.000 evra.&quot;U prvih devet meseci broj rođene dece veći je za 612. U Albaniji je u istom periodu rođeno 1.864 dece manje nego prošle godine, u Hrvatskoj 797 manje, u Mađarskoj i pored fantastičnih programa koje imaju i od kojih smo preuzeli deo, rođeno je 1.097 dece manje. U Bugarskoj je rođeno 431 dete manje i oni su u značajno težoj situaciji nego Srbija, u Severnoj Makedoniji 1.153 a u Rumuniji čak 9.429 dece manje zbog ogromnog odliva stanovništva jer imaju 4,5 miliona ljudi u dijaspori&quot;, rekao je Vučić. Predložiću da se digitalizuju doktorski…"/>
  </head>
  <body>
    <article>
      <h1>Vučić: U Srbiji je moguće da napadate policiju a da nemamo stotine uhapšenih</h1>
      <address>
        <time datetime="2019-11-25T21:10:06+00:00">25 Nov 2019, 21:10</time>
      </address>
      <p>"Ne smemo da zaboravimo sudbinu Ranka Panića koji je stradao 2008. godine u vreme Dragana Đilasa, Borisa Tadića, Borka Stefanovića, samo zato što je hteo da prošeta do RTS-a, što ovi danas rade svakodnevno", kazao je Vučić gostujući na televiziji Hepi.<br/><br/>On je izrazio zadovoljstvo što je Srbija jedina zemlja u regionu koja je u prvih devet meseci imala bolju stopu nataliteta nego 2018. godine i najavio da će država za rođenje prvog deteta isplaćivati pomoć u iznosu od 2.500 do 3.000 evra.<br/><br/>"U prvih devet meseci broj rođene dece veći je za 612. U Albaniji je u istom periodu rođeno 1.864 dece manje nego prošle godine, u Hrvatskoj 797 manje, u Mađarskoj i pored fantastičnih programa koje imaju i od kojih smo preuzeli deo, rođeno je 1.097 dece manje. U Bugarskoj je rođeno 431 dete manje i oni su u značajno težoj situaciji nego Srbija, u Severnoj Makedoniji 1.153 a u Rumuniji čak 9.429 dece manje zbog ogromnog odliva stanovništva jer imaju 4,5 miliona ljudi u dijaspori", rekao je Vučić.<br/><br/><b>Predložiću da se digitalizuju doktorski radovi, pa da svako čita i rad Karapandže i Pajtića</b><br/><br/>Predsednik Srbije Vučić izjavio je danas da će predložiti da se digitalizuju svi doktorati i magistarski radovi, pa da svaki čovek može da ih čita i opredeljuje se prema činjenicama, a ne da li mu je neko simpatičan.<br/><br/>"Pitanje akademske čestitosti je važno, ja ću da predložim nešto, ne znam ko je za to nadležan, ali predložiću da država digitalizuje sve doktorate da svaki čovek može da uđe moze da uđe i da čita i doktorat Pajtića i Karapandže", rekao je Vučić za tv Hepi.<br/><br/>On je rekao ministar finansija Siniša Mali sposoban čovek, a da su Srbi mnoge velike ljude proglašavali za plagijatore navodeći pisca Danila Kiša kao primer.<br/><br/>"Iza Kiša su ostala samo velika dela", rekao je Vučić.<br/><br/>Kazao je da ne želi da ukazuje nepoštovanje, čak ni prema onima koji donose političke odluke.<br/><br/><b>Očekujem da prosečna plata u januaru bude 510 evra</b><br/><br/>Vučić očekuje da u martu ili februaru naredne godine kada dobije podatke o visini plata za januar, očekuje da će prosečna plata od januara biti oko 510 evra.<br/><br/>"U februaru i martu očekujemo podatke za januar i očekujemo prosečnu platu od 510 evra, jer tada kreće povećanje minimalca", rekao je Vučić za televiziju Hepi.<br/><br/>Vučić je rekao da će u planu za narednih pet godina ljudi moći da vide kolika će biti povećanja plata.<br/><br/>On je rekao da će mladim bračnim parovima ponuditi stanove za 400 evra kvadrat, kao i pomoć za škole, vrtiće.</p>
    </article>
  </body>
</html>