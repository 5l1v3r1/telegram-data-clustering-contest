<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837776-magate-provodit-inspektsiyu-na-tretiy-cherzi-chornobilskoyi-aes"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T21:14:00+00:00"/>
    <meta property="og:title" content="МАГАТЕ проводить інспекцію на третій черзі Чорнобильської АЕС"/>
    <meta property="og:description" content="КИЇВ. 25 листопада. УНН. У понеділок, 25 листопада, на 3-й черзі Чорнобильської атомної електростанції проводить інспекцію Міжнародне агентство з атомної …"/>
  </head>
  <body>
    <article>
      <h1>МАГАТЕ проводить інспекцію на третій черзі Чорнобильської АЕС</h1>
      <address><time datetime="2019-11-25T21:14:00+00:00">25 Nov 2019, 21:14</time> by <a rel="author">Саша Картер</a></address>
      <slideshow>
        <figure>
          <img src="https://www.unn.com.ua/uploads/media/photo/2019/11/25/322e87fb95dad380259430223eebede4dfbc2dd5.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/25/aa5c7a8b6a485213d8faa4db85b81f3d65b80520.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/25/8779cab9d0039ee5e62df1291236fcc801859552.jpg"/>
        </figure>
      </slideshow>
      <p><b>КИЇВ. 25 листопада. УНН.</b> У понеділок, 25 листопада, на 3-й черзі Чорнобильської атомної електростанції проводить інспекцію Міжнародне агентство з атомної енергії. Про це у Facebook повідомляє пресслужба Державної інспекції ядерного регулювання України, передає <b>УНН</b>.</p>
      <p>“25 листопада 2019 року на 3-й черзі (блоки № 5 та № 6, будівництво яких зупинено у 1986 році) Чорнобильської атомної електростанції проводиться інспекція Міжнародного агентства з атомної енергії у рамках Угоди між Україною та МАГАТЕ про застосування гарантій”, — йдеться в повідомленні.</p>
      <p>Як зазначають в інспекції, перевірка здійснюється інспекторами Агентства F. Hasi, D. Mancipe Jimenez, за участі представників Держатомрегулювання: начальника Інспекції з ядерної та радіаційної безпеки в зоні відчуження — заступника Головного державного інспектора з ядерної та радіаційної безпеки України, Юрія Чепурного, та головного спеціаліста — державного інспектора Інспекції з ядерної безпеки в зоні відчуження, Андрія Бачуріна.</p>
      <p>Інспекція проводиться з метою перевірки інформації про конструкцію об’єктів 3-ї черги Чорнобильської АЕС, яка була надана Україною, зазначили в пресслужбі.</p>
      <p>Як повідомляв <b>УНН</b>, наприкінці жовтня міністр енергетики та захисту довкілля України Олексій Оржель повідомив, що ЄБРР фінансує проекти з побудови нового безпечного конфайменту та сховища відпрацьованого ядерного палива на майданчику ЧАЕС.</p>
    </article>
  </body>
</html>