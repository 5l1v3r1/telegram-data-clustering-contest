<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/yasam/664951.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-25T21:39:00+00:00"/>
    <meta property="og:title" content="İstanbul 'kadına karşı şiddete hayır' demek için turuncuya büründü"/>
    <meta property="og:description" content="İstanbul'un simge yapıları olan tarihi binalar, kuleler ve köprüler, &quot;25 Kasım Kadına Şiddete Karşı Mücadele ve Uluslararası Dayanışma Günü&quot; kapsamında turuncu renk ile aydınlatıldı."/>
  </head>
  <body>
    <article>
      <h1>İstanbul 'kadına karşı şiddete hayır' demek için turuncuya büründü</h1>
      <h2>İstanbul'un simge yapıları olan tarihi binalar, kuleler ve köprüler, "25 Kasım Kadına Şiddete Karşı Mücadele ve Uluslararası Dayanışma Günü" kapsamında turuncu renk ile aydınlatıldı.</h2>
      <address>
        <time datetime="2019-11-25T21:39:00+00:00">25 Nov 2019, 21:39</time>
      </address>
      <p>İstanbul Büyükşehir Belediyesi, tüm dünyada kutlanan "25 Kasım Kadına Şiddete Karşı Mücadele ve Uluslararası Dayanışma Günü"ne, şehrin tarihi ve sembol yapılarını turuncu renkle aydınlatarak destek verdi.</p>
      <p>Galata ve Kız Kuleleri ile Hidiv Kasrı, Bozdoğan Kemeri ve Tekfur Sarayı gibi tarihi yapılar, UCLG Binası ve Haliç Metro Köprüsü'nün ışıkları turuncu renge büründü.</p>
      <p>Bu özel günün önemine dikkati çekmek için Fatih Sultan Mehmet Köprüsü de turuncu renkle aydınlatıldı.</p>
      <p>İstanbul'un anıtsal mekanları, kadına karşı şiddetle mücadele için 10 Aralık tarihine kadar turuncu renkte aydınlatılacak.</p>
    </article>
  </body>
</html>