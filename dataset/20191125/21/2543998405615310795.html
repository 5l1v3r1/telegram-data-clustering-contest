<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/171226/radoicic-ipak-nece-biti-optuzen-ubistvo-ivanovica"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T21:04:00+00:00"/>
    <meta property="og:title" content="Radoičić ipak neće biti optužen za ubistvo Ivanovića"/>
    <meta property="og:description" content="Ne očekuje se da će potpredsednik Srpske liste Milan Radoičić biti deo optužnice za ubistvo Olivera Ivanovića, javlja večeras KTV, a prenosi Koha."/>
  </head>
  <body>
    <article>
      <h1>Radoičić ipak neće biti optužen za ubistvo Ivanovića</h1>
      <h2>Ne očekuje se da će potpredsednik Srpske liste Milan Radoičić biti deo optužnice za ubistvo Olivera Ivanovića, javlja večeras KTV, a prenosi Koha.</h2>
      <address><time datetime="2019-11-25T21:04:00+00:00">25 Nov 2019, 21:04</time> by <a rel="author">Tanjug</a></address>
      <p>Iako je za Radoičićem raspisan međunarodni nalog za hapšenje, tužilaštvo je potvrdilo za KTV da trenutno neće biti optužen za ovaj slučaj.<br/><br/>Prema rečima tužioca koji vodi istragu, Sulj Hodže, optužnicom će biti obuhvaćeno šest osoba za koje se sumnja da su pomagale u ubistvu Ivanovića, prenosi Kosovo onlajn.<br/><br/>Hodža kaže da se veruje da su identifikovali jednu od dve osobe, čije je slike policija dan ranije objavila i zatražila informacije od građana.</p>
      <p>Međutim, njihova imena kasnije je javno spomenuo predsednik Srbije Aleksandar Vučić, koji je rekao da se radi o studentima u Mitrovici, koji nemaju nikakve veze sa ubistvom Ivanovića.<br/><br/>Prema Hodži, ove osobe su, navodno, pratile Ivanovića nekoliko minuta pre nego što je ubijen.<br/><br/>Oliver Ivanović ubijen je ispred stranačkih prostorija Građanske inicijative SDP u Severnoj Mitrovici sa šest metaka 16. januara 2018. godine.<br/><br/>Tri osobe su još u pritvoru zbog ovog ubistva, dok je kosovsko tužilaštvo u ovom periodu proširilo istrage i na mnoge druge, uključujući i kolege bivšeg lidera SDP.</p>
      <related>
        <h4>Pročitajte još:</h4>
        <a href="http://republika.rs/vesti/srbija/171171/NASTAVLJA-RAT-MEDJU-ALBANCIMA-Rama-unistio-Kurtija-moze-biti-patriota-sedeci-pidzami"/>
      </related>
    </article>
  </body>
</html>