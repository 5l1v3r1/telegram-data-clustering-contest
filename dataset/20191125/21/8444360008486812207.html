<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/mia-akomi-tainia-gia-tin-zoi-tou-maikl-tzakson/2923041/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T21:35:42+00:00"/>
    <meta property="og:title" content="Μια ακόμη ταινία για την ζωή του Μάικλ Τζάκσον"/>
    <meta property="og:description" content="Με... βαριά ονόματα της βιομηχανίας του θεάματος να βάζουν το καλλιτεχνικό τους &quot;λιθαράκι&quot;, έρχεται μια ταινία για την ζωή του Μάικλ Τζάκσον."/>
  </head>
  <body>
    <article>
      <h1>Μια ακόμη ταινία για την ζωή του Μάικλ Τζάκσον</h1>
      <h2>Με... βαριά ονόματα της βιομηχανίας του θεάματος να βάζουν το καλλιτεχνικό τους "λιθαράκι", έρχεται μια ταινία για την ζωή του Μάικλ Τζάκσον.</h2>
      <address><time datetime="2019-11-25T21:35:42+00:00">25 Nov 2019, 21:35</time> by <a rel="author">Newsit Newsroom</a></address>
      <p>Μία ταινία μεγάλου μήκους για τη ζωή του Μάικλ Τζάκσον βρίσκεται στα σκαριά. Πίσω από τη συγγραφή της ιστορίας βρίσκεται ο σεναριογράφος των ταινιών Τζέιμς Μποντ, «Skyfall» και «Spectre», ενώ στην παραγωγή βρίσκεται ο παραγωγός της ταινίας «Bohemian Rhapsody».</p>
      <p>Έτσι, σύμφωνα με το «The Hollywood Reporter» η ταινία για τη ζωή του <a href="https://www.newsit.gr/tags/maikl-tzakson/">Τζάκσον</a> θα φέρει την υπογραφή στο σενάριο του Τζον Λόγκαν και στην παραγωγή του Γκρέιαμ Κινγκ.</p>
      <h3>Το κληροδότημα του Μάικλ Τζάκσον έχει παραχωρήσει τα δικαιώματα χρήσης της μουσικής του ποπ σταρ στην ταινία</h3>
      <p>Σύμφωνα με το ρεπορτάζ η ταινία θα καλύπτει την ζωή του Τζάκσον από την εποχή των Jackson Five μέχρι τις δικαστικές διαμάχες για τους ισχυρισμούς σεξουαλικής κακοποίησης παιδιών από τον ποπ σταρ.</p>
      <p>Ο Τζάκσον πέθανε το 2009 και το κληροδότημά του εναντιώθηκε στο ντοκιμαντέρ «Leaving Neverland» που αναφερόταν στις καταγγελίες για σεξουαλική κακοποίηση παιδιών από τον καλλιτέχνη, ενώ αυτήν την εποχή εργάζεται στην παραγωγή μίας θεατρικής παράστασης για τη ζωή του Μάικλ Τζάκσον η οποία αναμένεται να ανέβει σε σκηνή του Μπρόντγουεϊ.</p>
    </article>
  </body>
</html>