<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/schiff-komite-sukran-gunu-tatilinden-sonra-ilk-raporunu-sunacak,849632"/>
    <meta property="og:site_name" content="T24"/>
    <meta property="article:published_time" content="2019-11-25T21:38:00+00:00"/>
    <meta property="og:title" content="Schiff: Komite, Şükran Günü tatilinden sonra ilk raporunu sunacak"/>
    <meta property="og:description" content="ABD Başkanı Trump'ın azil soruşturmasında komite ilk raporunu açıklayacak"/>
  </head>
  <body>
    <article>
      <h1>Schiff: Komite, Şükran Günü tatilinden sonra ilk raporunu sunacak</h1>
      <h2>ABD Başkanı Trump'ın azil soruşturmasında komite ilk raporunu açıklayacak</h2>
      <address>
        <time datetime="2019-11-25T21:38:00+00:00">25 Nov 2019, 21:38</time>
      </address>
      <p>ABD Temsilciler Meclisi’nin 31 Ekim’de tasarıyı kabul etmesiyle resmi olarak başlayan azil soruşturmasında komitenin, ilk raporunu Şükran Günü tatilinin ardından sunacağı açıklandı.<br/><br/>ABD Başkanı Donald Trump’ın azil soruşturmasını yürüten Temsilciler Meclisi İstihbarat Komitesi Başkanı Adam Schiff, 9 tanığın verdiği ifade ile ilgili bilgilerin toparlandığı ilk raporunu Şükran Günü tatilinin ardından yargı kuruluna sunacağını belirtti. Schiff, "660 nolu Meclis Kararı uyarınca, komiteler yargı kuruluna sunulacak olan kanıtları özetleyen bir rapor hazırlıyor. Bu rapor, kongrenin Şükran Günü tatilinin ardından sunulacak" ifadelerini kullandı.</p>
    </article>
  </body>
</html>