<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/liste-d-attesa-sanita-1.4906187"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-25T21:24:29+00:00"/>
    <meta property="og:title" content="Bologna, liste d'attesa. &quot;Sette mesi per la visita ortopedica di mio figlio&quot;"/>
    <meta property="og:description" content="Sanità tra efficienza e disagi: i lettori raccontano le loro esperienze dopo il nostro test. Mandateci le vostre segnalazioni"/>
  </head>
  <body>
    <article>
      <h1>Bologna, liste d'attesa. "Sette mesi per la visita ortopedica di mio figlio"</h1>
      <h2>Sanità tra efficienza e disagi: i lettori raccontano le loro esperienze dopo il nostro test. Mandateci le vostre segnalazioni</h2>
      <address><time datetime="2019-11-25T21:24:29+00:00">25 Nov 2019, 21:24</time> by <a rel="author">il Resto del Carlino</a></address>
      <p>Bologna, 26 novembre 2019 - La <b>sanità</b>, si sa, è un tema che coinvolge tutti e, in particolare, i nostri lettori ci stanno segnalando i disagi, ma anche alcuni casi di efficienza, come si rileva in questa lettera, a cui i cittadini vanno incontro in relazione alle prenotazioni.</p>
      <p>
        <b>Leggi anche <a href="https://www.ilrestodelcarlino.it/bologna/cronaca/liste-d-attesa-1.4904554">Liste d'attesa. Il nostro test: "La visita allergologica tra sei mesi"</a></b>
      </p>
      <p><b>Maria Faustina</b> ci porta nella branca dell’<b>Ortopedia</b>: "Sulle liste d’attesa per la prenotazione Cup, vorrei raccontare le mie esperienze. A fine settembre 2019 porto mio figlio, di 10 anni, dalla <b>pediatra</b> per il rinnovo del <b>certificato sportivo</b> e durante la visita la dottoressa mi consiglia una visita ortopedica al rachide e prepara la richiesta per la prenotazione al Cup". Così la mamma si mette in moto. "Nei giorni successivi contatto il Cup e la prima disponibilità in città è per aprile/maggio 2020 (dipende dalla struttura), a questo punto preferisco prenotare una visita a pagamento presso gli <b>Istituti Ortopedici Rizzoli</b> per il 15 gennaio 2020. Per mia fortuna conosco una persona che si offre di controllare giornalmente la situazione delle prenotazioni e mi trova un posto per il 21 gennaio 2020. È solo una visita di controllo, ma <b>i tempi di attesa sono veramente eccessivi"</b>.</p>
      <p>E qui scatta la buona notizia, di cui la sanità bolognese è comunque ricca. "Nel corso di quest’anno ho dovuto eseguire molteplici esami e visite a seguito di un piccolo tumore mammario – spiega la donna – e l’<b>ospedale Bellaria</b> si è fatto carico di prenotare tutti gli esami e nel giro di alcune settimane avevo il mio appuntamento. Ecco le mie esperienze".</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/cronaca/liste-d-attesa-1.4904554"/>
      </related>
    </article>
  </body>
</html>