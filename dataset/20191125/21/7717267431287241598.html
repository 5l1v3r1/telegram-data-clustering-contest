<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/thessaloniki-mazi-gia-anexartitopiisi-alexiou-na-paradosi-tin-edra"/>
    <meta property="og:site_name" content="Voria.gr"/>
    <meta property="article:published_time" content="2019-11-25T21:34:00+00:00"/>
    <meta property="og:title" content="ΘΕΣΣΑΛΟΝΙΚΗ ΜΑΖΙ ΓΙΑ ΑΝΕΞΑΡΤΗΤΟΠΟΙΗΣΗ ΑΛΕΞΙΟΥ: ΝΑ ΠΑΡΑΔΩΣΕΙ ΤΗΝ ΕΔΡΑ"/>
    <meta property="og:description" content="Η κ. Αλεξίου οφείλει να παραδώσει την έδρα της, τονίζει σε ανακοίνωση η δημοτική παράταξη «Θεσσαλονίκη Μαζί» μετά την ανεξαρτητοποίησή της"/>
  </head>
  <body>
    <article>
      <h1>ΘΕΣΣΑΛΟΝΙΚΗ ΜΑΖΙ ΓΙΑ ΑΝΕΞΑΡΤΗΤΟΠΟΙΗΣΗ ΑΛΕΞΙΟΥ: ΝΑ ΠΑΡΑΔΩΣΕΙ ΤΗΝ ΕΔΡΑ</h1>
      <h2>Η κ. Αλεξίου οφείλει να παραδώσει την έδρα της, τονίζει σε ανακοίνωση η δημοτική παράταξη «Θεσσαλονίκη Μαζί» μετά την ανεξαρτητοποίησή της</h2>
      <address><time datetime="2019-11-25T21:34:00+00:00">25 Nov 2019, 21:34</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Την <a href="https://www.voria.gr/article/../../article/anexartitopiisi-dimotikis-simvoulou-apo-ti-thessaloniki-mazi">ανεξαρτητοποίηση</a> της <b>Δήμητρας Αλεξίου-Στυλιάδη</b> από τη δημοτική παράταξη «Θεσσαλονίκη Μαζί» με επικεφαλής την Κατερίνα Νοτοπόλου σχολιάζει σε ανακοίνωση του ο συνδυασμός, τονίζοντας πως οι λόγοι «ουδεμία σχέση έχουν με την πραγματικότητα».</p>
      <p>Αναλυτικά η ανακοίνωση:</p>
      <p>Η κυρία Δήμητρα Αλεξίου-Στυλιάδη ,η οποία εξελέγη Δημοτική Σύμβουλος με την παράταξή μας «Θεσσαλονίκη ΜΑΖΙ» κατέθεσε πριν λίγο στο Προεδρείο του Δημοτικού Συμβουλίου Θεσσαλονίκης την ανεξαρτητοποίησή της <b>προφασιζόμενη</b> ότι αδυνατεί να λειτουργήσει σε μία πολιτικά ελεγχόμενη παράταξη.</p>
      <p>Προφανώς οι λόγοι αυτοί της ανεξαρτητοποίησής της ουδεμία σχέση έχουν με την πραγματικότητα.</p>
      <p>Άλλωστε όπως σπανίως τίμησε με την <b>παρουσία</b> της τα έδρανα του Δημοτικού Συμβουλίου, το ίδιο έπραξε και με τις Συνεδριάσεις Δημοτικής μας Ομάδας όπου οι Σύμβουλοι ελεύθερα και δημοκρατικά εκφράζουν τις απόψεις τους.</p>
      <p>Η κυρία Αλεξίου οφείλει τέλος και σύμφωνα με το καταστατικό της παράταξης αλλά κυρίως με βάση τη στοιχειώδη πολιτική ηθική και εντιμότητα να παραδώσει την έδρα της.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/anexartitopiisi-dimotikis-simvoulou-apo-ti-thessaloniki-mazi"/>
      </related>
    </article>
  </body>
</html>