<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4781054/%D8%AD%D9%85%D9%84%D9%87-%D9%87%D9%88%D8%A7%D9%BE%DB%8C%D9%85%D8%A7%D9%87%D8%A7%DB%8C-%D9%86%D8%A7%D8%B4%D9%86%D8%A7%D8%B3-%D8%A8%D9%87-%D8%B4%D9%85%D8%A7%D9%84-%D8%AD%D9%84%D8%A8-%D8%AF%D8%B1-%D8%B3%D9%88%D8%B1%DB%8C%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T21:32:04+00:00"/>
    <meta property="og:title" content="حمله هواپیماهای ناشناس به شمال حلب در سوریه"/>
    <meta property="og:description" content="شبکه روسیا الیوم دوشنبه شب از حمله جنگنده های ناشناس به شمال حلب در سوریه و کشته و زخمی شدن چند نفر خبر داد."/>
  </head>
  <body>
    <article>
      <h1>حمله هواپیماهای ناشناس به شمال حلب در سوریه</h1>
      <address>
        <time datetime="2019-11-25T21:32:04+00:00">25 Nov 2019, 21:32</time>
      </address>
      <p>به گزارش <a href="https://www.mehrnews.com/">خبرگزاری مهر</a>، شبکه روسیا الیوم دوشنبه شب به نقل از خبرنگار خود از کشته و زخمی شدن چند نفر در پی حمله هواپیماهای ناشناس به مناطق تحت سیطره گروه های مسلح تحت حمایت ترکیه در شمال حلب خبر داد.</p>
      <p>بر اساس این گزارش، صدای ۶ انفجار در مناطق پراکنده در شمال حلب شنیده شد.</p>
      <p>روسیا الیوم همچنین از هدف قرار گرفتن منطقه الحراقات در نزدیکی دو روستای ترحین و البرج و جنوب شهر جرابلس در پی این حملات خبر داد.</p>
      <p>همچنین اخباری در خصوص زخمی شدن چند غیرنظامی در روستای ترحین و آتش گرفتن مخازن سوخت منتشر شده است.</p>
      <p>در همین حال برخی منابع خبری از حمله این جنگنده ها به پالایشگاه های نفت در حومه شمال شرقی حلب خبر دادند.</p>
      <p>این منابع بامداد سه شنبه از افزایش این حملات هوایی به ۹ مورد خبر دادند. گفته شده است که این جنگنده ها آمریکایی بوده اند.</p>
    </article>
  </body>
</html>