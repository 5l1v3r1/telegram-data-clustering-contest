<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/fc-viitorul-sepsi-4-1-in-liga-1/"/>
    <meta property="og:site_name" content="Europa FM"/>
    <meta property="article:published_time" content="2019-11-25T21:56:37+00:00"/>
    <meta property="og:title" content="FC Viitorul – Sepsi: 4-1 în Liga 1"/>
    <meta property="og:description" content="FC Viitorul Constanţa a învins-o cu 4-1, pe teren propriu, pe Sepsi Sfântu Gheorghe, în ultimul meci din etapa a 17-a a Ligii 1."/>
  </head>
  <body>
    <article>
      <h1>FC Viitorul – Sepsi: 4-1 în Liga 1</h1>
      <address>
        <time datetime="2019-11-25T21:56:37+00:00">25 Nov 2019, 21:56</time>
      </address>
      <p><b>FC Viitorul Constanţa</b> a învins-o cu <b>4-1</b>, pe teren propriu, pe <b>Sepsi Sfântu Gheorghe</b>, în ultimul meci din etapa a <b>17</b>-a a <b>Ligii 1</b>.</p>
      <p>Echipa antrenată de <b>Gică Hagi</b> s-a impus fără probleme într-un meci în care oaspeții au evoluat mai mult de o repriză în <b>8</b> jucători de câmp. <b>Răzvan Tincu</b> a fost eliminat pentru al 2-lea cartonaş galben în minutul <b>33</b>, iar algerianul <b>Rachid Bouhenna</b> l-a urmat la vestiare în minutul <b>36</b>.</p>
      <p>Golurile constănțenilor le-au marcat <b>Virgil Ghiţă</b> în minutul 4, <b>Louis Munteanu</b> în minutul 52, <b>Rivaldinho</b> în minutul 79 şi <b>Cosmin Matei</b> în minutul 86 din penalty. Pentru Sepsi a înscris slovacul <b>Pavol Safranko</b> în minutul 27.</p>
      <p>Meciul a consemnat debutul lui <b>Leo Grozavu</b> ca antrenor al echipei din <b>Covasna</b>.</p>
      <p>După această vctorie, <b>FC Viitorul</b> a urcat pe locul al 2-lea în clasament, peste <b>Universitatea Craiova</b> și <b>Astra Giurgiu</b> și la două puncte de lidera <b>CFR Cluj</b>.</p>
      <p><b>Sepsi Sfantu Gheorghe</b> nu a mai câştigat de <b>7</b> etape, înregistrând <b>3</b> remize şi <b>4</b> înfrângeri și ocupând poziția a 11-a.</p>
      <p><b>Viitorul</b> este neînvinsă acasă în această ediție de campionat, cu <b>8</b> victorii şi un egal pe stadionul din <b>Ovidiu</b>.</p>
    </article>
  </body>
</html>