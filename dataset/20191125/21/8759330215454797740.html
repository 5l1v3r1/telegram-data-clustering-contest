<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905216/alli-laat-zich-uit-over-komst-van-mourinho-resultaten-spreken-voor-zich-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T21:45:00+00:00"/>
    <meta property="og:title" content="Alli laat zich uit over komst van Mourinho: 'Resultaten spreken voor zich'"/>
    <meta property="og:description" content="Voor de Tottenham Hotspur-spelers waren de afgelopen weken een hectische periode. Mauricio Pochettino werd ontslagen en een dag later stond met José Mourinho al een vervanger op de stoep. Dele Alli baalt van het ontslag van de Argentijnse coach, maar ziet in Mourinho een goede vervanger."/>
  </head>
  <body>
    <article>
      <h1>Alli laat zich uit over komst van Mourinho: 'Resultaten spreken voor zich'</h1>
      <address>
        <time datetime="2019-11-25T21:45:00+00:00">25 Nov 2019, 21:45</time>
      </address>
      <p>
        <b>Voor de Tottenham Hotspur-spelers waren de afgelopen weken een hectische periode. Mauricio Pochettino werd ontslagen en een dag later stond met José Mourinho al een vervanger op de stoep. Dele Alli baalt van het ontslag van de Argentijnse coach, maar ziet in Mourinho een goede vervanger.</b>
      </p>
      <p>"Het was een goede reis hier bij Tottenham met Poch aan het roer, daar moet ik hem echt voor bedanken", begint Alli op de persconferentie voor de Champions League-wedstrijd tegen Olympiakos, geciteerd door <a href="https://www.football.london/tottenham-hotspur-fc/players/dele-alli-pochettino-jose-mourinho-17315014"><i>Football.London</i></a>. De middenvelder sprak na het vertrek nog met de Argentijnse coach. "Het is iedereen wel duidelijk hoeveel Pochettino betekende voor de spelers. Ik was erg ontdaan toen ik het nieuws zag en ik zocht de volgende dag meteen contact met hem."</p>
      <p>Alli denkt dat Spurs met Mourinho een goede vervanger heeft gevonden voor Pochettino. "Zijn resultaten spreken voor zich, hij is een erg ervaren trainer en heeft al veel prijzen gewonnen. Het is een genot om hem hier te hebben. We hebben nog niet zo lang met elkaar gewerkt natuurlijk en met de volgende wedstrijden die zo snel komen hebben we nog niet veel tijd op het trainingsveld gehad. Hij lijkt in ieder geval aardig."</p>
    </article>
  </body>
</html>