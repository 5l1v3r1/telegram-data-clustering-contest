<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/OmadesBasket/A1Iraklis/hraklhs-einai-trelos-me-frentet-o-proedros.5646314.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T21:55:00+00:00"/>
    <meta property="og:title" content="Ηρακλής: Είναι τρελός... με Φρεντέτ ο πρόεδρος"/>
    <meta property="og:description" content="Ο πρόεδρος του Ηρακλή, Θεόδωρος Δρακόπουλος εξέφρασε τον θαυμασμό του προς τον Τζίμερ Φρεντέτ, τόσο με αυτά που δήλωσε μετά το παιχνίδι, όσο και με την κίνησή του να φωτογραφηθεί στο πλευρό του Αμερικανού."/>
  </head>
  <body>
    <article>
      <h1>Ηρακλής: Είναι τρελός... με Φρεντέτ ο πρόεδρος</h1>
      <h2>Ο πρόεδρος του Ηρακλή, Θεόδωρος Δρακόπουλος εξέφρασε τον θαυμασμό του προς τον Τζίμερ Φρεντέτ, τόσο με αυτά που δήλωσε μετά το παιχνίδι, όσο και με την κίνησή του να φωτογραφηθεί στο πλευρό του Αμερικανού.</h2>
      <address><time datetime="2019-11-25T21:55:00+00:00">25 Nov 2019, 21:55</time> by <a rel="author">Χρήστος Μπαρούνης</a></address>
      <p>Ο <a href="https://www.sport24.gr/Basket/OmadesBasket/A1Panathinaikos/panathhnaikos-o-frentet-eixe-4-4-triponta-se-pente-lepta.5646236.html">Τζίμερ Φρεντέτ έκανε απίστευτα πράγματα στο παρκέ,</a> δίνοντας μία μικρή παράσταση και ένα... τεκμήριο για την επαφή που έχει... εξ αποστάσεων με το καλάθι. Μετά τους 24 πόντους του και τα 6/8 τρίποντα, ο Αμερικανός γκαρντ του "τριφυλλιού" φαίνεται ότι απέκτησε και έναν προσωπικό θαυμαστή. Τον πρόεδρο του Ηρακλή, Θεόδωρο Δρακόπουλο!</p>
      <p>Ο ισχυρός άνδρας της ομάδας της Θεσσαλονίκης, τον πλησίασε μετά το τέλος του αγώνα και φωτογραφήθηκε μαζί του, ενώ μιλώντας στην κάμερα της Cosmote TV, είπε: <i>"Είναι εξωπραγματικός, όχι μόνο για την Ελλάδα, αλλά και για τα ευρωπαϊκά δεδομένα".</i></p>
      <p>
        <b>Photo Credits: Eurokinissi</b>
      </p>
    </article>
  </body>
</html>