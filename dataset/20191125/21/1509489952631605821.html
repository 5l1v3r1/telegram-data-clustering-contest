<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/champions-league/story/655954/totenam-olympiakos-ekei-tha-sygkentrothoyn-oi-opadoi-sto-londino"/>
    <meta property="og:site_name" content="OnSports"/>
    <meta property="article:published_time" content="2019-11-25T21:50:20+00:00"/>
    <meta property="og:title" content="Τότεναμ – Ολυμπιακός: Εκεί θα συγκεντρωθούν οι οπαδοί στο Λονδίνο"/>
    <meta property="og:description" content="Η ΠΑΕ Ολυμπιακός εξέδωσε οδηγίες για τους οπαδούς της ομάδας που έχουν ταξιδέψει στο Λονδίνο για το μεγάλο ματς με την Τότεναμ."/>
  </head>
  <body>
    <article>
      <h1>Τότεναμ – Ολυμπιακός: Εκεί θα συγκεντρωθούν οι οπαδοί στο Λονδίνο</h1>
      <address><time datetime="2019-11-25T21:50:20+00:00">25 Nov 2019, 21:50</time> by <a rel="author">Onsports Team</a></address>
      <p>Η ΠΑΕ Ολυμπιακός εξέδωσε οδηγίες για τους οπαδούς της ομάδας που έχουν ταξιδέψει στο Λονδίνο για το μεγάλο ματς με την Τότεναμ.</p>
      <p>Η αναμέτρηση του Ολυμπιακού με την Τότεναμ στο Λονδίνο, ήταν ένα από τα παιχνίδια που είχαν… κυκλώσει οι οπαδοί των Πειραιωτών από την ημέρα της κλήρωσης. Τόσο γιατί πρόκειται για μια δυνατή αναμέτρηση όσο και γιατί η εμπειρία ενός ταξιδιού στην αγγλική πρωτεύουσα δεν… χάνεται εύκολα. Οι τυχεροί που κατάφεραν να βρουν εισιτήριο, αφού έκαναν γρήγορα… φτερά, μετράνε πλέον αντίστροφα για το μεγάλο παιχνίδι.</p>
      <p>Η ΠΑΕ Ολυμπιακός, μάλιστα, με ανακοίνωσή της φρόντισε να ενημερώσει τους οπαδούς της που έχουν ταξιδέψει στο Λονδίνο για τον αγώνα με την Τότεναμ, για τα μέτρα που θα ισχύσουν στο συγκεκριμένο παιχνίδι. Οι «ερυθρόλευκοι» οπαδοί μετά από εντολή της αγγλικής αστυνομίας θα συγκεντρωθούν σε συγκεκριμένο σημείο του Λονδίνου κι από εκεί θα πάνε στο γήπεδο, όπου θα υπάρξει πολύ αυστηρός έλεγχος.</p>
      <p>
        <b>Η ανακοίνωση:</b>
      </p>
      <p>«Ενημέρωση προς τους φιλάθλους μας για το ματς στο Λονδίνο</p>
      <p>Η ΠΑΕ ΟΛΥΜΠΙΑΚΟΣ ενημερώνει τους φιλάθλους μας που θα παρακολουθήσουν από κοντά το παιχνίδι με την Τότεναμ στο Λονδίνο.</p>
      <p>Έπειτα από εντολή της αγγλικής αστυνομίας, το σημείο συνάντησης για τους φιλάθλους της ομάδας μας που ταξίδεψαν για τον αγώνα με την Τότεναμ, θα είναι το Piccadilly Circus στις 16:00 (τοπική ώρα).</p>
      <p>Οι θύρες του γηπέδου θα ανοίξουν στις 17:30 ενώ θα υπάρξει αυστηρός έλεγχος κατά την είσοδο».</p>
    </article>
  </body>
</html>