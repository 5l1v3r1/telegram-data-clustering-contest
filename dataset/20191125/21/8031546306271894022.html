<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109581-Tramp-kam-Borisov%253A-Vie-ste-za-primer-na-Germaniya%252C-vizite-modze-da-otpadnat-%2528VIDEO%2529"/>
    <meta property="og:site_name" content="Канал 3"/>
    <meta property="article:published_time" content="2019-11-25T21:53:00+00:00"/>
    <meta property="og:title" content="Тръмп към Борисов: Вие сте за пример на Германия, визите може да отпаднат (ВИДЕО)"/>
    <meta property="og:description" content="&quot;Много е вероятно да дойда в България, само Борисов да ме покани&quot;, заяви още президентът на САЩ"/>
  </head>
  <body>
    <article>
      <h1>Тръмп към Борисов: Вие сте за пример на Германия, визите може да отпаднат (ВИДЕО)</h1>
      <h2>"Много е вероятно да дойда в България, само Борисов да ме покани", заяви още президентът на САЩ</h2>
      <address>
        <time datetime="2019-11-25T21:53:00+00:00">25 Nov 2019, 21:53</time>
      </address>
      <p>
        <b>В Белия дом започна срещата между президента на САЩ Доналд Тръмп и българския премиер Бойко Борисов. Вие сте пример за Германия. С тези думи си обърна президентът на Тръмп към Борисов.</b>
      </p>
      <p>Думите му, произнесени в Овалния кабинет бяха по повод това, че българските разходи за отбрана нарастват до 3,1 на сто заради покупката на осем американски изтребителя F-16.</p>
      <p>"България купува страхотни американски оръжия, най-добрите в света", каза Тръмп.</p>
      <p>От началото на мандата си през 2017 г. Тръмп опитва да накара останалите държави в НАТО да вдигнат разходите си за отбрана до 2 процента от БВП. Германия е един от основните противници на тази политика на Тръмп.</p>
      <p>"Много е вероятно да дойда в България, само Борисов да ме покани", заяви още Тръмп. За американския президент е възможно и да се говори за отпадане на визите за българи за САЩ.</p>
      <aside>"Може и да паднат визите, със сигурност ще го обсъдим", заяви Тръмп пред журналистите в Овалния кабинет. "Имаме страхотно приятелство с България, много българи живеят в САЩ", каза още Тръмп.</aside>
      <p>Президентът на САЩ посрещна официално българският премиер Борисов на входа на Белия дом. Борисов трябваше да изчака 15-тина минути, но, въпреки че не бе предвидено, Тръмп покани медиите на началото на срещата на четири очи в Овалния кабинет.</p>
      <p>
        <i>
          <b>Преди да се срещне с американския президент Борисов поднесе венец в Мемориала на незнайния воин в Националния гробищен парк „Арлингтън“, щата Вирджиния. Там българският премиер беше посрещнат с 21 топовни салюта. Премиерът участва и в кръгла маса по покана на Търговската камара на САЩ и Американската търговска камара в България. </b>
        </i>
      </p>
      <p>Търговската камара на САЩ е най-влиятелната бизнес организация в страната, в която членуват повече от 3 милиона компании.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fboyko.borissov.7%2Fvideos%2F2596804637214257%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <related>
        <h4>Още по темата</h4>
        <a href="http://kanal3.bg/news/bulgaria/politics/109565-Boyko-Borisov-pozdravi-prezidenta-na-Rumaniya-za-preizbiraneto"/>
      </related>
    </article>
  </body>
</html>