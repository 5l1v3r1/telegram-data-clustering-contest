<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/meteorologii-au-emis-un-cod-galben-de-ceata-in-10-judete_1406696.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T21:24:01+00:00"/>
    <meta property="og:title" content="Meteorologii au emis un cod galben de ceață în 10 județe"/>
    <meta property="og:description" content="Meteorologii au emis, luni seara, avertizări Cod galben de ceață, valabile în 10 județe din țară, anunță MEDIAFAX. Potrivit ANM, până la ora..."/>
  </head>
  <body>
    <article>
      <h1>Meteorologii au emis un cod galben de ceață în 10 județe</h1>
      <address><time datetime="2019-11-25T21:24:01+00:00">25 Nov 2019, 21:24</time> by <a rel="author">Remus Vlad</a></address>
      <p>Meteorologii au emis, luni seara, avertizări Cod galben de ceață, valabile în 10 județe din țară, anunță MEDIAFAX.</p>
      <p>Potrivit ANM, până la ora 23.00 sunt vizate de avertizare mai multe localități din județele Giurgiu și Teleorman unde se va semnala ceață, care reduce vizibilitatea local sub 200 de metri și izolat sub 50 de metri.</p>
      <p>De asemenea, până la ora 24.00 sunt vizate de avertizare județele Bacău, Botoșani, Suceava, Galați, Neamț, Vrancea, Iași și Vaslui, unde se va semnala, local, ceață ce va determina scăderea vizibilității sub 200 de metri și izolat sub 50 de metri, trecător și izolat asociată cu burniță.</p>
    </article>
  </body>
</html>