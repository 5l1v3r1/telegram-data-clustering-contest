<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/blogs/choloviki-i-zhinki-sim-vidiv-lyubovi-50055595.html"/>
    <meta property="og:site_name" content="НВ"/>
    <meta property="article:published_time" content="2019-11-25T21:22:00+00:00"/>
    <meta property="og:title" content="Зомбі та трофеї. Сім категорій кохання"/>
    <meta property="og:description" content="Господарська любов об'єднує людей побутом, але для любові миски не потрібні"/>
  </head>
  <body>
    <article>
      <h1>Зомбі та трофеї. Сім категорій кохання</h1>
      <h2>Господарська любов об'єднує людей побутом, але для любові миски не потрібні</h2>
      <address>
        <time datetime="2019-11-25T21:22:00+00:00">25 Nov 2019, 21:22</time>
      </address>
      <p>
        <a href="https://nv.ua/ukr/opinion_author/malahovad.html">Даша Малахова<br/>Акторка, телеведуча</a>
      </p>
      <p>Є кілька категорій любові.</p>
      <p><b>Зомбі-кохання</b><b>.</b> Коли двоє людей абсолютно зазомбовані. Вони дивляться один на одного, як кіт на паштет або дитина на Chupa Chups. Так буде доти, доки вони не перейдуть на інший рівень кохання.</p>
      <p><b>Господарче кохання.</b> Милий, ти купив порошок? Це ще зомбі-кохання. А от: у туалеті я залишила щітку в тубусі, для тих, кому вона стане в нагоді! — це вже господарче. Воно об'єднує людей побутом і відкриває в людях злих бісів, у яких вдома повно варення і всіляких мисочок, але для кохання миски не потрібні. Тому колишні зомбі-коханці компенсують відсутність кохання тим, що весь час говорять про ремонт, побутові питання, вигідні покупки, знижки, придбання квитків на літак, подорожі, all inclusive, — коротше кажучи, про що завгодно, аби тільки не думати про те, що коханню все це не потрібно.</p>
      <p><b>Кохання ображене.</b> Люди так живуть роками. Зазвичай це жінки, які ходять з таким обличчям, ніби чоловік їй зрадив або вбив її матір, але він не зрадив і не вбив (хоч і мріє). Він просто більше не зомбі. І щоб повернути цього зомбі штучно, вона ходить з кислою фізіономією (тільки при ньому) — а він намагається догодити (теж удавано). На жаль, кохання стає ображеним, коли чоловік просто втрачає живий інтерес до жінки, а це ранить її набагато більше, ніж зрада. Таке кохання зазвичай відбувається, коли жінка дала слабинку і показала, що вже нікуди далі не збирається, а чоловік взяв і повісив її на стіну, як опудало ведмедя, у якого вже можна не шукати точку G.</p>
      <aside>Обидва можуть роками марнувати своє життя в маніпуляціях рівня підготовчої групи</aside>
      <p>У чоловіків теж трапляється ображене кохання, але рідше. Вони не ображаються, як дитина, якій не купили щось в магазині — вони просто вимикаються і перетворюються на мавпу, яка не бачить, не чує, не говорить і не може взаємодіяти. У відключці вони не помічають жінку (адже вона ходяче нагадування про проблему), і обидва можуть роками марнувати своє життя в маніпуляціях рівня підготовчої групи.</p>
      <p><b>Трофейне кохання.</b> Коли ви мріяли про когось, а отримавши, не знаєте, куди застосувати. Це як отримати жаданий величезний букет квітів і не мати вази. І після купання його у ванній протягом двох днів з перервами для прийняття душу, поставити у відро. І видихнути, коли він зів'яв і його можна викинути як новорічну ялинку. З лайкою і прокльонами, тому що цей букет ще й засипле весь під'їзд.</p>
      <p><b>Кохання зайняте.</b> Люди думають, що в партнері приваблює успішність. Але це тільки перше, знову ж трофейне кохання. А далі людина завжди зайнятиа і не встигає прибирати локон з вашої шиї, кінчати, дивлячись в очі, і говорити про життя. У неї важливіші справи.</p>
      <p><b>Кохання ниття.</b> Хвороби, відсутність грошей і депресії, магнітні бурі та Меркурії, проблеми з дітьми і батьками, як не дивно, народжують зомбі-кохання, хоч і ненадовго. Люди об'єднуються в спробі поскиглити іншим людям, але з часом це минає.</p>
      <p>З цих кохань і складається те, що з часом перетвориться на зріле, соковите, <b>безтурботне кохання.</b> Просто не застрягши дорогою в одному з кохань.</p>
      <p>Напевно.</p>
      <p>
        <i>Текст публікується з дозволу автора</i>
      </p>
      <p>
        <a href="https://www.facebook.com/dasha.malakhova/posts/10156910697336538">
          <i>Оригінал</i>
        </a>
      </p>
      <p>
        <b>
          <i>Приєднуйтесь до нашого телеграм-каналу</i>
        </b>
        <a href="https://t.me/nv_opinion">
          <b>
            <i> Мнения НВ</i>
          </b>
        </a>
      </p>
      <p><b><i>Більше блогів</i></b> <a href="https://style.nv.ua/blogs.html"><b><i>тут</i></b></a></p>
      <p>
        <i>
          <a href="https://ru.depositphotos.com/210829272/stock-photo-portrait-smiling-couple-looking-each.html">Depositphotos</a>
        </i>
      </p>
    </article>
  </body>
</html>