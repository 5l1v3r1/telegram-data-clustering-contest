<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807620/%D8%B4%D8%BA%D9%84-%D8%AC%D8%AF%DB%8C%D8%AF-%D8%AF%D8%A7%D9%85%D8%A7%D8%AF-%DA%A9%D9%88%D8%B4%D9%86%D8%B1"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T21:33:00+00:00"/>
    <meta property="og:title" content="واشنگتن پست خبر داد شغل جدید داماد کوشنر"/>
    <meta property="og:description" content="ظاهراً رئیس‌جمهوری آمریکا برای داماد خود شغلی جدید دست و پا کرده و عملیات نظارت بر ساخت دیوار مرزی مکزیک را به وی سپرده است."/>
  </head>
  <body>
    <article>
      <h1>واشنگتن پست خبر داد شغل جدید داماد کوشنر</h1>
      <h2>ظاهراً رئیس‌جمهوری آمریکا برای داماد خود شغلی جدید دست و پا کرده و عملیات نظارت بر ساخت دیوار مرزی مکزیک را به وی سپرده است.</h2>
      <address>
        <time datetime="2019-11-25T21:33:00+00:00">25 Nov 2019, 21:33</time>
      </address>
      <p>به گزارش گروه بین الملل خبرگزاری دانشجو، روزنامه واشنگتن پست می‌گوید دونالد ترامپ رئیس‌جمهوری آمریکا مسئولیت نظارت بر ساخت دیوار مرزی مکزیک را به جرد کوشنر داماد و مشاور خود واگذار کرده به گونه‌ای که از ماه میلادی جولای به این سوی، وی هر ۲ هفته یک بار جلساتی را در این زمینه تدارک می‌بیند.<br/><br/>کوشنر این جلسات را با هدف به روزرسانی اطلاعات خود از نحوه پیشرفت پروژه ساخت دیوار مرزی برگزار و همزمان از اعمال نظرات ترامپ درباره اجرای طرح نیز اطمینان حاصل می‌کند.<br/><br/>ظاهراً کوشنر سطح این جلسات را ارتقا داده و حضور مقامات کابینه را نیز ضروری می‌داند.<br/><br/>وی همچنین اداره گمرک و حفاظت مرزی آمریکا را به تسریع روند خرید اراضی مجاور سایت اجرای پروژه دیوار مرزی ملزم کرده است.<br/><br/>حتی گفته می‌شود وی قصد دارد تا پیش از انتخابات ۲۰۲۰ آمریکا، مسافتی معادل ۷۲۵ کیلومتر در امتداد مرز مکزیک را حصارکشی کند.<br/><br/>دیوار مرزی مکزیک نماد سیاست‌های ضدمهاجرتی رئیس‌جمهوری آمریکا است و از جمله شعار‌های انتخاباتی وی در رقابت ۲۰۱۶ بود.</p>
    </article>
  </body>
</html>