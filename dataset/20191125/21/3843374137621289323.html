<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/basketbols/damas/25112019-vesturisks_bridis_piecas_latviesu_parstav"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-25T21:00:28+00:00"/>
    <meta property="og:title" content="Marina Meibrija: &quot;Grūti iedomāties labāku mentoru par Kobi Braientu&quot;(2)"/>
    <meta property="og:description" content="Nikola Ozola 24. novembrī izcēlās ar izlaušanās spēli Kalamazū, Digna Strautmane cīnījās pret favorīti #TrīsZvaigznes"/>
  </head>
  <body>
    <article>
      <h1>Marina Meibrija: "Grūti iedomāties labāku mentoru par Kobi Braientu"(2)</h1>
      <address>
        <time datetime="2019-11-25T21:00:28+00:00">25 Nov 2019, 21:00</time>
      </address>
      <p>Latvijas basketbolistes ar labām sekmēm pabeidza Nacionālās studentu sporta asociācijas (NCAA) 2020. gada sezonas trešo nedēļu. Piecas latviešu pārstāvētās komandas pirmdien, 25. novembrī, iekļautas AP "Top 25". Tas noticis pirmo reizi.</p>
      <h4>Big Ten</h4>
      <p>“Indiana” (4-0) piektdien, 22. novembrī, izbraukumā Geinsvilā uzvarēja “Southeastern Conference” vienību “Florida” (4-1) ar 73:49 (15:15, 24:13, 19:12, 15:9). “Hoosiers” sagādāja pretiniecēm pirmo zaudējumu sezonā.</p>
      <p><b>Aleksa Gulbe</b> 24 minūtēs guva astoņus punktus (2p 3/6, 3p 0/1, 1p 2/3). Spēka uzbrucēja izcīnīja septiņas atlēkušās bumbas, izdarīja divas rezultatīvas piespēles un atstāja laukumu ar piecām personiskajām piezīmēm.</p>
      <p>Pateicības dienas nedēļas nogalē “Indiana” dosies uz Jaunavu salām, kur piedalīsies “Paradise Jam” turnīrā. “Hoosiers” pretinieču lokā būs ASV izlases galvenās treneres Donas Steilijas trenētā “South Carolina” vienība un pašreizējā NCAA čempione “Baylor”.</p>
      <figure>
        <iframe data-src="https://twitter.com/IndianaWBB/status/1199028803416317953?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h4>Atlantic Coast Conference</h4>
      <p>“Syracuse” (3-1) svētdien, 24. novembrī, piedzīvoja pirmo zaudējumu, savā laukumā piekāpjoties “Pacific 12” grandam “Oregon” (4-0) ar 64:81 (15:15, 15:16, 16:31, 18:19). Mājinieces turējās līdz trešās ceturtdaļas vidum, kad “Ducks” veica izšķirošo izrāvienu.</p>
      <p><b>Digna Strautmane</b> 39 minūtēs nopelnīja otro labāko lietderības koeficientu 14. Spēka uzbrucēja guva deviņus punktus (2p 3/4, 3p 1/5), izcīnīja sešas atlēkušās bumbas, izdarīja trīs piespēles, pārķēra vienu bumbu un saņēma trīs personiskās piezīmes.</p>
      <p>“Ducks” rindās grūti apturama bija Vācijas valstsvienības spēlētāja Satu Saballi. Berlīniete sameta 23 punktus un izcīnīja deviņas bumbas, taču 33 minūtēs sakrāja piecus pārkāpumus. Sabrina Jonesku pievienoja 19 punktus, septiņas atlēkušās bumbas un sešas piespēles.</p>
      <p>Pirmdien “Orange” devās ceļā uz Kanādu, lai caur Toronto un Vankūveru nokļūtu Britu Kolumbijas pilsētā Viktorijā. “Greater Victoria Invitational” turnīrs sāksies 28. novembrī ar spēli pret “Houston”.</p>
      <figure>
        <iframe data-src="https://twitter.com/CuseWBB/status/1198826704837459968?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/CuseWBB/status/1199025288308543488?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h4>Pacific 12</h4>
      <p>“Arizona” (6-0) svētdien izbraukumā Montanas pavalstī sagrāva “Big Sky” līgas vienību “Montana” (2-2) ar 77:42 (23:6, 15:12, 20:9, 19:15). Sešas uzvaras sešās spēlēs ir “Wildcats” labākais sezonas sākums 20 gadu laikā.</p>
      <p><b>Māra Mote</b> piecās minūtēs guva trīs punktus (3p 1/2). Uzbrūkošā aizsardze izcīnīja vienu atlēkušo bumbu, divas reizes kļūdījās, pārķēra vienu bumbu un saņēma divas personiskās piezīmes.</p>
      <figure>
        <iframe data-src="https://twitter.com/AP_Top25/status/1199028993892196353?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h4>Southeastern Conference</h4>
      <p>“Texas A&amp;M” (4-0) izbraukumā Losandželosā uzvarēja pazīstamo “Pacific 12” komandu “University of Southern California” (3-2). Gerijs Blērs izmantoja septiņu spēlētāju rotāciju, turklāt piecas basketbolistes spēlēja ilgāk par 30 minūtēm.</p>
      <p><b>Anna Dreimane</b> laukumā netika. Kenedija Kārtere izcēlās ar 26 punktiem un četrām rezultatīvām piespēlēm, bet centra spēlētājai Sjerai Džonsonei deviņi punkti un septiņas atlēkušās bumbas.</p>
      <figure>
        <iframe data-src="https://twitter.com/AggieWBB/status/1197982651941961729?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h4>American Athletic Conference</h4>
      <p>“South Florida” (5-1) svētdien, 24. novembrī, savā laukumā sagrāva “Northeast Conference” vienību “Saint Francis Pennsylvania” (1-6) ar 62:23 (16:11, 16:2, 20:4, 10:6).</p>
      <p><b>Luīze Šepte</b> 22 minūtēs guva četrus punktus (2p 2/6). Uzbrucēja izcīnīja piecas atlēkušās bumbas, izdarīja divas piespēles, vienu reizi kļūdījās, pārķēra divas bumbas un saņēma divas personiskās piezīmes.</p>
      <figure>
        <iframe data-src="https://twitter.com/USFWBB/status/1199053423674572800?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h4>Conference USA</h4>
      <p>“Florida Atlantic” (4-2) izbraukumā Mišiganas pavalsts pilsētā Kalamazū uzvarēja MAC komandu “Western Michigan” (2-2) ar 80:79 (20:23, 18:17, 16:22, 26:17). Kraistala Primma izskaņā iemeta abus brīvmetienus, izraujot uzvaru.</p>
      <p><b>Nikola Ozola</b> aizvadīja līdz šim labāko spēli “Owls” rindās, 28 minūtēs sametot septiņus punktus (2p 1/2, 3p 1/4, 1p 2/2) un izdarot septiņas rezultatīvas piespēles. Saspēles vadītāja trīs reizes kļūdījās, pārķēra vienu bumbu un saņēma vienu personisko piezīmi.</p>
      <h3>AP Top 25, ceturtā nedēļa, 25. novembris</h3>
      <hr/>
      <p>#KomandaU-ZPunkti</p>
      <hr/>
      <p>1Oregon4-0748</p>
      <hr/>
      <p>2Baylor5-0722</p>
      <hr/>
      <p>3Stanford5-0676</p>
      <hr/>
      <p>4UConn5-0631</p>
      <hr/>
      <p>5South Carolina6-0624</p>
      <hr/>
      <p>6<b>Texas A&amp;M</b>4-0595</p>
      <hr/>
      <p>7Oregon State5-05592</p>
      <hr/>
      <p>8Louisville5-0524</p>
      <hr/>
      <p>9Maryland5-1515</p>
      <hr/>
      <p>10Mississippi State5-0485</p>
      <hr/>
      <p>11UCLA4-0443</p>
      <hr/>
      <p>12Florida State5-0393</p>
      <hr/>
      <p>13North Carolina State5-0393</p>
      <hr/>
      <p>14Kentucky5-0376</p>
      <hr/>
      <p>15Michigan State5-0327</p>
      <hr/>
      <p>16DePaul4-1267</p>
      <hr/>
      <p>17<b>Indiana</b>4-0224</p>
      <hr/>
      <p>18<b>Syracuse</b>3-1202</p>
      <hr/>
      <p>19Miami4-1180</p>
      <hr/>
      <p>20Tennessee5-0133</p>
      <hr/>
      <p>21<b>South Florida</b>5-1122</p>
      <hr/>
      <p>22Gonzaga3-1120</p>
      <hr/>
      <p>23West Virginia4-0100</p>
      <hr/>
      <p>24<b>Arizona</b>6-096</p>
      <hr/>
      <p>25Arkansas5-161</p>
      <hr/>
      <p>Balsis saņēma: South Dakota 52, Michigan 44, Notre Dame 44, Missouri State 36, Minnesota 8, Arizona State 6, Drake 6, California 3, Northwestern 2.</p>
    </article>
  </body>
</html>