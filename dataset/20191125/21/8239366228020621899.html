<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/vseukrainska_rada_tserkov_zasudyla_narugu_nad_pamyatnykom_sholomaleyhema_331646.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T21:36:00+00:00"/>
    <meta property="og:title" content="Всеукраїнська Рада Церков засудила наругу над пам’ятником Шолом-Алейхема"/>
    <meta property="og:description" content="Всеукраїнська Рада Церков і релігійних організацій, яка об’єднує в своєму складі понад 90 відсотків віруючих людей християнського, іудейського та мусульманського віросповідань, рішуче засуджує наругу над пам'ятником єврейському письменнику Шолом-Алейхему в Києві."/>
  </head>
  <body>
    <article>
      <h1>Всеукраїнська Рада Церков засудила наругу над пам’ятником Шолом-Алейхема</h1>
      <h2>Всеукраїнська Рада Церков і релігійних організацій, яка об’єднує в своєму складі понад 90 відсотків віруючих людей християнського, іудейського та мусульманського віросповідань, рішуче засуджує наругу над пам'ятником єврейському письменнику Шолом-Алейхему в Києві.</h2>
      <address>
        <time datetime="2019-11-25T21:36:00+00:00">25 Nov 2019, 21:36</time>
      </address>
      <figure>
        <img src="https://galinfo.com.ua/media/gallery/intxt/s/h/sholomaleikhem_svastyka.jpg"/>
        <figcaption>У центрі Києва спаплюжили свастиками пам’ятник Шолом-Алейхему</figcaption>
      </figure>
      <p>За інформацією прес-службі <a href="http://vrciro.org.ua/ua/">Всеукраїнської Ради Церков</a> і релігійних організацій, ц, безперечно, акт вандалізму та замах на міжнаціональний і міжрелігійний мир в Україні.</p>
      <p>Ми вважаємо такі акти неприпустимими та звертаємо увагу на те, що системність, з якою зловмисники вчиняють акти вандалізму і наруги, свідчить про зацікавленість третьої сторони завдати шкоди українсько-єврейським відносинам та виставити українців перед світом, як закоренілих антисемітів. Але ми знаємо, що антисемітизм та вандалізм не користуються підтримкою широкого загалу українського суспільства. Тому ми просимо усіх наших співгромадян поставити рішучий заслін ворожим спробам розпалити вогонь міжнаціональної і міжрелігійної ворожнечі в Україні.</p>
      <p>Ми звертаємось до Національної поліції та МВС України з проханням розслідувати зазначений інцидент і притягнути винних до встановленої законодавством відповідальності.</p>
      <p>Нагадаємо, як писало Гал-інфо, у центрі Києва спаплюжили свастиками <a href="https://galinfo.com.ua/news/u_tsentri_kyieva_spaplyuzhyly_svastykamy_pamyatnyk_sholomaleyhemu_331588.html">пам’ятник Шолом-Алейхему</a>.</p>
    </article>
  </body>
</html>