<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/sud-ofitsiyno-pidtverdyv-sudymist-nardepa-ivanisova-za-zhvaltuvannia/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T21:31:00+00:00"/>
    <meta property="og:title" content="Суд офіційно підтвердив судимість нардепа Іванісова за згвалтування"/>
    <meta property="og:description" content="Пологівський райсуд Запорізької області підтвердив судимість нардепа зі «Слуги народу» Романа Іванісова за групове зґвалтування"/>
  </head>
  <body>
    <article>
      <h1>Суд офіційно підтвердив судимість нардепа Іванісова за згвалтування</h1>
      <address>
        <time datetime="2019-11-25T21:31:00+00:00">25 Nov 2019, 21:31</time>
      </address>
      <p>Пологівський райсуд Запорізької області підтвердив судимість нардепа зі «Слуги народу»<b> Романа Іванісова</b> за групове зґвалтування.<br/><br/>Як зазначається, суд розглядав справу за обвинуваченням Романа Іванісова у злочинах передбачених частиною 3 статті 117 (Кримінального кодексу 1960 року) (зґвалтування групою осіб) та частину 2 статті 118 (задоволення статевої пристрасті неприроднім способом). Офіційне підтвердження від суду отримало видання «<a href="https://4vlada.com/sud-ofitsijno-pidtverdyv-informatsiiu-pro-vyrok-ivanisovu-za-uchast-u-grupovomu-zghvaltuvanni?fbclid=IwAR2jPKEGxRtpqWDpBqkBp-nYgJHe81DfwYrC-2PN307-SeQ612wCJR6cLFw">Четверта влада</a>».<br/><br/>«Вироком Пологівського районного суду Запорізької області від 21-го березня 1996 року Роман Іванісов визнаний винним у закінченому злочині – груповому задоволенні пристрасті неприродним способом (фактично оральному згвалтуванні) та у замаху на згвалтування (вагінальне)», – сказано у відповіді суду.<br/><br/><a href="https://www.volynnews.com/ua/news/all/sud-ofitsiyno-pidtverdyv-sudymist-nardepa-ivanisova-za-zhvaltuvannia/../../../../news/all/hrupove-zvaltuvannia-u-volzi-mera-zhertva-nardepa-ivanisova-rozpovila/"><b>ЧИТАТИ ЩЕ: ГРУПОВЕ ЗҐВАЛТУВАННЯ У «ВОЛЗІ» МЕРА: ЖЕРТВА НАРДЕПА ІВАНІСОВА РОЗПОВІЛА ПОДРОБИЦІ</b></a><br/><br/>Іванісов<b><a href="https://www.volynnews.com/ua/news/all/sud-ofitsiyno-pidtverdyv-sudymist-nardepa-ivanisova-za-zhvaltuvannia/../../../../news/all/sluha-narodu-ivanisov-sydiv-za-zvaltuvannia-nepovnolitnoyi-politsiia/"> був затриманий</a></b> 14 вересня 1995 року Куйбишевським райвідділом міліції Запорізької області за ст. 117 ч. 3 (зґвалтування неповнолітньої), і ст. 118 ч. 2 (зґвалтування неповнолітньої неприродним чином) Кримінального кодексу України, який діяв на той час.<br/><br/>22 вересня його відправили до СІЗО, але через три дні відпустили за рішенням суду. Однак, 25 жовтня 1995 року міліція затримала повторно Іванісова.<br/><br/>Іванісова покарали позбавленням волі на З роки 6 місяців. Відбувати покарання майбутній нардеп мав у виправно-трудовій колонії загального режиму. Однак учасники процесу подали касаційні скарги, і вирок Пологівського райсуду переглянув Запорізький обласний суд. Цей-таки суд 17-го квітня 1996 року ухвалив змінити вирок суду першої інстанції: строк Іванісову зменшили до 2 років 6 місяців позбавлення волі у виправно-трудовій колонії загального режиму.<br/><br/>29 листопада 1996 року <b><a href="https://www.volynnews.com/ua/news/all/sud-ofitsiyno-pidtverdyv-sudymist-nardepa-ivanisova-za-zhvaltuvannia/../../../../news/all/nardepa-pedofi-ivanisova-iakoho-sudyly-za-zvaltuvannia-pomyluvav-kuch/">указом президента </a></b>«Про помилування» Іванісову змінили «невідбуту частину міри покарання» на умовну з іспитовим строком два роки. Реклама</p>
    </article>
  </body>
</html>