<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/person-missing-in-penganga-river-1-1-10610606.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T21:52:00+00:00"/>
    <meta property="og:title" content="పెన్‌గంగలో వ్యక్తి గల్లంతు"/>
    <meta property="og:description" content="కౌటాల : కుమ్రం భీం ఆసిఫాబాద్ జిల్లా కౌటాల మండలం తాటిపెల్లి పెన్‌గంగ నదిలో స్నానానికి వెళ్లి యాదాద్రి జిల్లా మోటుకొండూరు గ్రామానికి చెందిన పసల ప్రాన్సీస్ (60)"/>
  </head>
  <body>
    <article>
      <h1>పెన్‌గంగలో వ్యక్తి గల్లంతు</h1>
      <address>
        <time datetime="2019-11-25T21:52:00+00:00">25 Nov 2019, 21:52</time>
      </address>
      <p>కౌటాల : కుమ్రం భీం ఆసిఫాబాద్ జిల్లా కౌటాల మండలం తాటిపెల్లి పెన్‌గంగ నదిలో స్నానానికి వెళ్లి యాదాద్రి జిల్లా మోటుకొండూరు గ్రామానికి చెందిన పసల ప్రాన్సీస్ (60) గల్లంతయ్యాడు. బంధువులు తెలిపిన వివరాల ప్రకారం.. కౌటాల మండల కేంద్రంలో ఆదివారం బంధువుల ఇంట్లో జరిగిన కార్యానికి ప్రాన్సీస్ హాజరయ్యాడు. మండలానికి సరిహద్దులోనున్న తాటిపెల్లి పెన్‌గంగ వద్దకు బంధువులతో కలిసి స్నానానికి వెళ్లాడు.<br/><br/>ఈ క్రమంలో బంధువులంతా నదిలో సరదాగా స్నానం చేస్తుండగా.. ప్రాన్సీస్ కూడా నీటిలో దిగాడు. ఈ క్రమంలో నీట మునిగి ప్రాన్సీస్ గల్లంతైనట్లుగా బంధువులు గుర్తించారు. నీటి మడుగులో వెతికినప్పటికీ ఆయన ఆచూకీ కనిపించలేదు. అనంతరం బంధువులు పోలీస్‌స్టేషన్‌లో ఫిర్యాదు చేశారు. కేసు నమోదు చేసి దర్యాప్తు జరుపుతున్నట్లు ఎస్‌ఐ ఆంజనేయులు తెలిపారు.</p>
    </article>
  </body>
</html>