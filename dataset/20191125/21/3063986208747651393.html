<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843485"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T21:56:00+00:00"/>
    <meta property="og:title" content="'কোনো দুর্নীতিবাজ দলের দায়িত্ব পাবে না'"/>
    <meta property="og:description" content="বাগেরহাটের শরণখোলায় উপজেলা আওয়ামী লীগের ত্রি-বার্ষিক সম্মেলনে কামাল উদ্দিন আকন পুনরায় সভাপতি নির্বাচিত হয়েছেন। সাধারণ সম্পাদক হিসেবে প্রথমবার নির্বাচিত হলেন সদ্য যুবলীগ থেকে আসা আজমল হোসেন মুক্তা। আজ সোমবার অনুষ্ঠিত এ সম্মেলনে প্রধান অতিথি ছিলেন কেন্দ্রিয় আওয়ামী লীগের ত্রাণ ও সমাজকল্যাণ সম্পাদক সুজিত রায় নন্দি। সভাপতি কামাল উদ্দিন আকন, সাধারণ সম্পাদক আজমল হোসেন মুক্তা। ছবি : কালের কণ্ঠ সোমবার দুপুর ১২টায় থেকে বিকেল পাঁচটা পর্যন্ত রায়েন্দা সরকারি পাইলট হাইস্কুল প্রাঙ্গনে প্রথমার্ধে সম্মেলন এবং দ্বিতীয়ার্ধে কাউন্সিল অধিবেশন অনুষ্ঠিত হয়। জাতীয় পতাকা ও শান্তির পায়রা উড়িয়ে সম্মেলনের আনুষ্ঠানিক উদ্বোধন করেন জেলা আওয়ামী লীগের সাধারণ সম্পাদক শেখ কামরুজ্জমান টুকু। অনুষ্ঠানের প্রধান অতিথি সুজিত রায় নন্দি তার বক্তব্যে বলেন, শেখ হাসিনার যোগ্য নেতৃত্বে দেশ এগিয়ে যাচ্ছে। বাংলাদেশ থেকে দরিদ্রতা দূর হয়েছে। খাদ্যে সয়ংসম্পূর্ণতা অর্জন করেছে। তিনি আরো বলেন, প্রধানমন্ত্রী দুর্নীতিকে জিরো টলারেন্স ঘোষণা করেছেন। নিজ দল থেকেই শুদ্ধি অভিযান শুরু হয়েছে। নেত্রীর সাফ কথা, কেন্দ্র থেকে শুরু করে তৃণমূল পর্যন্ত কোনো দুর্নীতিবাজ দলের দায়িত্ব…"/>
  </head>
  <body>
    <article>
      <h6 class="kicker">শরণখোলায় আওয়ামী লীগের ত্রি-বার্ষিক সম্মেলন</h6>
      <h1>'কোনো দুর্নীতিবাজ দলের দায়িত্ব পাবে না'</h1>
      <address><time datetime="2019-11-25T21:56:00+00:00">25 Nov 2019, 21:56</time> by <a rel="author">শরণখোলা (বাগেরহাট) প্রতিনিধি</a></address>
      <p>বাগেরহাটের শরণখোলায় উপজেলা আওয়ামী লীগের ত্রি-বার্ষিক সম্মেলনে কামাল উদ্দিন আকন পুনরায় সভাপতি নির্বাচিত হয়েছেন। সাধারণ সম্পাদক হিসেবে প্রথমবার নির্বাচিত হলেন সদ্য যুবলীগ থেকে আসা আজমল হোসেন মুক্তা।</p>
      <p>আজ সোমবার অনুষ্ঠিত এ সম্মেলনে প্রধান অতিথি ছিলেন কেন্দ্রিয় আওয়ামী লীগের ত্রাণ ও সমাজকল্যাণ সম্পাদক সুজিত রায় নন্দি।</p>
      <figure>
        <img src="https://www.kalerkantho.com/ckfinder/userfiles/images/kkk(1).jpg"/>
      </figure>
      <p>সভাপতি কামাল উদ্দিন আকন, সাধারণ সম্পাদক আজমল হোসেন মুক্তা। ছবি : কালের কণ্ঠ</p>
      <p>সোমবার দুপুর ১২টায় থেকে বিকেল পাঁচটা পর্যন্ত রায়েন্দা সরকারি পাইলট হাইস্কুল প্রাঙ্গনে প্রথমার্ধে সম্মেলন এবং দ্বিতীয়ার্ধে কাউন্সিল অধিবেশন অনুষ্ঠিত হয়। জাতীয় পতাকা ও শান্তির পায়রা উড়িয়ে সম্মেলনের আনুষ্ঠানিক উদ্বোধন করেন জেলা আওয়ামী লীগের সাধারণ সম্পাদক শেখ কামরুজ্জমান টুকু।</p>
      <p>অনুষ্ঠানের প্রধান অতিথি সুজিত রায় নন্দি তার বক্তব্যে বলেন, শেখ হাসিনার যোগ্য নেতৃত্বে দেশ এগিয়ে যাচ্ছে। বাংলাদেশ থেকে দরিদ্রতা দূর হয়েছে। খাদ্যে সয়ংসম্পূর্ণতা অর্জন করেছে।</p>
      <p>তিনি আরো বলেন, প্রধানমন্ত্রী দুর্নীতিকে জিরো টলারেন্স ঘোষণা করেছেন। নিজ দল থেকেই শুদ্ধি অভিযান শুরু হয়েছে। নেত্রীর সাফ কথা, কেন্দ্র থেকে শুরু করে তৃণমূল পর্যন্ত কোনো দুর্নীতিবাজ দলের দায়িত্ব পাবে না। তাই সকলকে ঐক্যবদ্ধভাবে দলকে সুসংগঠিত করে দেশের উন্নয়নে কাজ করতে হবে।</p>
      <p>উপজেলা আওয়ামী লীগের সভাপতি কামাল উদ্দিন আকনের সভাপতিত্বে অনুষ্ঠিত সম্মেলনে বিশেষ অতিথি ছিলেন দলের কেন্দ্রীয় কমিটির সদস্য রিয়াজুল কবির কাওসার, অ্যাডভোকেট আমিরুল আলম মিলন, জেলা কমিটির সহসভাপতি অ্যাডভোকেট আলী আকবর ও ডা. আব্দুল মতিন আকন।</p>
      <p>এতে অন্যান্যের মধ্যে বক্তৃতা করেন উপজেলা কমিটির সহ-সভাপতি এম সাইফুল ইসলাম খোকন, যুগ্ম-সাধারণ সম্পাদক রফিকুল ইসলাম কালাম, সাব্বির আহম্মেদ মুক্তা, আওয়ামী লীগ নেতা শাজাহান বাদল জোমাদ্দার, জাকির হোসেন খান মহিউদ্দিন, মহিম আকন, হাসানুজ্জামান পারভেজ, তপু বিশ্বাস প্রমুখ।</p>
    </article>
  </body>
</html>