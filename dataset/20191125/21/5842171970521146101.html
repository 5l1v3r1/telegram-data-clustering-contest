<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/zinas/359959-rigas-porcelana-muzejs-aicina-uz-ziemassvetku-rotajumu-darbnicu"/>
    <meta property="og:site_name" content="Jauns.lv"/>
    <meta property="article:published_time" content="2019-11-25T21:10:00+00:00"/>
    <meta property="og:title" content="Rīgas Porcelāna muzejs aicina uz Ziemassvētku rotājumu darbnīcu"/>
    <meta property="og:description" content="Rīgas Porcelāna muzejs piedāvā Ziemassvētku rotājumu darbnīcu, kurā ikviens interesents varēs izveidot porcelāna suvenīrus un svētku dāvanas, izmantojot tonētu lejamo un veidojamo porcelāna masu. Darbnīcas Rīgas Porcelāna muzejā notiks visu decembri. Tās vadīs Rīgas Porcelāna muzeja muzejpedagoģes Astra Kaprāne un Rasa Jansone. Ziemassvētku rotājumu darbnīca pieejama katru dienu no plkst. 11.00 līdz 18.00, izņemot pirmdienas un svētdienas."/>
  </head>
  <body>
    <article>
      <h1>Rīgas Porcelāna muzejs aicina uz Ziemassvētku rotājumu darbnīcu</h1>
      <address><time datetime="2019-11-25T21:10:00+00:00">25 Nov 2019, 21:10</time> by <a rel="author">Sadarbībā ar Rīgas pašvaldību</a></address>
      <p>
        <b>Rīgas Porcelāna muzejs piedāvā Ziemassvētku rotājumu darbnīcu, kurā ikviens interesents varēs izveidot porcelāna suvenīrus un svētku dāvanas, izmantojot tonētu lejamo un veidojamo porcelāna masu. Darbnīcas Rīgas Porcelāna muzejā notiks visu decembri. Tās vadīs Rīgas Porcelāna muzeja muzejpedagoģes Astra Kaprāne un Rasa Jansone. Ziemassvētku rotājumu darbnīca pieejama katru dienu no plkst. 11.00 līdz 18.00, izņemot pirmdienas un svētdienas.</b>
      </p>
      <p>Tuvojas decembra klusie un omulīgie vakari ar mandarīnu, piparkūku un egļu zaru smaržu, un kas var būt skaistāks par žilbinoši baltu, mirdzošu un trauslu porcelāna sniegpārsliņu vai rotājumu uz tumši zaļa egles zariņa? Porcelāns ir radīts smalku rotājumu izgatavošanai, un Rīgas Porcelāna muzejs aicina pieteikties dalībai Ziemassvētku veidošanas darbnīcā un izgatavot  porcelāna suvenīrus, izmantojot tonētu lejamo un veidojamo porcelāna masu.</p>
      <p>Dalībniekus iepazīstinās ar īpašu rīku – pūslīti, ar kuru var klāt kārtās lejamo porcelāna masu, veidojot smalku un trauslu eglītes rotājumu. Tāpat varēs iespiest porcelāna veidojamo masu gatavās ģipša formiņās ar izgrebtiem tēliem. Pēc žūšanas darbiem nepieciešama apdedzināšana 1250 C grādos. Porcelāna rotājumi pēc pieprasījuma tiks noglazēti, lai pēc apdedzināšanas tie kļūtu spīdīgi un izturīgāki. Darbus varēs saņemt pēc dažām nedēļām, tāpēc ieteicams pieteikties darbnīcai savlaicīgi. Darbnīcā varēs piedalīties apmeklētāji bez vecuma ierobežojuma. Šis ir lielisks veids, kā pavadīt laiku kopā ar ģimeni un draugiem, vienlaikus gatavojot suvenīrus un dāvanas.</p>
      <p>23., 24., 31. decembrī un 1. janvārī muzejs būs slēgts. 25. un 26. decembrī muzeja darba laiks: 11.00–18.00.</p>
      <p>Dalības maksa darbnīcā – EUR 5,65. Iepriekšēja pieteikšanās pa tālr. 67012944, 28331971 vai e-pastu <a href="mailto:maija.nikitina@riga.lv">maija.nikitina@riga.lv</a> katru dienu no plkst. 11.00 līdz 18.00, izņemot pirmdienas un svētdienas.</p>
    </article>
  </body>
</html>