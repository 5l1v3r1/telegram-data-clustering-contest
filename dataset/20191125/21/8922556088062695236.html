<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/sport/ryssland-kan-utestangas-i-fyra-ar-5459747.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T21:37:57+00:00"/>
    <meta property="og:title" content="Ryssland kan utestängas i fyra år"/>
    <meta property="og:description" content="Dopning Den Internationella antidopningsbyrån Wada rekommenderas att stänga av Ryssland från all idrott i fyra år på grund av brott mot dopningsreglerna."/>
  </head>
  <body>
    <article>
      <h1>Ryssland kan utestängas i fyra år</h1>
      <address><time datetime="2019-11-25T21:37:57+00:00">25 Nov 2019, 21:37</time> by <a rel="author">TT-Reuters</a></address>
      <figure>
        <img src="https://img7.ntm.eu/unt/public/img/5459748/1125224005/olympiska-atleter-fran-rysslan?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Jae C. Hong/AP/TT | Olympiska atleter från Ryssland (OAR) fick fira OS-guld i ishockey, men inte under Rysslands fana, i Pyeongchang 2018. Nu kan Ryssland stoppas på nytt i Tokyo nästa år. Arkivbild.</figcaption>
      </figure>
      <p>Dopning Den Internationella antidopningsbyrån Wada rekommenderas att stänga av Ryssland från all idrott i fyra år på grund av brott mot dopningsreglerna.</p>
      <p>Det skulle bland annat innebära att Ryssland inte får delta i OS i Tokyo nästa år och att S:t Petersburgs värdskap som en av arrangörsstäderna i nästa års fotbolls-EM är osäkert.</p>
      <p>Ryssland utestängs också från samtliga VM under den perioden.</p>
      <p>Det är den kommitté inom Wada som utreder den ryska dopningshärvan som föreslår det hårda straffet. Rysslands antidopningsbyrå (Rusada) anklagas för att ha försökt dölja fakta och manipulera dopningsdata trots att organisationen hade försäkrat att den skulle lägga alla fakta på bordet för Wada tidigare i år.</p>
      <p>Det är Wadas exekutivkommitté som tar beslut i frågan den 9 december.</p>
      <p>Om Ryssland stängs av från ytterligare ett OS öppnar dock kommittén för att ryska idrottare, precis som i Pyeongchang 2018, kan få delta under neutral flagg.</p>
    </article>
  </body>
</html>