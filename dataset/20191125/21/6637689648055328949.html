<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-sumah-za-marshrutky-vypala-shche-odna-zhinka"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-25T21:17:00+00:00"/>
    <meta property="og:title" content="У Сумах з маршрутки випала ще одна жінка"/>
    <meta property="og:description" content="За попередніми даними медиків, 64-річна пенсіонерка зламала стегно. Вона впала зі східців задніх дверей маршрутки, коли виходила на зупинці. Водій стверджує, що його вини в цьому немає. &quot;Оступилася, мабуть, вона старенька була. З задніх дверей вона остання виходила&quot;, - каже водій. За його словами, маршрутка не рухалася, пише ТСН."/>
  </head>
  <body>
    <article>
      <h1>У Сумах з маршрутки випала ще одна жінка</h1>
      <address>
        <time datetime="2019-11-25T21:17:00+00:00">25 Nov 2019, 21:17</time>
      </address>
      <p>За попередніми даними медиків, 64-річна пенсіонерка зламала стегно. Вона впала зі східців задніх дверей маршрутки, коли виходила на зупинці. Водій стверджує, що його вини в цьому немає. "Оступилася, мабуть, вона старенька була. З задніх дверей вона остання виходила", - каже водій. За його словами, маршрутка не рухалася, пише <a href="https://tsn.ua/ukrayina/u-sumah-z-marshrutok-vipali-dvi-pensionerki-odna-pasazhirka-pomerala-insha-opinilasya-u-likarni-1449075.html">ТСН</a>.</p>
      <p>Чоловік потерпілої звинувачує водія маршрутки. Він каже, що той почав від'їжджати, коли жінка ще стояла на східцях маршрутки. Саме тому вона і не втрималася та впала. "Вона тільки, а він рушив. На дорогу впала головою. Він мало мені через ноги не поїхав", - згадує Василь Малак.</p>
      <p>Слідчі встановлюють, чи був це нещасний випадок, чи вина водія. За фактом травмування пасажирки проводять перевірку. Чому із сумських маршруток почали масово випадати пасажири, будуть з'ясовувати  патрульні. Перевірятимуть і технічний стан маршруток і самих водіїв.</p>
      <p>Нагадаємо: у п’ятницю, 22 листопада, 69-річна випала з маршрутки, за добу вона померла у лікарні від отриманих травм.</p>
    </article>
  </body>
</html>