<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/juventus/gonsalo-iguain-az-ne-krada-myastoto-na-ronaldo-borya-se-za-moeto.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-25T21:48:55+00:00"/>
    <meta property="og:title" content="Гонсало Игуаин: Аз не крада мястото на Роналдо, боря се за моето"/>
    <meta property="og:description" content="&quot;Старая се да помагам на отбора да побеждава&quot;"/>
  </head>
  <body>
    <article>
      <h1>Гонсало Игуаин: Аз не крада мястото на Роналдо, боря се за моето</h1>
      <address>
        <time datetime="2019-11-25T21:48:55+00:00">25 Nov 2019, 21:48</time>
      </address>
      <p>Нападателят на Ювентус Гонсало Игуаин заяви, че е щастлив от решението си да остане в клуба. Аржентинецът се конкурира зя място в състава с Кристиано Роналдо и Пауло Дибала. Смяташе се, че той ще се застои на пейката, но и тримата получават почти еднакво игрово време.</p>
      <p>"Щастлив съм. Не толкова от това, че реших да остана в Ювентус, колкото от отношението към мен на съотборници,треньори и ръководство. Имал съм прекрасни години тук, и сега всичко е добре, но сезонът е дълъг и съм длъжен да се доказвам постоянно. Когато играеш до такива фантастични играчи, си длъжен да се възползваш от всяка предоставена възможност", заяви Игуаин.</p>
      <p>"Кристиано и Пауло са различен тип играчи. На всеки му харесва да играе с топ футболисти като тях. Старая се да се адаптирам и към стила на двамата. Аз не крада мястото на Роналдо, боря се за моето. Всички знаем кой е той. Победител. Старая се да помагам на отбора да побеждава. Всеки от нас е важен - и тези на терена, и тези на пейката", добави още нападателят.</p>
      <p>"Щастлив съм от работата си със Сари се старая да правя това, което той иска. Някои казват, че не играем красиво, с минимум усилия, но резултатите показват, че сме на правилния път", завърши Игуаин.</p>
    </article>
  </body>
</html>