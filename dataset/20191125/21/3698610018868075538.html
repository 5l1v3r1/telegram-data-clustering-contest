<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/moody-s-vvazhaye-malovirogidnim-dosyagnennya-7-go-zrostannya-vvp-ukrayini-330875_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T21:52:00+00:00"/>
    <meta property="og:title" content="Moody's вважає маловірогідним досягнення 7%-го зростання ВВП України"/>
    <meta property="og:description" content="Агентство покращило прогноз рейтингу України зі стабільного на позитивний."/>
  </head>
  <body>
    <article>
      <h1>Moody's вважає маловірогідним досягнення 7%-го зростання ВВП України</h1>
      <h2>Агентство покращило прогноз рейтингу України зі "стабільного" на "позитивний".</h2>
      <address>
        <time datetime="2019-11-25T21:52:00+00:00">25 Nov 2019, 21:52</time>
      </address>
      <p>Міжнародне рейтингове <b><a href="https://dt.ua/ECONOMICS/moody-s-zminilo-prognoz-ukrayini-zi-stabilnogo-na-pozitivniy-i-pidtverdilo-reyting-caa1-330652_.html">агентство Moody's</a></b> вважає занадто оптимістичним прогноз українського уряду щодо зростання ВВП до 7% на рік. Про це повідомляється на сайті агентства в понеділок, 25 листопада.</p>
      <p>У Moody's відзначили, що економіка України показала 15-квартальне зростання, чим було обумовлено рішення поліпшити прогноз по рейтингу України зі "стабільного" на "позитивний".</p>
      <p>Очікується, що боргове навантаження державного сектора знизиться приблизно до 54% ВВП до кінця наступного року і буде підтримуватися скромним дефіцитом з цільовим показником 2,1% ВВП, закладеним у бюджеті 2020 року.</p>
      <p>Ці поліпшення макроекономічної стабільності також підкріплюються спокійним політичним транзитом після виборів на початку цього року, що допомагає знизити ризики внутрішньополітичних подій, вважають в агентстві.</p>
      <p>Також у Moody's вважають, що перший в Україні однопартійний уряд підвищує ймовірність відновлення імпульсу реформ в Україні. У зв'язку з переговорами щодо нової програми з МВФ, український парламент прийняв багато законодавчих актів для просування програми реформ уряду, яка включає лібералізацію ринку землі, продовження антикорупційних реформ та посилення приватизації, відзначають аналітики агентства.</p>
      <p>Тим не менш, амбітні завдання уряду України з проведення реформування, включаючи прискорення економічного зростання до 7% у 2021 році, є важкодосяжними, вважають в Moody's.</p>
      <p>Раніше повідомлялося про те, що Moody's Investors Service <b><a href="https://zn.ua/ECONOMICS/moody-s-izmenilo-prognoz-ukrainy-so-stabilnogo-na-pozitivnyy-i-prodtverdilo-reyting-caa1-337066_.html">поліпшило прогноз рейтингів уряду</a></b> України зі "стабільного" на "позитивний", підтвердивши довгострокові рейтинги емітента та пріоритетних незабезпечених кредитів України на рівні "Caa1".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>