<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/lifewitness/779630/zodia-ke-exartisis-pia-ine-epirrepi/"/>
    <meta property="og:site_name" content="to10.gr"/>
    <meta property="article:published_time" content="2019-11-25T21:54:38+00:00"/>
    <meta property="og:title" content="Ζώδια και εξαρτήσεις: Ποια είναι επιρρεπή;"/>
    <meta property="og:description" content="Ποια ζώδια είναι επιρρεπή σε άκακες εξαρτήσεις και πώς αυτές μαρτυρούν ότι έχουν μία τάση στον εθισμό;"/>
  </head>
  <body>
    <article>
      <h1>Ζώδια και εξαρτήσεις: Ποια είναι επιρρεπή;</h1>
      <h2>Ποια ζώδια είναι επιρρεπή σε άκακες εξαρτήσεις και πώς αυτές μαρτυρούν ότι έχουν μία τάση στον εθισμό;</h2>
      <address><time datetime="2019-11-25T21:54:38+00:00">25 Nov 2019, 21:54</time> by <a rel="author">to10.gr</a></address>
      <p>
        <b>Ταύρος</b>
      </p>
      <p>Ο Ταύρος είναι ο μεγαλύτερος λιχούδης του ζωδιακού. Υπάρχει όμως εξήγηση γι’ αυτό. Είναι μπον βιβέρ και ξέρει καλύτερα από όλους ποιο είδος μπύρας ταιριάζει με κάθε πιάτο, ποιο μαγαζί φτιάχνει το καλύτερο brunch και πού θα φάει το ζουμερότερο μπέργκερ.</p>
      <p>
        <a href="https://www.to10.gr/podosfero/dietisia/779659/karypidis-na-syllavoun-ton-kakko-vid/">
          <i>Καρυπίδης: «Να συλλάβουν τον Κάκκο…» (vid)</i>
        </a>
      </p>
      <p>Μπορεί να μην το έχεις συνειδητοποιήσει, αλλά εάν παρατηρήσεις προσεκτικά, ο Ταύρος έχει πάντα στο τραπέζι που βρίσκεται μπροστά του κάτι να πίνει (το οποίο σίγουρα δεν είναι νερό) και κάτι να τρώει (το οποίο σίγουρα δεν είναι κάτι απλό).</p>
      <p>Αυτή του η εξάρτηση έχει γίνει κομμάτι της καθημερινότητάς του, είναι το καταφύγιό του, μετά από μία μεγάλη και κουραστική μέρα. Αυτό ακριβώς είναι και που τον κάνει επιρρεπή στης εξαρτήσεις. Ο Ταύρος έχει την τάση να δημιουργεί ρουτίνες όταν απολαμβάνει πραγματικά κάτι, και να περιστρέφεται η ζωή του μετά γύρω από αυτές. Επομένως, άπαξ και «βολευτεί» με κάτι, κολλάει σε αυτό. Μην του προτείνετε να δοκιμάσει απαγορευμένες ουσίες, θα κολλήσει.</p>
      <p>
        <b>Δίδυμοι</b>
      </p>
      <p>Ο Δίδυμος είναι το ζώδιο το οποίο μετατρέπει την εμμονή του σε εξάρτηση. Φτάνει σε ένα σημείο στο οποίο δεν μπορεί να φανταστεί τη ζωή του χωρίς αυτό που τον έχει κάνει να το αποζητά. Κι αυτό συνήθως αφορά τις διαπροσωπικές σχέσεις.</p>
      <p>Είναι ο τύπος ανθρώπου που θα τρέξει να φτιάξει λογαριασμό σε οποιαδήποτε νέα πλατφόρμα, ακόμη κι αν είναι άγνωστη. Δυστυχώς η εξάρτησή του δε σταματάει εκεί. Χρειάζεται και την επιβεβαίωση, η οποία στα σόσιαλ μίντια μεταφράζεται με κοινοποιήσεις και «Μου αρέσει».</p>
      <p>Αυτός ο εθισμός μπορεί να του σταθεί εμπόδιο σε διάφορες εμπειρίες, τις οποίες είχε την ευκαιρία να ζήσει. Αντ’ αυτού επιλέγει να κολλάει στο κινητό. Άτομα με τέτοιες τάσεις, έχουν και μία παραπάνω κλίση προς άλλες εξαρτήσεις. Η διαρκής ανάγκη για επιβεβαίωση θα σε φάει, Δίδυμε.</p>
      <p>
        <b>Λέων</b>
      </p>
      <p>Ο Λέων μία εμμονή με την εμφάνισή του, την έχει. Κι αυτό το κλαδάκι της προσωπικότητάς του, έχει άλλα μικρότερα παρακλάδια. Ένα από αυτά, είναι το σόπινγκ. Είτε άντρας, είτε γυναίκα ο άντρας Λέοντας μπορεί να χαλάσει περισσότερα χρήματα από αυτά που αντέχει η τσέπη του για να είναι σχετικά ικανοποιημένος από την γκαρνταρόμπα του.</p>
      <p>Ένας βαθύτερος λόγος που τον εξωθεί στο σόπινγκ, είναι η ανάγκη του για προσοχή. Πρέπει κάπως να είναι το κέντρο της προσοχής και ένας τρόπος για να το πετύχει αυτό είναι μέσω του ντυσίματός του.</p>
      <p>Ρολόγια, παπούτσια, επώνυμα ρούχα, ο Λέων τα θέλει όλα και αν γίνεται αυτή τη στιγμή. Προτιμά φυσικά τα πιο εκλεκτά, ώστε να έχει ένα παραπάνω ατού στο να τραβάει τα βλέμματα, αλλά κι ένα παραπάνω λόγο να περηφανευτεί.</p>
      <p>Η τάση του να εξαρτάται ψυχολογικά από οτιδήποτε μπορεί να ανεβάσει το στάτους του, είναι και ο λόγος που τον καθιστά πιο επιρρεπή σε άλλες εξαρτήσεις.</p>
      <p>
        <b>Σκορπιός</b>
      </p>
      <p>Ο Σκορπιός δεν μπορεί να σπάσει τα δεσμά του σεξ, και δυστυχώς αυτό του το χαρακτηριστικό, εισβάλλει σε πολλούς τομείς της ζωής του. Επηρεάζεται αρκετά από τις ορμές του.</p>
      <p>Είναι εθισμένος στο σεξ. Και στο σεξ με διαφορετικούς ανθρώπους, όχι έναν. Άλλωστε πορεύεται με το σκεπτικό του να μείνει ελεύθερος όσο περισσότερο μπορεί, και να μπει σε σχέση, όταν είναι πια στην ηλικία στην οποία πλησιάζει η ώρα για γάμους και παιδιά. Μέχρι τότε, οι σχέσεις του κρατάνε όσο η χειμερινή σεζόν.</p>
      <p>Η ανάγκη του για μία πιο «ελεύθερη ζωή» με διαρκείς εναλλαγές (στους συντρόφους) μπορεί να τον κάνει επιρρεπή σε νέες εμπειρίες ή μπορεί να τον φέρει σε επαφή με τους λάθος ανθρώπους –αυτούς που θα του προτείνουν κάτι και εκείνος θα ενδώσει.</p>
      <p>
        <b>
          <a href="https://www.to10.gr/lifewitness/779630/zodia-ke-exartisis-pia-ine-epirrepi/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>