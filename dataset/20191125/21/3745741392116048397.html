<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/apple-iphone-12-100-milyon-satis-hedefleniyor-h80522.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T21:11:44+00:00"/>
    <meta property="og:title" content="Apple Çıtayı Yükseltti: 2020'de 100 Milyon iPhone Satılacak"/>
    <meta property="og:description" content="Apple, 2020 yılında 5G'li iPhone 12'ye gelecek taleple 100 milyon adet cihaz satmayı planlıyor. Hedeflenen rakam oldukça etkileyici."/>
  </head>
  <body>
    <article>
      <h1>Apple Çıtayı Yükseltti: 2020'de 100 Milyon iPhone Satılacak</h1>
      <h2>Gelen haberlere göre Apple, gelecek yıl toplam iPhone satışında 100 milyon rakamını geride bırakmayı hedefliyor. Firma, parça tedarikçilerine 2020 yılında 5G sayesinde 100 milyon adetten fazla iPhone satışına hazır olmaları için çağrıda bulundu.</h2>
      <address><time datetime="2019-11-25T21:11:44+00:00">25 Nov 2019, 21:11</time> by <a rel="author" href="https://www.webtekno.com/yazar/lasfiniel" target="_blank">Emre Ömer Zehir</a></address>
      <p>2019 yılının Apple için en azından <b>iPhone </b>satışı anlamında istenilen seviyede olmadığı biliniyor. Firmanın bu yılki toplam iPhone satışının<b> 80 milyon </b>birim civarında olması bekleniyor. ABD'li firma, gelecek yıl ise satış sayısında en az %25’lik bir artış bekliyor.</p>
      <p>Firma, parça üretiminde birlikte çalıştığı tedarikçilerine gönderdiği raporlarda, gelecek yıl <b>100 milyon </b>adetin üzerinde<b> iPhone 12</b> satmayı planladığını söyledi. Bu artışın temelinde ise <b>5G </b>teknolojisine geçiş yapmak isteyen müşterilerin talepleri ve yeni telefonun sahip olacağı <b>gelişmiş donanımın </b>yer aldığı belirtildi. </p>
      <h3>Bir yılda %25'lik artış gerçekçi bir hedef olmayabilir:</h3>
      <figure>
        <img src="https://www.webtekno.com/images/editor/default/0002/31/9a682ab68158230c5ae3c85dc89b2a124f2e33c9.jpeg"/>
      </figure>
      <p>iPhone satışları geçtiğimiz yıllarda<b> +/- %5</b> bandında değişiklik gösteriyordu. Tek bir yılın ikinci yarısını göz önüne alarak %25 artış beklemek, insanlara çok da gerçekçi gelmiyor. Apple ise <b>iPhone 12</b>’nin beklenenden çok daha büyük değişimler ile geleceğini söylüyor. iPhone 12’lerin <b>Qualcomm </b>modemlerle 5G bağlantıya sahip olacağı tahmin ediliyor. Ayrıca yeni derinlik algılayan 3 boyut kamera, <b>artırılmış gerçeklik </b>fonksiyonları ve iPhone 4’te gördüğümüz gibi bariz tasarım değişiklikleri gerçekleşecek. </p>
      <p>Araştırmacılara göre gelecek dönemde 5G teknolojisindeki gelişmeler, kullanıcıları <b>yeni telefonlar</b> almaya itecek. Android pazarında 5G teknolojisini kullanabilen pek çok telefon bulunuyor. Bu telefonlar genelde pahalı <b>üst seviye </b>telefonlar ve talep şimdilik az ancak 5G kullanılabilen bölgeler de oldukça kısıtlı. </p>
      <p><b>İLGİLİ HABER</b>:</p>
      <p>
        <a href="https://www.webtekno.com/android-kullanicilari-iphone-xr-rapor-h80477.html">Android Kullanıcılarının, iPhone XR'a Yoğun İlgi Duyduğunu Gösteren Rapor</a>
      </p>
      <p>Bazı söylentilere göre yeni <b>5G modem</b>, iPhone 12’nin fiyatının artmasına neden olabilir. Bu da firmanın 2019 yılındaki fiyatları sabit tutma stratejisinden uzaklaşması anlamına geliyor. Fiyat artışı olması halinde bile firmanın bu artışı <b>50 dolar </b>civarında tutacağı belirtiliyor. Apple'ın koyduğu bu yüksek hedefin gerçekleşip gerçekleşmeyeceğini önümüzdeki süreçte hep birlikte göreceğiz.</p>
      <p><b>Kaynak : </b>https://ww.9to5mac.com/2019/11/25/iphone-12-5g-demand/</p>
    </article>
  </body>
</html>