<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Panionios/paniwnios-enoxlhseis-ston-ayxena-o-kormpos.5646290.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T21:08:00+00:00"/>
    <meta property="og:title" content="Πανιώνιος: Ενοχλήσεις στον αυχένα ο Κόρμπος"/>
    <meta property="og:description" content="Ο αρχηγός του Πανιωνίου, Παναγιώτης Κόρμπος, έχει ενοχλήσεις στον αυχένα και φόρεσε κολάρο για να μπορέσει να τις ξεπεράσει και να παίξει το Σάββατο επί του Παναιτωλικού."/>
  </head>
  <body>
    <article>
      <h1>Πανιώνιος: Ενοχλήσεις στον αυχένα ο Κόρμπος</h1>
      <h2>Ο αρχηγός του Πανιωνίου, Παναγιώτης Κόρμπος, έχει ενοχλήσεις στον αυχένα και φόρεσε κολάρο για να μπορέσει να τις ξεπεράσει και να παίξει το Σάββατο επί του Παναιτωλικού.</h2>
      <address><time datetime="2019-11-25T21:08:00+00:00">25 Nov 2019, 21:08</time> by <a rel="author">Sport24.gr</a></address>
      <p>Τον γιατρό του Πανιωνίου και πρόεδρο της ομάδας, Χρήστο Δάρα, επισκέφτηκε την Δευτέρα ο αρχηγός του συλλόγου, Παναγιώτης Κόρμπος, ο οποίος είχε ενοχλήσεις στον αυχένα πριν από το ματς με τον Ολυμπιακό.</p>
      <p>Σύμφωνα με τις εξετάσεις που έκανε ο έμπειρος μέσος υποφέρει από ραιβόκρανο τις τελευταίες ημέρες και για το λόγο αυτό αγωνίστηκε στο παιχνίδι με τον Ολυμπιακό με ένεση, που του πριν τον αγώνα.</p>
      <p>Μετά τις εξετάσεις της Δευτέρας, αποφασίστηκε ο Παναγιώτης Κόρμπος να φέρει αυχενικό κολάρο, προκειμένου να ξεπεράσει το πρόβλημά του και να είναι έτοιμος για τον αγώνα του επόμενου Σαββάτου με αντίπαλο τον Παναιτωλικό.</p>
      <p>Ένα ματς το οποίο δεν πρόκειται να χάσει ο έμπειρος ποδοσφαιριστής καθώς πρόκειται για ένα παιχνίδι καθοριστικό τη φετινή σεζόν για τους "κυανέρυθρους".</p>
    </article>
  </body>
</html>