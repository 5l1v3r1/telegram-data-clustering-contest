<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/25/congress-leader-missing-from-malappuram.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-25T21:50:00+00:00"/>
    <meta property="og:title" content="മലപ്പുറത്ത് കോൺഗ്രസ് നേതാവിനെ തട്ടിക്കൊണ്ടുപോയി; കൊണ്ടോട്ടിയിൽ ഉപേക്ഷിച്ചു"/>
    <meta property="og:description" content="മലപ്പുറം∙ കോൺഗ്രസ് ബ്ലോക്ക് സെക്രട്ടറിയെ തട്ടിക്കൊണ്ടുപോയെന്നു പരാതി. ഡിസിസി ഓഫിസ് പരിസരത്തു നിന്ന് പി.പി. റഷീദിനെയാണ് കാറിലെത്തിയ സംഘം.മലപ്പുറം. ക്രൈം. കോൺഗ്രസ്. Malappuram. Crime. Congress. Malappuram. Manorama Online.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>മലപ്പുറത്ത് കോൺഗ്രസ് നേതാവിനെ തട്ടിക്കൊണ്ടുപോയി; കൊണ്ടോട്ടിയിൽ ഉപേക്ഷിച്ചു</h1>
      <address><time datetime="2019-11-25T21:50:00+00:00">25 Nov 2019, 21:50</time> by <a rel="author">മനോരമ ലേഖകൻ</a></address>
      <p>മലപ്പുറം∙ കോൺഗ്രസ് ബ്ലോക്ക് സെക്രട്ടറിയെ തട്ടിക്കൊണ്ടുപോയെന്നു പരാതി. ഡിസിസി ഓഫിസ് പരിസരത്തു നിന്ന് പി.പി. റഷീദിനെയാണ് കാറിലെത്തിയ സംഘം തട്ടിക്കൊണ്ടുപോയതെന്ന് പരാതിയുയർന്നത്. പിന്നാലെ ഇദ്ദേഹത്തെ കണ്ടെത്തി. തട്ടിക്കൊണ്ടുപോയവർ കൊണ്ടോട്ടി പ്രദേശത്ത് ഉപേക്ഷിക്കുകയായിരുന്നുവെന്ന് റഷീദ് പറഞ്ഞു.</p>
      <p>കൊണ്ടോട്ടി കേന്ദ്രമായ സ്വർണക്കടത്തു സംഘമാണ് തട്ടിക്കൊണ്ടുപോകലിനു പിന്നിലെന്നാണ് സൂചന. അതേസമയം തട്ടിക്കൊണ്ടു പോയതു ക്വട്ടേഷൻ സംഘമാണെന്നാണ് റഷീദിന്റെ സുഹൃത്തുക്കൾ പറയുന്നത്. മേൽമുറി സ്വദേശിയാണ് റഷീദ്. സ്വർണ ഇടപാടുമായി ബന്ധപ്പെട്ട് ഇയാൾക്കു നേരത്തെ ഭീഷണി ഉണ്ടായിരുന്നെന്നും സുഹൃത്തുക്കൾ വ്യക്തമാക്കി. ഒരു മാസം മുൻപ് ഒരു സംഘം റഷീദിന്റെ വീട്ടിലെത്തി ഭാര്യയെ ഭീഷണിപ്പെടുത്തുകയും ചെക്ക് ഒപ്പിട്ടു വാങ്ങുകയും ചെയ്‌തിരുന്നു. കുടുംബവും സുഹൃത്തുക്കളും പൊലീസിൽ പരാതി നൽകി.</p>
    </article>
  </body>
</html>