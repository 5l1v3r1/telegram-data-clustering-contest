<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642035/%D9%87%D9%88%D8%A7%D9%88%DB%8C-%D9%84%D9%BE%D8%AA%D8%A7%D9%BE-%D9%85%DB%8C%D8%AA-%D8%A8%D9%88%DA%A9-%D8%AF%DB%8C-%D8%B1%D8%A7-%D9%85%D8%B9%D8%B1%D9%81%DB%8C-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T21:00:00+00:00"/>
    <meta property="og:title" content="هواوی لپتاپ میت بوک دی را معرفی کرد"/>
    <meta property="og:description" content="لپتاپ میت بوک دی با پردازنده های نسل دهم اینتل یا AMD رایزن ۵ و قیمت مقرون به صرفه شانس بالایی برای فروش موفق دارد."/>
  </head>
  <body>
    <article>
      <h1>
        <a href="https://www.bultannews.com/fa/news/642035/%D9%87%D9%88%D8%A7%D9%88%DB%8C-%D9%84%D9%BE%D8%AA%D8%A7%D9%BE-%D9%85%DB%8C%D8%AA-%D8%A8%D9%88%DA%A9-%D8%AF%DB%8C-%D8%B1%D8%A7-%D9%85%D8%B9%D8%B1%D9%81%DB%8C-%DA%A9%D8%B1%D8%AF">هواوی لپتاپ میت بوک دی را معرفی کرد</a>
      </h1>
      <h2>لپتاپ میت بوک دی با پردازنده های نسل دهم اینتل یا AMD رایزن ۵ و قیمت مقرون به صرفه شانس بالایی برای فروش موفق دارد.</h2>
      <address><time datetime="2019-11-25T21:00:00+00:00">25 Nov 2019, 21:00</time> by <a rel="author">بولتن نیوز | bultannews.com</a></address>
      <p><b>گروه IT: هواوی</b> در حالی که هنوز سایه تحریم ها را بر سرش می بینید، طی رویدادی در شانگهای چین از <b>تبلت میت پد پرو</b>، <b>دو تلویزیون هوشمند</b> و<b> لپتاپ میت بوک دی</b> رونمایی کرد. جدیدترین لپتاپ هواوی در دو نسخه<b> ۱۴</b> و <b>۱۵ اینچی</b> از راه رسیده که به جز نمایشگر و باتری تفاوت دیگری با هم ندارد.   <br/>به گزارش بولتن نیوز به نقل از دیجیاتو،<b> میت بوک دی ۱۴</b> همانطور که از نامش پیداست به نمایشگری<b> ۱۴ اینچی</b> با رزولوشن <b>1080p</b>، نسبت تصویر <b>۱۶ به ۹</b> و زاویه دید <b>۱۷۸ درجه ای</b> مجهز شده که حاشیه هایی اندک اطراف آنرا فرا گرفته اند. این مدل<b> ۱.۳۸ کیلوگرم </b>وزن دارد اما استفاده از نمایشگر<b> ۱۵.۶ اینچی</b> وزن<b> میت بوک دی ۱۵</b> دیگر را به <b>۱.۶۲ کیلوگرم</b> رسانده است.  </p>
      <figure>
        <img src="https://www.bultannews.com/files/fa/news/1398/9/4/1202241_487.jpg"/>
      </figure>
      <p>این دو مدل از نظر سخت افزاری تفاوتی ندارد و مشتری بر اساس اولویت های خود می تواند آنها را با پردازنده نسل دهم اینتل <b>core i5</b> یا<b> core i7</b> و پردازشگر گرافیکی<b> انویدیا جی فورس MX250</b> سفارش داده یا سراغ پردازنده <b>AMD رایزن۵ 3500U</b> با پردازشگر گرافیکی <b>رادئون وگا ۸</b> برود. پیکربندی حافظه در میت بوک دی شامل<b> ۸</b> یا <b>۱۶ گیگابایت رم</b>، <b>۲۵۶</b> یا<b> ۵۱۲ گیگابایت حافظه SSD</b> و<b> یک ترابایت HDD</b> است.  </p>
      <figure>
        <img src="https://www.bultannews.com/files/fa/news/1398/9/4/1202240_694.jpg"/>
      </figure>
      <p>هواوی در زمینه نرم افزاری هم سعی کرده دست کاربر را تا حد مکن باز بگذارد و در این راستا علاوه بر <b>ویندوز</b> برخی مدل ها را با <b>لینوکس</b> ارائه می کند.  </p>
      <figure>
        <img src="https://www.bultannews.com/files/fa/news/1398/9/4/1202238_130.jpg"/>
      </figure>
      <p>نکته جالب این جاست <b>میت بوک دی ۱۴</b> به<b> باتری ۵۶ وات ساعتی</b> مجهز شده اما باتری نسخه<b> ۱۵.۶ اینچی</b> تنها <b>۴۲ وات ساعت</b> ظرفیت دارد. درگاه های ارتباطی شامل <b>یک پورت Type-C</b>، <b>دو USB 2.0</b>،<b> یک USB 3.0</b>،<b> HDMI</b> و <b>جک صوتی ۳.۵ میلی متری</b> می شود. از ویژگی دیگر می توان به<b> وبکم زیر صفحه کلید</b> و<b> اسکنر اثر انگشت</b> اشاره کرد.  </p>
      <figure>
        <img src="https://www.bultannews.com/files/fa/news/1398/9/4/1202239_653.jpg"/>
      </figure>
      <p>میت بوک دی با<b> رم ۶ گیگابایتی</b> و<b> ۲۵۶ گیگابایت SSD</b> به عنوان مدل پایه<b> ۵۲۵ دلار</b> قیمت دارد. این لپتاپ در کنار نسخه های قوی تر از<b> ۲۱ آذر</b> روانه بازار خواهند شد.</p>
    </article>
  </body>
</html>