<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/sto_sfyri_pinakas_tis_frinta_kalo_sta_eksi_ekatommyria_dolaria_h_timi_polisis-589558/"/>
    <meta property="og:site_name" content="Real.gr"/>
    <meta property="article:published_time" content="2019-11-25T21:59:00+00:00"/>
    <meta property="og:title" content="Συνεχίζεται η κόντρα της Ρωσίδας καλλονής με τον πρώην βασιλιά της Μαλαισίας - Το email και το τεστ πατρότητας"/>
    <meta property="og:description" content="Πάνω από 5,8 εκατομμύρια δολάρια πωλήθηκε πίνακας της Φρίντα Κάλο στη δημοπρασία του οίκου Christie's που πραγματοποιήθηκε χθες στη Νέα Υόρκη."/>
  </head>
  <body>
    <article>
      <h1>
        <a href="https://www.real.gr/kosmos/arthro/synexizetai_h_kontra_tis_rosidas_kallonis_me_ton_proin_basilia_tis_malaisias_to_email_kai_to_test_patrotitas-589556/">Συνεχίζεται η κόντρα της Ρωσίδας καλλονής με τον πρώην βασιλιά της Μαλαισίας - Το email και το τεστ πατρότητας</a>
      </h1>
      <address><time datetime="2019-11-25T21:59:00+00:00">25 Nov 2019, 21:59</time> by <a rel="author">Real.gr</a></address>
      <p>
        <b>Πάνω από 5,8 εκατομμύρια δολάρια πωλήθηκε πίνακας της Φρίντα Κάλο στη δημοπρασία του οίκου Christie's που πραγματοποιήθηκε χθες στη Νέα Υόρκη.</b>
      </p>
      <p>Συγκεκριμένα, το έργο του 1929 «Ποτρέτο κυρίας στα λευκά» κατάφερε να πιάσει τη δεύτερη μεγαλύτερη τιμή που έχει πιάσει σε δημοπρασία έργο της Κάλο (η υψηλότερη τιμή ήταν τα πάνω από 8 εκατομμύρια δολάρια για το «Dos Desnudos en el Bosque (La Tierra Misma)» σε δημοπρασία του 2016, πάλι στου Christie's), υπερβαίνονταν τις αρχικές εκτιμήσεις που έκαναν λόγο για 3 με 5 εκατομμύρια δολάρια.</p>
      <p>Πιστεύεται ότι η Κάλο ζωγράφισε το έργο έναν χρόνο μετά τον γάμο της με τον Ντιέγκο Ριμπέρα και είναι μια σπάνια ελαιογραφία της σε καμβά από εκείνη την περίοδο. Κάποιοι ειδικοί θεωρούν ότι το ζωγράφισε στο Μεξικό αλλά είναι πιθανό να το ζωγράφισε στο Σαν Φρανσίσκο, όπου ο Ριμπέρα και η Κάλο ζούσαν το 1930.</p>
      <p>Υπάρχουν διάφορες εικασίες για το πρόσωπο του οποίου το πορτρέτο είναι ο πίνακας. Πάντως, ο Βιρχίλιο Γκάρσα, επικεφαλής του τμήματος Λατινοαμερικανικής Τέχνης στου Christie's, δήλωσε στο περιοδικό Forbes πως πιστεύει ότι είναι πορτρέτο της Ελένα Μποντέρ, συμμαθήτριας της Κάλο στο Γυμνάσιο.</p>
      <p>Στα 90 χρόνια που υπάρχει, το έργο άλλαξε χέρια λίγες φορές. Αρχικά, η Κάλο το δώρισε στη φωτογράφο Λόλα Άλβαρες Μπράβο, την πρώτη γυναίκα φωτογράφο στο Μεξικό. Προσφάτως, ευρίσκετο στο Πανεπιστήμιο Στάνφορντ, δάνειο από τη συλλογή της δρ. Έλγκα Πρίγκνιτς-Πόντα, ειδικού για τη Φρίντα Κάλο και συγγραφέα αρκετών βιβλίων για την καλλιτέχνη.</p>
    </article>
  </body>
</html>