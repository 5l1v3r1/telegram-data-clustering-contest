<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/teamcaptain-woods-laat-golfer-finau-zweten/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T21:22:27+00:00"/>
    <meta property="og:title" content="Teamcaptain Woods laat golfer Finau zweten"/>
    <meta property="og:description" content="Golfer Tiger Woods belde als teamcaptain van de Amerikanen voor de Presidents Cup naar landgenoot Tony Finau om hem te vertellen dat hij &quot;droevig nieuws&quot; had. Maar Finau had niet door dat de golflegende een grap met hem uithaalde."/>
  </head>
  <body>
    <article>
      <h1>Teamcaptain Woods laat golfer Finau zweten</h1>
      <address>
        <time datetime="2019-11-25T21:22:27+00:00">25 Nov 2019, 21:22</time>
      </address>
      <p>Golfer Tiger Woods belde als teamcaptain van de Amerikanen voor de Presidents Cup naar landgenoot Tony Finau om hem te vertellen dat hij “droevig nieuws” had. Maar Finau had niet door dat de golflegende een grap met hem uithaalde.</p>
      <p>Na zo’n vijftien seconden vertelde teamcaptain Woods hem alsnog dat hij in de Amerikaanse ploeg zat in de volgende editie van de Presidents Cup. Dat is een duel tussen de Amerikaanse golfers en een internationaal golfteam met spelers uit de rest van de wereld, behalve Europa, en vindt in december plaats in Melbourne in Australië.</p>
      <p>“Ik kon voelen hoe teleurgesteld hij was toen ik hem zei dat ik moeilijk nieuws had. Dus liet ik hem enkele seconden zweten voordat ik hem verwelkomde in het team van de Presidents Cup”, vertelde Woods op social media.</p>
      <p>“Ik ken hem niet goed genoeg en wist blijkbaar niet wat voor grappenmaker hij is”, zei een opgeluchte Finau. “Ik was blij dat het telefoongesprek positief eindigde.”</p>
      <p>BUZZS</p>
    </article>
  </body>
</html>