<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/basket/basket-a1/1561249/baseket-league-san-se-proponisi-o-panathinaikos-kodra-ston-irakli/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-25T21:03:00+00:00"/>
    <meta property="og:title" content="Baseket League: Σαν σε προπόνηση ο Παναθηναϊκός κόντρα στον Ηρακλή"/>
    <meta property="og:description" content="Οι πράσινοι επικράτησαν 130-81 και έκαναν το 8-0…"/>
  </head>
  <body>
    <article>
      <h1>Baseket League: Σαν σε προπόνηση ο Παναθηναϊκός κόντρα στον Ηρακλή</h1>
      <address>
        <time datetime="2019-11-25T21:03:00+00:00">25 Nov 2019, 21:03</time>
      </address>
      <p>
        <b>Οι πράσινοι επικράτησαν 130-81 και έκαναν το 8-0…</b>
      </p>
      <p>Στο 8-0 βελτίωσε το ρεκόρ του το «τριφύλλι» (νίκησε 130-81 τον Ηρακλή) που δεν άφησε το πόδι από το γκάζι ούτε για μερικά δευτερόλεπτα, πέτυχε συνολικά 21 τρίποντα σε 34 προσπάθειες και συνεχίζει την αήττητη πορεία του, με το σύνολο του Γιάννη Καστρίτη να υποχωρεί στο 3-5 και να στρέφει την προσοχή του στην επόμενη αναμέτρηση κόντρα στο Λαύριο.</p>
      <p>Φουριόζος ξεκίνησε το παιχνίδι ο Παναθηναϊκός, με τους «πράσινους» να φτάνουν σε διψήφιο προβάδισμα μέσα σε κάτι λιγότερο από 5 λεπτά αγώνα (18-7) και να κλείνουν την πρώτη περίοδο στο 36-15 με τον Τζίμερ Φριντέτ να έχει 14 πόντους με 4/4 τρίποντα και 2 ασίστ. Ο Τόμας μπήκε στην εξίσωση και οι γηπεδούχοι έδειχναν να καθαρίζουν την υπόθεση νίκη από πολύ νωρίς, ανεβάζοντας διαρκώς τη διαφορά μέχρι το τέλος του πρώτου ημιχρόνου (63-46).</p>
      <p>Οι «πράσινοι» δεν άφησαν το πόδι από το γκάζι μετά την ανάπαυλα, Γουάιλι και Μήτογλου είχαν βρει κι αυτοί ρυθμό και λίγο πριν την συμπλήρωση του 32ου λεπτού ο Παναθηναϊκός έσπασε το φράγμα των 100 πόντων με τρίποντο του Μήτογλου (100-55), με τους γηπεδούχους να μην σταματούν και να εκτελούν με όποιο τρόπο ήθελαν και να επικρατούν με το τελικό 130-81.</p>
      <p>Δεκάλεπτα: 36-15, 63-46, 95-52, 130-81.</p>
      <figure>
        <img src="https://www.neakriti.gr/files/2019-11-25/pao2.jpg"/>
      </figure>
      <p><b>ΠΑΝΑΘΗΝΑΪΚΟΣ (Βόβορας):</b> Παπαγιάννης 4 (5 ριμπάουντ), Τζόνσον 8 (1), Φρεντέτ 24 (2/2 δίποντα, 6/8 τρίποντα, 2/2 βολές, 4 ασίστ), Καλάθης 5 (1 τρίποντο, 8 ασίστ), Μπεντίλ 7 (1 τρίποντο, 10 ριμπάουντ), Τόμας 16 (2/3 δίποντα, 4/5 τρίποντα), Ράις (0/3 σουτ), Παπαπέτρου 5 (1 τρίποντο, 5 ασίστ), Παππάς 12 (3/5 τρίποντα, 4 ριμπάουντ, 10 ασίστ), Βουγιούκας 16 (4/6 δίποντα, 2/2 τρίποντα, 2/3 βολές), Γουάιλι 18 (7/7 δίποντα, 0/1 τρίποντο, 4/4 βολές), Μήτογλου 15 (4/6 δίποντα, 2/4 τρίποντα, 1/1 βολή).</p>
      <p><b>ΗΡΑΚΛΗΣ (Καστρίτης):</b> Τέπιτς 6, Καββαδάς 9, Σούλερ 12 (1), Ντέιβις 11 (3/4 τρίποντα), Χάνλαν 24 (7/11 δίποντα, 3/5 τρίποντα, 1/1 βολή, 4 ασίστ), Οκερέαφορ 3 (1/8 σουτ, 7 ασίστ), Κακαρούδης (0/4 σουτ), Ζάρας 10 (2), Καλαϊτζίδης 3 (1), Γεωργαλάς, Γκάρετ 2.</p>
      <p>Πηγή: <a href="http://www.superbasket.gr/">superbasket.gr </a></p>
    </article>
  </body>
</html>