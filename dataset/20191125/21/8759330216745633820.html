<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905217/paintsil-helemaal-terug-bij-krc-genk-heb-nooit-een-uitleg-gekregen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T21:00:00+00:00"/>
    <meta property="og:title" content="Paintsil komt boven water bij KRC Genk: &quot;Heb nooit een uitleg gekregen&quot;"/>
    <meta property="og:description" content="Hannes Wolf speelde zaterdag op de verrassing bij KRC Genk door Joseph Paintsil in te zetten. Die kwam onder Felice Mazzu nauwelijks in het stuk voor, maar bewees tegen Moeskroen dat hij Genk iets te bieden heeft."/>
  </head>
  <body>
    <article>
      <h1>Paintsil komt boven water bij KRC Genk: "Heb nooit een uitleg gekregen"</h1>
      <address>
        <time datetime="2019-11-25T21:00:00+00:00">25 Nov 2019, 21:00</time>
      </address>
      <p>
        <b>Hannes Wolf speelde zaterdag op de verrassing bij KRC Genk door Joseph Paintsil in te zetten. Die kwam onder Felice Mazzu nauwelijks in het stuk voor, maar bewees tegen Moeskroen dat hij Genk iets te bieden heeft.</b>
      </p>
      <p>Onder Mazzu zat Paintsil vaak niet eens in de selectie. "Een uitleg heb ik daarover niet gekregen. Dat is voetbal. Ik ben blij dat ik nu wel opnieuw mijn kans kreeg", geeft hij aan bij <i>Het Laatste Nieuws.</i></p>
      <p>Paintsil was sterk, maar miste oog in oog met Vasic wel een open kans. "Wat zou ik die bal graag terughebben. Mijn eerste controle was net niet goed genoeg, waardoor ik wat uit evenwicht ben bij mijn trap. Doodjammer, één van mijn kansen had altijd een goal moeten zijn."</p>
      <p>Paintsil hoopt alvast dat Wolf hem nu meer zal gebruiken. "Voor mij voelt dit als een nieuwe start bij Racing Genk en ik wil de geboden kans met beide handen grijpen."</p>
      <aside>Lees meer<br/><a href="https://www.voetbalprimeur.be/nieuws/905201/-het-is-duidelijk-dat-brys-wou-dat-iedereen-wist-dat-hij-met-genk-gepraat-had-.html?itm_source=www.voetbalprimeur.be&amp;itm_medium=highlighted-content">"Het is duidelijk dat Brys wou dat iedereen wist dat hij met Genk gepraat had"</a></aside>
    </article>
  </body>
</html>