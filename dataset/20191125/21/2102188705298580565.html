<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/25/654114/"/>
    <meta property="og:site_name" content="Економічна правда"/>
    <meta property="article:published_time" content="2019-11-25T21:00:00+00:00"/>
    <meta property="og:title" content="Новини 25 листопада: інвестори &quot;Укрбуду&quot;, шантаж ДТЕК, продаж Vodafone"/>
    <meta property="og:description" content="Про що всі говорили сьогодні?"/>
  </head>
  <body>
    <article>
      <h1>Новини 25 листопада: інвестори "Укрбуду", шантаж ДТЕК, продаж Vodafone</h1>
      <address>
        <time datetime="2019-11-25T21:00:00+00:00">25 Nov 2019, 21:00</time>
      </address>
      <p><b>Про транзит газу. </b>"Нафтогаз" відповів на пропозицію "Газпрому" про продовження на рік діючого контракту або укладення нового договору – сторони мають і надалі обговорювати продовження транзиту <a href="https://www.epravda.com.ua/news/2019/11/25/654088/">за європейськими правилами</a> у тристоронньому форматі.</p>
      <p><b>Про інвесторів "Укрбуду".</b> Інвестори, які купили житло у 26 житлових комплексах Києва, що будуються під егідою "Укрбуду", <a href="https://www.epravda.com.ua/news/2019/11/25/654074/">звернулись до президента</a> Володимира Зеленського через "критичну ситуацію, що відбувається на будівельних майданчиках протягом останніх 4 місяців".</p>
      <p><b>Про продаж Vodafone. </b>Російська телеком-компанія МТС 25 листопада офіційно оголосила про продаж 100% частки у Vodafone Україна компанії <a href="https://www.epravda.com.ua/news/2019/11/25/654073/">Bakcell</a>.</p>
      <p><b>Про звільнення півміністерства. </b>Міністр розвитку економіки, торгівлі та сільського господарства Тимофій Милованов звільнив <a href="https://www.epravda.com.ua/news/2019/11/25/654077/">15 посадових осіб</a> керівного складу колишньої структури МЕРТ.</p>
      <p><b>Про шантаж ДТЕК. </b>Бурштинська теплоелектростанція "ДТЕК Західенерго" оголосила про <a href="https://www.epravda.com.ua/news/2019/11/25/654085/">вимушений простій</a>, в компанії заявили, що російський імпорт негативно вплинув на роботу ТЕС.</p>
      <p><b>Про скандальну оренду парковки під офісом Приватбанку.</b> Аукціонна комісія КП "Міськавтопарк" <a href="https://www.epravda.com.ua/news/2019/11/25/654078/">скасувала результати тендеру</a> з оренди парковки перед головним офісом Приватбанку у Дніпрі через порушення в документах.</p>
      <p><b>Про Григоришина та Порошенка. </b>Група "Енергетичний стандарт" Костянтина Григоришина може втратити контроль над <a href="https://www.epravda.com.ua/news/2019/11/25/654082/">"Вінницяобленерго"</a>, новий потенційний власник підприємства - структури Петра Порошенка.</p>
      <h3>Ви хочете знати більше?</h3>
      <p>
        <i>
          <b>
            <a href="https://www.epravda.com.ua/publications/2019/11/25/654050/">Хроніки падіння імперії Григоришина: що дістанеться колишньому президенту Порошенку</a>
          </b>
        </i>
      </p>
      <p>Група "Енергетичний стандарт" Костянтина Григоришина втратила контроль над двома ключовими активами. Невдовзі групу можуть покинути інші великі проєкти. Новий потенційний власник — Петро Порошенко. (рос)</p>
    </article>
  </body>
</html>