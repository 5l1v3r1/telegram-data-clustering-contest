<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/afghaan-krijgt-geen-straf-na-aanranden-jongen-12-in-blankenberge/"/>
    <meta property="og:site_name" content="SCEPTR"/>
    <meta property="article:published_time" content="2019-11-25T21:20:16+00:00"/>
    <meta property="og:title" content="Afghaan krijgt geen straf na aanranden jongen (12) in Blankenberge"/>
    <meta property="og:description" content="Een 28-jarige Afghaan heeft geen effectieve straf gekregen nadat hij in Blankenberge een 12-jarige jongen betastte. Dat meldt HLN."/>
  </head>
  <body>
    <article>
      <h1>Afghaan krijgt geen straf na aanranden jongen (12) in Blankenberge</h1>
      <address><time datetime="2019-11-25T21:20:16+00:00">25 Nov 2019, 21:20</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>Een 28-jarige Afghaan heeft geen effectieve straf gekregen nadat hij in Blankenberge een 12-jarige jongen betastte. De rechtbank gunde hem een opschorting. <a href="https://www.hln.be/in-de-buurt/blankenberge/werknemer-van-restaurant-krijgt-geen-straf-nadat-hij-12-jarige-jongen-betast-in-toiletten~a1ebca44/?fbclid=IwAR1XIUC8a0tgnxVykcMgRrUrL73v0ItWdl_ShrS7Pb-FwkQcfyxFI72zOv4">Dat meldt Het Laatste Nieuws</a>. Volgens de rechter is de man immers goed geïntegreerd. </b>
      </p>
      <p>De feiten dateren van 7 juli 2016 en vonden plaats op het West-Vlaamse Blankenberge. De Afghaanse man werkte op dat moment in een restaurant op de Blankenbergse zeedijk, waar die dag het 12-jarige slachtoffer met zijn ouders ging eten.</p>
      <h3>Opschorting</h3>
      <p>Nadat de jongen er naar het toilet was gegaan, vertelde hij aan zijn ouders dat een man hem daar betast had aan zijn geslachtsdeel en achterwerk. Aanvankelijk leek de politie geen spoor te hebben van de dader, maar twee weken later kwam de Afghaanse man toch per toeval toch in het vizier van de politie.</p>
      <p>In eerste instantie ontkende de Afghaan de feiten.<i> “Ik nam hem enkel vast aan z’n schouders, zodat hij zou opschuiven en ik de handzeep zou kunnen bijvullen”</i>, beweerde hij. Bij een test met een leugendetector viel de Afghaan echter al snel door de mand. </p>
      <p>Vervolgens bekende hij tijdens de test dat hij inderdaad de 12-jarige jongen betast had. Hij ging het toilethokje van de jongen binnen en randde hem daar aan. Hij wist naar eigen zeggen niet wat hem bezielde. </p>
      <p>Maandag verscheen de Afghaan voor de rechtbank in Brugge. De rechter gaf hem de gunst van de opschorting. <i>“De beklaagde volgt lessen Nederlands, is bijna altijd aan het werk geweest en wordt begeleid door het OCMW”</i>, motiveerde hij die beslissing<a href="https://sceptr.net/">.</a></p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/07/eerste-coffeeshop-in-knokke/"/>
        <a href="https://sceptr.net/2019/02/jonge-illegalen-houden-rooftocht-aan-de-kust/"/>
        <a href="https://sceptr.net/2019/01/politie-vindt-36-illegalen-en-massa-gestolen-spullen-in-woning/"/>
      </related>
    </article>
  </body>
</html>