<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/nederland-en-coefficientenlijst-stand-zaken/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T21:03:15+00:00"/>
    <meta property="og:title" content="Nederland en de coëfficiëntenlijst: stand van zaken"/>
    <meta property="og:description" content="Dinsdag is het weer tijd voor Europees voetbal, kan Nederland weer goede zaken doen voor de coëfficiëntenlijst van de UEFA? Deze lijst bepaalt uiteindelijk hoeveel clubs er uit een land naar de Champions League of Europa League mogen. Belangrijk dus! Nederland staat nog steeds 9e, maar is dichter bij België gekropen. De sterke voetballanden Oekraïne…"/>
  </head>
  <body>
    <article>
      <h1>Nederland en de coëfficiëntenlijst: stand van zaken</h1>
      <address>
        <time datetime="2019-11-25T21:03:15+00:00">25 Nov 2019, 21:03</time>
      </address>
      <p>
        <b>Dinsdag is het weer tijd voor Europees voetbal, kan Nederland weer goede zaken doen voor de coëfficiëntenlijst van de UEFA? Deze lijst bepaalt uiteindelijk hoeveel clubs er uit een land naar de Champions League of Europa League mogen. Belangrijk dus!</b>
      </p>
      <p>Nederland staat nog steeds 9e, maar is dichter bij België gekropen. De sterke voetballanden Oekraïne en Turkije volgen op de lijst. Achter het land staat het aantal punten van dit moment, plus het aantal clubs dat nog actief is van het totaal aan het begin van de competities.<br/><br/>7. Rusland 44.383 4/6<br/>8. België 36.300 4/5<br/>9. Nederland 34.150 4/5<br/>10. Oekraïne 33.100 3/5<br/>11. Turkije 31.800 4/5<br/>12 Oostenrijk 30.725 3/5<br/><br/><b>Punten scoren<br/></b>Hoe zat het ook alweer? Elke overwinning krijgt 2 punten, een gelijkspel 1. Ook worden er liefst 5 punten uitgedeeld aan clubs die zich kwalificeren voor de volgende ronde. Het totaal wordt na elke speelronde gedeeld door het totaal aantal clubs, in het geval van Nederland dus 5. Jammer dat FC Utrecht zo snel was uitgeschakeld...<br/><br/><b>Programma<br/></b>Ajax moet woensdag uit naar Lille voor de Champions League. AZ heeft de thuiswedstrijd tegen Partizan te gaan, Feyenoord krijgt Rangers op bezoek en PSV moet uit naar Sporting. Zware wedstrijden op het oog.<br/><br/>Voorlopig kunnen 'we' ons focussen op de Belgen. Het speelschema van hen: Galatasaray - Club Brugge (CL), Genk - Salzburg (CL), Saint-Etienne - Gent (EL) en Guimaraes - Standard Luik (EL). Ook niet makkelijk.</p>
    </article>
  </body>
</html>