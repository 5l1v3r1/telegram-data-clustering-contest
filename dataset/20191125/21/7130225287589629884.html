<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/isvicre-den-japonya-ya-bisikletle-gidiyor-amaci-babasinin-hastaligina-dikkat-cekmek-890448"/>
    <meta property="og:site_name" content="Onedio"/>
    <meta property="article:published_time" content="2019-11-25T21:10:55+00:00"/>
    <meta property="og:title" content="İsviçre'den Japonya'ya Bisikletle Gidiyor: Amacı Babasının Hastalığına Dikkat Çekmek"/>
    <meta property="og:description" content="İsviçre'de yaşayan Okan Çelik, babasının geçirdiği inme hastalığına dikkat çekmek için bisikletiyle Japonya'ya gitmeye karar verdi. İsviçre'den 8 Ekim..."/>
  </head>
  <body>
    <article>
      <h1>İsviçre'den Japonya'ya Bisikletle Gidiyor: Amacı Babasının Hastalığına Dikkat Çekmek</h1>
      <address><time datetime="2019-11-25T21:10:55+00:00">25 Nov 2019, 21:10</time> by <a rel="author" href="https://onedio.com/profil/nihat" target="_blank">Nihat Bilge</a></address>
      <h4><a href="https://onedio.com/etiket/isvicre/57eb909c621e47bf12060552">İsviçre</a>'de yaşayan Okan Çelik, babasının geçirdiği inme hastalığına dikkat çekmek için bisikletiyle <a href="https://onedio.com/etiket/japonya/50272ee4cc161f8ec1342335">Japonya</a>'ya gitmeye karar verdi. İsviçre'den 8 Ekim'de pedal çevirmeye başlayan Çelik Türkiye'ye ulaşırken, Tokyo 2020 Paralimpik Oyunları'nın başlayacağı gün Japonya'da olmayı hedefliyor. </h4>
      <h3>Farkındalık oluşturmak için yola çıktı</h3>
      <figure>
        <img src="https://img-s1.onedio.com/id-5ddc3fdadc0f9986576f4674/rev-0/w-500/s-f37f4bcb8c69a3307a42f639411d7c3404939c4a.jpg"/>
        <figcaption>AA'nın aktardığı bilgiye göre, <a href="https://onedio.com/etiket/isvicre/57eb909c621e47bf12060552">İsviçre</a>'de yaşayan Okan Çelik, babasının 5 yıl önce geçirdiği inme hastalığına karşı farkındalık oluşturma amacıyla bisikletiyle <a href="https://onedio.com/etiket/japonya/50272ee4cc161f8ec1342335">Japonya</a>'ya gitmeye karar verdi. <br/>8 Ekim'de İsviçre'den yola çıkan Çelik, Türkiye'ye ulaştı.</figcaption>
      </figure>
      <h3>'Babamın yaşadığı sıkıntılardan çok etkilendim'</h3>
      <figure>
        <img src="https://img-s2.onedio.com/id-5ddc409fa729c8cf56403299/rev-0/w-500/s-c1f3a67285f8bf9596fe12df9cc563624849e750.jpg"/>
      </figure>
      <p><a href="https://onedio.com/etiket/antalya/5020766acc161f8ec13422d9">Antalya</a>'ya, 55. Ulusal Nöroloji Kongresinin davetlisi olarak gelen Okan Çelik, bir amaç uğruna pedal çevirdiğini gören herkesin kendisine destek olduğunu belirterek, şunları söyledi:</p>
      <blockquote>''Babamı öyle görmek çok zor bir durumdu. Diğer hasta insanlara, inmeyi bilmeyenlere yardım etme fikri aklıma geldi. O nedenle farkındalık oluşturmak için bisikletime bindim, pedal çevirmeye başladım.''</blockquote>
      <h3>'Toplamda 19 ülke geçeceğim ve 13 bin 500 kilometre yol yapacağım'</h3>
      <figure>
        <img src="https://img-s2.onedio.com/id-5ddc40fda729c8cf5640329d/rev-0/w-500/s-e1f1fb5d51ecb1bc72ec70965758a3b80016af4b.jpg"/>
        <figcaption>Yolculuğu sırasında çektiği fotoğraf ve videoları internet üzerinden paylaştığını ifade eden Çelik, 2020 Tokyo Paralimpik Oyunları'nın düzenleneceği gün <a href="https://onedio.com/etiket/japonya/50272ee4cc161f8ec1342335">Japonya</a>'da olmayı planladığını belirterek "Şu ana kadar 2 bin 500 kilometre yol yaptım. 9 ülke geçtim. Toplamda 19 ülke geçeceğim ve 13 bin kilometre yol yapacağım." dedi.</figcaption>
      </figure>
      <h3>'Belki bir hayat kurtarabilirim'</h3>
      <figure>
        <img src="https://img-s2.onedio.com/id-5ddc41ad43503ada55821d23/rev-0/w-500/s-340f78983751932ae5044b3b386fcde24a5cc4b2.jpg"/>
        <figcaption>Çelik, doktorların, inme hastalığı konusunda 'erken müdahale'nin önemini vurguladığını söyledi.<br/>Uzmanların, "Eliniz ve kolunuzu kımıldatamaz, konuşamaz ve ağzınız aşağıya doğru yamulur ise hemen ambulans çağırın. Zaman kaybetmeyin, çünkü o ilk saat çok önemli. Önemsemezseniz felç olabilirsiniz. Konuşamazsınız. Belki de ölebilirsiniz." uyarılarında bulunduğunu anımsatan Çelik, "Benim bütün projem bu. Bu konuda farkındalık oluşturarak belki bir hayat kurtarabilirim." ifadelerini kullandı.<br/>Gittiği yerlerde bisikleti farklı olduğu için insanların yanına geldiğini anlatan Çelik, bu sayede çok sayıda kişiyle konuşarak hastalığı anlatma imkanı bulduğuna işaret etti.<br/><a href="https://onedio.com/etiket/antalya/5020766acc161f8ec13422d9">Antalya</a>'dan memleketi <a href="https://onedio.com/etiket/gaziantep/5c0d16a70161166d25a58349">Gaziantep</a>'e gitmek için yola çıkan Çelik, orada bir süre kaldıktan sonra <a href="https://onedio.com/etiket/japonya/50272ee4cc161f8ec1342335">Japonya</a> yolculuğuna devam edecek.</figcaption>
      </figure>
    </article>
  </body>
</html>