<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-brytania-vodii-vantazhivky-ziznavsya-z-posibnytstvi-nezakonnii-mihratsii/30291729.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-25T21:58:46+00:00"/>
    <meta property="og:title" content="Британія: водій вантажівки, в якій знайшли 39 загиблих, зізнався в пособництві нелегальній міграції – AP"/>
    <meta property="og:description" content="Водій вантажного автомобіля, в якому виявили 39 загиблих в’єтнамських мігрантів, визнав свою провину в порушенні міграційного законодавства, повідомляє агенція Associated Press. 25-річний Моріс Робі"/>
  </head>
  <body>
    <article>
      <h1>Британія: водій вантажівки, в якій знайшли 39 загиблих, зізнався в пособництві нелегальній міграції – AP</h1>
      <address>
        <time datetime="2019-11-25T21:58:46+00:00">25 Nov 2019, 21:58</time>
      </address>
      <p>Водій вантажного автомобіля, в якому виявили 39 загиблих в’єтнамських мігрантів, визнав свою провину в порушенні міграційного законодавства, повідомляє агенція Associated Press.</p>
      <p>25-річний Моріс Робінсон визнав, що планував сприяти нелегальній міграції та отримати неправомірну вигоду. Про це він заявив під час засідання Лондонського центрального кримінального суду, в якому брав участь відеозв’язком.</p>
      <p>Водночас він не визнає себе винним у вбивстві 39 людей та торгівлі людьми.</p>
      <p>В жовтні 2019 року Робінсону <a href="https://www.radiosvoboda.org/a/news-brytanija-39-zahyblyx-obvynuvachennia/30237947.html">висунули обвинувачення</a> у 39 випадках убивства, а також у змові з метою незаконного переміщення людей, змові з метою допомоги незаконній імміграції і у відмиванні грошей.</p>
      <p>
        <b>Читайте також: <a href="https://www.radiosvoboda.org/a/news-hrw-proty-pryiednannia-horvatii-do-shenhenu/30260578.html">Правозахисники проти приєднання Хорватії до «шенгену» через ставлення до мігрантів​</a></b>
      </p>
      <p>Його затримали невдовзі по тому, як у його вантажівці, яка прибула поромом із Бельгії до Великої Британії, <a href="https://www.radiosvoboda.org/a/news-essex-39-dead-bodies-in-lory-container/30232000.html">виявили 23 жовтня 39 тіл</a>.</p>
      <p>У цій же справі також арештовані ще три особи, підозрювані у змові з метою незаконного переміщення людей і в убивстві. Це 38-річні чоловік і жінка; за повідомленнями, вони є подружжям, а вантажівка є власністю цієї жінки. Також арештований 48-річний чоловік із Північної Ірландії.</p>
      <p>Поліція спершу вважала, що загиблі мігранти були громадянами Китаю. Тепер за найімовірніше вважають, що більшість загиблих – громадяни В’єтнаму.</p>
      <p>В жовтні 2019 року Робінсону висунули обвинувачення у 39 випадках убивства, а також у змові з метою незаконного переміщення людей, змові з метою допомоги незаконній імміграції і у відмиванні грошей</p>
    </article>
  </body>
</html>