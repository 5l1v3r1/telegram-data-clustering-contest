<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3364427/tito-je-balkanski-kralj-kokaina-misteriozni-srbin-svercuje-tone-narkotika-uzbuna-u-svim-policijama-sveta"/>
    <meta property="og:site_name" content="kurir.rs"/>
    <meta property="article:published_time" content="2019-11-25T21:29:00+00:00"/>
    <meta property="og:title" content="TITO JE BALKANSKI KRALJ KOKAINA! Misteriozni Srbin švercuje TONE NARKOTIKA! UZBUNA u svim policijama sveta!"/>
    <meta property="og:description" content="Lov na narko-bosa Južnoamerički timovi za borbu protiv narko-trafikinga otkrilisu da je glavni čovek koji drogom snabdeva istočnu Evropu misteriozni muškarac poreklom iz Srbije, koji nosi nadimak pokojnog maršala Josipa Broza"/>
  </head>
  <body>
    <article>
      <h6 class="kicker">ŠOK! TRAGAJU ZA SRBINOM</h6>
      <h1>TITO JE BALKANSKI KRALJ KOKAINA! Misteriozni Srbin švercuje TONE NARKOTIKA! UZBUNA u svim policijama sveta!</h1>
      <address>
        <time datetime="2019-11-25T21:29:00+00:00">25 Nov 2019, 21:29</time>
      </address>
      <p>
        <b>Lov na narko-bosa Južnoamerički timovi za borbu protiv narko-trafikinga otkrili<br/>su da je glavni čovek koji drogom snabdeva istočnu Evropu misteriozni muškarac poreklom iz Srbije, koji nosi nadimak pokojnog maršala Josipa Broza</b>
      </p>
      <p>Istražitelji iz Latinske Amerike i Španije došli su do saznanja da je glavni balkanski narko-bos, koji kokainom snabdeva istočnu Evropu, misteriozni Srbin s nadimkom Tito.</p>
      <p>Kako su preneli lokalni mediji, istražitelji su do imena balkanskog kralja kokaina došli zahvaljujući prisluškivanim razgovorima nedavno razbijenog nakro-klana braće Loza iz Argentine.</p>
      <p>
        <b>Odredište Holandija</b>
      </p>
      <p>- Misteriozni Srbin je glavni finansijer pošiljki iz Perua. Ime Tito pominjali su članovi moćne krimi-bande braće Loza, koja je razbijena u decembru 2018. Otkriveno je da je ovaj klan tokom 2017. i 2018. godine često kontaktirao sa izvesnim Titom, koji je finansirao velike pošiljke narkotika iz Perua, Argentine i Kolumbije do evropskih luka - prenose mediji.</p>
      <p>Međutim, tamošnji istražitelji nisu uspeli da otkriju ko je misteriozni Srbin koji nosi nadimak maršala <b><a href="https://www.kurir.rs/pretraga?q=Tito">Josipa Broza Tita</a></b>, pokojnog predsednika SFRJ.</p>
      <p>Takođe, kako prenose lokalni mediji, latinoameričke agencije za borbu protiv trgovine narkoticima su u maju ove godine zaplenile 3,3 tone kokaina u peruanskoj luci Paita.</p>
      <figure>
        <img src="https://www.kurir.rs/data/images/2019/11/25/21/2065181_1501-hro-zevs-1_ff.jpg?ver=1574712890"/>
        <figcaption>
          <cite>foto: Privatna Arhiva</cite>
        </figcaption>
      </figure>
      <p>- Droga je bila sakrivena u pošiljci meda i trebalo je da stigne do Holandije. Tada je uhapšen poznati automobilista Fernando de Olazbal, zvani Zevs. Sumnja se da je on bio glavna veza srpskog narko-bosa u Peruu - pišu mediji i dodaju da je ovo bila treća pošiljka kokaina za koju se sumnja da pripada Titu.</p>
      <p>
        <b>Identitet nepoznat</b>
      </p>
      <p>- U oktobru 2018. poslali su 65 paketa kokaina iz Perua u Amsterdam. Droga je bila sakrivena u kontejnerima. Druga pošiljka u isti grad otpremljena je u martu 2019. i ona je bila teška pola tone. Treća pošiljka trebalo je da iz peruanske luke krene u maju, međutim, istražitelji su je presreli i zaplenili - pišu mediji.</p>
      <p>Inače, klan braće Loza, od kojih je izvesni Tito kupovao kokain, razbijen je u decembru 2018, kada su u Argentini i Španiji uhapšeni članovi klana.</p>
      <p>
        <b>Prisluškivali klan</b>
      </p>
      <p>- Policija je dugo prisluškivala i tajno snimala ovaj klan, tako da su uspeli da raskrinkaju šemu po kojoj su radili. Klan je imao sedište u Latinskoj Americi i Barseloni. Upravo u tim presretnutim razgovorima članovi klana pominjali su Srbina kao jednog od glavnih kupaca i kao čoveka koji je vodeći bos na Balkanu. Međutim, istražitelji nisu uspeli da otkriju Titov identitet, a pohapšeni članovi klana Loza ne žele da otkriju prava imena svojih kupaca s kojima su uglavnom komunicirali preko šifara i nadimaka - otkrio je izvor.</p>
      <blockquote><b>Slali drogu brodovima i avionima KOKAIN KRILI U AVOKADU, BANANAMA I MEDU<br/></b>Nakon hapšenja pripadnika klana Loza, istražitelji su došli do saznanja da su oni kokain iz južnoameričkih luka uglavnom slali u tovarima banana i avokada, a sarađivali su i sa peruanskim biznismenom koji se bavi proizvodnjom i transportom meda, tako da su kokain krili i među tim pošiljkama. Takođe, otkriveno je da su drogu transportovali brodovima, ali i privatnim avionima.</blockquote>
      <p>
        <b>(Ekipa Kurira / Foto:Profimedia, Shutterstock)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3359227/pali-dileri-iz-beograda-sa-2-kilograma-heroina-policija-ih-uhvatila-u-primopredaji-drogu-uneli-iz-bugarske"/>
        <a href="https://www.kurir.rs/crna-hronika/3358601/pala-mladenovacka-narko-grupa-tocilo-i-ekipa-prosvercovali-77-kg-heroina-vrednost-pet-miliona-evra"/>
        <a href="https://www.kurir.rs/planeta/3356735/trgovina-heroinom-finansira-kimove-bahanalije-australija-zaplenila-severnokorejski-brod-a-preletaci-ispricali-ostatak-price-video"/>
        <a href="https://www.kurir.rs/vesti/drustvo/3353645/bio-je-ubica-kome-je-tito-najvise-verovao-zbog-josipa-broza-je-usmrtio-60000-srba-ovo-je-prica-o-coveku-koji-je-bio-otac-srpske-udbe"/>
      </related>
    </article>
  </body>
</html>