<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/g-papanastasioy-kapnapothikes-papastratoy-quot-to-istoriko-agrinio-paron-mellon-quot/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T21:09:43+00:00"/>
    <meta property="og:title" content="Γ. Παπαναστασίου για Καπναποθήκες Παπαστράτου: “Το ιστορικό Αγρίνιο έχει παρόν και μέλλον”"/>
    <meta property="og:description" content="Ο Δήμαρχος Αγρινίου Γιώργος Παπαναστασίου σχετικά με την αποδοχή περιέλευσης στο Δήμο Αγρινίου της περιουσίας του Ιδρύματος Παπαστράτου"/>
  </head>
  <body>
    <article>
      <h1>Γ. Παπαναστασίου για Καπναποθήκες Παπαστράτου: “Το ιστορικό Αγρίνιο έχει παρόν και μέλλον”</h1>
      <address><time datetime="2019-11-25T21:09:43+00:00">25 Nov 2019, 21:09</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>Ο Δήμαρχος Αγρινίου Γιώργος Παπαναστασίου σχετικά με την αποδοχή περιέλευσης στο Δήμο Αγρινίου της περιουσίας του Ιδρύματος Παπαστράτου δήλωσε τα εξής:</b>
        </i>
      </p>
      <p>«Με ικανοποίηση χαιρετίζω την ιστορική και γενναία απόφαση του Διοικητικού Συμβουλίου του <b>Ιδρύματος Παπαστράτου</b> σύμφωνα με την οποία περιέρχεται στον <b>Δήμο Αγρινίου</b> η περιουσία του Ιδρύματος.<br/>Διαχρονική φιλοδοξία μας είναι η αξιοποίηση των<b> Αποθηκών Παπαστράτου</b> προς όφελος των πολιτών. Πρόκειται για κτίρια με ιστορική, πολιτιστική και αρχιτεκτονική αξία. Η Δημοτική Αρχή έχει ήδη προβλέψει την ανάπλαση των εξωτερικών χώρων και πρόσφατα προχώρησε στην υποβολή πρότασης για την αξιοποίηση του κτιρίου επί της οδού Αναστασιάδη (Τσιμεντένιο) με σκοπό τη στέγαση υπηρεσιών και δομών Πολιτισμού του Δήμου Αγρινίου.</p>
      <p><i><b>Η περιουσία του Ιδρύματος είναι η εξής:</b></i><br/>1.Πολυόροφο κτίριο συνολικής επιφάνειας ορόφων τ.μ. 5.884<br/>2.Κτίριο επιφάνειας 120 τμ μετά του οικοπέδου του 1.171 τμ και<br/>3.Χρηματικό κεφάλαιο ποσού 1.472.963,45 € (μη υπολογιζόμενων των τρεχουσών υποχρεώσεων μέχρι και την οριστική διάλυσή του), για το οποίο ρητά ορίζεται ότι δεν θα αναλωθεί για οποιουσδήποτε άλλους σκοπούς, πλην αυτών που κατατείνουν στην προστασία και αξιοποίηση των ακινήτων κτιρίων και θα κατατεθεί για το λόγο αυτό στο ταμείο του Δήμου σε ειδικό κωδικό του προϋπολογισμού.<br/>Η παραχώρηση του συγκροτήματος μας επιτρέπει πλέον να σχεδιάσουμε μια ολοκληρωμένη πρόταση για την αξιοποίηση των εμβληματικών κτιρίων που δημιούργησαν οι μεγάλοι ευεργέτες της πόλης, η <b>οικογένεια Παπαστράτου.</b><br/>Είναι ώρα να προχωρήσουμε σε ένα οραματικό σχέδιο για την ανάδειξη του κέντρου της πόλης. Όπως έχω ξαναπεί στη δική μας στρατηγική, το ιστορικό Αγρίνιο, έχει παρόν και μέλλον».</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/dimotiko-symvoylio-agrinioy-aposyrthike-to-thema-tin-egkrisi-technikoy-programmatos/"/>
        <a href="http://sinidisi.gr/mitsotakis-oi-parochoi-kinitis-tilefonias-na-meiosoyn-tis-times-ton-dedomenon/"/>
        <a href="http://sinidisi.gr/papanastasioy-metanasteytiko-mas-thymoyntai-otan-theloyn-na-lysoyn-provlima/"/>
        <a href="http://sinidisi.gr/ep-aoriston-se-katalipsi-to-proin-dppnt-psifisma-to-dimotiko-symvoylio/"/>
        <a href="http://sinidisi.gr/egkrithike-o-isologismos-apologismos-dimoy-agrinioy/"/>
        <a href="http://sinidisi.gr/dioikitis-nosokomeioy-eton-80-antidraseis-ti-nd/"/>
      </related>
    </article>
  </body>
</html>