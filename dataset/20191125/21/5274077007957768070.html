<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419247"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T21:58:00+00:00"/>
    <meta property="og:title" content="צה&quot;ל יסדיר ביקורי הורים בבסיסים בשבתות"/>
    <meta property="og:description" content="הוקמה וועדה לבחינת הסוגייה, בעקבות תלונות של הורים שלטענתם לא הורשו לבקר בכמה בסיסים גדולים בסופי שבוע."/>
  </head>
  <body>
    <article>
      <h1>צה"ל יסדיר ביקורי הורים בבסיסים בשבתות</h1>
      <address><time datetime="2019-11-25T21:58:00+00:00">25 Nov 2019, 21:58</time> by <a rel="author">ערוץ 7</a></address>
      <p>צה"ל הקים ועדה בראשות קצין בדרגת תת אלוף, שתסדיר לראשונה את סוגיית ביקורי ההורים את בניהם ובנותיהם, שנשארו בשבת בבסיסים.</p>
      <p>בחדשות 13 דווח כי הוועדה הוקמה בעקבות תלונות שהתקבלו בפורום החילוני ובעמותת חדו"ש על מניעת ביקורים בבסיסים, בין היתר בעיר הבה"דים, בא"ח 35, בית הספר להגנת גבולות, בסיסי האימונים של חטיבות גבעתי, גולני וכפיר, בט"ר ניצנים, בסיס התותחנים בשבטה ובסיס חטיבת הנחל בתל ערד.</p>
      <p>רם פרומן, יו"ר הפורום החילוני, אמר "כל חייל וכל הורה יודעים כמה חשובים ביקורי הורים בשבת. גם צה"ל הבין את זה, ולכן חוקק פקודה שעודדה את הביקורים. אבל, אז באו הדתיים ושינו את כללי המשחק. אנחנו דורשים מצהל להחזיר את ביקורי ההורים בשבתות בכל הבסיסים".</p>
      <p>תגובת דובר צה"ל: "מפקדי צה"ל רשאים להתיר ביקורים בבסיסי צה"ל במהלך סופי השבוע, כפוף לנסיבות מבצעיות ולהסדרים הקיימים בפקודות צה"ל. בעקבות החלטת ראש אכ"א, מונה צוות פנימי לבחינת מדיניות הביקורים בבסיסי ההכשרות בצה"ל. הצוות טרם גיבש את מסקנותיו בנושא".</p>
    </article>
  </body>
</html>