<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/zvezda-protiv-bajerna-oslonac-na-domace-snage-393745.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T21:17:00+00:00"/>
    <meta property="og:title" content="Zvezda - Protiv Bajerna oslonac na domaće snage?"/>
    <meta property="og:description" content="Koliko će stranaca biti u Zvezdinoj startnoj postavi protiv šampiona Nemačke?"/>
  </head>
  <body>
    <article>
      <h1>Zvezda - Protiv Bajerna oslonac na domaće snage?</h1>
      <h2>Koliko će stranaca biti u Zvezdinoj startnoj postavi protiv šampiona Nemačke?</h2>
      <address><time datetime="2019-11-25T21:17:00+00:00">25 Nov 2019, 21:17</time> by <a rel="author">Darko Mitrović</a></address>
      <p>Fudbaleri Crvene zvezde u utorak od 21 čas dočekuju minhenski Bajern u okviru petog kola Lige šampiona. <br/><br/>U slučaju pobede, Zvezda bi najverovatnije već obezbedila plasman u ''evropsko proleće'', a i remi bi je značajno približio tom cilju, mada bi se u tom slučaju sve rešavalo u Pireju protiv Olimpijakosa. <br/><br/>Dan pre meča, pitanje koje najviše zanima Zvezdine navijače jeste ko će biti u startnih 11 njihovog tima. <br/><br/>Okosnica ekipe se poodavno iskristalisala, pogotovo u defanzivnoj liniji tima, ali u vezi bi i ovoga puta moglo da bude nekih novih ''rotacija''. <br/><br/>Dakle, na golu Borjan, ispred njega Gobeljić, Degenek, Milunović i Rodić i to ne bi trebalo da bude sporno. <br/><br/>Tandem centralnih, defanzivnih vezista, će, po svoj prilici, i ovoga puta biti promenjen. Jovančić je imao problema sa povredom, Kanjas se nije proslavio protiv Totenhema, pa se ovoga puta očekuje da Vulić i mladi Petrović budu u tandemu od prvog minuta. <br/><br/>Promene se očekuju i u trilingu ofanzivnih vezista. Kapiten Marko Marin je siguran, a uz njega možda ne bi trebalo da iznenadi da se nađu oporavljeni Vukanović, ali i Veljko Simić. <br/><br/>Mateo Garsija je takođe imao problema sa povredom, a Radživ Van la Para i dalje traži pravu formu, pa su navijači sve nestrpljiviji u vezi sa njim. <br/><br/>Ipak, Van la Para je do sada imao poverenje trenera Milojevića, za očekivati je da tako bude i sutra, ali ako bivši fudbalera Hadersfilda ipak ne bude u startnih 11, onda se kao logična alternativa nameće Veljko Simić. <br/><br/>U napadu ne bi trebalo da bude dileme - Pavkov je povređen, Tomane ne impresionira, pa bi izbor trebalo da padne na Boaćija. <br/><br/><i>Borjan - Gobeljić, Degenek, Milunović, Rodić - Vulić, Petrović - Vukanović, Marin, Van la Para (Simić) - Boaći</i>.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/gacinovic-zna-kako-se-dobija-bajern-sada-je-poslao-jasnu-poruku-zvezdi-393720.html"/>
        <a href="https://www.sportske.net/vest/domaci-fudbal/degenek-siguran-ne-plasimo-se-nikoga-bicemo-bolji-nego-u-minhenu-393718.html"/>
        <a href="https://www.sportske.net/vest/domaci-fudbal/nema-opravdanja-zvezdini-klinci-zele-prolece-u-evropi-393717.html"/>
        <a href="https://www.sportske.net/vest/domaci-fudbal/milojevic-o-pozoristu-i-velikom-pehu-za-zvezdu-pred-bajern-degenek-prizeljkuje-slucaj-flamengo-393714.html"/>
        <a href="https://www.sportske.net/vest/domaci-fudbal/bajernova-mana-nisu-bili-u-beogradu-393687.html"/>
      </related>
    </article>
  </body>
</html>