<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/bunic-mort-parc-gherla-327627.html"/>
    <meta property="og:site_name" content="Observator"/>
    <meta property="article:published_time" content="2019-11-25T21:45:00+00:00"/>
    <meta property="og:title" content="Un bunic a murit într-un parc din Gherla, aşteptând o oră să vină ambulanţa"/>
    <meta property="og:description" content="Un bunic din Gherla, aflat la o plimbare în parc cu nepotul său, ar fi suferit un infarct şi s-a prăbuşit pe aleea parcului, sub privirile neputincioase ale trecătorilor, care i-au acordat primul ajutor şi au încercat chiar să îl resusciteze,..."/>
  </head>
  <body>
    <article>
      <h1>Un bunic a murit într-un parc din Gherla, aşteptând o oră să vină ambulanţa</h1>
      <address><time datetime="2019-11-25T21:45:00+00:00">25 Nov 2019, 21:45</time> by <a rel="author">Cristian Ionescu</a></address>
      <p>
        <b>
          <b>Un bunic din Gherla, aflat la o plimbare în parc cu nepotul său, ar fi suferit un infarct şi s-a prăbuşit pe aleea parcului, sub privirile neputincioase ale trecătorilor, care i-au acordat primul ajutor şi au încercat chiar să îl resusciteze, după ce bărbatul a intrat în stop cardio-respirator.</b>
        </b>
      </p>
      <p>A fost apelat serviciul de urgenţă 112, însă nicio ambulanţă nu era disponibilă, toate fiind plecate la alte cazuri. Totuşi, o ambulanţă de la Cluj a fost trimisă, care a ajuns abia după o oră, când bătrânul deja murise. Medicii nu au făcut altceva decât să declare decesul.</p>
      <h3>Un bunic a murit într-un parc din Gherla, ambulanţa a venit după o oră</h3>
      <p>Mai multe persoane care se aflau în apropiere au încercat să facă manevre de resuscitare și au precizat pentru <a href="https://www.gherlainfo.ro/un-om-a-murit-cu-zile-pe-o-alee-din-parc-ambulanta-a-venit-dupa-o-ora-trecatorii-i-au-facut-resuscitare/">gherlainfo.ro</a> că omul avea puls, respira și chiar a mai putut vorbi. Dar pe măsură ce timpul s-a scurs, semnele vitale au dispărut. „Încă vreo 20 de minute a mai trăit, putea fi salvat!”, au povestit oamenii pentru presa locală.</p>
      <p>Ambulanţa a venit, după o oră, trimisă de la Cluj-Napoca, pentru că toate ambulanţele de la nivel local erau trimise la alte cazuri.</p>
    </article>
  </body>
</html>