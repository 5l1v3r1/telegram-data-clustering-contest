<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/kerala/rti-kerala-government-secretariat/836713"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-25T21:31:25+00:00"/>
    <meta property="og:title" content="സെക്രട്ടറിയറ്റിലേക്ക്‌ ഇനി ഓണ്‍ലൈനായി വിവരാവകാശ അപേക്ഷ നല്‍കാം"/>
    <meta property="og:description" content="സെക്രട്ടറിയറ്റിലേക്കുള്ള വിവരാവകാശ അപേക്ഷകൾ കൂടുതൽ സുതാര്യമാക്കുന്നതിനായി ..."/>
  </head>
  <body>
    <article>
      <h1>സെക്രട്ടറിയറ്റിലേക്ക്‌ ഇനി ഓണ്‍ലൈനായി വിവരാവകാശ അപേക്ഷ നല്‍കാം</h1>
      <address><time datetime="2019-11-25T21:31:25+00:00">25 Nov 2019, 21:31</time> by <a rel="author">വെബ് ഡെസ്‌ക്‌</a></address>
      <p>തിരുവനന്തപുരം &gt; സെക്രട്ടറിയറ്റിലേക്കുള്ള വിവരാവകാശ അപേക്ഷകൾ കൂടുതൽ സുതാര്യമാക്കുന്നതിനായി ഓൺലൈനിലൂടെ സമർപ്പിക്കുന്നതിനുള്ള പദ്ധതിക്ക്‌ ഐടി മിഷൻ രൂപം നൽകി. നാഷണൽ ഇൻഫർമാറ്റിക്സ് സെന്റർ സഹകരണത്തോടെയാണ് പദ്ധതി നടപ്പാക്കുക. മറുപടി ഓൺലൈനിലൂടെത്തന്നെ ലഭ്യമാക്കുമെന്ന് ഐടി മിഷൻ ഡയറക്ടർ ഡോ. എസ് ചിത്ര അറിയിച്ചു.<br/><br/><a href="https://edistrict.kerala.gov.in/">https://edistrict.kerala.gov.in</a> എന്ന വെബ് പോർട്ടൽവഴി അപേക്ഷ നൽകണം. യൂസർ ഐഡി സൃഷ്ടിച്ചശേഷം ഇത് ചെയ്യാം. 'New portal user creation' എന്ന ലിങ്ക് ഉപയോഗിച്ച് യൂസർ ഐഡി ക്രിയേറ്റ് ചെയ്യാം. തുടർന്ന് ഈ ഐഡി ഉപയോഗിച്ച് വെബ്സൈറ്റിൽ ലോഗിൻ ചെയ്യണം<br/><br/>വിവരാവകാശ അപേക്ഷ സമർപ്പിക്കാൻ പോർട്ടലിന്റെ ഇടതു ഭാഗത്തുള്ള മെനുവിൽനിന്നാണ്‌ ആർടിഐ തെരഞ്ഞെടുക്കുക. ഇ-ഡിസ്ട്രിക്ട് പോർട്ടലിൽ രജിസ്റ്റർ ചെയ്തിട്ടുള്ളവർക്ക് സ്വന്തം രജിസ്റ്റർ നമ്പർ നൽകി അപേക്ഷ നൽകാം. രജിസ്റ്റർ ചെയ്തിട്ടില്ലാത്തവർ 'New registration' ക്ലിക്ക് ചെയ്ത് ആവശ്യപ്പെടുന്ന വിവരങ്ങൾ നൽകിയശേഷം അപേക്ഷ മലയാളത്തിലോ ഇംഗ്ലീഷിലോ നൽകാം. ഫീസ് ഓൺലൈനായി അടയ്ക്കുന്നതോടെ നടപടി പൂർത്തിയാകും.<br/>ഏത് രീതിയിലാണ് മറുപടി ലഭ്യമാക്കേണ്ടത് എന്നത് അപേക്ഷ സമർപ്പിക്കുമ്പോൾ നിർബന്ധമായും നൽകണം. ഈ രീതിയിൽത്തന്നെ മറുപടി ലഭിക്കും. പോർട്ടൽവഴി വേണമെന്നുള്ളവർക്ക് അങ്ങനെതന്നെ മറുപടി ഓൺലൈനായി ലഭിക്കും. ഇക്കാര്യം അപേക്ഷകന് മൊബൈൽ സന്ദേശമായി നൽകും. കൂടുതൽ വിവരങ്ങൾ ഐടി മിഷന്റെ ഫെയ്സ്ബുക്ക് പേജിൽ ലഭിക്കും.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/national/cji-office-under-rti-act/834206"/>
        <a href="https://www.deshabhimani.com/news/kerala/brinda-karat/836714"/>
        <a href="https://www.deshabhimani.com/news/kerala/swami-agnivesh-isis-rss/836712"/>
        <a href="https://www.deshabhimani.com/news/kerala/train-late/836711"/>
        <a href="https://www.deshabhimani.com/news/kerala/maharashtra-congress-ncp-shivsena/836709"/>
        <a href="https://www.deshabhimani.com/news/kerala/befi-state-conference/836708"/>
        <a href="https://www.deshabhimani.com/news/kerala/police-against-telegram/836706"/>
      </related>
    </article>
  </body>
</html>