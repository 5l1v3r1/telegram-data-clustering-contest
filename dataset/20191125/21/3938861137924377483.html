<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_comu-ukrayinci-chasto-zminyuyut-robotu/939784"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T21:10:00+00:00"/>
    <meta property="og:title" content="Чому українці часто змінюють роботу"/>
    <meta property="og:description" content="Найчастіше працівники звільняються з роботи через затримку зарплати, перепрацювання, відсутність кар'єрного зростання, конфлікти з керівництвом та колегами. Бувають випадки, коли робота проектна. Тобто тимчасова. Тоді у резюме краще написати про це, передає The Point. Водночас не всі ..."/>
  </head>
  <body>
    <article>
      <h1>Чому українці часто змінюють роботу</h1>
      <address><time datetime="2019-11-25T21:10:00+00:00">25 Nov 2019, 21:10</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939784_w_300.jpg?v=0"/>
        <figcaption>Не всі роботодавці хочуть наймати працівників, які змінюють компанію щороку. Фото: Depositphotos</figcaption>
      </figure>
      <p>Найчастіше працівники звільняються з роботи через затримку зарплати, перепрацювання, відсутність кар'єрного зростання, конфлікти з керівництвом та колегами.</p>
      <p>Бувають випадки, коли робота проектна. Тобто тимчасова. Тоді у резюме краще написати про це, передає <a href="https://thepoint.rabota.ua/">The Point</a>.</p>
      <p>Водночас не всі роботодавці хочуть наймати працівників, які змінюють компанію щороку, а то і частіше. Бояться, що кандидат не зможе виконати поставлені завдання, не знайде спільної мови з керівництвом та колегами. Останнє загрожує конфліктами у колективі.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_zarplata-vid-40-tis-grn-de-stilki-platyat/939162"/>
      </related>
      <p>Щоб переконати роботодавця, що ви чудовий спеціаліст, варто заздалегідь підготуватися до співбесіди. Подумайте, як краще пояснити причини попередніх звільнень. Не варто, наприклад, казати, що пішли з компанії через конфлікт. Краще додайте до резюме супровідний лист, де поясніть, чому хочете працювати у новій компанії. Можете згадати про кар'єрне зростання.</p>
      <p>При пошуку нової роботи, намагайтеся отримати рекомендацію з минулого місця. Вас можуть охарактеризувати як керівник, так і колеги.</p>
      <blockquote>Кожен другий українець не задоволений роботою. Найбільше <a href="https://gazeta.ua/articles/economics/_skilki-ukrayinciv-ne-zadovoleni-robotoyu/939467">умови праці не влаштовують</a> спеціалістів у сфері сільського господарства, виробництва та охорони. Роботою задоволені менеджери, які працюють з клієнтами, перукарі, майстри манікюру, візажисти. Робота влаштовує спеціалістів у сфері будівництва.</blockquote>
    </article>
  </body>
</html>