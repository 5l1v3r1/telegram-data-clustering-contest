<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Milen-Cvetkov-sam-se-grizhi-za-sin-purvolak-916702"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T21:21:00+00:00"/>
    <meta property="og:title" content="Милен Цветков сам се грижи за син-първолак"/>
    <meta property="og:description" content="Милен Цветков има силна връзка със сина си и след раздялата си с майка му Ивета.Останалият без посто..."/>
  </head>
  <body>
    <article>
      <h1>Милен Цветков сам се грижи за син-първолак</h1>
      <address>
        <time datetime="2019-11-25T21:21:00+00:00">25 Nov 2019, 21:21</time>
      </address>
      <p>Милен Цветков има силна връзка със сина си и след раздялата си с майка му Ивета.</p>
      <p>Останалият без постоянна работа тв водещ най-редовно се вижда със 7-годишния Боян. Срещите им дори са ежедневни, откакто журналистът не е на екран. Двамата често обикалят заедно столичните паркове, но ходят и по молове, кина и театри.</p>
      <p>Когато времето е по-топло, първокласникът задължително кара велосипед в парка "Заимов". Апартаментът на татко му Милен е съвсем наблизо – на ул. "Оборище".</p>
      <p>Онзи ден по обяд Цветков заведе Боян на тренировки по тенис, видяха през обективите си папараците на "Уикенд". Тв водещият се бе натоварил досущ като магаре на път за кортовете. На гърба си той мъкнеше огромна сива чанта, а в лявата си ръка държеше раницата на сина си. Под мишница пък стискаше ракета, а в дясната ръка бе хванал якето на Боян. Малчуганът се беше доста поразсъблякъл и сам си носеше суичърта.</p>
      <p>Баща и син пресякоха в галоп кръстовището на ул. "Оборище" в участък без пешеходна пътека. После се отправиха с бърза крачка към парка "Заимов", където има комплекс с 3 закрити и 2 открити тенис корта за начинаещи и напреднали.</p>
    </article>
  </body>
</html>