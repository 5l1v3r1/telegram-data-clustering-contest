<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/iz-1-grudnya-pidvyshhat-pensiyi.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T21:26:26+00:00"/>
    <meta property="og:title" content="Із 1 грудня підвищать пенсії"/>
    <meta property="og:description" content="Із 1 грудня підвищать пенсії"/>
  </head>
  <body>
    <article>
      <h1>Із 1 грудня підвищать пенсії</h1>
      <address>
        <time datetime="2019-11-25T21:26:26+00:00">25 Nov 2019, 21:26</time>
      </address>
      <p>
        <b>Пенсії перераховують автоматично, тому пенсіонерам не потрібно нікуди звертатись чи подавати заяви</b>
        <b>, інформує <a href="https://1news.com.ua/">1NEWS</a></b>
        <b> з посиланням на <a href="https://buh.ligazakon.net/ua/news/191174_pens-zrostut-vzhe-z-1-grudnya--chi-treba-podavati-zayavu">ligazakon.net</a>.</b>
      </p>
      <figure>
        <img src="https://1news.com.ua/wp-content/uploads/2019/11/pensiyi.jpg"/>
      </figure>
      <p>Із 1 грудня 2019 року прожитковий мінімум для осіб, які втратили працездатність, зросте на 74 грн. У зв’язку з цим мінімальна пенсія збільшиться з 1564,00 до 1638,00 грн, а максимальна – з 15640 до 16380 грн.</p>
      <p>Окрім того, відповідно до росту прожиткового мінімуму <b>перерахують:</b></p>
      <p>– доплату за понаднормовий стаж, передбачений Законом України “Про загальнообов’язкове державне пенсійне страхування” (для непрацюючих пенсіонерів);</p>
      <p>– надбавку до пенсії за особливі заслуги згідно з Законом України “Про пенсії за особливі заслуги перед Україною”;</p>
      <p>доплати відповідно до Закону України “Про статус ветеранів війни, гарантії їх соціального захисту” та “Про жертви нацистських переслідувань”;</p>
      <p>– щомісячну державну адресну допомогу інвалідам війни та учасникам бойових дій;</p>
      <p>– мінімальну пенсійну виплату людям з інвалідністю, щодо яких встановлено причинний зв’язок інвалідності з Чорнобильською катастрофою та інвалідам з-поміж учасників ліквідації наслідків аварії на ЧАЕС;</p>
      <p>– державну соціальну допомогу на догляд інвалідам війни.</p>
      <p>У результаті збільшення прожиткового мінімуму пенсії перераховують автоматично, тому пенсіонерам не потрібно нікуди звертатись чи подавати заяви. Розмір підвищення кожній особі визначать індивідуально.</p>
    </article>
  </body>
</html>