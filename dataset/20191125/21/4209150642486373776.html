<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Objavljen-snimak-pljacke-Zelene-riznice-u-Drezdenu/570508?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T21:15:20+00:00"/>
    <meta property="og:title" content="Objavljen snimak pljačke Zelene riznice u Drezdenu"/>
    <meta property="og:description" content="DREZDEN - Njemačka policija objavila je snimak jutrošnje pljačke Zelene riznice Muzeja u Drezdenu, u kojoj su ukradene neprocjenjive zbirke nakita."/>
  </head>
  <body>
    <article>
      <h1>Objavljen snimak pljačke Zelene riznice u Drezdenu</h1>
      <address><time datetime="2019-11-25T21:15:20+00:00">25 Nov 2019, 21:15</time> by <a rel="author">Tanjug</a></address>
      <p>DREZDEN - Njemačka policija objavila je snimak jutrošnje pljačke Zelene riznice Muzeja u Drezdenu, u kojoj su ukradene neprocjenjive zbirke nakita.</p>
      <p>Pljačkaši su imali baterijske lampe i sjekire. Na snimku sa sigurnosnih kamera, koje su radile iako je nestala struja, vidi se kako jedan od lopova razbija sjekirom staklo vitrine i uzima nakit iz njega.</p>
      <p>Prema pisanju njemačkih medija, radi se o najvećoj pljački umjetničkih predmeta poslije Drugog svjetskog rata, a akcija je trajala svega nekoliko minuta.</p>
      <p>Lopovi su upali u muzej gdje se čuva 4.000 dragocjenih predmeta od slonovače, zlata, srebra i dragulja u zoru, u ponedjeljak, nakon što je nestanak struje deaktivirao alarmni uređaj.</p>
      <p>Direktorka muzeja Marion Akerman kaže da su ukradena djela neprocjenjive vrijednosti i da ih je nemoguće prodati na tržištu, prenosi Rojters.</p>
      <p>Policija još traga za dvojicom osumnjičenih.</p>
      <hr/>
      <figure>
        <iframe src="https://www.youtube.com/embed/FpD6tN5Cv-g" width="640" height="360" data-service="Youtube" scrolling="no"/>
      </figure>
    </article>
  </body>
</html>