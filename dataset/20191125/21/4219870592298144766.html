<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:832378-Za-ubistvo-Olivera-Ivanovica-bice-optuzeno-sest-osoba-ali-ne-i-Radoicic"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T21:03:00+00:00"/>
    <meta property="og:title" content="Za ubistvo Olivera Ivanovića biće optuženo šest osoba, ali ne i Radoičić"/>
    <meta property="og:description" content="Iako je za Radoičićem već raspisan međunarodni nalog za hapšenje, tužilaštvo je potvrdilo da trenutno neće biti optužen u slučaju ubistva Olivera Ivanovića"/>
  </head>
  <body>
    <article>
      <h1>Za ubistvo Olivera Ivanovića biće optuženo šest osoba, ali ne i Radoičić</h1>
      <address><time datetime="2019-11-25T21:03:00+00:00">25 Nov 2019, 21:03</time> by <a rel="author">NovostiOnline</a></address>
      <p>
        <b>Iako je za Radoičićem već raspisan međunarodni nalog za hapšenje, tužilaštvo je potvrdilo da trenutno neće biti optužen u slučaju ubistva Olivera Ivanovića</b>
      </p>
      <p>Ne očekuje se da će Milan Radoičić, jedan od glavnih osumnjičenih za ubistvo bivšeg lidera SDP-a Olivera Ivanovića, biti deo optužnice za ubistvo počinjeno pre skoro dve godine.</p>
      <p>Iako je za Radoičićem već raspisan međunarodni nalog za hapšenje, tužilaštvo je potvrdilo za KTV da trenutno neće biti optužen u tom slučaju. Međutim, prema rečima tužioca koji vodi istragu Sulja Hodže, optužnicom će biti obuhvaćeno šest osoba za koje se sumnja da su pomagale u ubistvu Ivanovića, prenosi KTV.</p>
      <p>Hodža kaže da veruju da su identifikovali jednu od dve osobe na nedavno objavljenim fotografijama kada su zatražili informacije od građana.</p>
      <related>
        <a href="http://www.novosti.rs/vesti/naslovna/politika/aktuelno.289.html:804254-Sticenik-CIA-umesan-u-ubistvo-Ivanovica-Sumnja-se-da-je-digao-u-vazduh-i-autobus-Nisekspresa"/>
      </related>
      <p>Međutim, njihova imena je kasnije u Beogradu javno spomenuo predsednik Srbije Aleksandar Vučić, koji je rekao da su u Kosovskoj Mitrovici bili samo kao studenti koje su nepravedno procesuirali na Kosovu, prenosi „Kossev“.</p>
      <p>Prema Hodžinim navodima, muškarci su Ivanovića navodno pratili nekoliko minuta pre nego što je ubijen. U međuvremenu, Marko Rošić, jedan od prvih pritvorenika u ovom slučaju koji se nalazi u zatvoru visoke bezbednosti, prema navodima njegove odbrane, pokušao je samoubistvo.</p>
      <related>
        <a href="http://www.novosti.rs/%D0%B2%D0%B5%D1%81%D1%82%D0%B8/%D0%BD%D0%B0%D1%81%D0%BB%D0%BE%D0%B2%D0%BD%D0%B0/%D0%BF%D0%BE%D0%BB%D0%B8%D1%82%D0%B8%D0%BA%D0%B0.393.html:831918-%D0%9F%D0%BE%D0%B4%D0%B8%D0%B3%D0%BD%D1%83%D1%82%D0%B5-%D0%BE%D0%BF%D1%82%D1%83%D0%B6%D0%BD%D0%B8%D1%86%D0%B5-%D0%BF%D1%80%D0%BE%D1%82%D0%B8%D0%B2-%D0%9D%D0%B5%D0%B4%D0%B5%D1%99%D0%BA%D0%B0-%D0%A1%D0%BF%D0%B0%D1%81%D0%BE%D1%98%D0%B5%D0%B2%D0%B8%D1%9B%D0%B0-%D0%B8-%D0%9C%D0%B0%D1%80%D0%BA%D0%B0-%D0%A0%D0%BE%D1%88%D0%B8%D1%9B%D0%B0-%D0%BD%D0%B5%D0%BC%D0%B0-%D0%BE%D0%BF%D1%82%D1%83%D0%B6%D0%BD%D0%B8%D1%86%D0%B5-%D0%B7%D0%B0-%D0%A0%D0%B0%D0%B4%D0%BE%D0%B8%D1%87%D0%B8%D1%9B%D0%B0"/>
      </related>
      <p>Oliver Ivanović ubijen je tokom ulaska u kancelariju svoje stranke SDP u Severnoj Kosovskoj Mitrovici sa šest metaka 16. januara 2018. godine.</p>
      <p>Tri osobe su još u pritvoru zbog ovog ubistva, dok je tužilaštvo u ovom periodu proširilo istrage i na mnoge druge, uključujući kolege bivšeg lidera SDP-a Olivera Ivanovića.</p>
      <p>rs.sputniknews.com</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/drustvo/aktuelno.290.html:831824-Zbog-odlaska-kod-opticara-proglasise-ih-ubicama-Porodice-studenata-sa-snimka-sokirane-navodima-Pristine"/>
        <a href="http://www.novosti.rs/vesti/naslovna/politika/aktuelno.289.html:831918-Podignute-optuznice-protiv-Nedeljka-Spasojevica-i-Marka-Rosica-nema-optuznice-za-Radoicica"/>
        <a href="http://www.novosti.rs/vesti/naslovna/drustvo/aktuelno.290.html:831620-Predsednik-o-fotografijama-navodnih-ubica-Olivera-Ivanovica-To-su-dvojica-srpskih-studenata-vidi-se-koliko-je-istraga-Pristine-neozbiljna"/>
        <a href="http://www.novosti.rs/vesti/naslovna/hronika/aktuelno.291.html:831550-Kosovska-policija-trazi-dvojicu-muskaraca-zbog-ubistva-Olivera-Ivanovica-objavljene-njihove-fotografije"/>
      </related>
    </article>
  </body>
</html>