<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/kakokeria-girionis-katerrefse-gefira-sti-rodo/"/>
    <meta property="og:site_name" content="irafina"/>
    <meta property="article:published_time" content="2019-11-25T21:10:48+00:00"/>
    <meta property="og:title" content="Κακοκαιρία Γηρυόνης: Κατέρρευσε γέφυρα στη Ρόδο!"/>
    <meta property="og:description" content="Κατέρρευσε το βράδυ της Δευτέρας, η γέφυρα στο Χαράκι, επί της Εθνικής Οδού Ρόδου-Λίνδου, συνέπεια της κακοκαιρίας Γηρυόνης. Την 12η Νοεμβρίου ο Περιφερειάρχης Νοτίου Αιγαίου Γιώργος Χατζημάρκος είχε διατάξει το κλείσιμο της, λόγω κινδύνου αιφνίδιας κατάρρευσής της, μετά την καταστροφή που υπέστη από την έντονη βροχόπτωση της 5ης Νοεμβρίου 2019. Της βροχόπτωσης ακολούθησαν αυτοψίες οι […]"/>
  </head>
  <body>
    <article>
      <h1>Κακοκαιρία Γηρυόνης: Κατέρρευσε γέφυρα στη Ρόδο!</h1>
      <address>
        <time datetime="2019-11-25T21:10:48+00:00">25 Nov 2019, 21:10</time>
      </address>
      <p>Κατέρρευσε το βράδυ της Δευτέρας, η γέφυρα στο Χαράκι, επί της Εθνικής Οδού Ρόδου-Λίνδου, συνέπεια της κακοκαιρίας Γηρυόνης.</p>
      <p>Την 12η Νοεμβρίου ο Περιφερειάρχης Νοτίου Αιγαίου Γιώργος Χατζημάρκος είχε διατάξει το κλείσιμο της, λόγω κινδύνου αιφνίδιας κατάρρευσής της, μετά την καταστροφή που υπέστη από την έντονη βροχόπτωση της 5ης Νοεμβρίου 2019.</p>
      <p>Της βροχόπτωσης ακολούθησαν αυτοψίες οι οποίες διενεργήθηκαν στις 6, 7, 8 και 12 Νοεμβρίου από δύο κλιμάκια τεχνικών, οι οποίοι κατέληξαν στο ίδιο συμπέρασμα: η γέφυρα έχει καταστραφεί και υπάρχει κίνδυνος κατάρρευσης ανά πάσα στιγμή. Για τον λόγο αυτό διακόπηκε άμεσα η χρήση της.</p>
      <p>Η συγκεκριμένη γέφυρα η οποία κατασκευάστηκε το 1972, παρακολουθείτο στενά από τις αρμόδιες υπηρεσίες της Περιφέρειας Νοτίου Αιγαίου, με συνεχείς αυτοψίες σε τακτά χρονικά διαστήματα και ειδικότερα μετά από κάθε νεροποντή. Η απόφαση του Περιφερειάρχη αποδείχτηκε απολύτως ορθή.</p>
      <p>dimokratiki.gr</p>
    </article>
  </body>
</html>