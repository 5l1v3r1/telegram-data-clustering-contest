<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710233"/>
    <meta property="og:site_name" content="ישראל היום"/>
    <meta property="article:published_time" content="2019-11-25T21:25:53+00:00"/>
    <meta property="og:title" content="צלבי קרס על פסלו של שלום עליכם"/>
    <meta property="og:description" content="מסביב לעולם היהודי"/>
  </head>
  <body>
    <article>
      <h1>צלבי קרס על פסלו של שלום עליכם</h1>
      <h2>אלמונים השחיתו את פסלו של הסופר היהודי המפורסם בקייב, וריססו עליו צלבי קרס • עשרות מקרי אנטישמיות שאירעו לאחרונה באוקראינה נחקרים</h2>
      <address><time datetime="2019-11-25T21:25:53+00:00">25 Nov 2019, 21:25</time> by <a rel="author" href="https://www.israelhayom.co.il/writer_articles?tid=462" target="_blank">דן לביא</a></address>
      <p>האנטישמיות מתגברת: אלמונים ריססו הבוקר (שני) צלבי קרס על פסלו של הסופר היידי המפורסם שלום עליכם בעיר קייב, בירת אוקראינה. האירוע החמור התרחש סמוך <a href="https://www.israelhayom.co.il/article/488047">לבית הכנסת</a> המרכזי בעיר. רבה הראשי של אוקראינה, הרב משה ראובן אסמן פנה למשטרה בעקבות המקרה תוך שהוא מעלה תיעוד של המקרה לדף הפייסבוק שלו.</p>
      <p>"פרובוקציה נוספת מול בית הכנסת שלנו הבוקר", תיאר הרב במשפט קצר את השחתת פסלו של הסופר, שאחראי על יצירות מופת בשפה היידית, בהן כנר על הגג, טוביה החולב ושלוש אלמנות.</p>
      <p>הפסל בדמותו הוצב בעיר קייב בשנת 1997 ופסל דומה במוסקבה בשנת 2001. בנוסף, רחובות רבים נקראים על שמו בערי מדינות חבר העמים, בהן קייב, לבוב, ז'יטומיר, אומן ומיקולאייב. </p>
      <p>בשנים האחרונות אוקראינה הפכה <a href="https://www.israelhayom.co.il/article/698965">למוקד של אירועים אנטישמיים</a>, ועל פי נשיא הקונפדרציה היהודית של אוקראינה בוריס לוז'קין, המשטרה במדינה חוקרת כיום 11 חקירות בנוגע לעבירות הקשורות לאנטישמיות</p>
    </article>
  </body>
</html>