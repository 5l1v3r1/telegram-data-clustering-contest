<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-arezzo-novara-streaming-video-rai-piemontesi-in-forte-crescita-serie-c/1951654/"/>
    <meta property="og:site_name" content="IlSussidiario"/>
    <meta property="article:published_time" content="2019-11-25T21:29:48+00:00"/>
    <meta property="og:title" content="DIRETTA/ Arezzo Novara (risultato finale 3-1): doppietta di Cutolo!"/>
    <meta property="og:description" content="Diretta Arezzo Novara streaming video Rai: orario, quote e risultato live del match della sedicesima giornata del campionato di Serie C nel girone A."/>
  </head>
  <body>
    <article>
      <h1>DIRETTA/ Arezzo Novara (risultato finale 3-1): doppietta di Cutolo!</h1>
      <h2>Diretta Arezzo Novara streaming video Rai: probabili formazioni, orario, quote e risultato live del match della sedicesima giornata del campionato di Serie C, per il girone A.</h2>
      <address><time datetime="2019-11-25T21:29:48+00:00">25 Nov 2019, 21:29</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA AREZZO NOVARA (RISULTATO FINALE 3-1): DOPPIETTA DECISIVA DI CUTOLO!</h4>
      <p>Vittoria in rimonta per l’<b>Arezzo</b> che batte in rimonta il <b>Novara</b> per <b>3-1</b> e può finalmente respirare grazie a questi tre punti che collocano la squadra di Di Donato esattamente a centro classifica, i gaudenziani falliscono così l’aggancio al secondo posto occupato da Renate e Pontedera (con una gara in meno). L’episodio che decide il match arriva al 77′ quando Sbraga butta giù l’arrembante Caso con una spallata all’interno dell’area di rigore. L’arbitro Perenzoni non ha un attimo di esitazione e indica il dischetto tra le feroci proteste degli uomini di Banchieri che cadono ovviamente nel vuoto. <b>Cutolo</b> si prende la grossa responsabilità di tirare dagli undici metri, esecuzione perfetta che non lascia scampo a Marchegiani. Nel finale gli ospiti provano disperatamente a cercare il due pari, all’86’ Gonzalez prolunga per Bortolussi che è partito in fuorigioco, nel dubbio Pissardo ribatte la conclusione del numero 18 anche se il gioco era già fermo. Nel recupero gli aretini si procurano un altro calcio di rigore con Gori che viene agganciato da Bianchi, dal dischetto ancora Cutolo fa <b>doppietta</b> con un pallonetto che spiazza il figlio d’arte. <i>{agg. di Stefano Belli}</i></p>
      <h4>CORRADO RISPONDE A SBRAGA</h4>
      <p>Quando siamo giunti a metà del secondo tempo il punteggio di <b>Arezzo-Novara</b> vede le due squadre sull’<b>1-1</b>. Al 48′ cambia il risultato con i gaudenziani che trovano a sorpresa la via del gol con <b>Sbraga</b> che da un cross apparentemente innocuo di Buzzegoli elude la marcatura di Luciani e batte Pissardo portando in vantaggio la formazione di Banchieri che nel primo tempo aveva rischiato più volte di essere trafitta dagli avversari. Gli aretini non si perdono d’animo e nel giro di sette minuti si rimettono in carreggiata con la conclusione vincente di <b>Corrado</b> che non lascia scampo a Marchegiani, palla di nuovo a centrocampo e tutto da rifare per gli ospiti con i padroni di casa rinfrancati dopo un primo momento di spaesamento. <i>{agg. di Stefano Belli}</i></p>
      <h4>FINE PRIMO TEMPO</h4>
      <p>Il primo tempo di <b>Arezzo-Novara</b> si è concluso sul <b>risultato live</b> di <b>0-0</b>, finora non si è visto nessun gol anche se la formazione toscana ci ha provato a violare la porta difesa da <b>Marchegiani</b>. Che al 28′ non ha alcun problema a bloccare il tiro debole e centrale, senza pretese di Foglia. Decisamente più insidioso il tentativo di <b>Gori</b> che un paio di minuti più tardi sfiora il palo, agli uomini di Di Donato sta mancando quel pizzico di precisione sotto porta che serve per finalizzare le azioni d’attacco. Poco incisivi i gaudenziani quando si tratta di portare palla nella metà campo avversaria e giocare in verticale, serata tranquilla per Pissardo che non ha dovuto fronteggiare chissà quali pericoli. <i>{agg. di Stefano Belli}</i></p>
      <h4>CASO CHIUSO IN CORNER</h4>
      <p>Dopo i primi venti minuti di gioco <b>Arezzo</b> e <b>Novara</b> rimangono sullo<b> 0-0</b>, con i toscani a fare gli onori di casa. La partita diretta dall’arbitro Perenzoni regala subito un brivido ai gaudenziani con l’incursione di <b>Caso</b> nell’area di rigore avversaria, Sbraga è incapace di contrastarlo ma ci pensa Pogliano a chiuderlo in calcio d’angolo. Al 13′ Bianchi diventa il primo ammonito della gara per un’entrata pericolosa ai danni di <b>Più</b>, uno degli uomini più pericolosi nelle fila degli aretini, il centrocampista classe 1996 fa girare palla con una grande disinvoltura e i difensori di Banchieri faticano a tenergli testa. Poche emozioni finora in campo, spettacolo ancora più desolante sugli spalti con poche centinaia di tifosi che hanno sfidato il freddo e l’umidità per supportare i loro beniamini. <i>{agg. di Stefano Belli}</i></p>
      <h4>DIRETTA STREAMING VIDEO E TV: COME VEDERE LA PARTITA</h4>
      <p>Per seguire la <b>diretta tv</b> di <b>Arezzo Novara</b>, lunedì 25 novembre 2019, ci si potrà collegare sul digitale terrestre in chiaro di RaiSport, canale numero 58. Per chi vorrà seguire la <b>diretta streaming video</b> via internet, sarà possibile seguire la partita anche collegandosi tramite smart tv o pc sul sito raiplay.it, o con dispositivi mobili come tablet o smartphone, sull’app RaiPlay. <a href="https://www.raiplay.it/dirette/raisportpiuhd"><b>CLICCA QUI PER LO STREAMING VIDEO SU RAIPLAY</b></a></p>
      <h4>SI COMINCIA!</h4>
      <p>Andiamo a leggere le parole di Tommaso Bianchi in attesa della diretta di <b>Arezzo Novara</b>. Il bomber dei piemontesi è reduce da una bella doppietta e ha parlato specificando: “Sapevamo che vincendo ad Olbia avremmo fatto un passo in avanti molto importante. E’ stata una gara difficile per cui abbiamo conquistato tre punti importanti. Non vincevamo da tanto fuori casa pur facendo buone prestazioni. Sono contento perché sono riuscito a sbloccarmi finalmente e abbiamo portato a casa tre punti con questo gol. La prestazione è stata importante anche se dovremmo chiudere prima le partite. Non siamo stati bravi nel gestirla, dobbiamo maturare sotto questo aspetto. Quando siamo troppo sicuri di noi stessi commettiamo degli errori. Dobbiamo migliorare sotto questo punto di vista”. Adesso diamo subito la parola al campo, perchè finalmente è tutto pronto e la diretta di Arezzo Novara può davvero cominciare! (agg. di Matteo Fantozzi)</p>
      <h4>I BOMBER</h4>
      <p>Per la diretta di <b>Arezzo Novara</b>, diamo spazio ora ai possibili protagonisti che potrebbero decidere il match della 16^ giornata di Serie C, chiaramente a suon di gol. Ecco che allora in tal senso per la formazione toscana dobbiamo mettere in evidenza il nome di Aniello Cutolo, autore di ben sei marcature finora e pure in ottima forma, vista la doppietta firmata contro la Carrarese solo settimana scorsa. Attenzione però anche a Gori, che per l’Arezzo ha messo in statistica 5 gol finora. Per il Novara occhi puntati invece sul capocannoniere del club Bortolussi, che ha posto la firma su cinque marcature. Occhio però anche all’azzurro Diego Peralta, che ha segnato tre gol e al duo Collodel-Schiavi, con due reti a testa finora. (agg Michela Colombo)</p>
      <h4>I TESTA A TESTA</h4>
      <p>I precedenti della diretta di <b>Arezza Novara</b> sono 9 con il bilancio che è in equilibrio e ci dice 2 vittorie per parte e 5 pareggi. In tutte queste gare, va specificato, non ha mai vinto la squadra che ha giocato in trasferta. Nella scorsa stagione la sfida si è giocata per ben tre volte ed è sempre uscito il segno X. All’andata al Silvio Piola il match terminò col risultato di 2-2 con il Novara passato in vantaggio alla fine del primo tempo con Bianchi, l’Arezzo in grado di ribaltarla con Brunori e Cutolo al novantesimo e ancora Bianchi bravo a fare il 2 a 2 a tempo praticamente scaduto. Al ritorno in Toscana il match terminò 1-1. Alla rete alla mezzora di Aniello Cutolo su rigore rispose all’ora di gioco Tartaglia. Fu pieno di emozioni l’ottavo di finale dei playoff terminato 2-2 sempre in casa degli amaranto. I padroni di casa erano passati in doppio vantaggio con Foglia e Brunori facendosi riprendere nel finale da Ronaldo ed Eusepi. (agg. di Matteo Fantozzi)</p>
      <h4>ORARIO E PRESENTAZIONE</h4>
      <p><b>Arezzo Novara</b>, che sarà <b>diretta</b> dal signor Daniele Perenzoni e si gioca lunedì 25 novembre 2019 alle ore 20.45 presso lo stadio Città di Arezzo, sarà un match valevole per la sedicesima giornata del campionato di <b>Serie C 2019-2020</b>. <a href="https://www.ilsussidiario.net/news/diretta-carrarese-arezzo-streaming-video-tv-bel-derby-toscano-serie-c/1948410/"><b>Dopo il pareggio di Carrara</b></a> l’Arezzo resta a metà classifica, a +3 dalla zona play out e chiamato ora a un difficile esame contro il Novara. I piemontesi continuano a migliorare progressivamente, contro Como e Novara la squadra di Banchieri <a href="https://www.ilsussidiario.net/news/video-olbia-novara-1-2-highlights-e-gol-peralta-e-bianchi-serie-c/1950375/"><b>ha ottenuto due vittorie consecutive</b></a> sempre con il punteggio di 2-1, ed ha agganciato il Pontedera al terzo posto assieme al Siena, a -2 dal Renate secondo in classifica. L’Arezzo finora non ha mai trovato la giusta continuità, il Novara sembra aver cambiato passo e anche se nel girone A il dominio del Monza non è in discussione, una posizione di rilievo nei play off sembra alla portata dei piemontesi.</p>
      <h4>PROBABILI FORMAZIONI AREZZO NOVARA</h4>
      <p>Le probabili formazioni che dovrebbero scendere in campo in Arezzo Novara, lunedì 25 novembre 2019 alle ore 20.45 presso lo stadio Città di Arezzo, match valevole per la sedicesima giornata del campionato di Serie C. L’Arezzo allenato da Daniele Di Donato sarà schierata con un 4-4-2: Pissardo; Luciani, Borghini, Baldan, Corrado; Belloni, Foglia, Tassi, Caso; Cutolo, Cheddira. Risponderà il Novara guidata in panchina da Simone Banchieri con un 4-2-3-1: Marchegiani; Cassandro, Sbraga, Pogliano, Cagnano; Nardi, Buzzegoli, Bianchi; Peralta, Piscitella; Bortolussi.</p>
      <h4>LE QUOTE PER LE SCOMMESSE</h4>
      <p>Per chi scommetterà sulla sfida, l’agenzia Snai propone il successo interno a una quota di 2.55, l’eventuale pareggio a una quota di 3.00 e la vittoria in trasferta viene invece offerta ad una quota di 2.80. Passando invece al numero di gol complessivi realizzato nel corso della partita, over 2.5 quotato 2.30 mentre l’under 2.5 viene proposto a una quota di 1.55.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-chievo-entella-streaming-video-dazn-monday-night-delicato-serie-b/1951653/"/>
        <a href="https://www.ilsussidiario.net/news/risultati-serie-a-classifica-diretta-gol-live-score-dei-match-13-giornata/1951130/"/>
        <a href="https://www.ilsussidiario.net/news/diretta-spal-genoa-streaming-video-tv-sfida-importante-per-la-salvezza-serie-a/1951651/"/>
        <a href="https://www.ilsussidiario.net/news/giorgio-petrosyan-contro-ius-soli-re-kickboxing-cittadinanza-solo-per-chi-merita/1953360/"/>
        <a href="https://www.ilsussidiario.net/news/diretta-albinoleffe-carrarese-streaming-video-tv-quote-ospiti-favoriti-serie-c/1950814/"/>
        <a href="https://www.ilsussidiario.net/news/diretta-test-motogp-jerez-streaming-video-orari-e-classifica-tempi-1-giornata/1952208/"/>
      </related>
    </article>
  </body>
</html>