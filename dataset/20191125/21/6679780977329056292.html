<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/hoskent-koszontottek-feher-hazban-az-iszlam-allam-vezere-elleni-rajtautesben-reszt-vett-kutyat"/>
    <meta property="og:site_name" content="Paraméter"/>
    <meta property="article:published_time" content="2019-11-25T21:58:00+00:00"/>
    <meta property="og:title" content="Hősként köszöntötték a Fehér Házban az Iszlám Állam vezére elleni rajtaütésben részt vett kutyát"/>
    <meta property="og:description" content="Kitüntette hétfőn Donald Trump amerikai elnök az amerikai hadsereg azon kutyáját, amely részt vett az amerikai különleges erők október rajtaütésében Abu Bakr al-Bagdadi ellen, az október végén Szíriában végrehajtott akcióban megölték az Iszlám Állam vezérét."/>
  </head>
  <body>
    <article>
      <h1>Hősként köszöntötték a Fehér Házban az Iszlám Állam vezére elleni rajtaütésben részt vett kutyát</h1>
      <h2>Kitüntette hétfőn Donald Trump amerikai elnök az amerikai hadsereg azon kutyáját, amely részt vett az amerikai különleges erők október rajtaütésében Abu Bakr al-Bagdadi ellen, az október végén Szíriában végrehajtott akcióban megölték az Iszlám Állam vezérét.</h2>
      <address>
        <time datetime="2019-11-25T21:58:00+00:00">25 Nov 2019, 21:58</time>
      </address>
      <p>Az amerikai elnök a jelzők sokaságával halmozta el Conant, a belga malinois-t, amely megsérült az akcióban. "Hihetetlen, briliáns, okos, abszolút harcos, nagyon különleges" - jellemezte Trump a belga pásztorkutyát. "Jelenleg valószínűleg ő a világ leghíresebb kutyája" - tette hozzá, amint egy medállal és egy plakettel jutalmazta a hős kutyát.</p>
      <p>Conant azonban a híradások szerint jobban érdekelte az, ahogyan megvakarta a fejét Mike Pence, inkább az alelnökhöz fordult, további kényeztetésre várva. "Conan egy valódi hős" - hangoztatta Pence megsimogatva a kutya fejét.</p>
      <p>Trump elmondta, hogy eredetileg szájkosarat akartak adni Conanra, de az amerikai elnök úgy vélte, hogy az esetleg kiváltaná támadó ösztönét. "Ma nem rossz a hangulata, biztonságban vannak" - mondta Trump a Fehér ház rózsakertjében megrendezett eseményre összegyűlt több tucat újságírónak, operatőrnek és fotósnak.</p>
      <p>MTI</p>
    </article>
  </body>
</html>