<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/brescia-noemt-racistische-uitspraak-over-balotelli-een-grap/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T21:23:11+00:00"/>
    <meta property="og:title" content="Brescia noemt ‘racistische uitspraak’ over Balotelli een grap"/>
    <meta property="og:description" content="Brescia heeft een opmerking van voorzitter Massimo Cellino over Mario Balotelli betiteld als een verkeerd begrepen grap. Cellino baarde eerder op maandag opzien door een uitspraak te doen over de spits die tot veel ophef leidde."/>
  </head>
  <body>
    <article>
      <h1>Brescia noemt ‘racistische uitspraak’ over Balotelli een grap</h1>
      <address>
        <time datetime="2019-11-25T21:23:11+00:00">25 Nov 2019, 21:23</time>
      </address>
      <p>Brescia heeft een opmerking van voorzitter Massimo Cellino over Mario Balotelli betiteld als een verkeerd begrepen grap. Cellino baarde eerder op maandag opzien door een uitspraak te doen over de spits die tot veel ophef leidde.</p>
      <p>“Hij is zwart en probeert lichter te worden. Maar daar heeft hij moeite mee”, had Cellino gezegd. De voorzitter vervolgde: “Ik kocht hem omdat hij 1,90 meter lang en een beest is. En omdat hij nog steeds een meerwaarde kan zijn op het veld. Maar nu begint hij een zwakke schakel te worden omdat hij vaak in de media verschijnt. Misschien hecht Balotelli meer waarde aan sociale media dan aan zijn sportieve carrière.”</p>
      <p>Balotelli werd zondag buiten de selectie gehouden voor het duel met AS Roma na een akkefietje met coach Fabio Grosso op de training. Grosso liet optekenen dat Balotelli meer toewijding en enthousiasme moet tonen.</p>
      <p>BUZZS</p>
    </article>
  </body>
</html>