<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807500/%D8%AA%D9%81%DA%A9%D8%B1-%D8%A8%D8%B3%DB%8C%D8%AC%DB%8C-%D8%A7%D9%85%D8%B1%D9%88%D8%B2%D9%87-%D8%B1%D8%A7%D9%87%DA%AF%D8%B4%D8%A7%DB%8C-%D8%A8%D8%B3%DB%8C%D8%A7%D8%B1%DB%8C-%D8%A7%D8%B2-%D9%85%D8%B4%DA%A9%D9%84%D8%A7%D8%AA-%DA%A9%D8%B4%D9%88%D8%B1-%D8%A7%D8%B3%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T21:31:00+00:00"/>
    <meta property="og:title" content="تفکر بسیجی امروزه راهگشای بسیاری از مشکلات کشور است"/>
    <meta property="og:description" content="دبیر جامعه اسلامی دانشجویان دانشگاه تبریز، با بیان اینکه امروزه بسیاری از مشکلات و چالش‌های پیش روی کشور را می‌توان با اندیشه و تفکر بسیجی حل کرد و گفت: نباید تفکر و اندیشه بسیجی در جامعه به فراموشی سپرده شود."/>
  </head>
  <body>
    <article>
      <h1>تفکر بسیجی امروزه راهگشای بسیاری از مشکلات کشور است</h1>
      <h2>دبیر جامعه اسلامی دانشجویان دانشگاه تبریز، با بیان اینکه امروزه بسیاری از مشکلات و چالش‌های پیش روی کشور را می‌توان با اندیشه و تفکر بسیجی حل کرد و گفت: نباید تفکر و اندیشه بسیجی در جامعه به فراموشی سپرده شود.</h2>
      <address>
        <time datetime="2019-11-25T21:31:00+00:00">25 Nov 2019, 21:31</time>
      </address>
      <p>به گزارش گروه استان ها <a href="https://snn.ir/">خبرگزاری دانشجو</a>، حجت محمدی امروز در پاسخ به این سووال اینکه کارنامه و دستاوردهای بسیج را در طول چهار دهه از انقلاب چگونه تحلیل می‌کنید، اظهار داشت: تشکیل بسیج به دستور امام راحل در سال 58 را می‌توان مهم‌ترین دستاوردهای این انقلاب بیان کرد که بعد از گذشت 40 سال در عرصه‌های مختلف کارنامه درخشانی داشته است.</p>
      <p>این فعال دانشجوی استان آذربایجان‌شرقی در ادامه با تاکید بر اینکه بسیج  از زمان شکل‌گیری تا به امروز در خط مقدم نظام بوده است، تصریح کرد: این تشکل مردمی و انقلابی بعد از پیروزی انقلاب و حضور شجاعانه در هشت سال دفاع مقدس در بسیاری از عرصه‌های کشورمان از اجرای طرح واکسیناسیون فلج اطفال در سراسر گرفته تا ایجاد امنیت و سازندگی نقش پررنگ و تعیین کننده‌ای داشته است.</p>
      <p>وی با بیان اینکه بسیج همیشه و در همه حال با بصیرت و چشمان تیزبین نگهبان و پاسدار این نظام بوده و هرگونه نقشه شوم دشمنان و ضدانقلابی را شناسایی و خنثی کرده است، یادآور شد: در فتنه و آشوب اخیر نیز این بسیجیان بودند که با توجه به منویات رهبری توطئه دشمنان را خنثی کردند و آرامش را به کشور بازگرداند.</p>
      <p>دبیر جامعه اسلامی دانشجویان دانشگاه تبریز، در بخش دیگر سخنان خود با بیان اینکه در دهه‌های اخیر بسیج در تأمین امنیت، مقابله با تهدیدات سخت و نرم دشمنان انقلاب و جهاد سازندگی حضور تاثیرگذار و تعیین کننده‌ای در اقتدار کشورمان داشته است، اضافه کرد: امروز بسیج هوشیارتر و آگاهانه‌تر از گذشته در زمینه‌های علمی، فرهنگی، نظامی، اقتصادی، اجتماعی و... در جامعه حضور دارد و این امر خشم دشمنان را به دنبال داشته و از این رو با ترفندهای مختلف در صدد آسیب زدن به این تشکل مردمی و انقلابی هستند که باید مراقب این توطئه‌های دشمنان بود.</p>
      <p>این فعال دانشجوی دانشگاه تبریز همچنین با تاکید بر اینکه نهادینه کردن تفکر و فرهنگ بسیجی و به ویژه تبیین دستاوردهای بسیج و نقش‌آفرینی این تشکل بزرگ مردمی برای نسل امروز ضرورت است، گفت: بسیج همیشه در حوادث و در بحران‌های گوناگون از جمله سیل و زلزله در خط مقدم کمک به مردم بوده و در قالب اردوهای جهادی به نقاط محروم خدمات‌رسانی می‌کند.</p>
      <p>به گفته وی امروزه دشمنان این انقلاب از تفکر و اندیشه بسیحی ملت ایران در هراس است، چرا که حضور آنان در هر کجای افتخاری برای ملت ایران است.</p>
    </article>
  </body>
</html>