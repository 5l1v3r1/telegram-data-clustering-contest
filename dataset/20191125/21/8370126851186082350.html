<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/136704/mhp-vekillerin-ailelerine-saglik-kiyagina-dunden-razi-iddiasi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-25T21:13:00+00:00"/>
    <meta property="og:title" content="MHP, vekillerin ailelerine sağlık kıyağına dünden razı iddiası"/>
    <meta property="og:description" content="Milletvekillerinin anne-babaları ile kız çocuklarına ücretsiz sağlık hizmeti teklifi tepki çekti. MHP'ye göre ise bu düzenleme uzun zaman önce yapılması gerekiyordu."/>
  </head>
  <body>
    <article>
      <h1>MHP, vekillerin ailelerine sağlık kıyağına dünden razı iddiası</h1>
      <h2>Milletvekillerinin anne-babaları ile kız çocuklarına ücretsiz sağlık hizmeti teklifi tepki çekti. MHP'ye göre ise bu düzenleme uzun zaman önce yapılması gerekiyordu.</h2>
      <address>
        <time datetime="2019-11-25T21:13:00+00:00">25 Nov 2019, 21:13</time>
      </address>
      <p>Milletvekillerinin anne-babaları ile kız çocuklarına ücretsiz sağlık hizmeti teklifi tepki çekti. MHP'ye göre ise bu düzenleme uzun zaman önce yapılması gerekiyordu.</p>
      <p>HDP Grup Başkanvekili Hakkı Saruhan Oluç, “Milletvekillerinin özlük haklarıyla ilgili çalışmaların yapılmasının doğru olmadığı kanaatindeyiz” derken, İYİ Parti Grup Başkanvekili Dursun Müsavat Dervişoğlu “İnceliyoruz” ifadesini kullandı. MHP kulislerinde, “Uzun zamandır yapılması gerekiyordu” yorumu yapıldı.</p>
      <p>TBMM’de basın toplantısı düzenleyen Oluç, “Milletvekillerinin anne ve babaları ile bekar kız çocuklarına ücretsiz sağlık hizmeti gelmesine yönelik teklife ne diyorsunuz?” sorusuna şu yanıtı verdi:</p>
      <h3>HDP: “HAYAT PAHALILIĞI, İŞSİZLİK GİBİ CİDDİ SORUNLAR VAR</h3>
      <p>“Teklifin detayını görmedim. Ama genel olarak baktığımızda ülkede bu kadar ciddi bir ekonomik kriz varken halkın bu kadar ciddi sorunları varken hayat pahalılığı işsizlik gibi milletvekillerinin özlük haklarıyla ilgili çalışmaların yapılmasının doğru olmadığı kanaatindeyiz ama dediğim gibi teklifin detayı hakkında bilgiye sahip değilim.”</p>
      <h3>İYİ PARTİ: “İNCELİYORUZ“</h3>
      <p>İYİ Parti Grup Başkanvekili Dursun Müsavat Dervişoğlu ise “TBMM’ye geldi kanun teklifi üzerinde çalışıyoruz. Görüş ve düşüncelerimizi kanunun bütünüyle ilgili konuşma sıramız geldiğinde ifade edeceğiz yarın da zaten Sayın Genel Başkanımızın Grup konuşması olacak o çerçevede değerlendirmemizi kamuoyuyla paylaşacağız. İnceliyoruz. Meclis’e de yarın gelecektir bu kanun teklifi kanunun bütünüyle ilgili görüşlerimizi orada ifade edeceğiz” dedi.</p>
      <h3>MHP KULİSLERİ: “YAPILMASI GEREKİYORDU“</h3>
      <p>Tarafsız Haber Ajansı'na göre ise MHP kulislerinde, “Uzun zamandır yapılması gerekiyordu” yorumu yapıldı.</p>
    </article>
  </body>
</html>