<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sports.walla.co.il/item/3325853"/>
    <meta property="og:site_name" content="וואלה! ספורט"/>
    <meta property="article:published_time" content="2019-11-25T21:02:00+00:00"/>
    <meta property="og:title" content="סל נשים: מכבי עירוני רמת גן עדיין מושלמת, הפסד לאשדוד"/>
    <meta property="og:description" content="רמת גן ניצחה 80:82 את נוה דוד רמלה, צ'לסי הופקינס הייתה רחוקה אסיסט אחד מטריפל-דאבל בהפסד של אשדוד"/>
  </head>
  <body>
    <article>
      <h1>סל נשים: מכבי עירוני רמת גן עדיין מושלמת, הפסד לאשדוד</h1>
      <address><time datetime="2019-11-25T21:02:00+00:00">25 Nov 2019, 21:02</time> by <a rel="author">מערכת וואלה! ספורט</a></address>
      <figure>
        <img src="https://img.wcdn.co.il/f_auto,w_700/2/9/5/2/2952597-46.jpg"/>
        <figcaption>שתיהן כרגיל היו מעולות, אבל זה לא הספיק. הופקינס וברדפורד (צילום: עודד קרני, באדיבות מנהל ליגת העל לנשים בכדורסל)</figcaption>
      </figure>
      <p>המחזור הרביעי בליגת העל לנשים נפתח הערב (שני) עם ארבעה משחקים. א.ס. רמת השרון ניצחה 67:76 את מכבי רעננה, אליצור חולון גברה 69:76 על מכבי אשדוד, הפועל ראשון לציון הביסה 77:97 את הפועל פתח תקוה ומכבי עירוני רמת גן ניצחה 80:82. כעת משחקת מכבי חיפה מול בנות הרצליה.</p>
      <p>
        <b>אליצור חולון - מכבי אשדוד 69:76</b>
      </p>
      <p>הקבוצה של רועי אייזנברג עם ניצחון שני בשלושה מחזורים בעוד אשדוד סופגת הפסד ראשון אחרי שני ניצחונות. קנישה בל הובילה את המנצחת עם 22 נקודות, 6 ריבאונדים, 8 אסיסטים וגם 7 איבודים, קריסמה פן תרמה 21 נקודות ו-12 כדורים חוזרים וג'סיקה ג'קסון קלע 20 נקודות וקלטה 8 ריבאונדים. צ'לסי הופקינס, AKA "ראסל ווסטברוק הנשית", בלטה אצל אשדוד עם 22 נקודות, 12 ריבאונדים, 9 אסיסטים וגם 6 איבודים, קריסטל ברדפורד גם הייתה מעולה עם 27 נקודות, 9 ריבאונדים, 7 אסיסטים ו-5 חטיפות ודרו אדלמן קלעה 13, אבל פרט לכך גלעד כץ לא קיבל תרומה משמעותית משחקניו.</p>
      <p>
        <b>הפועל ראשון לציון - הפועל פתח תקוה 77:97</b>
      </p>
      <p>הקבוצה מעיר היין עם ניצחון ראשון בסך הכול במשחק השני מבחינתה. צ'לסי נלסון הובילה את קלעיות המנצחת עם 25 נקודות ו-10 ריבאונדים, סידני קוק תרמה 21 נקודות ו-12 ריבאונדים וסקויה הולמס הוסיפה 20 נקודות ו-6 ריבאונדים, גילי אייזנר קלעה 12. אצל המפסידה בלטה דומיניק ווילסון עם 32 נקודות וגם 5 איבודים, מוניק ריד קלעה 21 וקטפה 6 ריבאונדים, שאנון פלוקר קלעה 16 וקלטה 6 ריבאונדים.</p>
      <p>
        <b>א.ס. רמת השרון - מכבי רעננה 67:76</b>
      </p>
      <p>אמנם אורנה אוסטפלד לא מנהלת את המשחקים, אבל גם כך היא עדיין יושבת על הספסל וכל עימות בינה ובין רחל אוסטרוביץ' לעדני דגן הוא תמיד פיקנטי. הפעם רמת השרון יצאה עם ידה על העליונה כשפיונדה פיצג'רלד בולטת עם 21 נקודות, 5 אסיסטים ו-5 חטיפות, מרים חנון תרמה 18 נקודות ו-5 אסיסטים, קאדיג'ה קייב קלעה 12 וקלטה 5 ריבאונדים. את הקבוצה של עדני דגן, שנראה מלא אנרגיה במהלך המשחק, הובילה טיאנה מולדרו עם 15 נקודות ו-9 ריבאונדים, מייגן סימונס קלעה 14 והוסיפה 5 ריבאונדים ו-5 אסיסטים, קריסטין סימון קלעה 11 וקלטה 9 כדורים חוזרים.</p>
      <p>
        <b>אליצור נוה דוד רמלה - מכבי עירוני רמת גן 82:80</b>
      </p>
      <p>איזה ניצחון דרמטי לאורחת שנותרה מושלמת עם ארבעה ניצחונות בארבעה משחקים. אדוט בולג'אק הנהדרת הובילה את רמת גן עם 25 נקודות ו-14 ריבאונדים, שניס ג'ונסון קלעה 24 נקודות וקלטה 12 כדורים חוזרים, אליסון הייטאוור ואלכס כהן (19 ריבאונדים) קלעו 14 נקודות כל אחת. את המפסידה הובילה טיפני מיטשל עם 28 נקודות ו-7 ריבאונדים, עדן רוטברג קלעה 18, ירדן דנן סיימה עם 13 נקודות, טיאנה קריבצ'ביץ' קלעה 12 וקלטה 10 ריבאונדים.</p>
      <p>
        <b>מכבי חיפה - בנות הרצליה 60:80</b>
      </p>
      <p>הירוקות עם ניצחון ביתי מרשים מאוד אחרי רבע ראשון שנגמר דווקא ב-20:22 של האורחת. קיילה הילסמן להטה אצל מכבי חיפה עם 26 נקודות ו-18 ריבאונדים, אלכס הארדן הוסיפה 19 נקודות, 6 ריבאונדים, 5 אסיסטים ו-7 איבודים, קריסטי בלוק קלעה 16 והוסיפה 10 ריבאונדים. רבקה גארדנר הובילה את המפסידה עם 17 נקודות, ג'מריס דייויס תרמה 12 נקודות ו-10 ריבאונדים.</p>
      <figure>
        <img src="https://img.wcdn.co.il/f_auto,w_700/2/9/5/3/2953883-46.jpg"/>
        <figcaption>פיצג'רלד מול גרזון (צילום: עודד קרני, באדיבות מנהלת ליגת העל לנשים בכדורסל)</figcaption>
      </figure>
      <figure>
        <img src="https://img.wcdn.co.il/f_auto,w_700/2/9/4/3/2943547-46.jpg"/>
        <figcaption>בולג'אק ורמת גן עדיין מושלמות (צילום: קובי אליהו, באדיבות מנהלת ליגת העל לנשים בכדורסל)</figcaption>
      </figure>
    </article>
  </body>
</html>