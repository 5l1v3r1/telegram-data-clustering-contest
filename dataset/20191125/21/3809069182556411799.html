<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/champions-league/article/1418582/simeone-gia-kristiano-den-irthame-na-paixoyme-atletiko-vs-ronalnto"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T21:23:08+00:00"/>
    <meta property="og:title" content="Σιμεόνε για Κριστιάνο: «Δεν ήρθαμε να παίξουμε ''Ατλέτικο vs Ρονάλντο''»"/>
    <meta property="og:description" content="Παραμονή του Γιουβέντους – Ατλέτικο, ο Τσόλο Σιμεόνε εξήγησε ότι ο Ρονάλντο μπορεί αν είναι το Νο1, αλλά η Ατλέτικο δεν παίζει εναντίον του, μα κόντρα στη Γιούβε."/>
  </head>
  <body>
    <article>
      <h1>Σιμεόνε για Κριστιάνο: «Δεν ήρθαμε να παίξουμε ''Ατλέτικο vs Ρονάλντο''»</h1>
      <h2>Παραμονή του Γιουβέντους – Ατλέτικο, ο Τσόλο Σιμεόνε εξήγησε ότι ο Ρονάλντο μπορεί αν είναι το Νο1, αλλά η Ατλέτικο δεν παίζει εναντίον του, μα κόντρα στη Γιούβε.</h2>
      <address><time datetime="2019-11-25T21:23:08+00:00">25 Nov 2019, 21:23</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Η «παράσταση» πρόκρισης που έδωσε ο Κριστιάνο Ρονάλντο κόντρα στην Ατλέτικο Μαδρίτης την περασμένη σεζόν έχει μείνει ανεξίτηλη, με τον Πορτογάλο να ανατρέπει μόνος του το 2-0 του πρώτου αγώνα, με χατ-τρικ στον επαναληπτικό του Τορίνου.</p>
      <p>Πλέον, ένα 24ωρο πριν από τη νέα επίσκεψη των «ροχιμπλάνκος» στο «Juventus Stadium», εύλογα οι μνήμες από την σπουδαία του εμφάνιση ξυπνούν, όμως, ο Τσόλο Σιμεόνε θέλει να κρατήσει την ομάδα του μακριά από συζητήσεις περί εκδίκησης και «μάχης» κόντρα στον CR7.</p>
      <p>Ο τεχνικός της Ατλέτικο, όταν ρωτήθηκε για τον Ρονάλντο, δεν δίστασε να τον χαρακτηρίσει κορυφαίο και μοναδικό στο είδος του, όμως, δήλωσε ότι οι παίκτες του θα παίξουν κόντρα στη Γιουβέντους κι όχι αποκλειστικά εναντίον του:</p>
      <p>«<i>Αυτά είναι για να έχετε να λέτε εσείς. Είναι πρωταθλητής, είναι Νο1 και δεν μπορούμε να πούμε κάτι για αυτό. Είναι μοναδικός και πάντα κάνει τη διαφορά. Δεν νομίζω όμως ότι πρέπει να μιλάμε μόνο για εκείνον, δεν ήρθαμε να παίξουμε μόνο κόντρα στον Κριστιάνο</i>», ανέφερε συγκεκριμένα ο προπονητής των «ροχιμπλάνκος».</p>
    </article>
  </body>
</html>