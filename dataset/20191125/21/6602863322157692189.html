<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/nieuws/artikel/4933431/storing-tele2-landleijk-probleem-netwerk-plat-geen-internet"/>
    <meta property="og:site_name" content="Bright.nl"/>
    <meta property="article:published_time" content="2019-11-25T21:57:45+00:00"/>
    <meta property="og:title" content="Storing Tele2 opgelost na 10 uur"/>
    <meta property="og:description" content="Een storing bij Tele2 heeft maandag door het hele land problemen gegeven. De storing werd volgens Tele2 veroorzaakt door twee kabelbreuken bij een derde partij."/>
  </head>
  <body>
    <article>
      <h6 class="kicker">Kabelbreuk</h6>
      <h1>Storing Tele2 opgelost na 10 uur</h1>
      <address>
        <time datetime="2019-11-25T21:57:45+00:00">25 Nov 2019, 21:57</time>
      </address>
      <p>
        <b>Een storing bij Tele2 heeft maandag door het hele land problemen gegeven. De storing werd volgens Tele2 veroorzaakt door twee kabelbreuken bij een derde partij.</b>
      </p>
      <p>Het netwerk van Tele2 heeft sinds ongeveer 12 uur vanmiddag problemen. De storing was maandagavond rond 22 uur opgelost. "Een herstart van het modem kan nodig zijn", laat de provider weten.</p>
      <p>Ook een aantal gemeenten, zoals onder meer Oudewater, Rijssen-Holten en Westerkwartier, waren door de storing telefonisch niet bereikbaar.</p>
      <h3>Rechtbanken werken op papier </h3>
      <p>Door het hele land hadden rechtbanken last van de storing. De rechtbanken waren telefonisch niet bereikbaar. Ook konden de medewerkers geen mails versturen en waren verschillende computersystemen niet toegankelijk.  </p>
      <p>Zaken die ingepland waren konden gewoon doorgaan, al moesten aantekeningen op papier gemaakt worden. Intern kon er niet meer gebeld worden. </p>
      <p> </p>
      <figure>
        <iframe data-src="https://twitter.com/RbOverijssel/status/1198941613483012097" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>