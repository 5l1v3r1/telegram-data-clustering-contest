<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b6%ce%b5%cf%85%ce%b3%ce%ac%cf%81%ce%b9-%ce%b3%ce%ac%ce%bb%ce%bb%cf%89%ce%bd-%cf%84%ce%b1%ce%be%ce%af%ce%b4%ce%b5%cf%88%ce%b5-%cf%83%cf%84%ce%b7%ce%bd-%ce%b1%cf%8a%cf%84%ce%ae-%ce%b3%ce%b9%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T21:41:45+00:00"/>
    <meta property="og:title" content="Ζευγάρι Γάλλων ταξίδεψε στην Αϊτή για να υιοθετήσει παιδί και δολοφονήθηκε"/>
    <meta property="og:description" content="Ένα ζευγάρι Γάλλων δολοφονήθηκε το απόγευμα της Κυριακής (24/11) στο Πορτ-ο-Πρενς, την πρωτεύουσα της Αϊτής, όπου είχε πάει για να υιοθετήσει ένα παιδί."/>
  </head>
  <body>
    <article>
      <h1>Ζευγάρι Γάλλων ταξίδεψε στην Αϊτή για να υιοθετήσει παιδί και δολοφονήθηκε</h1>
      <address>
        <time datetime="2019-11-25T21:41:45+00:00">25 Nov 2019, 21:41</time>
      </address>
      <p>
        <b>Ένα ζευγάρι Γάλλων δολοφονήθηκε το απόγευμα της Κυριακής (24/11) στο Πορτ-ο-Πρενς, την πρωτεύουσα της Αϊτής, όπου είχε πάει για να υιοθετήσει ένα παιδί.</b>
      </p>
      <p>Εκπρόσωπος της πρεσβείας της Γαλλίας επιβεβαίωσε την πληροφορία, χωρίς να δώσει περισσότερες διευκρινίσεις για την τραγωδία, εν μέσω της πολιτικής και κοινωνικής κρίσης στην Αϊτή. Δεν έκανε επίσης καμία εικασία για τα κίνητρα των φόνων.</p>
      <p>Σύμφωνα με δύο πηγές, το ζευγάρι ήθελε να υιοθετήσει ένα παιδί από την Αϊτή.</p>
      <p>
        <b>Η μία από αυτές τις πηγές είπε ότι οι δυο Γάλλοι σκοτώθηκαν κατά τη διάρκεια μιας ένοπλης ληστείας.</b>
      </p>
      <p>Από τον Αύγουστο στην Αϊτή οργανώνονται αλλεπάλληλες διαδηλώσεις, που συχνά καταλήγουν σε ταραχές, με αίτημα την παραίτηση του προέδρου Ζοβενέλ Μοΐζ. Σύμφωνα με τον ΟΗΕ, τουλάχιστον 42 άνθρωποι έχουν χάσει τη ζωή τους από τα μέσα Σεπτεμβρίου στα επεισόδια αυτά.</p>
      <p>Στον ιστότοπό του, το υπουργείο Εξωτερικών της Γαλλίας συνιστά στους πολίτες να αναβάλουν τα ταξίδια τους στην Αϊτή «μέχρι νεωτέρας», εκτός και αν είναι «επιτακτική ανάγκη». «Οι διαδηλώσεις, συνοδευόμενες από οδοφράγματα στους κυριότερους οδικούς άξονες και από βίαιες ενέργειες (εκτόξευση λίθων, πυροβολισμοί…) είναι πολύ συχνές. Δρουν βίαιες ομάδες που διατηρούν ένα κλίμα ανασφάλειας» αναφέρεται σ’ αυτήν την ταξιδιωτική οδηγία που φέρει ημερομηνία 24 Οκτωβρίου 2019.</p>
      <figure>
        <img src="https://www.pentapostagma.gr/wp-content/uploads/2019/11/2774842.jpg"/>
      </figure>
    </article>
  </body>
</html>