<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90542"/>
    <meta property="og:site_name" content="Denník politika"/>
    <meta property="article:published_time" content="2019-11-25T21:35:03+00:00"/>
    <meta property="og:title" content="Video: Juh Európy zasiahli prudké dažde, vyžiadali si najmenej deväť obetí"/>
    <meta property="og:description" content="25.11.2019 (Webnoviny.sk) – Najmenej deväť ľudí zahynulo v Grécku, vo Francúzsku a v Taliansku v dôsledku prudkých dažďov a záplav. V Grécku našli telá dvoch obetí, pravdepodobne turistov, už v noci z nedele na pondelok v prístavnom meste Antirio, ležiacom 250 kilometrov na západ od Atén. Neskôr počas pondelka prišli informácie o obetiach aj z dvoch gréckych ostrovov. Na Rodose sa utopila žena vo svojej podzemnej pivnici, ktorú zatopila voda, ďalšia žena sa utopila po tom, ako si išla zaplávať do rozbúrených vôd na ostrove Kos."/>
  </head>
  <body>
    <article>
      <h1>Video: Juh Európy zasiahli prudké dažde, vyžiadali si najmenej deväť obetí</h1>
      <address><time datetime="2019-11-25T21:35:03+00:00">25 Nov 2019, 21:35</time> by <a rel="author">Webnoviny</a></address>
      <p>25.11.2019 (Webnoviny.sk) – Najmenej deväť ľudí zahynulo v Grécku, vo Francúzsku a v Taliansku v dôsledku prudkých dažďov a záplav. V Grécku našli telá dvoch obetí, pravdepodobne turistov, už v noci z nedele na pondelok v prístavnom meste Antirio, ležiacom 250 kilometrov na západ od Atén. Neskôr počas pondelka prišli informácie o obetiach aj z dvoch gréckych ostrovov. Na Rodose sa utopila žena vo svojej podzemnej pivnici, ktorú zatopila voda, ďalšia žena sa utopila po tom, ako si išla zaplávať do rozbúrených vôd na ostrove Kos.</p>
      <p>Na juhozápade kontinentálneho Grécka boli zaplavené stovky domov. Záplavy a zosuvy pôdy zapríčinili aj úplné uzatvorenie diaľničného ťahu z Atén do prístavného mesta Patras na západe krajiny.</p>
      <p>Štyri obete prudkých dažďov hlásia aj z Francúzska. V meste Grasse na Francúzskej riviére zahynuli starší manželia, ktorých automobil sa potopil. V aute zahynul aj ďalší človek, a štvrtá osoba prišla o život po tom, čo sa pri pobreží prevrátil záchranársky čln pobrežnej stráže. V aute zahynula aj žena, ktorú na severe Talianska zmietla z cesty rozvodnená rieka Bomida.</p>
      <p>Viac k témam: <a href="https://www.webnoviny.sk/tag/silne-dazde/"><u>silné dažde</u></a>, <a href="https://www.webnoviny.sk/tag/zaplavy/"><u>záplavy</u></a><br/>Zdroj: Webnoviny.sk – <a href="https://www.webnoviny.sk/video-juh-europy-zasiahli-prudke-dazde-vyziadali-si-najmenej-devat-obeti/"><u>Video: Juh Európy zasiahli prudké dažde, vyžiadali si najmenej deväť obetí</u></a> © SITA Všetky práva vyhradené.</p>
    </article>
  </body>
</html>