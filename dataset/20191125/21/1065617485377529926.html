<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/roma-testa-alleuropa-con-kalinic-e-lamuleto-pellegrini-pallotta-vuole-restare-presidente/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T21:29:46+00:00"/>
    <meta property="og:title" content="Roma, testa all’Europa con Kalinic e l’amuleto Pellegrini. Pallotta vuole restare"/>
    <meta property="og:description" content="I giallorossi preparano la sfida di giovedì con buone notizie dall'infermeria. Piace Ntcham mentre Florenzi si dimostra un uomo dal cuore d'oro. Olsen croce e delizia"/>
  </head>
  <body>
    <article>
      <h1>Roma, testa all’Europa con Kalinic e l’amuleto Pellegrini. Pallotta vuole restare</h1>
      <h2>I giallorossi preparano la sfida di giovedì con buone notizie dall’infermeria. Piace Ntcham mentre Florenzi si dimostra un uomo dal cuore d’oro. Olsen croce e delizia</h2>
      <address><time datetime="2019-11-25T21:29:46+00:00">25 Nov 2019, 21:29</time> by <a rel="author" href="https://www.forzaroma.info/author/danilocalicchia/" target="_blank">Danilo Calicchia</a></address>
      <p>Un lunedì carico di sorrisi per la Roma dopo il successo per 3-0 contro il Brescia. Gli uomini di Fonseca hanno domato un leone già ferito dalla pesante assenza di <b>Balotelli</b> e dai risultanti sicuramente scoraggianti dell’ultimo periodo. Una situazione negativa alimentata quest’oggi dalla <a href="https://www.forzaroma.info/news-calcio/gaffe-di-cellino-su-balotelli-e-nero-e-lavora-per-schiarirsi/">gaffe del presidente <b>Cellino</b></a>. I giallorossi però, guardano avanti e si proiettano già alla delicata sfida di <a href="https://www.forzaroma.info/news-as-roma/basaksehir-roma-mercoledi-alle-10-30-la-rifinitura-a-trigoria-conferenza-alle-18-a-istanbul/">Europa League</a> con l’Istanbul <a href="https://www.forzaroma.info/news-calcio/europa-league-focus-tattico-per-il-basaksehir-ripresa-domani-alle-11-45/"><b>Basaksehir</b></a>. Un match quasi da dentro o fuori per la Roma, alla ricerca di una vittoria che potrebbe dare ulteriore morale anche in vista della difficile trasferta di campionato contro l’ostico Hellas Verona guidato da <a href="https://www.forzaroma.info/news-as-roma/verona-juric-pensa-gia-alla-roma-ce-la-giocheremo-a-viso-aperto/">Ivan <b>Juric</b></a>.</p>
      <p><b>CERTEZZE –</b> Nella sfida dell’Olimpico è arrivata l’ennesima conferma del <a href="https://www.forzaroma.info/rassegna-stampa-roma/il-corriere-della-sera/smalling-e-mancini-una-coppia-perfetta/">duo</a> <a href="https://www.forzaroma.info/rassegna-stampa/la-gazzetta-dello-sport/mancini-un-gol-da-sogno-sotto-la-sud-che-gioia/"><b>Mancini</b></a>–<b>Smalling</b>. I centrali giallorossi, oltre ad innalzare il muro in fase difensiva, sono andati a segno, con l’inglese che ha collezionato anche un assist. Una lieta notiza per Fonseca che, come confermato nelle interviste post gara, lavora dettagliatamente sul potenziale dei calci da fermo. I giallorossi sono ampiamente soddisfatti delle prestazioni offerte dalla coppia di difesa e lavorano per acquisire l’intero cartellino di <b>Smalling</b> dal Manchester United.  A centrocampo invece, è tornato dopo il lungo infortunio Lorenzo <a href="https://www.forzaroma.info/news-as-roma/il-click-di-pellegrini-cambia-la-roma-con-lorenzo-si-parte-da-2-0/"><b>Pellegrini</b></a>. Il classe ’96, vero e proprio amuleto per la Roma, ha mostrato subito sprazzi della sua classe in attesa di ritrovare il giusto ritmo partita. Dall’infermeria arrivano altre buone notizie per Fonseca. Nikola <b>Kalinic</b> infatti, è tornato a <a href="https://www.forzaroma.info/news/trigoria/trigoria-kalinic-e-spinazzola-in-gruppo-individuale-per-pastoree/">lavorare con il gruppo</a> (insieme a <a href="https://www.forzaroma.info/news-as-roma/roma-il-ritorno-di-spinazzola-recupero-completato/">Spinazzola</a>) in attesa di essere nuovamente al 100% per riconfermarsi come vice-Dzeko.</p>
      <p><b>PRESIDENTI – </b>Nonostante le voci che lo vorrebbero vicino all’addio, il presidente della Roma James <a href="https://www.forzaroma.info/news-as-roma/roma-pallotta-non-molla-la-societa-attesa-la-risposta-a-totti/"><b>Pallotta</b></a> non ha intenzione di abbandonare il timone della nave. Come raccolto da <i>Radio Radio</i>, il numero uno giallorosso non vorrebbe cedere l’intero pacchetto di azioni all’imprenditore americano <b>Friedkin.</b> Parallelemente, a Napoli il patron Aurelio <a href="https://www.forzaroma.info/news-calcio/napoli-spacco-totale-de-laurentiis-taglia-gli-stipendi-ai-giocatori/"><b>De Laurentiis</b></a> è pronto allo scontro con i propri giocatori dopo l’ammutinamento post Salisburgo. L’idea del produttore cinematografico è quella di dimezzare del 50% la mensilità dei calciatori.</p>
      <p><b>ALTRO –</b> Oltre alla conferma di Smalling, Petrachi guarda al mercato di gennaio per rimpolpare la mediana. Nonostante le buone prestazioni di <a href="https://www.forzaroma.info/news-as-roma/diawara-lancia-la-roma-vittoria-importante-avanti-cosi-foto/"><b>Diawara</b></a>, si fa largo la candidatura di <a href="https://www.forzaroma.info/calciomercato-as-roma/mercato-roma-per-gennaio-occhi-su-ntcham-del-celtic/"><b>Ntcham</b></a> del Celtic, monitorato anche da Valencia e Sporting Lisbona. Per <a href="https://www.forzaroma.info/news-as-roma/roma-cares-florenzi-e-santon-in-visita-al-policlinico-universitario-campus-biomedico-foto/">Roma Cares</a> invece, <a href="https://www.forzaroma.info/news-as-roma/florenzi-promessa-mantenuta-ecco-la-maglia-con-dedica-per-la-piccola-michela-foto/"><b>Florenzi</b></a> e <b>Santon</b> hanno fatto visita nel pomeriggio al Policlinico Universitario Campus Biomedico per strappare sorrisi ai pazienti dell’Ospedale romano. Ai microfoni di <i>Teleradiostereo</i>, è intervenuto il Commissario Tecnico dell’Under 21 dell’Ucraina ed ex compagno di squadra di<b>Kalini</b>c al Dnipro, <b><a href="https://www.forzaroma.info/news-as-roma/ucraina-under-21-rotan-kalinic-per-esprimersi-al-meglio-ha-bisogno-di-fiducia/">Ruslan Rotan</a>, </b>che ha dichiarato: “Nikola per esprimersi al meglo ha bisogno che l’ambiente creda in lui”. In attesa del posticipo serale che vedrà la Spal ospitare il Genoa, nel pomeriggio è andato in scena un incredibile match tra Cagliari e Lecce, con<a href="https://www.forzaroma.info/news-calcio/olsen-para-tutto-poi-impazzisce-il-lecce-recupera-e-fa-2-a-2-col-cagliari/"><b> Olsen</b> </a>potragonista sia in positivo che in negativo.</p>
    </article>
  </body>
</html>