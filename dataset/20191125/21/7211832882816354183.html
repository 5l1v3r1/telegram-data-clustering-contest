<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/social/local/607404"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-25T21:01:00+00:00"/>
    <meta property="og:title" content="โจรโรคจิตจนมุม! ถูกจับคาห้องพักหลังตระเวนฉกชุดชั้นในหญิงสาวมาสูดดม"/>
    <meta property="og:description" content="สมุทรปราการ-ตำรวจจับโจรโรคจิตตระเวนขโมยชุดชั้นในผู้หญิงมาสูดดม พบของกลางอื้อทั้งเสื้อในและกางเกงในกองกระจัดกระจายอยู่เต็มบ้าน"/>
  </head>
  <body>
    <article>
      <h1>โจรโรคจิตจนมุม! ถูกจับคาห้องพักหลังตระเวนฉกชุดชั้นในหญิงสาวมาสูดดม</h1>
      <address><time datetime="2019-11-25T21:01:00+00:00">25 Nov 2019, 21:01</time> by <a rel="author">PostToday</a></address>
      <p>สมุทรปราการ-ตำรวจจับโจรโรคจิตตระเวนขโมยชุดชั้นในผู้หญิงมาสูดดม พบของกลางอื้อทั้งเสื้อในและกางเกงในกองกระจัดกระจายอยู่เต็มบ้าน</p>
      <p>จากกรณีผู้สื่อข่าวได้รับการร้องเรียนจากชาวบ้านที่พักอาศัยอยู่ภายในซอยเทศบาลบางปู 20 ถนนพุทธรักษา ต.ท้ายบ้านใหม่ อ.เมือง จ.สมุทรปราการว่า มีคนแอบย่องเข้ามาลักเอาชุดชั้นในสตรีไปกว่า 10 ชุดที่ราวตากเสื้อผ้าข้างบ้าน โดยกล้องวงจรปิดสามารถบันทึกภาพเหตุการณ์ชายรูปร่างท้วมสูงประมาณ 170 ซม. ใส่เสื้อแขนสั้นกางเกงขาสั้นขณะลงมือก่อเหตุ เป็นไว้ได้อย่างชัดเจน</p>
      <figure>
        <img src="https://www.posttoday.com/media/content/2019/11/25/FFC8F38C1D3947428576F8B4CBD706CE.jpg"/>
      </figure>
      <p>ทั้งนี้ คนร้ายได้แอบย่องเข้ามาปลดล็อคกลอนประตูข้างบ้าน ซึ่งเป็นซอกกำแพงทางเข้าเป็นราวเอาไว้ตากเสื้อผ้าและชุดชั้นใน โดยชายดังกล่าวได้เข้ามาหยิบเอาชุดชั้นในของผู้หญิงยี่ห้อ แบรนเนม ราคาตัวละเกือบ 1 พันบาทที่ราวไปกว่า 10 ตัว เป็นเสื้อชั้นใน 7 ตัว ราคารวมแล้ว 4,900 บาท และกางเกงชั้นในสตรีอีก 6 ตัว ราคา 2,100 บาท</p>
      <p>หลังเกิดเหตุ พ.ต.อ.ภัลลพ แอร่มหล้า รอง ผบก.ภ.จว.สมุทรปราการ รับผิดชอบด้านงานป้องกันและปราบปราม ได้สั่งการณ์ให้ พ.ต.อ.ฐานุพงษ์ แสงซื่อ ผกก.สภ.เมืองสมุทรปราการ เร่งรัดเจ้าหน้าที่สืบสวนหาสืบสวนหาข่าว จนกระทั่งทราบว่าผู้ก่อเหตุคือนายแบน อายุ 28 ปี ซึ่งพักอาศัยอยู่ในชุมชนบางปิ้ง ต.บางเมือง อ.เมือง จ.สมุทรปราการ</p>
      <figure>
        <img src="https://www.posttoday.com/media/content/2019/11/25/E89CA7CE8005460C8DC933786C10B47F.jpg"/>
      </figure>
      <p>ล่าสุด เมื่อวันที่ 25 พ.ย. เจ้าหน้าที่ชุดสืบสวน สภ.เมืองสมุทรปราการ สามารถจับกุมตัวนายแบนไว้ได้ที่บ้านพักภายในชุมชนบางปิ้ง จากการตรวจค้นภายในห้องพักพบของกลางเป็นชุดชั้นในของสุภาพสตรีกว่า 100 ตัววางกระจายอยู่เต็มห้อง และใบประวัติการรักษาของโรงพยาบาลจิตเวชแห่งหนึ่งในกทม. จึงคุมตัวพร้อมของกลางมาทำการสอบสวนที่สภ.เมืองสมุทรปราการ</p>
      <p>จากการสอบสวนนายแบนให้การับสารภาพว่า ตระเวนขโมยชุดชั้นในของสตรีตามที่ต่างๆ เพื่อเอามาดม ขณะเดียวกันได้มีหญิงสาวผู้เสียหายที่ถูกขโมยชุดชั้นในบางส่วนได้เดินทางมาคัดแยกของกลางที่เป็นของตนเองปะปนอยู่ในของกลางที่ตรวจยึดมาจากห้องพักผู้ก่อเหตุ เบื้องต้นเจ้าหน้าที่ได้แจ้งข้อกล่าวหาว่า บุกรุกในยามวิกาล และลักทรัพย์ ก่อนควบคุมตัวส่งพนักงานสอบสวน สภ.เมือง สมุทรปราการ ดำเนินคดีตามกฎหมายต่อไป</p>
      <figure>
        <img src="https://www.posttoday.com/media/content/2019/11/25/1106A5079CC741A68B4B52350B4754CA.jpg"/>
      </figure>
    </article>
  </body>
</html>