<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/politia-din-suedia-ancheteaza-presupuse-fraude-ale-ministrului-irakian-al-apararii_1406707.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T21:48:04+00:00"/>
    <meta property="og:title" content="Poliţia din Suedia ANCHETEAZĂ presupuse fraude ale ministrului irakian al apărării"/>
    <meta property="og:description" content="Poliţia suedeză desfăşoară o anchetă legată de ministrul irakian al apărării, Najah al-Shammari, care deţine şi cetăţenie suedeză, pentru..."/>
  </head>
  <body>
    <article>
      <h1>Poliţia din Suedia ANCHETEAZĂ presupuse fraude ale ministrului irakian al apărării</h1>
      <address><time datetime="2019-11-25T21:48:04+00:00">25 Nov 2019, 21:48</time> by <a rel="author">Maria Stan</a></address>
      <p>Poliţia suedeză desfăşoară o anchetă legată de ministrul irakian al apărării, Najah al-Shammari, care deţine şi cetăţenie suedeză, pentru presupusa fraudare a sistemului de prestaţii sociale, a relatat luni postul public de televiziune SVT, preluat de dpa.</p>
      <p>Al-Shammari este suspectat că s-a înregistrat timp de mai mulţi ani, în apropiere de Stockholm, sub un alt nume, pe care l-a folosit pentru a beneficia de diferite prestaţii sociale cu toate că între timp se repatriase la Bagdad.</p>
      <p>Procurorul public al Suediei a confirmat luni că sunt în desfăşurare investigaţii preliminare în legătură cu un ministru irakian, al cărui nume nu a fost precizat, pentru acuzaţii de crime împotriva umanităţii. Într-o postare pe Facebook, Ministerul irakian al Apărării a negat acuzaţiile.</p>
    </article>
  </body>
</html>