<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/sport/2019/11/25/3997113_prezidentut_na_napoli_globi_surovo_igrachite_zaradi/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-25T21:12:00+00:00"/>
    <meta property="og:title" content="Президентът на &quot;Наполи&quot; глоби сурово играчите заради неподчинение"/>
    <meta property="og:description" content="Футболистите са глобени с 25% от месечните си заплати, като общата сума надхвърля 2.5 милиона евро."/>
  </head>
  <body>
    <article>
      <h1>Президентът на "Наполи" глоби сурово играчите заради неподчинение</h1>
      <address><time datetime="2019-11-25T21:12:00+00:00">25 Nov 2019, 21:12</time> by <a rel="author" href="https://www.dnevnik.bg/author/337" target="_blank">Дневник</a></address>
      <p>Ръководството на "Наполи" наложи глоби за обща стойност над 2.5 милиона евро на футболистите от първия състав, съобщи ESPN. Наказанието е по настояването на президента на тима Аурелио де Лаурентис в опит да потуши бунта на играчите.</p>
      <p>След серията слаби резултати в началото на ноември той нареди тимът да отиде на наказателен лагер. Футболистите отказаха, а треньорът Карло Анчелоти също не се съгласи с решението на Де Лаурентис, като наставникът дори пропусна задължителната пресконференция след равенството със "Залцбург".</p>
      <p>Голяма част от футболистите с изключение на контузения Кевин Малкюи са глобени с 25% от заплатите си, което е максималното наказание според правилата в Серия А. Полузащитникът Алан, който според италианските медии стои в основата на бунта, е глобен с половината от месечното си възнаграждениe.</p>
      <p>"Наполи" се намира в серия от шест поредни мача без победа във всички турнири. След 13 кръга тимът е седми в първенството с 20 точки.</p>
    </article>
  </body>
</html>