<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@shoeyb/%DA%86%D8%B1%D8%A7-%DA%A9%D8%A8%D9%88%D8%AA%D8%B1%D9%87%D8%A7-%D9%85%D8%AD%D8%A8%D8%AA-%D8%B1%D8%A7-%D9%86%D9%85%DB%8C%D9%81%D9%87%D9%85%D9%86%D8%AF-jupydldzfho2"/>
    <meta property="og:site_name" content="ویرگول"/>
    <meta property="article:published_time" content="2019-11-25T21:10:25+00:00"/>
    <meta property="og:title" content="چرا کبوترها محبت را نمی‌فهمند؟"/>
    <meta property="og:description" content="اتفاقا آدم‌ها رو خیلی خوب می‌شناسن چون هر روز از بالای آسمون ، لبه پنجره و یا کف خیابون‌های شهر خیلی از این موجودات دو‌پا می‌بینن"/>
  </head>
  <body>
    <article>
      <h1>چرا کبوترها محبت را نمی‌فهمند؟</h1>
      <address><time datetime="2019-11-25T21:10:25+00:00">25 Nov 2019, 21:10</time> by <a rel="author" href="https://virgool.io/@shoeyb" target="_blank">shoeyb</a></address>
      <p>دو تا کبوتری که هر روز میان و بالای نرده تراس خونه می‌شینن، خیلی خوب می‌فهمن که یک آدم توی این خونه زندگی می‌کنه. اتفاقا آدم‌ها رو خیلی خوب می‌شناسن. چون هر روز از بالای آسمون ، لبه پنجره و یا کف خیابون‌های شهر خیلی از این موجودات دو‌پا می‌بینن. تنها چیزی که فکر می‌کنم این زوج دوست داشتنی نمی‌دونن اینه که من خیلی بهشون علاقه دارم. اینو از اونجا می‌فهمم که هیچ‌وقت نمی‌تونم بهشون نزدیک بشم.</p>
      <p>این دو تا کبوتر هر روز صبح حدود ساعت نه صبح می‌شینن این‌جا. بعد از ظهر هم می‌رن و نمی‌دونم شبا رو کجا می‌گذرونن. شاید می‌رن یه جایی که بتونن تنها باشن. جالب اینه که علاقه بین خودشون رو می‌فهمن. اما بازم یه سری رفتارهاشون عجیبه.</p>
      <p>اخیرا یکی از این دو تا کبوتر یکم بهم اعتماد کرده. وقتایی که می‌رم روی تراس یا به سمت پنجره تراس حرکت می‌کنم کمتر از دیگری می‌ترسه و بعضی وقتا که از نزدیک نگاهش می‌کنم فرار نمی‌کنه.</p>
      <figure>
        <img src="https://files.virgool.io/upload/users/64590/posts/jupydldzfho2/rnxtg6wccuuy.jpeg"/>
      </figure>
      <p>علت اصلی این که زیاد میان اینجا اینه که لوله بخاری من از پنجره تراس خارج می‌شه و گرمای بالای سقف تراس توی زمستون حتما براشون خوشاینده. مخصوصا روزای بارونی خیس و آب کشیده میان و خودشون رو او جا خشک می‌کنن.</p>
      <p>راستش این که این دو تا نمی‌فهمن دوسشون دارم کم‌کم داره منو آزار میده. چون برنامه های زیادی براشون داشتم. از لونه درست کردن تا غذا دادن و هزار جور برنامه مفرح دیگه. اما انگار براشون مهم نیست و فقط دوس دارن اون فاصله مطمئن بینمون حفظ بشه. حتی این که هرسال میان و کلی تلاش می‌کنن برای خونه درست کردن و موفق نمیشن هم براشون مهم نیست. سقف تراس جوری نیست که بتونن لون بسازن و فقط یک لبه دو سانتی اون بالا هست که می‌تونن روش بشینن. اما هر سال یه عالمه چوب ریز و خاشاک میارن هی میزان روی اون لبه و همش میریزه پایین. و این تلاش رو تا می‌ تونن انجام می‌دن. امیدوارم یه روزی موفق به لونه ساختن بشن!</p>
      <p>سوالی که دارم اینه که به نظر شما چرا کبوترها محبت را نمی‌فهمند؟</p>
    </article>
  </body>
</html>