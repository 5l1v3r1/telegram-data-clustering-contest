<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/sinagermos-sto-dimo-delta-gia-tin-iperchilisi-tou-potamou-loudia"/>
    <meta property="og:site_name" content="Voria.gr"/>
    <meta property="article:published_time" content="2019-11-25T21:44:00+00:00"/>
    <meta property="og:title" content="ΣΥΝΑΓΕΡΜΟΣ ΣΤΟΝ ΔΗΜΟ ΔΕΛΤΑ ΓΙΑ ΤΗΝ ΥΠΕΡΧΕΙΛΙΣΗ ΤΟΥ ΠΟΤΑΜΟΥ ΛΟΥΔΙΑ"/>
    <meta property="og:description" content="Κρίθηκε αναγκαία η ματαίωση της εκστρατείας καθαρισμού της Σίνδου από το σύνολο του μηχανισμού του δήμου Δέλτα λόγω της έντονης βροχόπτωσης"/>
  </head>
  <body>
    <article>
      <h1>ΣΥΝΑΓΕΡΜΟΣ ΣΤΟΝ ΔΗΜΟ ΔΕΛΤΑ ΓΙΑ ΤΗΝ ΥΠΕΡΧΕΙΛΙΣΗ ΤΟΥ ΠΟΤΑΜΟΥ ΛΟΥΔΙΑ</h1>
      <h2>Κρίθηκε αναγκαία η ματαίωση της εκστρατείας καθαρισμού της Σίνδου από το σύνολο του μηχανισμού του δήμου Δέλτα λόγω της έντονης βροχόπτωσης</h2>
      <address><time datetime="2019-11-25T21:44:00+00:00">25 Nov 2019, 21:44</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Η <b>έντονη βροχόπτωση</b> που πλήττει από το πρωί το δήμο Δέλτα αύξησε τη στάθμη των υδάτων του ποταμού Λουδία και του φράγματος του Καλοχωρίου με αποτέλεσμα να έχει τεθεί σε συναγερμό όλος ο μηχανισμός του δήμου.</p>
      <p>Όλα τα <b>μηχανήματα βρίσκονται σε επιφυλακή</b> για τον κίνδυνο υπερχείλισης του ποταμού Λουδία, σύμφωνα με ανακοίνωση του δήμου.</p>
      <p>Με αυτά τα δεδομένα κρίθηκε αναγκαία η<b> ματαίωση</b> της εκστρατείας καθαρισμού της Σίνδου από το σύνολο του μηχανισμού του δήμου με τη συνδρομή των υπαλλήλων στην Αντιδημαρχία καθαριότητας και στην Αντιδημαρχίας Τεχνικών Έργων αλλά και εθελοντών, μαθητών σχολείων και μελών της κοινότητας ΙΘΑΚΗ που ήταν προγραμματισμένη για το πρωί της Τρίτης 26 Νοεμβρίου.</p>
      <p>Φωτογραφία αρχείου</p>
    </article>
  </body>
</html>