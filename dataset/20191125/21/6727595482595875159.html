<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/all-162-mlas-take-oath-to-be-honest-to-sena-ncp-cong-alliance.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T21:41:00+00:00"/>
    <meta property="og:title" content="ശരദ് പവാറിന്റെയും ഉദ്ധവ് താക്കറെയുടെയും സോണിയാ ഗാന്ധിയുടെയും പേര് ഏറ്റുപറഞ്ഞ് എം.എല്‍.എമാര്‍; പ്രതിജ്ഞ ഇങ്ങനെ"/>
    <meta property="og:description" content="Congress Maharashtra Maharashtra Vikas Aghadi National News NCP Shiv Sena India മുംബൈ: മഹാരാഷ്ട്രയില്‍ മഹാ വികാസ് അഘാഡി സഖ്യത്തില്‍ സത്യസന്ധരായിരിക്കുമെന്ന് പ്രതിജ്ഞ ചെയ്"/>
  </head>
  <body>
    <article>
      <h1>ശരദ് പവാറിന്റെയും ഉദ്ധവ് താക്കറെയുടെയും സോണിയാ ഗാന്ധിയുടെയും പേര് ഏറ്റുപറഞ്ഞ് എം.എല്‍.എമാര്‍; പ്രതിജ്ഞ ഇങ്ങനെ</h1>
      <address><time datetime="2019-11-25T21:41:00+00:00">25 Nov 2019, 21:41</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ മഹാ വികാസ് അഘാഡി സഖ്യത്തില്‍ സത്യസന്ധരായിരിക്കുമെന്ന് പ്രതിജ്ഞ ചെയ്ത് സഖ്യത്തിലെ എം.എല്‍.എമാര്‍. എന്‍.സി.പി അധ്യക്ഷന്‍ ശരദ് പവാറിന്റെയും ശിവസേനാ നേതാവ് ഉദ്ധവ് താക്കറെയുടെയും കോണ്‍ഗ്രസ് അധ്യക്ഷ സോണിയാ ഗാന്ധിയുടെയും പേര് ഏറ്റുപറഞ്ഞായിരുന്നു പ്രതിജ്ഞ.</p>
      <p>എം.എല്‍.എമാരുടെ പ്രതിജ്ഞാ വാചകം ഇങ്ങനെ:<br/>‘ശരദ് പവാറിന്റെയും ഉദ്ധവ് താക്കറെയുടെയും സോണിയാ ഗാന്ധിയുടെയും നേതൃത്വത്തിലുള്ള സഖ്യത്തില്‍ ഞാന്‍ സത്യസന്ധനായിരിക്കുമെന്ന് പ്രതിജ്ഞ ചെയ്യുന്നു. ആരുടെയും പ്രലോഭനങ്ങളില്‍ ഞാന്‍ വീഴില്ല. ബി.ജെ.പിക്ക് ഗുണകരമാകുന്നതൊന്നും ഞാന്‍ ചെയ്യില്ല’.</p>
      <related>
        <a href="https://www.doolnews.com/sena-cong-ncp-alliance-wants-to-show-strength-to-country-sena-chief-uddhav-thackeray.html?utm_source=doolnews&amp;utm_medium=related"/>
      </related>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>സഖ്യത്തിന്റെ ശക്തി പ്രകടിപ്പിക്കാന്‍ മുംബൈയിലെ ഗ്രാന്റ് ഹയാട്ട് ഹോട്ടലില്‍ ഒത്തുചേരവെയായിരുന്നു എം.എല്‍.എമാരുടെ പ്രതിജ്ഞ. സഖ്യമുറപ്പിക്കാനാണ് ശരദ് പവാറിന്റെയും ഉദ്ധവ് താക്കറെയുടെയും അശോക് ചവാന്റെയും നേതൃത്വത്തില്‍ സഖ്യ എം.എല്‍.എമാര്‍ പ്രതിജ്ഞ ചെയ്തത്.</p>
      <p>സഖ്യത്തിന്റെ ശക്തിപ്രകടിപ്പിക്കാന്‍ വിളിച്ചു ചേര്‍ത്ത എം.എല്‍.എമാരുടെ യോഗത്തില്‍ വന്‍ പങ്കാളിത്തമാണ് ഉള്ളത്. ശിവസേയുടെയും കോണ്‍ഗ്രസിന്റെയും എന്‍.സി.പിയുടെയും മുതിര്‍ന്ന നേതാക്കളും യോഗത്തില്‍ പങ്കെടുക്കാന്‍ എത്തിയിട്ടുണ്ട്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/tJHdJhwoFLU" width="500" height="281" data-service="Youtube" scrolling="no"/>
      </figure>
    </article>
  </body>
</html>