<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/o-iddiaya-iliskin-ilk-kez-konustu-25111934.html"/>
    <meta property="og:site_name" content="OdaTV"/>
    <meta property="article:published_time" content="2019-11-25T21:30:00+00:00"/>
    <meta property="og:title" content="O iddiaya ilişkin ilk kez konuştu"/>
    <meta property="og:description" content="Günlerdir tartışılan “Saray’da Erdoğan'la görüşen CHP’li” tartışması ile ilgili CHP İstanbul İl Başkanı Canan Kaftancıoğlu da açıklama yaptı..."/>
  </head>
  <body>
    <article>
      <h1>O iddiaya ilişkin ilk kez konuştu</h1>
      <h2>Günlerdir tartışılan “Saray’da Erdoğan'la görüşen CHP’li” tartışması ile ilgili CHP İstanbul İl Başkanı Canan Kaftancıoğlu da açıklama yaptı...</h2>
      <address>
        <time datetime="2019-11-25T21:30:00+00:00">25 Nov 2019, 21:30</time>
      </address>
      <p>Günlerdir tartışılan <b>“Saray’da Erdoğan'la görüşen CHP’li”</b> tartışması ile ilgili CHP İstanbul İl Başkanı Canan Kaftancıoğlu da açıklama yaptı.</p>
      <p>CHP İstanbul İl Başkanı Canan Kaftancıoğlu, İBB'nin Saraçhane'deki binasında 25 Kasım Kadına Yönelik Şiddete Karşı Mücadele Günü kapsamında gerçekleştirilen basın toplantısının ardından gazetecilerin sorusunu yanıtladı.</p>
      <p>Sözcü'nün haberine göre <b>“Saraya çıkan CHP'li iddiası”</b> üzerine başlayan tartışmalara ilişkin soru üzerine Kaftancıoğlu, iktidara yakınlığıyla bilinen medyaya tepki gösterdi.</p>
      <p>Kaftancıoğlu şunları söyledi;</p>
      <p>
        <i>"CHP İstanbul İl Başkanı olarak işimle yoğunlaşıyorum, işimle ilgileniyorum. Ama size şunu söyleyeyim bu haberle ilgili siyasetçilerden daha çok gazetecilerin bunun üzerine düşünmesi gerektiğini düşünüyorum. Bu siyasi bir olaydan ziyade bence bir gazetecilik ayıbıdır. Bence gazetecilerin oturup özellikle havuz medyasındaki gazetecilerin siyaseti ya da CHP'yi tartışmak için fırsat bulmaları yerine bu gazetecilik nasıl oldu da bu hale geldi, nasıl oldu da gazetecilik üzerinden tetikçilik yapılırmış sorusunu gazetecilik yapan sizler aracılığı ile ben kendine gazeteci diyenlere sorulmasını, tartışılmasını isterim."</i>
      </p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>8,442 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/emekli-polisler-gonullu-oldu-13111911.html"/>
        <a href="https://odatv.com/kaftancioglu-davasinda-neler-oldu-28061932.html"/>
      </related>
    </article>
  </body>
</html>