<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%be%ce%b1%cf%86%ce%bd%ce%b9%ce%ba%ce%ae-%cf%86%ce%b9%ce%bb%ce%af%ce%b1-%cf%81%cf%89%cf%83%ce%af%ce%b1%cf%82-%ce%b9%cf%83%cf%81%ce%b1%ce%ae%ce%bb-%cf%87%cf%81%ce%ae%cf%83%ce%b7-%cf%84%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T21:33:29+00:00"/>
    <meta property="og:title" content="Ξαφνική «φιλία» Ρωσίας-Ισραήλ: Χρήση του συριακού εναέριου χώρου με την άδεια της Μόσχας για επίθεση στην Τεχεράνη – Αλλάζουν τα δεδομένα"/>
    <meta property="og:description" content="Σύμφωνα με το Ισραηλινό ειδησεογραφικό πρακτορείο NZIV, οι τελευταίες ισραηλινές πυραυλικές επιθέσεις στα περίχωρα της πρωτεύουσας της Συρίας δεν ήταν καθόλου έκπληξη για τη Μόσχα."/>
  </head>
  <body>
    <article>
      <h1>Ξαφνική «φιλία» Ρωσίας-Ισραήλ: Χρήση του συριακού εναέριου χώρου με την άδεια της Μόσχας για επίθεση στην Τεχεράνη – Αλλάζουν τα δεδομένα</h1>
      <address>
        <time datetime="2019-11-25T21:33:29+00:00">25 Nov 2019, 21:33</time>
      </address>
      <p>
        <b>Σύμφωνα με το Ισραηλινό ειδησεογραφικό πρακτορείο NZIV, οι τελευταίες ισραηλινές πυραυλικές επιθέσεις στα περίχωρα της πρωτεύουσας της Συρίας δεν ήταν καθόλου έκπληξη για τη Μόσχα.</b>
      </p>
      <p>Αυτό οφείλεται στην υποτιθέμενη συμφωνία μεταξύ Μόσχας και Τελ Αβίβ, σχετικά με την παροχή στην τελευταία, του δικαιώματος επίθεσης στις ιρανικές στρατιωτικές δυνάμεις που βρίσκονται στη Συρία, ενώ αφήνει υπόνοιες κια για χρήση του συριακού εναέριου χώρου για μελλοντική επίθεση στην Τεχεράνη στην οποία οι πολίτες έχουν εξεγερθεί κατά των μουλάδων σε 101 ακόμη ιρανικές πόλεις και κωμοπόλεις.</p>
      <p>
        <b>«Ο ισραηλινο-ρωσικός συντονισμός βασίζεται στο αμοιβαίο συμφέρον των δύο χωρών αφενός, στο ενδιαφέρον του Ισραήλ για την καταπολέμηση των ιρανικών δυνάμεων στη Συρία και, αφετέρου, στην σχεδιαζόμενη ισραηλινή σύγκρουση με το Ιράν, που εξυπηρετεί πραγματικά τα συμφέροντα της Μόσχας που θέλει την αποδυνάμωση της επιρροής του Ιράν, η οποία ενδέχεται στο μέλλον να απειλήσει και την ίδια την Ρωσία. Επιπλέον, τόσο η Ρωσία όσο και το Ισραήλ έχουν κοινό συμφέρον για την αποφυγή προβλημάτων μεταξύ τους», αναφέρει το NZIV.</b>
      </p>
      <p>Οι εμπειρογνώμονες, με τη σειρά τους, σημειώνουν ότι παρά την εμφάνιση στη Συρία των συστημάτων αεροπορικής άμυνας S-400, που δήθεν ελέγχονται από Ρώσους στρατιωτικούς και απειλούν την ισραηλινή αεροπορία σε περίπτωση ανεξέλεγκτων επιθέσεων στη Συρία, δεν  απειλούνται Ρώσοι στην Συρία και ούτε πρόκειται να γίνει αυτό ποτέ.</p>
      <p>Πρέπει να διευκρινιστεί ότι η Μόσχα καταδίκασε τις ισραηλινές αεροπορικές επιθέσεις στο έδαφος της Συρίας, αποκαλώντας τες μια επιθετική πράξη, αλλά μέχρι εκεί.</p>
      <p>Την ίδια περίοδο, ο Αμερικανός Α/ΓΕΕΔ στρατηγός Mark Milley, συναντήθηκε με τον Α/ΓΕΕΔ του ισραηλινού στρατού υποστράτηγο Aviv Kohavi, στο Τελ Αβίβ στις 24 Νοεμβρίου 2019.</p>
      <p>Ο ανώτατος Αμερικανός στρατηγός επισκέπτεται το Ισραήλ για συναντήσεις με Ισραηλινούς στρατιωτικούς ηγέτες, εν μέσω εντονότερων εντάσεων με το Ιράν.</p>
      <p>
        <b>Ενώ έχουμε συνάντηση Αμερικανών και Ισραηλινών, η πολεμική αεροπορία των Η.Π.Α. έχει αναπτύξει μία ακόμη μοίρα εξοπλισμένη με προηγμένα μαχητικά 5ης γενιάς F-35, στην Μέση Ανατολή.</b>
      </p>
      <p>«Για δεύτερη φορά φέτος, αεροσκάφη F-35A Lighting II, από την 388ο και 419th πτέρυγες μάχης, μεταστάθμευσαν σε αεροδρόμια στην Μέση Ανατολή αναφέρει η ανακοίνωση της αμερικανικής πολεμικής αεροπορίας.</p>
      <p>Αν όλα αυτά δεν “μυρίζουν μπαρούτι” καθώς το Ιράν συγκλονίζεται από εξεγέρσεις κατά τις οποίες έχουν σκοτωθεί 300 περίπου άτομα, τότε τι άλλο μπορεί.</p>
      <figure>
        <iframe data-src="https://twitter.com/BabakTaghvaee/status/1198707537165594625?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/BabakTaghvaee/status/1198916195459764224?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Ο συριακός εναέριος χώρος θα είναι κομβικός σε περίπτωση πιθανών πολεμικών επιχειρήσεων ΗΠΑ-Ισραήλ κατά του Ιράν με στόχο σαφώς όμως, την αποτροπή κατασκευής πυρηνικών όπλων, πάση θυσία.</b>
      </p>
      <p>Σύμφωνα <a href="https://www.pentapostagma.gr/2019/11/%cf%83%ce%bf%ce%b2%ce%b1%cf%81%cf%8c-%cf%80%ce%b5%cf%81%ce%b9%cf%83%cf%84%ce%b1%cf%84%ce%b9%ce%ba%cf%8c-%cf%83%cf%84%ce%b7-%cf%83%cf%85%cf%81%ce%af%ce%b1-%cf%84%ce%b1-%cf%81%cf%89%cf%83%ce%b9%ce%ba.html">με άρθρο μας</a>, το <b>κρατικό <a href="https://free-news.su/proisshestviya/40681-incident-s-b-52-u-aviabazy-xmejmim">κινεζικό πρακτορείο ειδήσεων</a> Sina, δημοσίευσε προχθές  τις λεπτομέρειες ενός πολύ σοβαρού περιστατικού, που έλαβε χώρα στο συριακό εναέριο χώρο με πρωταγωνιστή ένα αμερικανικό αεροσκάφος </b><b>B-52H και δύο F-16.</b></p>
      <p>Πριν λίγες ημέρες ρωσικά ραντάρ των αντιαεροπορικών πυραύλων S-400, φέρονται πάντα κατά τους Κινέζους , να “εγκλώβισαν” αμερικανικό βομβαρδιστικό B-52H μαζί με δύο αεροσκάφη F-16 που το συνόδευαν στην Συρία.</p>
      <p>Το κινεζικό πρακτορείο ειδήσεων ανακοίνωσε ότι το στρατηγικό βομβαρδιστικό B-52H της Πολεμικής Αεροπορίας των ΗΠΑ και τα δύο “συνοδευτικά” F-16, πλησίασαν σε κοντινή απόσταση την αεροπορική βάση Hmeimim όταν δέχθηκαν προειδοποίηση από Ρώσους στρατιωτικούς και τότε άλλαξαν πορεία.</p>
      <p>
        <b>Μήπως όμως η ουσία του άρθρου των Κινέζων, αφορά δοκιμή πολεμικών σχεδίων από ΗΠΑ και Ισραήλ (με ρωσική σιωπηλή συγκατάθεση), για μια επίθεση στην Τεχεράνη, την οποία είχε αποτρέψει στο πάρα πέντε πριν κάποιους μήνες ο ίδιος ο Τραμπ, ο οποίος τώρα «σύρεται» στην δικαιοσύνη; </b>
      </p>
      <figure>
        <img src="https://www.pentapostagma.gr/wp-content/uploads/2019/11/milley-kohavi-640x400.png"/>
      </figure>
      <figure>
        <img src="https://www.pentapostagma.gr/wp-content/uploads/2019/11/5917896-750x375.jpg"/>
      </figure>
    </article>
  </body>
</html>