<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://izaktv.pl/virtus-pro-pokonuje-maikelele-i-spolke-w-united-masters-league/"/>
    <meta property="og:site_name" content="IzakTV"/>
    <meta property="article:published_time" content="2019-11-25T21:27:13+00:00"/>
    <meta property="og:title" content="Virtus.pro pokonuje Maikelele i spółkę w United Masters League"/>
    <meta property="og:description" content="Po tygodniowej przerwie nadeszła pora by Virtus.pro wróciło do gry. Tym razem swoje umiejętności zawodnicy mieli możliwość zaprezentować w drugim sezonie United Masters League, gdzie zmierzyli się z ekipą GODSENT, która całkiem niedawno przejęła skład SMASH.   Jak się okazało, pomimo dłużej przerwy od turniejów, Virtusi świetnie poradzili sobie z drużyną „Maikelele”. Chociaż Train rozpoczął […]"/>
  </head>
  <body>
    <article>
      <h1>Virtus.pro pokonuje Maikelele i spółkę w United Masters League</h1>
      <address><time datetime="2019-11-25T21:27:13+00:00">25 Nov 2019, 21:27</time> by <a rel="author" href="https://izaktv.pl/author/szymak/" target="_blank">Paulina Szymak</a></address>
      <h4>
        <b>Po tygodniowej przerwie nadeszła pora by Virtus.pro wróciło do gry. Tym razem swoje umiejętności zawodnicy mieli możliwość zaprezentować w drugim sezonie <a href="https://izaktv.pl/tag/united-masters-league-season-2/">United Masters League</a>, gdzie zmierzyli się z ekipą GODSENT, która całkiem niedawno przejęła skład SMASH.</b>
      </h4>
      <p>Jak się okazało, pomimo dłużej przerwy od turniejów, <a href="https://izaktv.pl/tag/virtus-pro/"><b>Virtusi</b></a> świetnie poradzili sobie z drużyną <b>„Maikelele”.</b> Chociaż <b>Train</b> rozpoczął się od pistoletówki na konto <b>GODSENT, VP</b> szybko odpowiedziało atakiem i kolekcjonowaniem punktów, na początek trzech, by po rundzie przerwy dołożyć kolejne sześć do swojego wyniku (9:2). Chociaż mieszany team pokusił się jeszcze o zgarnięcie dwóch oczek, pierwsza połowa definitywnie należała do zawodników z Polski (11:4). Zmiana stron zapowiadała już nieco więcej komplikacji, bo znów to <b>GODSENT</b> rozpoczęło grę (7:11). Jak się jednak okazało, <b>Virtus.pro</b> nie miało zamiaru wycofać się ze swojej świetnej pozycji, dzięki czemu domknęło <b>de_train</b> 16:8.</p>
      <p>Druga mapa, czyli <b>Overpass</b> wcale nie różniła się wiele od pociągów. Tym razem jednak, to <b>VP</b> otworzyło mecz, zgarniając trzy rundy z rzędu.  Chociaż <b>GODSENT</b> próbowało powstrzymać nacierających terrorystów, to Polacy stopniowo dokładali po trzy punkty do swojej puli (9:2). Pomimo że końcówka pierwszej połowy należała do mieszanego zespołu, to zmiana stron znów pozwoliła <b>Virtusom</b> na zbieranie rund, dzięki czemu, bez większego wysiłku Polacy zakończyli spotkanie 16:9.</p>
      <h3>Virtus.pro – 2:0 GODSENT<br/>de_train – 16:8<br/>de_overpass – 16:9</h3>
    </article>
  </body>
</html>