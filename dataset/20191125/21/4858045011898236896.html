<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/trump-l-a-decorat-pe-conan-cainele-incredibil-care-a-participat-la-raidul-asupra-lui-al-bagdadi_1406690.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T21:06:35+00:00"/>
    <meta property="og:title" content="Trump l-a decorat pe Conan, 'câinele incredibil' care a participat la raidul asupra lui al-Bagdadi"/>
    <meta property="og:description" content="Preşedintele american Donald Trump l-a prezentat luni la Casa Albă pe câinele armatei SUA care a participat la raidul ce a condus la moartea..."/>
  </head>
  <body>
    <article>
      <h1>Trump l-a decorat pe Conan, 'câinele incredibil' care a participat la raidul asupra lui al-Bagdadi</h1>
      <address><time datetime="2019-11-25T21:06:35+00:00">25 Nov 2019, 21:06</time> by <a rel="author">Maria Stan</a></address>
      <p>Preşedintele american Donald Trump l-a prezentat luni la Casa Albă pe câinele armatei SUA care a participat la raidul ce a condus la moartea liderului grupării Statul Islamic (SI), Abu Bakr al-Bagdadi - "Uitaţi-l pe Conan, probabil cel mai celebru câine din lume", relatează AFP şi DPA.</p>
      <p>"Conan a făcut o muncă fantastică", a subliniat preşedintele SUA în prezenţa soţiei sale Melania şi a vicepreşedintelui Mike Pence.</p>
      <p>"Acest câine este incredibil, atât de strălucitor, atât de inteligent", a adăugat el, precizând că celebrul ciobănesc belgian malinois "a primit o medalie şi o placă".</p>
      <p>"Conan este o câine rezistent", a mai spus Trump, subliniind că animalul a fost rănit în timpul raidului asupra unei zone controlate de rebeli în nordul Siriei, în apropiere de graniţa cu Turcia.</p>
      <p>"Conan a fost grav rănit. Dar s-a recuperat foarte repede şi de atunci a participat în raiduri foarte importante", a declarat el.</p>
      <p>După anunţul, la 27 octombrie, privind moartea celui mai căutat jihadist din lume, Donald Trump a lăudat munca acestui câine "magnific".</p>
      <p>Animalul l-a urmărit pe şeful grupării Statul Islamic în tunelul unde acesta s-a aruncat în aer în Siria.</p>
    </article>
  </body>
</html>