<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/ekskluzivni-novini-za-obira-na-veka-v-drezden-i-zadignatite-nesmetni-skrovishcha_news711379.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T21:17:00+00:00"/>
    <meta property="og:title" content="Ексклузивни новини за обира на века в Дрезден и задигнатите несметни съкровища"/>
    <meta property="og:description" content="Бижутата са откраднати или за голям частен колекционер, или за да бъдат рециклирани под друга форма"/>
  </head>
  <body>
    <article>
      <h1>Ексклузивни новини за обира на века в Дрезден и задигнатите несметни съкровища</h1>
      <h2>Бижутата са откраднати или за голям частен колекционер, или за да бъдат рециклирани под друга форма</h2>
      <address>
        <time datetime="2019-11-25T21:17:00+00:00">25 Nov 2019, 21:17</time>
      </address>
      <p>https://blitz.bg/svyat/ekskluzivni-novini-za-obira-na-veka-v-drezden-i-zadignatite-nesmetni-skrovishcha_news711379.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574699457-sistemen-bufer-2.jpg"/>
      </figure>
      <p><b>Откраднатите в Дрезден бижута са безценни, защото са културни и исторически съкровища и стойността им се измерва не само с вложения в тях материал, съобщиха световните информационни агенции и БТА.</b><br/><br/>Крадците са обрали само една витрина, като са взели три комплекта с диаманти, рубини и изумруди, изработени в началото на 18-и век. По тях има десетки скъпоценни камъни, но стойността им не може да бъде изчислена, защото те не могат да бъдат продадени, каза генералният директор на дрезденските държавни колекции Марион Акерман.<br/><br/>Като се има предвид колко са известни, бижутата са откраднати или за голям частен колекционер, или за да бъдат рециклирани под друга форма, пише <a href="https://dnes.dir.bg/svyat/tri-komplekta-s-diamanti-rubini-i-izumrudi-otkradnati-ot-sakrovishtnitsata-v-drezden">dir.bg</a>.<br/><br/>В залата с бижутата са заснети двама крадци. Възможно е да има и други участници. Полицията още не може да каже дали има и други липсващи бижута.<br/><br/>Музеят "Грюнес Гевьолбе" в Дрезден, който притежава една от най-големите колекции на скъпоценности в света, беше ограбен около 5 часа сутринта. Обрана е залата със скъпоценностите на Август II Силни, крал на Полша и курфюрст на Саксония в периода 1694-1733 г.<br/><br/>Според разследването в близост до музея е бил разрушен електрически трафопост, за да бъде дезактивирана алармената система. Злосторниците са се промъкнали през прозорец в музея, след което са задигнали три комплекта бижута.<br/><br/>Музеят "Грюнес Гевьолбе" (Зеленият свод) е построен през XVI век. От 1723 година крал Август II е съхранявал в него скъпоценности от епохата на Ренесанса и барока.<br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>