<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1418592/o-zoyros-enimerothike-episima-oti-den-synehizei-sto-peristeri"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T21:49:00+00:00"/>
    <meta property="og:title" content="Ο Ζούρος ενημερώθηκε επίσημα ότι δεν συνεχίζει στο Περιστέρι!"/>
    <meta property="og:description" content="Ο πρόεδρος του ΓΣΠ, Φίλιππος Κότσης ενημέρωσε τον Ηλία Ζούρο ότι δεν θα συνεχίσει να κοουτσάρει το Περιστέρι winmasters.  "/>
  </head>
  <body>
    <article>
      <h1>Ο Ζούρος ενημερώθηκε επίσημα ότι δεν συνεχίζει στο Περιστέρι!</h1>
      <h2>Ο πρόεδρος του ΓΣΠ, Φίλιππος Κότσης ενημέρωσε τον Ηλία Ζούρο ότι δεν θα συνεχίσει να κοουτσάρει το Περιστέρι winmasters.  </h2>
      <address><time datetime="2019-11-25T21:49:00+00:00">25 Nov 2019, 21:49</time> by <a rel="author" href="http://www.gazzetta.gr/basketball/mundobasket-2014/bloggers/antonis-kalkavouras" target="_blank">Αντώνης Καλκαβούρας</a></address>
      <p>Ο 53χρονος προπονητής αποχωρεί από την τεχνική ηγεσία της ομάδας των δυτικών προαστίων αφού ο πρόεδρος του <b>ΓΣΠ</b>, <b>Φίλιππος Κότσης</b> του τηλεφώνησε και τον ενημέρωσε ότι δεν συνεχίζουν μαζί.</p>
      <p>Ο <b>Ζούρος </b>είχε διετές συμβόλαιο με option ωστόσο η συνεργασία τερματίστηκε παρά την εξαιρετική πορεία του <b>Περιστερίου </b>που προκρίθηκε στα ημιτελικά του <b>Κυπέλλου Ελλάδας</b> έπειτα από 15 χρόνια, βρίσκεται στη δεύτερη θέση της <b>Basket League</b> με ρεκόρ 6-2 και πραγματοποιεί πολύ καλή πορεία στο <b>BCL</b>, έχοντας τρεις νίκες σε έξι αγώνες (σ.σ. συνολικό ρεκόρ 10-5).</p>
      <p>Όλα αυτά έπειτα από την ήττα από τον <b>Άρη </b>στο <b>Nick Galis Hall</b>, με τον <b>Ζούρο </b>να φέρεται αποφασισμένος να προσφύγει στη <b>FIBA </b>για να πληρωθεί όλο το συμβόλαιο, από τη στιγμή που ουσιαστικά απολύθηκε... χωρίς λόγο!</p>
    </article>
  </body>
</html>