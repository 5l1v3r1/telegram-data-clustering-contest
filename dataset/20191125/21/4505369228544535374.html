<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/e-cod-rosu-vine-ciclonul-nu-plecati-la-drum_499323.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-25T21:19:54+00:00"/>
    <meta property="og:title" content="E COD ROŞU! Vine ciclonul! Nu plecaţi la drum!"/>
    <meta property="og:description" content="Grecia sub cod roşu şi portocaliu de furtuni. Ministerul Afacerilor Externe (MAE) a emis o atenţionare de călătorie pentru cei care vor să ajungă &amp;icirc;n această regiune."/>
  </head>
  <body>
    <article>
      <h1>E COD ROŞU! Vine ciclonul! Nu plecaţi la drum!</h1>
      <address><time datetime="2019-11-25T21:19:54+00:00">25 Nov 2019, 21:19</time> by <a rel="author" href="https://plus.google.com/113890659232266435637" target="_blank">Iulian Tudor</a></address>
      <p>Grecia sub cod roşu şi portocaliu de furtuni. Ministerul Afacerilor Externe (MAE) a emis o atenţionare de călătorie pentru cei care vor să ajungă în această regiune.</p>
      <p>Începând din 25 noiembrie, există un risc ridicat pentru fenomene şi condiţii meteo foarte intense, generate de prezenţa unui câmp ciclonic care traversează în această perioadă teritoriul elen, anunţă MAE.</p>
      <p>A fost emis şi un cod roşu de furtună (precipitaţii puternice, descărcări electrice, intensificări ale vântului) pentru regiunile Macedonia Centrală (unităţile administrative Salonic, Pieria, Halkidiki, Kozani, Imathia, Pella, Kilkis), Thessalia (Larissa, Magnisia, Karditsa, Trikala) şi Peloponez (Argolida, Arkadi), respectiv cod portocaliu pentru regiunile Tracia (Serres, Drama, Kavala, Xanti, Rodopi, Evrou), Macedonia de Est (Florina, Grevena, Ioannina), insulele Dodecanese (Thasos, Limnos, Samothraki, Lesvos, Samos, Kos, Ikaria) şi nord-estul insulelor din Marea Egee (la graniţa cu Turcia).</p>
      <p>
        <a href="https://www.romaniatv.net/este-cod-rosu-avertismentul-autoritatilor-stati-in-case_499001.html">Este COD ROŞU! Avertismentul autorităţilor: staţi în case!</a>
      </p>
      <p>Cetăţenii români pot solicita asistenţă consulară la numărul de telefon al Ambasadei României la Atena: +30210 6728879, apelurile fiind redirecţionate către Centrul de Contact şi Suport al Cetăţenilor Români din Străinătate (CCSCR) şi preluate de către operatorii Call Center în regim de permanenţă. De asemenea, cei care se confruntă cu o situaţie cu caracter de urgenţă au la dispoziţie şi telefonul de permanenţă al Ambasadei României în Republica Elenă +306978996222 şi cel al Consulatului General al României la Salonic +306906479076.</p>
      <p>Ministerul Afacerilor Externe recomandă consultarea paginilor de internet http://atena.mae.ro, www.meteoalarm.eu, www.mae.ro şi aminteşte că românii care călătoresc în străinătate au la dispoziţie aplicaţia "Călătoreşte în siguranţă" (http://www.mae.ro/app_cs), care oferă informaţii şi sfaturi de călătorie.</p>
    </article>
  </body>
</html>