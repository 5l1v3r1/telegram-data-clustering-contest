<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/ChampionsLeague/napoli-xwris-ton-insinie-sto-ntermpi-koryfhs-me-thn-liverpoyl.5646284.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T21:00:00+00:00"/>
    <meta property="og:title" content="Νάπολι: Χωρίς τον Ινσίνιε στο ντέρμπι κορυφής με την Λίβερπουλ"/>
    <meta property="og:description" content="Με μία πολύ σημαντική απουσία θα παραταχτεί η Νάπολι στο Άνφιλντ για το ντέρμπι με την Λίβερπουλ, με τον Λορέντσο Ινσίνιε να μην ξεπερνάει τον τραυματισμό του και να μένει εκτός αποστολής."/>
  </head>
  <body>
    <article>
      <h1>Νάπολι: Χωρίς τον Ινσίνιε στο ντέρμπι κορυφής με την Λίβερπουλ</h1>
      <h2>Με μία πολύ σημαντική απουσία θα παραταχτεί η Νάπολι στο "Άνφιλντ" για το ντέρμπι με την Λίβερπουλ, με τον Λορέντσο Ινσίνιε να μην ξεπερνάει τον τραυματισμό του και να μένει εκτός αποστολής.</h2>
      <address><time datetime="2019-11-25T21:00:00+00:00">25 Nov 2019, 21:00</time> by <a rel="author">Βαγγέλης Σταματόπουλος</a></address>
      <p>Χωρίς τον Λορέντσο Ινσίνιε θα αγωνιστεί η Νάπολι το βράδυ της Τετάρτης κόντρα στην <a href="https://www.sport24.gr/football/omades/Liverpool/">Λίβερπουλ</a>, στο σπουδαίο ματς των δύο ομάδων για την 5η αγωνιστική της φάσης των ομίλων του <a href="https://www.sport24.gr/football/ChampionsLeague/">Champions League</a>.</p>
      <p>Ο Ιταλός επιθετικός ήταν βασικός στο ματς πρωταθλήματος κόντρα στην Μίλαν το περασμένο Σάββατο όμως χτύπησε και αντικαταστάθηκε στο 65' από τον Γιουνές, με τον τραυματισμό του στον αγκώνα να αποδεικνύεται σοβαρός και να μένει τελικά εκτός αποστολής για το ταξίδι στην Αγγλία.</p>
      <p>Στον αντίποδα, ευχάριστο νέο για τον τεχνικό των παρτενοπέι είναι η επιστροφή του Μάριο Ρούι που άφησε πίσω το πρόβλημα τραυματισμού που αντιμετώπιζε.</p>
      <p>Σημειώνεται πως μετά από τις 4 πρώτες αγωνιστικές στον 1ο όμιλο, η Λίβερπουλ είναι στην πρώτη θέση με 9 βαθμούς και η Νάπολι στη δεύτερη με 8, και με δεδομένο πως η τρίτη Ζάλτσμπουργκ έχει 4, η νικήτρια του ματς στο Άνφιλντ θα εξασφαλίσει μαθηματικά την πρόκριση στους "16".</p>
      <p>
        <b>Αναλυτικά η 20μελής αποστολής της Νάπολι:</b>
      </p>
      <p><b>Τερματοφύλακες: </b>Μέρετ, Οσπίνα, Καρνέζης</p>
      <p><b>Αμυντικοί:</b> Μάριο Ρούι, Λουπέρτο, Μακσίμοβιτς, Ντι Λορέντσο, Χισάι, Κουλιμπαλί, Μανωλάς</p>
      <p><b>Μέσοι:</b> Άλαν, Φαμπιάν Ρουίθ, Έλμας, Ζιελίνσκι, Γκαετάνο</p>
      <p><b>Επιθετικοί:</b> Καγεχόν, Γιορέντε, Λοσάνο, Μέρτενς, Γιουνές</p>
    </article>
  </body>
</html>