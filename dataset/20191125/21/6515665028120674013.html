<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/stars/3364413/ekskluzivno-iza-kulisa-svadbe-decenije-veljko-i-bogdana-dobili-100-000-evra-djani-i-ekipa-uzeli-30-000-evra-baksisa"/>
    <meta property="og:site_name" content="kurir.rs"/>
    <meta property="article:published_time" content="2019-11-25T21:56:00+00:00"/>
    <meta property="og:title" content="EKSKLUZIVNO! Veljko i Bogdana dobili BASNOSLOVAN NOVAC! Ali ni Đani nije mnogo zaostao! EVO KOLIKO JE BILO U KOVERTAMA"/>
    <meta property="og:description" content="Venčanje naslednika folk zvezde proteklo je baš onako kako su iporodice Ražnatović i Rodić zamislile, a gosti su uglavnom donosili koverte."/>
  </head>
  <body>
    <article>
      <h6 class="kicker">IZA KULISA SVADBE DECENIJE:</h6>
      <h1>EKSKLUZIVNO! Veljko i Bogdana dobili BASNOSLOVAN NOVAC! Ali ni Đani nije mnogo zaostao! EVO KOLIKO JE BILO U KOVERTAMA</h1>
      <address>
        <time datetime="2019-11-25T21:56:00+00:00">25 Nov 2019, 21:56</time>
      </address>
      <p>
        <b>Venčanje naslednika folk zvezde proteklo je baš onako kako su i<br/>porodice Ražnatović i Rodić zamislile, a gosti su uglavnom donosili koverte.</b>
      </p>
      <p>Svadba Bogdane i <a href="https://www.kurir.rs/tag/74466/veljko-raznatovic">Veljka Ražnatović</a> i dalje je tema broj jedan u zemlji.</p>
      <p>Kako u medijima, tako i na društvenim mrežama. I porodice Ražnatović i Rodić zadovoljne su kako je proteklo veselje. Kako to obično i biva, nakon veselja novopečeni supružnici najpre otvaraju poklone. Tako su, prema saznanjima Kurira, Bogdana i Veljko Ražnatović, kada se sve sabere, inkasirali 100.000 evra.</p>
      <figure>
        <img src="https://www.kurir.rs/data/images/2019/11/25/20/2065121_2030-ana-paunkovic-2064741-whatsappimage20191125at14.58.391result-ff_ff.jpg?ver=1574711833"/>
        <figcaption>Prva šetnja posle veselja... Veljko sa drugovima juče ispred kuće<cite>foto: Ana Paunković</cite></figcaption>
      </figure>
      <p>I muzika je odlično prošla, pa su pevači zaradili oko 30.000 evra. Među prvima se mikrofona latio Radiša Trajković Đani.</p>
      <figure>
        <img src="https://www.kurir.rs/data/images/2019/11/25/20/2065125_2015_ff.jpg?ver=1574711772"/>
        <figcaption>Selfi... Ceca i Đani<cite>foto: Instagram</cite></figcaption>
      </figure>
      <p>
        <b>Prava fešta</b>
      </p>
      <p>- Svadba je bila fenomenalna. Zvanice su uglavnom donosile koverte, pa su mladenci inkasirali oko 100.000 evra u kešu. Ceca je najvećim delom snosila troškove jer je porodica Ražnatovića imala više gostiju, ali su i Rodići doprineli. U svadbu je uloženo 120.000 evra, ali to je takođe bio poklon roditelja mladencima, tako da sav keš sa svadbe ostaje Veljku i Bogdani - kaže naš izvor.</p>
      <p>Prema njegovim rečima, i radni pevači na svadbi i gosti pevači odlično su prošli.</p>
      <figure>
        <img src="https://www.kurir.rs/data/images/2019/11/25/20/2065129_2016_ff.jpg?ver=1574711801"/>
        <figcaption>
          <cite>foto: Instagram</cite>
        </figcaption>
      </figure>
      <p>- Lukas i Đani su napravili pravu feštu. Pevači su jedan drugog kitili evrićima od po 100, 200 i 500 apoena. Vuksanović je toliko bio raspoložen da je Trajkoviću stavljao evre oko vrata, u džepove pantalona, a kada nije imao gde da ih zadene, onda ih je savijao i stavljao violinisti koji je pratio pevača. Kad je Trajković završio repertoar, mikrofona se latio i Lukas. Gosti su igrali i pevali i svi su se radovali - završava naš izvor.</p>
      <p>
        <b>Prelepo veče</b>
      </p>
      <p>Na kraju veselja domaćica Ceca se zahvalila gostima. - Ja bih želela svima koji su ostali do kraja da se zahvalim. I vama, momci, želela bih da se zahvalim. Svi ste vi moje kolege. Bilo mi je večeras prelepo veče. Svi ste vi zaslužni što sam večeras bila najsrećnija žena. Ljubim vas. Nadam se da vam je bilo prijatno, ovde gde sam ja domaćin, i da ćemo se družiti ponovo - poručila je Ražnatovićka.</p>
      <blockquote><b>Performans BALERINE IGRALE UZ KLASIČNU MUZIKU<br/></b>Ceca Ražnatović imala je želju da se na svadbi njenog sina Veljka izvede i umetnički performans balerina. Tako je i bilo. Neposredno pre nego što su mladenci isekli tortu, na podijum su izašle balerine, koje su izvele baletsku koreografiju uz klasičnu muziku. Gosti su bili oduševljeni, a mladenci su uživali u tim trenucima tako što su razmenjivali poljupce.</blockquote>
      <figure>
        <img src="https://www.kurir.rs/data/images/2019/11/25/20/2065135_2024_ff.jpg?ver=1574710646"/>
        <figcaption>
          <cite>foto: Instagram</cite>
        </figcaption>
      </figure>
      <blockquote><b>Simbolično VELJKO ISEKAO TORTU ARKANOVIM MAČEM<br/></b>Veljko Ražnatović i njegova supruga Bogdana imali su tortu kao iz bajke. Poslastica je bila teška 70 kilograma, isto koliko je bila i Cecina na njenom venčanju, i imala je šest spratova. Bila je bela, optočena zlatnim detaljima u vidu grana. Mladenci su uzeli po parče glamurozne torte i poslužili jedno drugo, posle čega ih je sačekao šampanjac. Spekulisalo se da će tortu Veljko iseći mačem koji je pripadao njegovom ocu Željku Ražnatoviću Arkanu, što je on na kraju i uradio.</blockquote>
      <figure>
        <img src="https://www.kurir.rs/data/images/2019/11/25/20/2065137_2022_ff.jpg?ver=1574710660"/>
        <figcaption>
          <cite>foto: Kurir</cite>
        </figcaption>
      </figure>
      <blockquote><b>Vesela svekrva CECA U KOLU<br/></b>Najveselija na svadbi sina Veljka bila je Ceca Ražnatović. Pevačica je u jednom trenutku povela i kolo, kojem su se priključili svi gosti. Ponosna majka je preplitala nogama uz čuveno užičko kolo. Za njom je odmah u kolo ušao i Nikola Selaković, pa Snežana Đurišić, Sanja Đorđević. I Cecina mama Mira nije skidala omeh sa lica i non-stop se veselila sa zvanicama.</blockquote>
      <figure>
        <img src="https://www.kurir.rs/data/images/2019/11/25/20/2065123_2028_ff.jpg?ver=1574710681"/>
        <figcaption>
          <cite>foto: Kurir</cite>
        </figcaption>
      </figure>
      <blockquote><b>Ponosna sestra ANASTASIJA IGRALA S DEČKOM, PA ZAPEVALA GOSTIMA<br/></b>Anastasija Ražnatović nije krila radost zbog ženidbe brata. Pevačici je pratnja na svadbi bio dečko Đorđe Kuljić, koji nijednog trenutka nije skidao pogled sa Cecine naslednice. Njih dvoje su u jednom trenutku zauzeli podijum za igru i uživali u svom plesu. Ipak, pravi haos je nastao kada je Tasa uzela mikrofon i zapevala svoje hitove.</blockquote>
      <figure>
        <img src="https://www.kurir.rs/data/images/2019/11/25/20/2065131_2014_ff.jpg?ver=1574710700"/>
        <figcaption>
          <cite>foto: Instagram</cite>
        </figcaption>
      </figure>
      <blockquote><b>Željko Mitrović ZBOG SVADBE SAM STAVIO OVU PALAČINKU OKO VRATA<br/></b>Željko Mitrović je sa suprugom Milicom i ćerkama bio gost na venčanju. On je u svečanom odelu došao u hotel i lepo se provodio, ali mu je jedna stvar ipak zasmetala. - Brate, svadbe su uvek svečana i lepa stvar, naterali su me da se ful kostimiram sa sve palačinkom za Veljkovu svadbu, nije lako izdržati ove okovratnike, ali dres-kod je kod, pa sad, valjda se snalazim nekako - napisao je Mitrović na svom Tviteru.</blockquote>
      <figure>
        <img src="https://www.kurir.rs/data/images/2019/11/25/20/2065149_whatsapp-image-20191124-at-18.09.35_ff.jpg?ver=1574710821"/>
        <figcaption>
          <cite>foto: Damir Dervišagić</cite>
        </figcaption>
      </figure>
      <blockquote><b>Ana Nikolić</b><b>ZAPEVALA, PA ZAIGRALA<br/></b>Ana Nikolić bila je jedna od zvanica na svadbenom veselju, gde je u uskoj dugoj haljini pokazala novu liniju. Pevačica je toliko bila raspoložena da je uzela i mikrofon u ruke. Međutim, pevačici se više svidelo da đuska sa gostima, pa je brzo predala mikrofon i uživala u veselju.</blockquote>
      <figure>
        <img src="https://www.kurir.rs/data/images/2019/11/25/20/2065133_2018_ff.jpg?ver=1574710844"/>
        <figcaption>
          <cite>foto: Instagram</cite>
        </figcaption>
      </figure>
      <blockquote><b>Pomirili se LUKAS OPET S JOVANOM<br/></b>Aca Lukas je ponovo zauzet čovek. Folker je na venčanje Bogdane i Veljka Ražnatovića došao sa novom-starom devojkom Jovanom. Njih dvoje su među prvima stigli na veselje, ali su među prvima i napustili slavlje. Lukas je bio odlično raspoložen, a njegova lepša polovina se nijednog trenutka nije odvajala od pevača.</blockquote>
      <figure>
        <img src="https://www.kurir.rs/data/images/2019/11/25/20/2065141_2032-damir_ff.jpg?ver=1574710863"/>
        <figcaption>
          <cite>foto: Damir Dervišagić</cite>
        </figcaption>
      </figure>
      <p>
        <b>Kurir.rs/ Ljiljana Stanišić  Foto: Kurir</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/stars/3364067/sokirali-sve-prvim-plesom-tajna-pesme-na-koju-su-bogdana-i-veljko-zaplesali-kad-cujete-sta-znace-reci-raznezicete-se"/>
        <a href="https://www.kurir.rs/stars/3364007/za-cecu-je-arkan-dao-pola-miliona-maraka-evo-za-koliko-je-veljko-kupio-svoju-nevestu-isprsio-se"/>
        <a href="https://www.kurir.rs/stars/3363959/raskos-i-glamur-na-veljkovoj-svadbi-djanija-kitili-novcem-a-najvise-para-je-dobio-na-ovu-pesmu-ludilo-video"/>
        <a href="https://www.kurir.rs/stars/3363897/glamurozna-torta-obelezila-svadbu-teska-je-70-kilograma-na-6-spratova-a-bogdana-i-veljko-su-je-ovako-isekli-kurir-tv"/>
      </related>
    </article>
  </body>
</html>