<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/maltempo-campania-da-mercoledi-una-nuova-perturbazioni-con-piogge-e-temporali/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-25T12:28:12+00:00"/>
    <meta property="og:title" content="Maltempo Campania: da mercoledì nuova perturbazioni con piogge e temporali"/>
    <meta property="og:description" content="Nonostante il maltempo abbia lasciato spazio in gran parte della Campania ad uno sprazzo di sole nelle prossime ore è in arrivo una nuova perturbazione. Secondo quanto riportato dagli esperti de IlMeteo.it  a partire da mercoledì temporali e piogge di forte entità imperverseranno sulla regione e su gran parte d’Italia. La giornata di domani sarà abbastanza […]"/>
  </head>
  <body>
    <article>
      <h1>Maltempo Campania: da mercoledì nuova perturbazioni con piogge e temporali</h1>
      <address><time datetime="2019-11-25T12:28:12+00:00">25 Nov 2019, 12:28</time> by <a rel="author" href="https://amalfinotizie.it/author/redazione-web/" target="_blank">Redazione Web</a></address>
      <p>Nonostante il maltempo abbia lasciato spazio in gran parte della <b>Campania</b> ad uno sprazzo di sole nelle prossime ore è in arrivo una nuova perturbazione.</p>
      <p>Secondo quanto riportato dagli esperti de IlMeteo.it  a partire da mercoledì temporali e piogge di forte entità imperverseranno sulla regione e su gran parte d’Italia.</p>
      <p>La giornata di domani sarà abbastanza tranquilla a livello atmosferico con qualche debole piovasco sul nord della Toscana, il basso Tirreno e il nord della Sicilia.</p>
      <p>Mercoledì 27 novembre arriverà una nuova perturbazione che riporterà piogge e temporali prima sul nord Italia e in seguito sul resto della penisola.</p>
      <p>“Le piogge – si legge sul sito specializzato – si sposteranno in seguito molto velocemente verso le regioni tirreniche centrali e fino alla Campania. Giovedì la perturbazione scivolerà ulteriormente verso sud andando ad interessare principalmente le regioni del medio e basso Tirreno e la Sicilia”.</p>
      <p>Per quanto riguarda il fine settimana<b> </b>l’Italia resterà in una sorta d’attesa caratterizzata da un quadro meteo tutto sommato discreto salvo qualche disturbo residuo venerdì sul basso Tirreno. In tal senso ci sarà in importante calo delle temperature che diventeranno più rigide.</p>
    </article>
  </body>
</html>