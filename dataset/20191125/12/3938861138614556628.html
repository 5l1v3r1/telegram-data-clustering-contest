<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_colovik-vstromiv-nozha-v-grudi-5richnomu-sinovi-a-potim-sobi/939747"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T12:30:00+00:00"/>
    <meta property="og:title" content="Чоловік встромив ножа в груди 5-річному синові, а потім собі"/>
    <meta property="og:description" content="У Ніжині на Чернігівщині 30-річний чоловік встромив ножа в груди 5-річному синові, а потім собі. Трагедія сталася 24 листопада. Обох потерпілих рятують лікарі, повідомили у відділі комунікації обласної поліції. &quot;30-річний чоловік під час раптового спалаху агресії схопив ножа та ..."/>
  </head>
  <body>
    <article>
      <h1>Чоловік встромив ножа в груди 5-річному синові, а потім собі</h1>
      <address><time datetime="2019-11-25T12:30:00+00:00">25 Nov 2019, 12:30</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939747_w_300.jpg?v=0"/>
        <figcaption>У Ніжині 30-річний чоловік встромив ножа в груди 5-річному синові, а потім собі. Обох прооперували. Фото - npu.gov.ua</figcaption>
      </figure>
      <p>У Ніжині на Чернігівщині 30-річний чоловік встромив ножа в груди 5-річному синові, а потім собі.</p>
      <p>Трагедія сталася 24 листопада. Обох потерпілих рятують лікарі, повідомили у відділі комунікації обласної поліції.</p>
      <p>"30-річний чоловік під час раптового спалаху агресії схопив ножа та кілька разів вдарив ним свого сина. Після цього ніжинець вдарив себе ножем у груди. Тяжко пораненого малюка та чоловіка з ножем у грудях знайшла їх сусідка", - розповіли в поліції.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_skruta-zagnala-v-depresiyu-zhinka-nakinulasya-z-nozhem-na-splyachogo-13richnogo-sina/861510"/>
      </related>
      <p>У хлопчика діагностували проникаюче ножове поранення грудної клітини, а також поранення обличчя і шиї. У батька – проникаюче ножове поранення грудної клітки. Обох прооперували, вони в реанімації.</p>
      <p>Слідчі відкрили кримінальне провадження. Чоловіка можуть ув'язнити на 8 років. Триває досудове розслідування.</p>
      <blockquote>30-річна жінка у Запоріжжі <a href="https://gazeta.ua/articles/np/_bachila-diyavola-rozpovili-pro-zhinku-yaka-porizala-troh-vlasnih-ditej/934109">порізала ножем своїх молодших дітей 9, 7 і 3 років.</a> Казала, що бачила у них диявола, тому не повинні жити. Після того хотіла вкоротити віку собі – порізала вени.</blockquote>
    </article>
  </body>
</html>