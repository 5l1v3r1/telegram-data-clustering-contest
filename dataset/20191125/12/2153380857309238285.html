<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/media/spiti-einai-2511-ekei-poy-se-empisteyontai"/>
    <meta property="og:site_name" content="The Pressroom"/>
    <meta property="article:published_time" content="2019-11-25T12:25:09+00:00"/>
    <meta property="og:title" content="Σπίτι είναι (25/11): Eκεί που σε εμπιστεύονται"/>
    <meta property="og:description" content="Σπίτι είναι (25/11): Μια τυχαία συνάντηση Λευτέρη και Σταυρούλας θα κάνει τον γιο του Σωτήρη να ερωτευτεί μετά από πολύ καιρό και μάλιστα κεραυνοβόλα. Πώς όμως θα βρεθεί κοντά στο αντικείμενο του πόθου του ώστε να το διεκδικήσει; Μήπως να αποφασίσει για πρώτη φορά στη ζωή του να δουλέψει και να αντικαταστήσει τον υπεύθυνο εξωτερικών εργασιών στην εταιρεία της Ράνιας, ο οποίος μόλις παραιτήθηκε;"/>
  </head>
  <body>
    <article>
      <h1>Σπίτι είναι (25/11): Eκεί που σε εμπιστεύονται</h1>
      <address>
        <time datetime="2019-11-25T12:25:09+00:00">25 Nov 2019, 12:25</time>
      </address>
      <p>
        <b><a href="https://www.thepressroom.gr/tags/spiti-einai">Σπίτι είναι</a> (25/11): Μια τυχαία συνάντηση Λευτέρη και Σταυρούλας θα κάνει τον γιο του Σωτήρη να ερωτευτεί μετά από πολύ καιρό και μάλιστα κεραυνοβόλα.</b>
      </p>
      <p>Πώς όμως θα βρεθεί κοντά στο αντικείμενο του πόθου του ώστε να το διεκδικήσει; Μήπως να αποφασίσει για πρώτη φορά στη ζωή του να δουλέψει και να αντικαταστήσει τον υπεύθυνο εξωτερικών εργασιών στην εταιρεία της Ράνιας, ο οποίος μόλις παραιτήθηκε;</p>
      <p>Με όλη την οικογένεια να διαβεβαιώνει τη Ράνια πόσο άξιος είναι για τη θέση ο Λευτέρης και τη Ράνια να εγγυάται προσωπικά για εκείνον στην εταιρεία, ο Λευτέρης πιάνει δουλειά και μάλιστα άμεσα. Η αμηχανία όμως που νιώθει κάθε φορά που βλέπει τη Σταυρούλα τον κάνουν να μπερδεύει εντολές, φακέλους, εργασίες και στο τέλος της μέρας να τα θαλασσώνει τελικά.</p>
      <p>Η δε Σταυρούλα μάλλον μένει ασυγκίνητη από την παρουσία του. Θα καταφέρει λοιπόν να την κερδίσει ή οι απανωτές του γκάφες θα τον οδηγήσουν εν τέλει στην απόλυση;</p>
    </article>
  </body>
</html>