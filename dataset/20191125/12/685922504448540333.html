<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474608"/>
    <meta property="og:site_name" content="طرفداری"/>
    <meta property="article:published_time" content="2019-11-25T12:13:15+00:00"/>
    <meta property="og:title" content="کالدرون: خودم نمی‌توانم وارد زمین شوم و برای تیم گلزنی کنم؛ از طرف باشگاه اولتیماتومی به من داده نشده است!"/>
    <meta property="og:description" content="طرفداری- گابریل کالدرون، سرمربی تیم فوتبال پرسپولیس معتقد است تیمش مشکل گلزنی داشته و برای حل این مشکل خودش نمی‌تواند دست به کار شده و گل بزند! به نقل از فارس، گابریل کالدرون در نشست خبری پیش از بازی با نفت آبادان در جام حذفی، عنوان کرد: بازی فردا برای ما مهم است. همانطور که می‌دانید، این دیدار برای ما یک فینال است که باید از آن عبور کنیم. جام حذفی برای همه تیم‌ها مهم است و همه ما می‌دانیم که بردن در جام حذفی چقدر اهمیت دارد. "/>
  </head>
  <body>
    <article>
      <h1>کالدرون: خودم نمی‌توانم وارد زمین شوم و برای تیم گلزنی کنم؛ از طرف باشگاه اولتیماتومی به من داده نشده است!</h1>
      <address><time datetime="2019-11-25T12:13:15+00:00">25 Nov 2019, 12:13</time> by <a rel="author" href="https://www.tarafdari.com/%D8%A2%D8%B1%D9%85%DB%8C%D9%86-%D8%B7%D8%A7%D9%87%D8%B1%DB%8C-%D9%86%DB%8C%D8%A7/7007" target="_blank">آرمین طاهری نیا</a></address>
      <pre>کالدرون آرژانتینی، بر اهمیت پیروزی تیمش در رقابت های جام حذفی تاکید دارد.</pre>
      <p>طرفداری- گابریل کالدرون، سرمربی تیم فوتبال پرسپولیس معتقد است تیمش مشکل گلزنی داشته و برای حل این مشکل خودش نمی‌تواند دست به کار شده و گل بزند!</p>
      <p>به نقل از فارس، گابریل کالدرون در نشست خبری پیش از بازی با نفت آبادان در جام حذفی، عنوان کرد:</p>
      <blockquote>بازی فردا برای ما مهم است. همانطور که می‌دانید، این دیدار برای ما یک فینال است که باید از آن عبور کنیم. جام حذفی برای همه تیم‌ها مهم است و همه ما می‌دانیم که بردن در جام حذفی چقدر اهمیت دارد.</blockquote>
      <p>وی ادامه داد:</p>
      <blockquote>برای بردن جام حذفی باید از این مراحل عبور کنیم. این بازی هم مثل بازی‌های دیگر سخت است و باید برنده شویم. البته، فردا بازی سختی داریم و اطمینان دارم می‌توانیم پیروز شویم.</blockquote>
      <p>کالدرون در مورد شایعه اولتیماتوم انصاری‌فرد، مدیرعامل باشگاه پرسپولیس به او، گفت:</p>
      <blockquote>قوانین فوتبال را می‌شناسم. اولتیماتومی به من داده نشده و چیزی نیست که من را نگران کند. مسؤولیتیکه ما داریم، در مورد بازی فردا است که باید آن را ببریم. فکر می‌کنم باشگاه هر زمان بخواهد می‌تواند تصمیم خودش را بگیرد و این وظیفه من نیست.</blockquote>
      <p>سرمربی پرسپولیس در خصوص اینکه آیا حواشی بعد از باخت با نفت مسجدسلیمان از این تیم دور شده یا نه، اظهار داشت:</p>
      <blockquote>بازیکنان من همیشه دوست دارند برنده شوند. مطمئناً این باخت برای آنها بیشتر از همه سخت است. سعی می‌کنم به بازیکنانم اعتماد بدهم اما برای موفقیت باید متحد بود. مشکل ما گلزنی است اما در طول هفته برای حل این مشکل کار می‌کنیم.</blockquote>
      <p>گابریل کالدروندر خصوص اینکه پیشکسوتان این باشگاه معتقدند هنوز نتوانسته ترکیب اصلی تیم را انتخاب کند، گفت:</p>
      <blockquote>قبل از بازی آخر، سه برد و یک مساوی داشتیم. تیم همان بود و به جز شجاع خلیل‌زاده که محروم بود، تغییر دیگری نداشتیم اما چیزی که باید مدنظر داشته باشیم این است که ما بازیکن گلزن نداریم و بدون خارجی‌ها بازی می‌کنیم. این در حالی است که شما هیچ تیم بزرگی در دنیا نمی‌بینید که بدون گلزن و بازیکن خارجی به موفقیت برسد.</blockquote>
      <p>وی ادامه داد:</p>
      <blockquote>در بازی قبل 19 شوت به سمت دروازه حریف داشتیم اما گل نزدیم. ممکن است که در ضربات شروع مجدد گل بخوریم اما باید گل بزنیم و این روند را ادامه خواهیم داد. در دو دیدار آخر 36 شوت به سمت دروازه زدیم اما گل نزدیم که این آمار خوبی نیست. ممکن است که پیشکسوتان و مردم صحبت‌هایی در این باره انجام دهند.</blockquote>
      <p>وی درباره اینکه او از این صحبت می‌کند که بدون بازیکن خارجی تیمش را به زمین می‌فرستد اما قراردادبشاررسن با نظر او تمدید شد و جونیور با تأیید او به پرسپولیس پیوست و چرا از آنها استفاده نمی‌کند، تصریح کرد:</p>
      <blockquote>بشاراول فصل آسیبی در شانه‌اش داشت. بعد از آن، وی برای بازی در تیم ملی عراق درفیفادیبه کشورش رفت اما به موقعبرنگشتچون مشکل پاسپورت داشت و هنوز هم به تهران نیامده است. جونیور هم گزینه نهم ما بود و همانطور که انتظار داشتیم، موفق نبود. من او را انتخاب کردم اما به عنوان گزینه نهم.</blockquote>
      <p>سرمربی تیم فوتبال پرسپولیس در پاسخ به سؤالی مبنی بر اینکه شما 20 مرداد در مصاحبه‌ای اعلام کردید که عملکرد جونیور را تضمین می‌کنم اما حالا از او انتقاد می‌کنید، گفت:</p>
      <blockquote>من می‌توانم کار خودم را تضمین کنم اما اینکه یک بازیکن خارجی بیاید و بتواند با شرایط وفق پیدا کند، بستگی به خود آن بازیکن دارد.</blockquote>
      <p>کالدروندرباره اینکه جونیور گران‌ترینبازیکن تاریخ پرسپولیس است که با نظر شما به این تیم آمد، اظهار داشت:</p>
      <blockquote>اینکه می‌گویید گران‌ترین است، باید بگویم که او ارزان‌تریناست چرا که ما 8 بازیکن قبلی که مدنظر داشتیم، باشگاه نتوانست جذب کند. این نظر شماست و من فقط می‌توانم درباره عملکردم صحبت کنم. من این نظر را دادم که او نهمین بازیکن موردنظر ما بود و بازیکن جوانی هم بود که ظاهراً چون ارزان‌تر بود، جذب شد.</blockquote>
      <p>وی ادامه داد:</p>
      <blockquote>ممکن است این پول در ایران زیاد باشد اما در فوتبال جهان مبلغ زیادی نیست. شما بازیکنی می‌خواهید که در همه بازی‌ها گل بزند. ممکن است این اتفاق برای یک بازیکن بیفتد و از نظر من چون جونیور یک بازیکن جوان بود، می‌توانست این شرایط را داشته باشد یا اینکه یک بازیکن 36، 37 ساله که آخر فوتبالش باشد. مسؤولیت تیم با من است، وقتی تیم نمی‌خواهد ببرد، مسؤولیتش با من است. نتیجه کار من این است که 19 ضربه به سمت دروازه حریف می‌زنیم اما خودکالدروننمی‌تواند گلزنی کند.</blockquote>
      <p>وی در مورد اینکه، انصاری‌فرد اعلام کرده سه گزینه باکیفیت بهکالدرونمعرفی شده و آیا این سه بازیکن در فهرست 9 نفره قبلی اول فصل حضور داشتند، اظهار داشت:</p>
      <blockquote>این سه بازیکن جدید هستند. در لیست قبلی 9 بازیکن دیگر بودند. سه گزینه‌ای که مدیر به من معرفی کرد، با جذب یک نفر از آنها موافقت شد.</blockquote>
      <p>سرمربی تیم فوتبال پرسپولیس در مورد اینکه تضمینی وجود دارد که این نفر جدید بتواند مشکل گلزنی پرسپولیس را حل کند، گفت:</p>
      <blockquote>آیا شما می‌توانید تضمین بدهید که علیپور آقای گل لیگ شود؟</blockquote>
    </article>
  </body>
</html>