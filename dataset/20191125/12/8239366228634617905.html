<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_lvovi_vidbudetsya_natsionalnyy_forum_klimatychni_ambitsii_mist_331592.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T12:08:00+00:00"/>
    <meta property="og:title" content="У Львові відбудеться національний форум &quot;Кліматичні амбіції міст&quot;"/>
    <meta property="og:description" content="Вже 28−29 листопада мери українських міст, члени уряду, науковці, громадські діячі й кращі практики Європи зберуться у Львові на Національному форумі «Кліматичні амбіції міст», аби спільно вирішувати, як містам жити в нових кліматичних умовах. ПАро це Гал-інфо повідомили у прес-службі ЛМР."/>
  </head>
  <body>
    <article>
      <h1>У Львові відбудеться національний форум "Кліматичні амбіції міст"</h1>
      <h2>Вже 28−29 листопада мери українських міст, члени уряду, науковці, громадські діячі й кращі практики Європи зберуться у Львові на Національному форумі «Кліматичні амбіції міст», аби спільно вирішувати, як містам жити в нових кліматичних умовах. ПАро це Гал-інфо повідомили у прес-службі ЛМР.</h2>
      <address>
        <time datetime="2019-11-25T12:08:00+00:00">25 Nov 2019, 12:08</time>
      </address>
      <p>«Людство добряче розхитало клімат: він став «нервовим» і непередбачуваним. Тепер ми маємо пристосовуватись до нових реалій, до яких наші міста абсолютно не готові, адже проектувалися під інші показники.</p>
      <p>Зменшити вплив на клімат і адаптуватися до тих змін, які вже стали невідворотними — завдання, яке доведеться вирішувати усім українським містам.</p>
      <p>В світі є чимало прикладів успішного сталого розвитку міст — це коли мешканцям живеться комфортно, економіка розвивається, а довкілля не страждає. Це реально і в Україні. Скажімо, чотири міста вже заявили про те, що до 2050 року перейдуть на 100% відновлювальної енергії і мають перші результати, якими й поділяться на заході", — зазначають організаторів.</p>
      <p>Про свій досвід також розкажуть представники міст Європи та Америки. До того ж, Львів відвідають представники міжнародних організацій та фінансових установ, готові надати технічну та фінансову підтримку українським містам, які переходять на ВДЕ (відновлювальні джерела енергії).</p>
      <p><a href="http://uaclimaforum.org/">Програма заходу</a>.</p>
      <p>Акредитація для журналістів за <a href="https://bit.ly/32t1c31">посиланням</a>, або за телефоном тел. 0681456760 Інна Плюта, координаторка заходу.</p>
      <p>Форум організовують: Українська Кліматична Мережа та міжнародна організація 350.org — Україна, Фонд ім. Гайнріха Бьолля, Бюро Київ-Україна та Проект ПРОМІС за підтримки Львівської міської ради та Міністерства енергетики та захисту довкілля України Місце проведення: Центр Шептицького (м. Львів, вул. Стрийська, 29a, конференц-зал) Дата: 28 — 29 листопада. Початок: о 10:00 год.</p>
    </article>
  </body>
</html>