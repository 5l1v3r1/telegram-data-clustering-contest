<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/nuno-rejsh-bylgarite-sa-zatvoreni-mladite-v-levski-ne-iskat-da-uchat-anglijski-1409465.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-25T12:04:00+00:00"/>
    <meta property="og:title" content="Нуно Рейш: Българите са затворени, младите в Левски не искат да учат английски"/>
    <meta property="og:description" content="Защитникът на Левски Нуно Рейш призна, че трудно се е приспособил към живота в България и родния футбол Той обаче е категоричен, че адаптацията му вече е завършена"/>
  </head>
  <body>
    <article>
      <h1>Нуно Рейш: Българите са затворени, младите в Левски не искат да учат английски</h1>
      <address><time datetime="2019-11-25T12:04:00+00:00">25 Nov 2019, 12:04</time> by <a rel="author">Sportlive.bg</a></address>
      <p>Защитникът на <b><a href="https://www.sportlive.bg/bgfootball/levski">Левски</a></b> Нуно Рейш призна, че трудно се е приспособил към живота в България и родния футбол. Той обаче е категоричен, че адаптацията му вече е завършена. Португалецът определи българите като малко затворени хора.</p>
      <p><i>"Добре върви в България. Играя постоянно, което е важно за един футболист. За мен беше най-важно да се утвърдя в състава. През първата година това ми отне известно време, защото тук имаше други качествени защитници, играчи на национално ниво. Трябваше да бъда търпелив, да си свърша работата и тогава, когато времето дойде, грабнах своя шанс. Оттам нататък всичко мина добре. Добре адаптиран съм, семейството ми също, а дъщерите ми вече ходят на училище в София"</i>, обясни Рейш пред "Desporto ao Minuto".</p>
      <p><i>"Ние, португалците, сме много отворен народ, който обича да приема хора, докато тук е малко обратното. Хората са затворени и гледат на чужденците по различен начин. Хората, с които се срещам ежедневно са такива, които обичат да помагат. Тук също е Филипе Нашименто и още един играч, който говори португалски. Така или иначе, винаги има някой, който ни помага. Градът ме е като Лисабон, по-малък е и по-слабо развит. Няма кой знае какво да се прави, но излизам от време на време на обяд или вечеря или за да отида на кино. Водя спокоен живот: тренирам и се прибирам"</i>, разкри бранителят.</p>
      <p>Португалецът сподели още, че се опитва да учи български език, но му е много трудно да го усвои. <i>"Това е много труден език, те говорят много бързо. Вече започнахме да посещаваме курсове по български, но е много трудно, защото учителят не говори английски. Между нас говорим английски, френски и испански. Проблемът е, че младите играчи не искат да учат английски и разговорът с тях става много сложен", </i>завърши футболистът. <b><i><a href="https://www.sportlive.bg/bgfootball/levski/Rejsh-Ako-biem---dobre-ako-padnem-za-fenovete-sme-naj-loshite-igrachi-koito-sa-vizhdali-1409451.html">А какво каза той за целите си с клуба и за феновете вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/lokomotivpd/Krusharski-Da-odrusame-i-Levski-i-trygvame-kym-titlata-1409412.html"/>
        <a href="https://www.sportlive.bg/bgfootball/levski/Petyr-Hubchev-beshe-i-dovolen-i-nedovolen-sled-pobedata-na-Levski-1409341.html"/>
        <a href="https://www.sportlive.bg/bgfootball/levski/Zashtitnik-se-vyzstanovi-za-pyrviq-evromach-na-Levski-766338.html"/>
        <a href="https://www.sportlive.bg/bgfootball/levski/Ima-li-naprezhenie-v-Levski-sled-dejstviqta-na-Nuno-Rejsh-i-Zhivko-Milanov--728251.html"/>
        <a href="https://www.sportlive.bg/bgfootball/levski/FIFA-naredi-na-Levski-da-plati-200-hilqdi-evro-ot-Gerena-otrichat-705916.html"/>
      </related>
    </article>
  </body>
</html>