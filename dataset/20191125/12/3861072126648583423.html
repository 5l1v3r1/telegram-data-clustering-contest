<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jonavoszinios.lt/naujiena/sajudzio-aiksteje-prades-rysketi-kaledines-eglutes-konturai/"/>
    <meta property="og:site_name" content="JONAVOS ŽINIOS"/>
    <meta property="article:published_time" content="2019-11-25T12:50:00+00:00"/>
    <meta property="og:title" content="Sąjūdžio aikštėje pradės ryškėti kalėdinės eglutės kontūrai"/>
    <meta property="og:description" content="Dar praėjusios savaitės pabaigoje pagrindinės Jonavos gatvės pradėjo alsuoti šventine dvasia – specialiomis dekoracijomis sužibo tiltas per Nerį, J. Basanavičiaus, Žeimių gatvės šviestuvai. Netrukus pradės matytis ir svarbiausio puošybos elemen"/>
  </head>
  <body>
    <article>
      <h1>Sąjūdžio aikštėje pradės ryškėti kalėdinės eglutės kontūrai</h1>
      <address>
        <time datetime="2019-11-25T12:50:00+00:00">25 Nov 2019, 12:50</time>
      </address>
      <p>
        <i>Dar praėjusios savaitės pabaigoje pagrindinės Jonavos gatvės pradėjo alsuoti šventine dvasia – specialiomis dekoracijomis sužibo tiltas per Nerį, J. Basanavičiaus, Žeimių gatvės šviestuvai. Netrukus pradės matytis ir svarbiausio puošybos elemento, t.y.  kalėdinės eglutės kontūrai  –  šiandien, lapkričio 25-ąją,  į Sąjūdžio aikštę atvežtas jos karkasas.</i>
      </p>
      <p>Miesto seniūnija, siekdama, jog eglės papuošimas liktų staigmena, nedaugžodžiauja apie jį. Nepaisant to, jau aišku, kad šiais metais žaliaskarės papuošimas bus tradicinis, o šiandien atvežtą metalinį karkasą greitai padengs eglišakiai.</p>
      <p>Eglės įžiebimo šventė vyks ateinantį sekmadienį, gruodžio 1-ąją. Primename, kad šventės metu šurmuliuos prekybinė mugė, vyks įvairios edukacijos, nemokamos pramogos vaikams – mažieji galės nemokamai pasivažinėti traukinuku ir pasisupti karuselėje. Jonavos eglę įžiebti padės Kalėdų Senelis, o šventinę nuotaiką garantuos Monikos Linkytės koncertinė programa bei šventiniai fejerverkai.</p>
      <p>Šventė prasidės 17-tą valandą.</p>
    </article>
  </body>
</html>