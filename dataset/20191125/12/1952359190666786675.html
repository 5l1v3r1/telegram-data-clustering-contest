<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191125_04736554"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-25T12:04:00+00:00"/>
    <meta property="og:title" content="Vrachtwagenbestuurder pleit schuldig aan hulp bij illegale immigratie"/>
    <meta property="og:description" content="De Noord-Ierse bestuurder van het koeltransport waarin 39 omgekomen Vietnamese migranten waren aangetroffen in Essex, heeft schuldig gepleit aan samenzweri..."/>
  </head>
  <body>
    <article>
      <h1>Vrachtwagenbestuurder pleit schuldig aan hulp bij illegale immigratie</h1>
      <address>
        <time datetime="2019-11-25T12:04:00+00:00">25 Nov 2019, 12:04</time>
      </address>
      <p>
        <b>De Noord-Ierse bestuurder van het koeltransport waarin 39 omgekomen Vietnamese migranten waren aangetroffen in Essex, heeft schuldig gepleit aan samenzwering voor hulp bij illegale immigratie tussen 1 mei 2018 en 24 oktober 2019. Dat bericht de BBC maandag.</b>
      </p>
      <p>De 25-jarige bestuurder, Maurice Robinson, bestuurde de vrachtwagen met de koelcontainer nadat de oplegger het Kanaal had overgestoken vanuit Zeebrugge. In de container waren de lichamen van de 39 Vietnamezen aangetroffen op 23 oktober in Grays nabij Londen.</p>
      <p>Robinson volgde de zitting maandag via een videolink vanuit de gevangenis. Hij sprak enkel om zijn identiteit en nationaliteit te bevestigen. Hij is aangeklaagd voor 39-voudige doodslag, samenzwering voor mensenhandel, samenzwering voor hulp bij illegale immigratie en witwassen van geld.</p>
    </article>
  </body>
</html>