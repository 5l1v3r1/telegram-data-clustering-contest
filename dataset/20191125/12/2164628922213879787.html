<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42989_Na-Zakarpatti-cholovik-nanis-nozhovi-poranennya-politseyskomu-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-25T12:22:00+00:00"/>
    <meta property="og:title" content="На Закарпатті чоловік наніс ножові поранення поліцейському"/>
    <meta property="og:description" content="Вчора, 24 листопада, близько 23:30 на лінію «102» надійшло повідомлення від мешканки м.Ужгород. Жінка заявила, що син ображає її та не"/>
  </head>
  <body>
    <article>
      <h1>На Закарпатті чоловік наніс ножові поранення поліцейському</h1>
      <address>
        <time datetime="2019-11-25T12:22:00+00:00">25 Nov 2019, 12:22</time>
      </address>
      <p>
        <b>Вчора, 24 листопада, близько 23:30 на лінію «102» надійшло повідомлення від мешканки м.Ужгород. Жінка заявила, що син ображає її та не реагує на зауваження. Для з’ясування обставин події за викликом виїхали працівники мобільної групи з протидії домашньому насильству.</b>
      </p>
      <p>Прибувши за вказаною адресою, поліцейські з’ясували, що образи та приниження з боку власного сина, 30-річного ужгородця, зазнала жителька обласного центру.</p>
      <p>Під час спілкування з правоохоронцями чоловік поводився агресивно, на зауваження поліцейських не реагував та з ножем в руках погрожував вбивством. При його затриманні працівник поліції отримав ножове порання пальця на правій руці.</p>
      <p>30-річного порушника доставили до відділку поліції. Знаряддя злочину-ніж, вилучено.</p>
      <p>За даним фактом відкрито кримінальне провадження. Слідчі Ужгородського відділу поліції внесли відомості до Єдиного реєстру досудових розслідувань за частиною 2 статті 345 Кримінального кодексу України. Йдеться про умисне заподіяння працівникові правоохоронного органу побоїв, легких або середньої тяжкості тілесних ушкоджень у зв’язку з виконанням цим працівником службових обов’язків, що карається- обмеженням або позбавленням волі на строк до п’яти років.</p>
      <p>Наразі вирішується питання про затримання ужгородця у порядку статті 208 Кримінального процесуального кодексу України та повідомлення йому про підозру у злочині.</p>
      <p> </p>
      <p>Про це повілмоляє відділ комунікації поліції Закарпатської області</p>
      <p>
        <i>Фото ілюстративне </i>
      </p>
      <p> </p>
    </article>
  </body>
</html>