<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321949/The-Learning-Network-uit-Kampen-slaat-nieuwe-weg-in-mogelijk-banenverlies"/>
    <meta property="og:site_name" content="RTV Oost"/>
    <meta property="article:published_time" content="2019-11-25T12:46:43+00:00"/>
    <meta property="og:title" content="The Learning Network uit Kampen slaat nieuwe weg in: mogelijk banenverlies"/>
    <meta property="og:description" content="The Learning Network gaat zich in de toekomst meer richten op digitalisering. Het plan voor de koerswijziging ligt inmiddels bij de ondernemingsraad van het bedrijf, dat voorheen Van Dijk Educatie heette. De koerswijziging gaat mogelijk gepaard met banenverlies."/>
  </head>
  <body>
    <article>
      <h1>The Learning Network uit Kampen slaat nieuwe weg in: mogelijk banenverlies</h1>
      <address>
        <time datetime="2019-11-25T12:46:43+00:00">25 Nov 2019, 12:46</time>
      </address>
      <slideshow>
        <figure>
          <img src="https://imgo.rgcdn.nl/e9b00d50e96649f9b29bad03b9aaf0f5/opener/Boeken-Foto-Pixabay.jpg?v=sHl-G1SeH4vB6PqoWqJiHg2"/>
        </figure>
        <figure>
          <img src="https://imgo.rgcdn.nl/e9b00d50e96649f9b29bad03b9aaf0f5/opener/Boeken-Foto-Pixabay.jpg?v=sHl-G1SeH4vB6PqoWqJiHg2"/>
        </figure>
        <figcaption>Boeken (Foto: Pixabay)</figcaption>
      </slideshow>
      <p>The Learning Network gaat zich in de toekomst meer richten op digitalisering. Het plan voor de koerswijziging ligt inmiddels bij de ondernemingsraad van het bedrijf, dat voorheen Van Dijk Educatie heette. De koerswijziging gaat mogelijk gepaard met banenverlies.  </p>
      <p>Op de website spreekt het bedrijf uit Kampen dat op termijn 'functies wijzigen, nieuwe functies ontstaan en functies vervallen'.<br/><br/><b>Banenverlies</b></p>
      <p>Volgens Leonie Milius van The Learning Network zijn er nog geen definitieve cijfers over eventueel banenverlies bekend. "Het plan dat er nu ligt is een advies. Het is aan de ondernemingsraad met welke onderdelen uit het plan ze akkoord gaan."</p>
      <p>Milius verwacht in januari het personeel in te kunnen lichten over eventuele individuele consequenties van de nieuwe werkwijze.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=The+Learning+Network+uit+Kampen+slaat+nieuwe+weg+in%3a+mogelijk+banenverlies">06 - 57 03 33 33</a>.</aside>
    </article>
  </body>
</html>