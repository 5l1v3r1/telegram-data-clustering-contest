<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152925-na-chernigivschyni-batko-porizav-nozhem-5-richnogo-syna"/>
    <meta property="og:site_name" content="ВолиньPost"/>
    <meta property="article:published_time" content="2019-11-25T12:40:00+00:00"/>
    <meta property="og:title" content="На Чернігівщині батько порізав ножем 5-річного сина"/>
    <meta property="og:description" content="У Чернігівській області в місті Ніжин з ножовими пораненнями госпіталізували 5-річного хлопчика і його батька."/>
  </head>
  <body>
    <article>
      <h1>На Чернігівщині батько порізав ножем 5-річного сина</h1>
      <address>
        <time datetime="2019-11-25T12:40:00+00:00">25 Nov 2019, 12:40</time>
      </address>
      <p>У Чернігівській області в місті Ніжин з ножовими пораненнями госпіталізували 5-річного хлопчика і його батька. <br/><br/>Про це інформує ГУНП у Чернігівській області.<br/><br/>Поліцейські з’ясували, що 30-річний чоловік під час раптового спалаху агресії схопив ножа та кілька разів вдарив ним свого сина. Після цього чоловік вдарив себе ножем у груди. Тяжко пораненого малюка та чоловіка з ножем у грудях знайшла їх сусідка.<br/><br/>Батька і сина карета екстреної медичної допомоги доправила до міської лікарні. У хлопчика діагностували проникаюче ножове поранення грудної клітини, а також поранення обличчя і шиї. У батька – проникаюче ножове поранення грудної клітки. Обох родичів прооперували.<br/><br/>Відкрито провадження за частиною 1 статті 121 Кримінального кодексу України (умисне тяжке тілесне ушкодження), що карається позбавленням волі на строк від п'яти до восьми років.<br/><br/>Триває досудове розслідування.</p>
    </article>
  </body>
</html>