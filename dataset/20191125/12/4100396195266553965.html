<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%97%d7%93%d7%a9%d7%95%d7%aa-%d7%90%d7%a9%d7%93%d7%95%d7%93/%d7%9b%d7%aa%d7%91-%d7%90%d7%99%d7%a9%d7%95%d7%9d-%d7%97%d7%a1%d7%a8-%d7%91%d7%99%d7%aa-%d7%90%d7%a0%d7%a1-%d7%90%d7%99%d7%a9%d7%94-%d7%91%d7%90%d7%a9%d7%93%d7%95%d7%93-419707"/>
    <meta property="og:site_name" content="אשדוד נט"/>
    <meta property="article:published_time" content="2019-11-25T12:33:00+00:00"/>
    <meta property="og:title" content="כתב אישום: חסר בית אנס אישה באשדוד"/>
    <meta property="og:description" content="פרקליטות מחוז דרום (פלילי) הגישה לפני זמן קצר לבית המשפט המחוזי בב&quot;ש כתב אישום נגד הנאשם דניאל, בן 42 מאשדוד, המייחס לו ביצוע עבירות של אינוס, מעשה מגונה, ותקיפה הגורמת חבלה של ממש"/>
  </head>
  <body>
    <article>
      <h1>כתב אישום: חסר בית אנס אישה באשדוד</h1>
      <address><time datetime="2019-11-25T12:33:00+00:00">25 Nov 2019, 12:33</time> by <a rel="author">עופר אשטוקר</a></address>
      <h3>פרקליטות מחוז דרום (פלילי) הגישה לפני זמן קצר לבית המשפט המחוזי בב"ש כתב אישום נגד הנאשם דניאל, בן 42 מאשדוד, המייחס לו ביצוע עבירות של אינוס, מעשה מגונה, ותקיפה הגורמת חבלה של ממש</h3>
      <p>על פי כתב האישום, שהוגש באמצעות <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F">עו"ד</a> רננה לוי, הנאשם שהינו דר רחוב הכיר את המתלוננת בפארק בזמן שטיילה עם בתה, השניים שוחחו בינהם ובהמשך נפגשו מספר פעמים.</p>
      <p>בערב יום 13/11/19, הגיע הנאשם לביתה של המתלוננת, קילל והשפיל אותה, ביצע בה מעשה מגונה וסירב לצאת מהבית. המתלוננת התקשרה למשטרה ובתגובה, איים הנאשם על המתלוננת שיאנוס אותה, חשף את איבר מינו ובעל אותה שלא בהסכמתה החופשית. כמו כן, תקף הנאשם את המתלוננת בכך שהכה אותה בראשה והרים כוס זכוכית ואיים עליה שיהרוג אותה. רק לאחר שהמתלוננת התחננה בפני הנאשם שיחדל, הנאשם עזב את הדירה.  </p>
      <p>הפרקליטות הגישה <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F">לבית המשפט</a> בקשה להאריך את מעצרו של הנאשם עד תום ההליכים נגדו. לנאשם עבר פלילי בעבירות אלימות.   </p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A1%D7%A4%D7%95%D7%A8%D7%98-%D7%A6%D7%99%D7%95%D7%93-%D7%95%D7%94%D7%9C%D7%91%D7%A9%D7%94/%D7%9E%D7%99%D7%A1%D7%98%D7%A8-%D7%91%D7%99%D7%99%D7%A7-mr-bike?utm_content=LinksUnderArticles">חנות אופניים באשדוד</a>
      </p>
    </article>
  </body>
</html>