<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/ionel-arsene-psd-neamt-avem-nevoie-de-o-alta-abordare-a-managementului-politic.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-25T12:39:09+00:00"/>
    <meta property="og:title" content="Ionel Arsene (PSD Neamț): Avem nevoie de o altă abordare a managementului politic"/>
    <meta property="og:description" content="Preşedintele organizaţiei PSD Neamţ, Ionel Arsene, a declarat, luni, că PSD trebuie să analizeze rezultatele votului cu luciditate şi că partidul are"/>
  </head>
  <body>
    <article>
      <h1> Ionel Arsene (PSD Neamț): Avem nevoie de o altă abordare a managementului politic </h1>
      <address><time datetime="2019-11-25T12:39:09+00:00">25 Nov 2019, 12:39</time> by <a rel="author">Redacția</a></address>
      <p>Preşedintele organizaţiei PSD Neamţ, Ionel Arsene, a declarat, luni, că PSD trebuie să analizeze rezultatele votului cu luciditate şi că partidul are nevoie „de o altă abordare a managementului politic”, relatează Agerpres.</p>
      <p>„E limpede că noi, cei din PSD, trebuie să analizăm cu luciditate rezultatele votului şi că avem nevoie de o altă abordare a managementului politic. România are nevoie de o stângă puternică, dar modernă. Stă în puterea noastră să ne privim în ochi şi să luăm cele mai corecte decizii”, a scris Ionel Arsene pe pagina sa de Facebook.</p>
      <p>Preşedintele Klaus Iohannis a câştigat alegerile prezidenţiale din judeţul Neamţ cu un procent de 58,73%, potrivit rezultatelor publicate de Autoritatea Electorală Permanentă.</p>
      <p>Klaus Iohannis a fost votat de 118.927 de alegători din judeţ.</p>
      <p>Pe de altă parte, Viorica Dăncilă a întrunit 41,27%, fiind votată de 83.547 alegători.</p>
      <p>Au fost declarate nule 4.323 voturi exprimate.</p>
    </article>
  </body>
</html>