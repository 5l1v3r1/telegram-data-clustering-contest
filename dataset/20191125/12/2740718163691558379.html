<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/operos-solistu-nuotykiai-pelyno-arbata-vietoj-sampano-atsegtas-kelniu-uztrauktukas-ir-i-lupas-isisiurbes-kolega.8aa3bf48-0f7c-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-25T12:11:00+00:00"/>
    <meta property="og:title" content="Operos solistų nuotykiai: pelyno arbata vietoj šampano, atsegtas kelnių užtrauktukas ir į lūpas įsisiurbęs kolega"/>
    <meta property="og:description" content="LNK laidos „VIDO VIDeO“ studijoje garsiausi Lietuvos operos solistai papasakos apie savo profesijos subtilybes ir darbo užkulisius. Operos solistas Liudas Mikalauskas pasakojo, kad šunybių krėtimas tarp kolegų – operos solistų kasdienybė."/>
  </head>
  <body>
    <article>
      <h1>Operos solistų nuotykiai: pelyno arbata vietoj šampano, atsegtas kelnių užtrauktukas ir į lūpas įsisiurbęs kolega</h1>
      <address><time datetime="2019-11-25T12:11:00+00:00">25 Nov 2019, 12:11</time> by <a rel="author">Žmonės.lt</a></address>
      <p>
        <b>LNK laidos „VIDO VIDeO“ studijoje garsiausi Lietuvos operos solistai papasakos apie savo profesijos subtilybes ir darbo užkulisius. Operos solistas Liudas Mikalauskas pasakojo, kad šunybių krėtimas tarp kolegų – operos solistų kasdienybė.</b>
      </p>
      <p>Vienas dažniausiai pasitaikančių pokštų – kai vietoje taurės šampano, ar kokio kito gėrimo, kuris turėtų būti pagal scenarijų, kolega paduoda taurę kefyro, karčios pelyno arbatos ar nepaprastai saldaus limonado. Dažniausiai tai būna „Kriaušė“: „Ji tokai saldi, kad šlykščiau nebūna. Po jos kaupiasi gleivės. Nors didžiausia kiaulė artistui – citrina“, – sakė operos solistas.</p>
      <p>Pamirštas kūrinio  tekstas – viena dažniausiai pasitaikančių  situacijų operos solistų kasdienybėje. „Svarbiausia nepasimesti, o pasilinksminti. Kartą pamiršau itališką tekstą, tai dainavau visus itališkus žodžius kokius moku. Kitą sykį pats paklausiau, pats atsakiau – kaip koks beprotis. Žiūrovai tokių situacijų nepastebi“, – sakė Liudas Mikalauskas.</p>
      <p>Dar vieną linksmą kolegų pokštą L. Mikalauskas prisiminė, kai pirmoje eilėje pasirodymo metu sėdėję bičiuliai rodė, kad jam atsisegęs kelnių užtrauktukas: „Visą pasirodymą jaučiau stresą ir įtampą. Paaiškėjo, kad apgavo. Bet nuo to laiko prieš eidamas į sceną, visada pasitikrinu ar užtrauktukas užtraukas“, – sakė jis.</p>
      <p>Laidoje dalyvavusi operos primadona, vokalo pedagogė Nomeda Kazlauskaitė – Kazlaus pasakojo, kad savo karjeroje taip pat patyrė įvairių kuriozų. Dainininkė kaip vieną didžiausių netikėtumų prisiminė, kai jai teko vaidinti Dezdemoną V. Šekspyro tragedijoje „Otelas“. „Mano Otelas taip įsisiurbė man į lūpas... Pradėjo bučiuoti... Bet taip normaliai.... O aš galvoju: tai nejaugi aš <i>nekaifuosiu</i>?!” – juokėsi scenos primadona. – Visa tai nutinka, nes operos solistai be galo linksmi, įvairiapusiai, kūrybingi žmonės“.   </p>
      <p>Nuotaikinga „VIDO VIDeO“ laida su Nomeda Kazlauskaite – Kazlaus, Liudu Mikalausku, Egidijumi Bavikinu, Kęstučiu Alčauskiu ir Aiste Pilibavičiūte jau šią pirmadienio pavakarę, 17. 30 per LNK.</p>
      <p> </p>
    </article>
  </body>
</html>