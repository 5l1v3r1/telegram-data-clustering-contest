<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/04/2146665/%D8%B3%D8%B1%D9%84%D8%B4%DA%A9%D8%B1-%D9%85%D9%88%D8%B3%D9%88%DB%8C-%D8%AF%D8%B1-%D8%AA%D8%AC%D9%85%D8%B9-%D9%85%D8%B1%D8%AF%D9%85-%D8%AA%D9%87%D8%B1%D8%A7%D9%86-%D9%87%D8%B1%D8%AC%D8%A7-%D8%A2%D8%B1%D9%85%D8%A7%D9%86-%D9%87%D8%A7%DB%8C-%D8%A7%D9%86%D9%82%D9%84%D8%A7%D8%A8-%D8%AF%D8%B1%D8%AE%D8%B7%D8%B1-%D8%A8%D8%A7%D8%B4%D8%AF-%D9%85%D8%B1%D8%AF%D9%85-%D8%A8%D9%87-%D9%85%DB%8C%D8%AF%D8%A7%D9%86-%D9%85%DB%8C-%D8%A2%DB%8C%D9%86%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-25T12:06:00+00:00"/>
    <meta property="og:title" content="سرلشکر موسوی در تجمع مردم تهران: هرجا آرمان‌های انقلاب درخطر باشد مردم به میدان می‌آیند"/>
    <meta property="og:description" content="به گزارش خبرنگار دفاعی خبرگزاری تسنیم، امیر سرلشکر سید عبدالرحیم موسوی فرمانده‌کل ارتش جمهوری اسلامی ایران امروزبا حضور در جمع راهپیمایان تهرانی در خصوص حضور پرشور مردم در راهپیماییحمایت از اقتدار و امنیت کشور، گفت: ملت ما این احساس و باور را دارند که باید مقابل ناامنی بایستند."/>
  </head>
  <body>
    <article>
      <h1>سرلشکر موسوی در تجمع مردم تهران: هرجا آرمان‌های انقلاب درخطر باشد مردم به میدان می‌آیند</h1>
      <h2>فرمانده‌کل ارتش جمهوری اسلامی ایران گفت: هنگامی که آرمان‌های انقلاب اسلامی در خطر باشد، مردم برای پاسداری با تمام وجود به میدان می‌آیند.</h2>
      <address>
        <time datetime="2019-11-25T12:06:00+00:00">25 Nov 2019, 12:06</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1397/11/06/1397110616221795816456304.jpg"/>
      </figure>
      <p>
        <a href="https://www.tasnimnews.com/fa/service/1/%D8%B3%DB%8C%D8%A7%D8%B3%DB%8C">- اخبار سیاسی -</a>
      </p>
      <p>به گزارش خبرنگار دفاعی <a href="https://www.tasnimnews.com/">خبرگزاری تسنیم</a>، امیر سرلشکر سید عبدالرحیم موسوی فرمانده‌کل ارتش جمهوری اسلامی ایران امروزبا حضور در جمع راهپیمایان تهرانی در خصوص حضور پرشور مردم در راهپیماییحمایت از اقتدار و امنیت کشور، گفت: ملت ما این احساس و باور را دارند که باید مقابل ناامنی بایستند.</p>
      <p>وی افزود: ملت بزرگ ایران در این سال‌ها که از پیروزی انقلاب گذشته تاکنون نشان داده‌اند که راه اصلی و اهداف و ارزش‌های اصلی انقلاب را به‌خوبی تشخیص می‌دهند و با وجود اینکه مشکلاتی دارند، هنگامی که آرمان‌های انقلاب اسلامی در خطر باشد، برای پاسداری با تمام وجود به میدان می‌آیند و توطئه آمریکا و رژیم صهیونیستی و ایادی آنان و منافقان را خنثی می‌کنند.</p>
      <p>فرمانده‌کل ارتش تصریح کرد: مردم در برابر اغتشاشگرانی که از آمریکا خط می‌گیرند و به جان، اموال و ناموس ملت بزرگ ایران حمله‌ور می‌شوند و امنیت را خدشه‌دار می‌کنند سکوت نمی‌کنند و با احساس ملی، انقلابی و دینی وارد میدان می‌شوند و تنفر خود را از ناامنی و ناامن‌کنندگان نشان می‌دهند.</p>
      <p>سرلشکر موسوی گفت: این حضور بیانگر اعلام درک صحیح مردم از امنیت و تنفر از ناامنی و ناامن‌کنندگان است.</p>
      <p>انتهای پیام/+</p>
    </article>
  </body>
</html>