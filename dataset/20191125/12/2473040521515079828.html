<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/IT-C-Tehnologie/247204/iluminare-inteligenta-in-scolile-din-suceava.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T12:33:54+00:00"/>
    <meta property="og:title" content="Iluminare inteligenta in scolile din Suceava"/>
    <meta property="og:description" content="Iridex Group Plastic, companie romaneasca in domeniul protectiei mediului, anunta receptia la terminarea lucrarilor de imbunatatire a iluminatului la unitati de invatamant din Suceava prin implementarea proiectului cu finantare romano-elvetiana de iluminare inteligenta „Management modern si eficient al iluminatului public din municipiul Suceava”."/>
  </head>
  <body>
    <article>
      <h1>Iluminare inteligenta in scolile din Suceava</h1>
      <address>
        <time datetime="2019-11-25T12:33:54+00:00">25 Nov 2019, 12:33</time>
      </address>
      <p>
        <b>Iridex Group Plastic, companie romaneasca in domeniul protectiei mediului, anunta receptia la terminarea lucrarilor de imbunatatire a iluminatului la unitati de invatamant din Suceava prin implementarea proiectului cu finantare romano-elvetiana de iluminare inteligenta „Management modern si eficient al iluminatului public din municipiul Suceava”.</b>
      </p>
      <p>Astfel, in cadrul a douazeci si doua de unitati de invatamant, respectiv principalele licee, scoli postliceale si scoli generale din municipiul Suceava s-au inlocuit aparatele de iluminat clasice cu aparate de iluminat de tip LED, linia de finantare avand ca scop imbunatatirea mediului inconjurator. Proiectul a durat un an si a fost receptionat la sfarsitul lunii octombrie 2019.</p>
      <p>Programul de Cooperare Elvetiano – Roman vizeaza reducerea disparitatilor economice si sociale in cadrul Uniunii Europene extinse, in vederea reducerii emisiilor de CO2 si cresterii calitatii vietii. Valoarea proiectului de reabilitare a iluminatului din scoli in Municipiul Suceava este de 2.27 milioane lei si a presupus instalarea a circa 10.000 de corpuri de iluminat, cu materialele aferente si manopera de instalare, in cele 22 de cladiri ale unitatilor de invatamant.</p>
      <p>”Avem ca prioritate implementarea solutiilor inteligente care au impact asupra mediului inconjurator, iar proiectele din domeniul educatiei sunt de importanta majora pentru Iridex Group Plastic care doreste sa se implice activ in educatia privind mediul inconjurator si a eficientei energetice”, a declarat Ioan Hentiu, Project Manager Iridex Group Plastic.</p>
      <p>In cadrul proiectului s-a realizat evaluarea energetica prin algoritmul de calcul al intregii cantitati de energie activa consumata de corpurile de iluminat si beneficiile care rezulta din eficienta acestora vor reduce consumul de energie electrica cu 416 MWh pe an. Perioada de garantie acordata lucrarilor de instalare este de 24 de luni de la implementare.</p>
      <p>
        <a href="https://www.wall-street.ro/articol/Social/246278/ninsori-in-sibiu-brasov-harghita-bistrita-nasaud-suceava-si-pe-transfagarasan.html">Citeste si:<br/>Ninsori in mai multe judete din tara</a>
      </p>
      <figure>
        <img src="https://img.wall-street.ro/image_thumbs/thumbs/4e5/4e5ac2ee2d99fec1938600ac1875b8fb-400x250-00-65.jpg?v=1572510371"/>
      </figure>
    </article>
  </body>
</html>