<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837652-ukrayinski-moryaki-sudna-ivan-golubets-povernulisya-dodomu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T12:30:00+00:00"/>
    <meta property="og:title" content="Українські моряки судна &quot;Іван Голубець&quot; повернулися додому"/>
    <meta property="og:description" content="КИЇВ. 25 листопада. УНН. Вночі 25 листопада з Мавританії, де загорівся і затонув океанський траулер &quot;Іван Голубець&quot;, чотири українські моряки повернулися …"/>
  </head>
  <body>
    <article>
      <h1>Українські моряки судна "Іван Голубець" повернулися додому</h1>
      <address><time datetime="2019-11-25T12:30:00+00:00">25 Nov 2019, 12:30</time> by <a rel="author">Антоніна Карташева</a></address>
      <p><b>КИЇВ. 25 листопада. УНН.</b> Вночі 25 листопада з Мавританії, де загорівся і затонув океанський траулер "Іван Голубець", чотири українські моряки повернулися додому. Про це у своєму Twitter повідомив держсекретар МЗС Андрій Заєць, передає <b>УНН</b>.</p>
      <p>"Добра ранкова новина: цієї ночі з Мавританії повернулися додому чотири українські моряки судна "Іван Голубець", до яких там було застосовано обмежувальні заходи. Дякую міністру Ould Cheikh Ahmed", - написав Заєць.</p>
      <p>Нагадаємо, 22 липня стало відомо, що <a href="https://www.unn.com.ua/uk/news/1814816-ukrayinskiy-trauler-potonuv-bilya-uzberezhzhya-afriki-pislya-pozhezhi-ye-zagibli?fbclid=IwAR0MYiZUXAGvMkvllAIPfW4OOTj45tZFxl7VINd6Id1Zd2jt4obs60wsApg">український траулер потонув</a> біля узбережжя Африки після пожежі.</p>
      <p>Пізніше Міністерство закордонних справ України та посольство України в Марокко повідомило, що <a href="https://www.unn.com.ua/uk/news/1815176-na-trauleri-scho-zatonuv-bilya-uzberezhzhya-afriki-perebuvali-29-ukrayintsiv-mzs?fbclid=IwAR29unUgsnlEwG6f49W5lCRQQJlCgR0R_-wOamyWE-a7J_xsgkNuGdeq4Uo">на океанському траулері</a> “Іван Голубець”, на якому виникла пожежа біля берегів Мавританії, перебували майже три десятки громадян України.</p>
      <p>Раніше <b>УНН</b> повідомляв, частина екіпажу океанського траулера “Іван Голубець”, який <a href="https://www.unn.com.ua/uk/exclusive/1815749-do-ukrayini-povernulas-chastina-moryakiv-z-traulera-scho-zatonuv-bilya-uzberezhzhya-afriki?fbclid=IwAR3j3PmsFw_WYVccT1HY248g6Dpzysv0PZ_OPv26Nd2y1zQGFEBtPkpaIUg">загорівся і затонув</a> біля берегів Мавританії, повернулась до України.</p>
    </article>
  </body>
</html>