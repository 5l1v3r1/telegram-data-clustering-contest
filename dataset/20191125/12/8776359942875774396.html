<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140197-yak_zadeklaruvati_avto_z-za_kordonu_poyasniv_nazk.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-25T12:35:00+00:00"/>
    <meta property="og:title" content="Як задекларувати авто з-за кордону, пояснив НАЗК"/>
    <meta property="og:description" content="Вартість придбаного за кордоном автомобіля, щодо набуття у власність якого суб’єкт декларування повинен подати повідомлення про суттєві зміни в майновому стані, має зазначатися без врахування витрат зі справляння податків, зборів та інших платежів."/>
  </head>
  <body>
    <article>
      <h1>Як задекларувати авто з-за кордону, пояснив НАЗК</h1>
      <address>
        <time datetime="2019-11-25T12:35:00+00:00">25 Nov 2019, 12:35</time>
      </address>
      <p>
        <i>
          <b>Вартість придбаного за кордоном автомобіля, щодо набуття у власність якого суб’єкт декларування повинен подати повідомлення про суттєві зміни в майновому стані, має зазначатися без врахування витрат зі справляння податків, зборів та інших обов’язкових платежів, пов’язаних із ввезенням на митну територію України та його державною реєстрацією.</b>
        </i>
      </p>
      <p>Вирішенню цього та інших практичних питань щодо заповнення електронних декларацій представники Національного агентства з питань запобігання корупції та Української школи урядування присвятили тренінг, який відбувся минулого тижня у Тернополі за сприяння обласної державної адміністрації, передає <a href="https://zib.com.ua/ua/../../">«ЗіБ»</a>.</p>
      <p>Як повідомив представник НАЗК, придбання суб’єктом декларування транспортного засобу за межами України, що підтверджується відповідними документами, без державної реєстрації такого транспортного засобу вважається «придбанням майна» в розумінні частини другої статті 52 Закону України «Про запобігання корупції». Тому суб’єкт декларування повинен подати повідомлення про суттєві зміни у майновому стані у разі придбання ним транспортного засобу за межами України, вартість якого перевищує 50 прожиткових мінімумів, встановлених для працездатних осіб на 1 січня відповідного року, протягом 10 днів з моменту набуття права власності за договором».</p>
      <p>Представники Національного агентства зауважили: якщо при здійсненні суб’єктом декларування реєстрації транспортного засобу або його митному оформленні, зокрема сплаті ввізного мита, акцизного податку чи податку на додану вартість, суб’єкт декларування у звітному періоді здійснив видаток, що перевищує встановлений поріг декларування (50 прожиткових мінімумів), то такий видаток повинен бути відображений у розділі «Видатки та правочини» декларації. З 1 січня 2020 року в такому випадку необхідно буде подавати також повідомлення про суттєві зміни у майновому стані.</p>
      <related>
        <h4>Матеріали за темою</h4>
        <a href="https://zib.com.ua/ua/140152-yak_viznachayut_rozmir_zastavi_rozpovila_suddya_antikorsudu.html"/>
        <a href="https://zib.com.ua/ua/140074-vaks_rozglyadae_spravu_kolegi_yaka_hotila_zarobiti_5000_griv.html"/>
        <a href="https://zib.com.ua/ua/issue/684/"/>
        <a href="https://zib.com.ua/ua/140066-korupciya_scho_varto_znati_abi_vona_goduvala.html"/>
        <a href="https://zib.com.ua/ua/139992-nardepi_hochut_privatizuvati_opoziciynist_i_napisati_novu_ko.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/139902-v_nazk_poyasnili_proti_kogo_skladatimut_protokoli_pro_korupc.html"/>
        <a href="https://zib.com.ua/ua/139845-vaks_pozbaviv_suddyu_dovichnogo_utrimannya_za_vidmovu_otrima.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139711-novi_pravila_deklaruvannya_hto_sche_povinen_podavati_deklara.html"/>
        <a href="https://zib.com.ua/ua/139605-novim_ukrainskim_biznes-ombudsmenom_stav_marchin_svenchickiy.html"/>
        <a href="https://zib.com.ua/ua/139546-vinagoroda_vikrivachevi_korupcii_viplachuvatimetsya_odrazu_p.html"/>
        <a href="https://zib.com.ua/ua/139531-dlya_chogo_naspravdi_vprovadzhuyut_imperativniy_mandat_cui_b.html"/>
        <a href="https://zib.com.ua/ua/139438-dlya_peredannya_spravi_do_vaks_potribna_uhvala_zagalnogo_sud.html"/>
        <a href="https://zib.com.ua/ua/issue/678/"/>
        <a href="https://zib.com.ua/ua/139425-profilniy_komitet_vr_pidtrimav_zmini_v_upravlinni_nazk.html"/>
        <a href="https://zib.com.ua/ua/139408-u_eks-mera_kitayskoi_provincii_znayshli_rekordnu_kilkist_zol.html"/>
        <a href="https://zib.com.ua/ua/139272-filippincyam_dozvolili_strilyati_korupcioneram_v_nogi.html"/>
        <a href="https://zib.com.ua/ua/issue/676/"/>
        <a href="https://zib.com.ua/ua/139255-skoro_dozvolyat_povidomlyati_pro_habarnikiv_anonimno_cherez_.html"/>
        <a href="https://zib.com.ua/ua/issue/675/"/>
        <a href="https://zib.com.ua/ua/139265-pracivnikiv_dbr_yaki_nazvut_pidozryuvanogo_zlochincem_zvilny.html"/>
        <a href="https://zib.com.ua/ua/139160-evolyuciya_slug_narodu_v_slug_prezidenta.html"/>
        <a href="https://zib.com.ua/ua/139016-nazk_poyasnilo_yak_uryadovcyam_podavati_deklaracii_pered_zvi.html"/>
        <a href="https://zib.com.ua/ua/138969-vikrivachiv_korupcii_zaohochuvatimut_premiyami_eksperti_mayu.html"/>
        <a href="https://zib.com.ua/ua/138763-suddya_ne_pospishav_deklaruvati_pridbanu_kvartiru_za_2_mln_g.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>