<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/25/7103456/"/>
    <meta property="og:site_name" content="Європейська правда"/>
    <meta property="article:published_time" content="2019-11-25T12:56:57+00:00"/>
    <meta property="og:title" content="Британія: водій вантажівки, де знайшли мертвих мігрантів, визнав участь в злочинній змові"/>
    <meta property="og:description" content="Водій вантажівки, обвинувачений у загибелі 39 мігрантів в англійському Ессексі, зізнався у змові з метою надання допомоги у нелегальній міграції."/>
  </head>
  <body>
    <article>
      <h1>Британія: водій вантажівки, де знайшли мертвих мігрантів, визнав участь в злочинній змові</h1>
      <address>
        <time datetime="2019-11-25T12:56:57+00:00">25 Nov 2019, 12:56</time>
      </address>
      <p>Водій вантажівки, обвинувачений у загибелі 39 мігрантів в англійському Ессексі, зізнався у змові з метою надання допомоги у нелегальній міграції.</p>
      <p>Про це повідомляє "Європейська правда" з посиланням на <a href="https://www.bbc.com/">BBC.</a></p>
      <p>Водій Моріс Робінсон визнав себе винним в змові з іншими, щоб сприяти нелегальній імміграції в період з 1 травня 2018 року по 24 жовтня 2019 року.</p>
      <p>При цьому його не просили визнати себе винним у ненавмисному вбивстві.</p>
      <p>Звинувачення стосуються загибелі 39 в'єтнамців, які були виявлені в кузові вантажівки в Грейсі 23 жовтня.</p>
      <p>Робінсон, який виступив у суді по відеозв'язку з в'язниці Белмарш, також зізнався в отриманні незаконної матеріальної вигоди в період з 1 травня 2018 року по 24 жовтня 2019 року.</p>
      <p>Крім звинувачень у ненавмисному вбивстві, Робінсон звинувачується в змові з метою вчинення злочинів в сфері торгівлі людьми.</p>
      <p>Обвинувачений був поміщений під варту до наступного слухання 13 грудня.</p>
      <p>Ще три людини, які були заарештовані за підозрою в ненавмисному вбивстві і змові з метою торгівлі людьми, були звільнені під заставу.</p>
      <related>
        <a href="https://www.eurointegration.com.ua/news/2019/11/2/7102551/"/>
      </related>
    </article>
  </body>
</html>