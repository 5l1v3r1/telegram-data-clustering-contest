<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185327/%E0%A6%A8%E0%A7%8C%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E0%A6%AC%E0%A6%B0%E0%A6%96%E0%A6%BE%E0%A6%B8%E0%A7%8D%E0%A6%A4-%E0%A6%95%E0%A6%B0%E0%A6%B2%E0%A7%87%E0%A6%A8-%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA"/>
    <meta property="og:site_name" content="somoynews.tv"/>
    <meta property="article:published_time" content="2019-11-25T12:52:00+00:00"/>
    <meta property="og:title" content="নৌমন্ত্রীকে বরখাস্ত করলেন ট্রাম্প"/>
    <meta property="og:description" content="যুক্তরাষ্ট্রের নৌমন্ত্রী রিচার্ড স্পেনসারকে বরখাস্ত করেছেন দেশটির প্রেস"/>
  </head>
  <body>
    <article>
      <h1>নৌমন্ত্রীকে বরখাস্ত করলেন ট্রাম্প</h1>
      <address><time datetime="2019-11-25T12:52:00+00:00">25 Nov 2019, 12:52</time> by <a rel="author">সময় সংবাদ</a></address>
      <p><b>যুক্তরাষ্ট্রের নৌমন্ত্রী রিচার্ড স্পেনসারকে বরখাস্ত করেছেন দেশটির প্রেসিডেন্ট ডোনাল্ড ট্রাম্প। বিবিসি জানায়, রোববার (২৪ নভেম্বর)  রিচার্ড স্পেনসারকে বরখাস্ত করা হয়। নেভি সিলের এক কমান্ডের অসদাচরণ-বিষয়ক মামলা নিয়ে ভূমিকার জেরে স্পেনসারকে বরখাস্ত করা হয়।</b><br/><br/>এডওয়ার্ড গ্যালাগার নামের নেভি সিলের ওই সদস্য ইরাকের যুদ্ধক্ষেত্রে অসদাচরণের দায়ে দোষী সাব্যস্ত হন। তার পদ অবনমন হয়। তবে তিনি প্রেসিডেন্ট ট্রাম্পের সমর্থন পান।<br/><br/>২০১৭ সালে ইরাকে দায়িত্ব পালনকালে এডওয়ার্ড গ্যালাগার যুদ্ধাপরাধ করেন বলে অভিযোগ ওঠে। এ অভিযোগ থেকে তিনি খালাস পান। তবে তিনি লঘু অভিযোগে দোষী সাব্যস্ত হন।<br/><br/>প্রেসিডেন্ট ট্রাম্প গত ১৫ নভেম্বর গ্যালাগারের পদ অবনমনের সাজা প্রত্যাহার করেন। ট্রাম্প বলেন, ‘গ্যালাগারের সঙ্গে নৌবাহিনী খুবই খারাপ আচরণ করেছে। এ ইস্যুর পাশাপাশি বাজেট বিষয়ে ব্যর্থতার কারণে স্পেনসারকে পদত্যাগ করতে বলা হয়েছে।’</p>
    </article>
  </body>
</html>