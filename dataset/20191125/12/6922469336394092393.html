<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/banche-e-reti/614795/banche-il-fintech-ammazza-i-ricavi"/>
    <meta property="og:site_name" content="bluerating"/>
    <meta property="article:published_time" content="2019-11-25T12:04:06+00:00"/>
    <meta property="og:title" content="Banche, il fintech ammazza i ricavi"/>
    <meta property="og:description" content="La direttiva europea Psd2 rischia di abbattersi come un macigno sui bilanci delle banche del Vecchio continente, già fiaccati dal taglio dei tassi della Bce"/>
  </head>
  <body>
    <article>
      <h1>Banche, il fintech ammazza i ricavi</h1>
      <address><time datetime="2019-11-25T12:04:06+00:00">25 Nov 2019, 12:04</time> by <a rel="author">Stefano Fossati</a></address>
      <p>La <b>direttiva europea Psd2</b> rischia di abbattersi come un macigno sui bilanci delle banche del Vecchio continente, già fiaccati dalla politica dei tagli dei tassi portata avanti dalla Bce.</p>
      <p>La direttiva, in vigore dal 14 settembre scorso, introduce il modello dell’<b>open banking</b> nel settore dei pagamenti, togliendo al contempo alle banche il nonopolio sui dati dei conti correnti dei clienti.</p>
      <p>Questo significa che i gruppi bancari tradizionali si trovano a dividere la torta con le nuove banche digitali (N26, Revoult, Starling, Tandem, Atom), con startup del fintech e anche con colossi digitali come Google, Facebook e Apple. Una torta che, stando alle stime di Accenture, avrà un valore di <b>48 miliardi di euro</b> nel 2025.</p>
      <p>La sfida di breve periodo sarà quindi quella che vedrà le banche tradizionali impegnate nei prossimi anni ad alleggerire le proprie strutture e a investire pesantemente in tecnologie. Il rischio, sempre secondo Accenture, è quello di vedere<b> calare fino al 20,7% le loro entrate da pagamenti</b> a favore dei nuovi operatori del settore.</p>
      <related>
        <a href="https://www.bluerating.com/banche-e-reti/614420/widiba-contaminazione-salentina"/>
        <a href="https://www.bluerating.com/banche-e-reti/614408/consulenti-il-fascino-discreto-della-filiale"/>
        <a href="https://www.bluerating.com/mercati/614005/banche-basilea-3-nuove-regole-banche-europee"/>
      </related>
    </article>
  </body>
</html>