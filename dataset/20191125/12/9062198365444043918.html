<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3388071/yok-artik-kavurma-arasi-zehir-sevkiyati"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T12:20:00+00:00"/>
    <meta property="og:title" content="Yok artık! Kavurma arası zehir sevkıyatı"/>
    <meta property="og:description" content="Elazığ'da polisin narkotik köpeği ile yaptığı çalışmada kovaların içerisinde kavurma ile zulalanan 4 kilo 250 gram toz esrar ele geçirildi."/>
  </head>
  <body>
    <article>
      <h1>Yok artık! Kavurma arası zehir sevkıyatı</h1>
      <h2>Elazığ'da polisin narkotik köpeği ile yaptığı çalışmada kovaların içerisinde kavurma ile zulalanan 4 kilo 250 gram toz esrar ele geçirildi.</h2>
      <address>
        <time datetime="2019-11-25T12:20:00+00:00">25 Nov 2019, 12:20</time>
      </address>
      <p>Elazığ polisinin yaptığı çalışmada bir ticari taksinin bagajında yoğurt kovalarında kavurma ile zulalanan 4 kilo 250 gram toz esrar ele geçirildi, 1'i kadın 2 şüpheli gözaltına alındı.</p>
      <p>Edinilen bilgiye göre, İl Emniyet Müdürlüğü Narkotik Suçlarla Mücadele Şubesi ekipleri, uyuşturucu madde kullanımı, ticareti ve sevkıyatının önlenmesine yönelik çalışma yaptı. Bingöl yolu uygulama noktasında polislerin şüpheli gördüğü ticari bir taksi narkotik köpeği Nina ile arama yapıldı. Köpeğin bagajda bulunan yoğur kovalarına tepki vermesi üzerine ekipler detaylı arama gerçekleştirdi. Detaylı aramada kovaların içinde kavurma ile zulalanmış 4 paket halinde 4 kilo 250 gram toz esrar ele geçirildi.</p>
      <p>Araçta bulunan şüphelilerden sürücü S.Ü. ve kadın olduğu öğrenilen A.B. gözaltına alındı. Emniyette Uyuşturucu Madde Ticareti Yapmak suçundan ifadesi alınan 2 şüpheli bugün adliyeye sevk edildi.</p>
    </article>
  </body>
</html>