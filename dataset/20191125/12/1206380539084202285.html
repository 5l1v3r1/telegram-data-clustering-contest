<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/loupez-stoleti-zlodeji-vykradli-drazdanskou-klenotnici-a-odcizili-sperky-za-25-miliard"/>
    <meta property="og:site_name" content="eXtra.cz"/>
    <meta property="article:published_time" content="2019-11-25T12:41:00+00:00"/>
    <meta property="og:title" content="Loupež století: Zloději vykradli drážďanskou klenotnici a odcizili šperky za 25 miliard"/>
    <meta property="og:description" content="Drážďanská klenotnice Grünes Gewölbe, ve které jsou uloženy cenné historické sbírky německé spolkové země Sasko, byla vykradena. Policie zatím po zlodějích marně pátrá. Podle první odhadů byly odcizeny šperky, diamanty a další vzácné historické kameny v hodnotě téměř miliardy eur, v přepočtu 25,5 miliardy korun. Podle některých se jedná o loupež století."/>
  </head>
  <body>
    <article>
      <h6 class="kicker">dobyli nedobytnou</h6>
      <h1>Loupež století: Zloději vykradli drážďanskou klenotnici a odcizili šperky za 25 miliard</h1>
      <address><time datetime="2019-11-25T12:41:00+00:00">25 Nov 2019, 12:41</time> by <a rel="author">Markéta Kuča</a></address>
      <p>
        <b>Drážďanská klenotnice Grünes Gewölbe, ve které jsou uloženy cenné historické sbírky německé spolkové země Sasko, byla vykradena. Policie zatím po zlodějích marně pátrá. Podle první odhadů byly odcizeny šperky, diamanty a další vzácné historické kameny v hodnotě téměř miliardy eur, v přepočtu 25,5 miliardy korun. Podle některých se jedná o loupež století.</b>
      </p>
      <p>Zatím neznámí pachatelé vyloupili v pondělí ráno klenotnici Grünes Gewölbe. O krádeži století informoval deník Bild s tím, že je to největší krádež uměleckých děl v poválečných dějinách.</p>
      <p><b>„Můžeme potvrdit, že klenotnice byla vykradena. Pachatelé jsou na útěku,“</b> sdělil policejní mluvčí Thomas Geithner. Z klenotnictví byly odcizeny šperky, diamanty a další vzácné historické kameny. Hodnota ukradených šperků se vyšplhala k astronomické částce 25,5 miliardy ko­run.</p>
      <p>Zloději se měli do údajně nedobytné klenotnice dostat rohovým oknem poté, co v 5 ráno vypnuli proud. Portál deníku Focus na základě bezpečnostních kamer píše, že pachatelé byli velice malého vzrůstu. Po zlodějích, kteří uprchli v limuzíně, prozatím policie marně pátrá.</p>
    </article>
  </body>
</html>