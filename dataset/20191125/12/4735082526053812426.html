<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Ekologia/191129629-Rekordowy-poziom-CO2-w-atmosferze-147-proc-wiecej-niz-w-1750.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T12:19:04+00:00"/>
    <meta property="og:title" content="Rekordowy poziom CO2 w atmosferze: 147 proc. więcej niż w 1750"/>
    <meta property="og:description" content="Stężenie dwutlenku węgla i innych gazów cieplarnianych w atmosferze osiągnęło rekordowy poziom w 2018 roku - wynika z danych Światowej Organizacji Meteorologicznej (WMO)."/>
  </head>
  <body>
    <article>
      <h1>Rekordowy poziom CO2 w atmosferze: 147 proc. więcej niż w 1750</h1>
      <address><time datetime="2019-11-25T12:19:04+00:00">25 Nov 2019, 12:19</time> by <a rel="author">arb</a></address>
      <p>
        <b>Stężenie dwutlenku węgla i innych gazów cieplarnianych w atmosferze osiągnęło rekordowy poziom w 2018 roku - wynika z danych Światowej Organizacji Meteorologicznej (WMO).</b>
      </p>
      <p>WMO podało, że wzrost stężenia CO2 w atmosferze był powyżej średnich wzrostów notowanych w poprzedniej dekadzie.</p>
      <p>Również wzrost stężenia innych gazów cieplarnianych - takich jak metan i tlenek azotu był wyższy niż wynosi średnia za ostatnią dekadę.</p>
      <p>Raport WMO skupia się na stężeniu gazów cieplarnianych w atmosferze a nie ich emisjach.</p>
      <p>Z danych WMO pochodzących ze stacji monitorujących poziom gazów cieplarnianych wynika, że w 2018 roku koncentracja dwutlenku węgla w atmosferze wyniosła 407,8 cząsteczek na milion (ppm). W 2017 roku było to 405,5 ppm.</p>
      <p>Poziom dwutlenku węgla w atmosferze jest o 147 proc. większy niż w epoce przedindustrialnej (ok. 1750 roku). </p>
      <p>Z kolei poziom metanu w atmosferze jest o 259 proc. wyższy niż w epoce przedindustrialnej. Za 60 proc. emisji metanu odpowiedzialny jest człowiek.</p>
      <p>W przypadku tlenku azotu jego stężenie w atmosferze jest wyższe o 123 proc. niż w 1750 roku.</p>
      <p>Stężenie gazów cieplarnianych w atmosferze w 2018 roku wywoływało o 43 proc. silniejszy efekt cieplarniany niż w 1990 roku - wynika z danych WMO.</p>
    </article>
  </body>
</html>