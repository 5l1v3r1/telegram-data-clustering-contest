<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Polityka/191129628-Radziwill-Sprawka-Mikolajczyk-Bochenski-Premier-powolal-wojewodow.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T12:26:22+00:00"/>
    <meta property="og:title" content="Radziwiłł, Sprawka, Mikołajczyk, Bocheński. Premier powołał wojewodów"/>
    <meta property="og:description" content="Premier Mateusz Morawiecki powołał wojewodów mazowieckiego, lubelskiego, wielkopolskiego i łódzkiego."/>
  </head>
  <body>
    <article>
      <h1>Radziwiłł, Sprawka, Mikołajczyk, Bocheński. Premier powołał wojewodów</h1>
      <address><time datetime="2019-11-25T12:26:22+00:00">25 Nov 2019, 12:26</time> by <a rel="author">zew</a></address>
      <p>
        <b>Premier Mateusz Morawiecki powołał wojewodów mazowieckiego, lubelskiego, wielkopolskiego i łódzkiego.</b>
      </p>
      <p>Były minister zdrowia Konstanty Radziwiłł został powołany na wojewodę mazowieckiego, były poseł Lech Sprawka - na wojewodę lubelskiego.</p>
      <p>Wojewodą łódzkim został Tobiasz Bocheński, wojewodą wielkopolskim - były senator Łukasz Mikołajczyk.</p>
      <figure>
        <iframe data-src="https://twitter.com/PremierRP/status/1198938386846945280?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Podczas uroczystego wręczania powołań premier Mateusz Morawiecki życzył nowym wojewodom "satysfakcji z wykonywanej pracy". - Życzę, żeby obywatele byli z waszej pracy zadowoleni, a Polska żeby była dzięki waszej pracy silniejsza - mówił.</p>
      <p>Premier zadeklarował, że rząd będzie starał się usprawniać państwo, by dla wszystkich obywateli usługi publiczne były coraz bardziej dostępne. - Budujemy Polskę właściwie rozwijającą się w każdej miejscowości - mówił.</p>
      <p>Negatywnie odniósł się do pomysłu likwidacji urzędu wojewodów. - Wojewodowie są niezbędni do tego, żeby państwo było obecne tam, gdzie być musi - ocenił.</p>
      <p>Szef rządu poinformował, że w ostatnich czterech latach nastąpił znaczny przyrost dochodu samorządów z tytułu podatków CIT i PIT. Według niego, przyrost jest wyższy niż w poprzednich okresach.</p>
      <p>Mateusz Morawiecki zwrócił też uwagę na konieczność uproszczenia "pewnych procesów biurokratycznych" w samorządach.</p>
    </article>
  </body>
</html>