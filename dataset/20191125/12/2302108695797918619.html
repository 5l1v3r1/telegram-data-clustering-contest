<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/ponta-vrea-alianta-cu-psd-in-opozitie-dar-fara-dancila.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-25T12:59:15+00:00"/>
    <meta property="og:title" content="Ponta vrea alianță cu PSD în Opoziție, dar fără Dăncilă"/>
    <meta property="og:description" content="Pro România, partidul condus de Victor Ponta, vrea să colaboreze cu PSD în Opoziție, potrivit unui comunicat. Condiția pusă de Ponta este retragerea"/>
  </head>
  <body>
    <article>
      <h1> Ponta vrea alianță cu PSD în Opoziție, dar fără Dăncilă </h1>
      <address><time datetime="2019-11-25T12:59:15+00:00">25 Nov 2019, 12:59</time> by <a rel="author">Redacția</a></address>
      <p>Pro România, partidul condus de Victor Ponta, vrea să colaboreze cu PSD în Opoziție, potrivit unui comunicat. Condiția pusă de Ponta este retragerea actualei echipe de conducere din PSD.</p>
      <p>”Abordarea anti-europeană și promovarea oamenilor și a discursului tip PRM 2000 au dus la rezultate identice… Acceptarea greșelilor strategice, pasul în spate pe care trebuie să îl facă liderii care au dus Stânga la dezastrul de azi, un nou mod de înțelegere și adaptare la profundele schimbări din societatea românească (inclusiv din Diaspora) și reforma internă reprezintă condițiile esențiale pe care trebuie să le respecte toți cei care vor alege să contribuie, alături de noi, la reconstrucția stângii românești”, se arată în comunicatul citat.</p>
      <p>PRO România a mai anunțat completarea Biroului Executiv (BEx) cu patru membri: europarlamentarul Corina Crețu, senatorul Adrian Țuțuianu și deputații Gabriela Podașcă și Cătălin Nechifor. BEx este forul statutar care gestionează zilnic activitatea politică și organizatorică a partidului.</p>
      <p>
        <i>Foto: Facebook / Victor Ponta</i>
      </p>
    </article>
  </body>
</html>