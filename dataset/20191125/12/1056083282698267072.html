<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402572/%DA%A9%D8%B4%D9%81-%DB%B1%DB%B5%DB%B0-%DA%A9%DB%8C%D9%84%D9%88%DA%AF%D8%B1%D9%85-%D8%AA%D8%B1%DB%8C%D8%A7%DA%A9-%D8%AF%D8%B1-%D8%B9%D9%85%D9%84%DB%8C%D8%A7%D8%AA-%D9%85%D8%B4%D8%AA%D8%B1%DA%A9-%D9%BE%D9%84%DB%8C%D8%B3-%D8%B4%D8%B1%D9%82-%D8%A7%D8%B3%D8%AA%D8%A7%D9%86-%D8%AA%D9%87%D8%B1%D8%A7%D9%86-%D9%88"/>
    <meta property="og:site_name" content="ایسنا"/>
    <meta property="article:published_time" content="2019-11-25T12:15:14+00:00"/>
    <meta property="og:title" content="کشف ۱۵۰ کیلوگرم تریاک در عملیات مشترک پلیس شرق استان تهران و خراسان جنوبی"/>
    <meta property="og:description" content="ایسنا/تهران فرمانده انتظامی ویژه شرق استان تهران از کشف ۱۵۰ کیلوگرم تریاک در عملیات مشترک با پلیس شرق استان تهران با استان خراسان جنوبی خبر داد."/>
  </head>
  <body>
    <article>
      <h1>کشف ۱۵۰ کیلوگرم تریاک در عملیات مشترک پلیس شرق استان تهران و خراسان جنوبی</h1>
      <address><time datetime="2019-11-25T12:15:14+00:00">25 Nov 2019, 12:15</time> by <a rel="author">زهرا حبیب پور</a></address>
      <p>ایسنا/تهران فرمانده انتظامی ویژه شرق استان تهران از کشف ۱۵۰ کیلوگرم تریاک در عملیات مشترک با پلیس شرق استان تهران با استان خراسان جنوبی خبر داد.</p>
      <p>سردار کیومرث عزیزی با اعلام جزئیات این خبر خاطرنشان کرد: ماموران مبارزه با مواد مخدر شرق استان در پی چندین روز کار اطلاعاتی با خبر شدند یک دستگاه تریلی حامل محموله مواد افیونی پس از بارگیری مواد مخدر از استان های جنوبی کشور با تغییر مسیر و حضور در استان خراسان جنوبی قصد توزیع آن را در مرکز این استان دارد که در این رابطه اقدامات مشترک پلیس شرق استان تهران و خراسان جنوبی در خصوص رسیدگی به این پرونده آغاز شد.</p>
      <p>وی با اشاره به اینکه ماموران موفق شدند با هماهنگی مقام قضایی در ایست و بازرسی شهرستان فردوس استان خراسان جنوبی خودرو مورد نظر را شناسایی و متوقف کنند، افزود: در بازرسی از این خودرو ۱۵۰ کیلوگرم تریاک که به طرز ماهرانه ای جاسازی شده بود، کشف شد.</p>
      <p>فرمانده انتظامی ویژه شرق استان تهران خاطرنشان کرد: در این رابطه راننده تریلی دستگیر و بعد از تشکیل پرونده به مراجع قضایی معرفی شد.</p>
      <p>انتهای پیام</p>
    </article>
  </body>
</html>