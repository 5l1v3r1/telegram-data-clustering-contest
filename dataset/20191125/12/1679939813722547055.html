<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/mirel-radoi-este-candidatul-pentru-postul-de-selectioner-al-echipei-nationale-de-fotbal-al-romaniei_3060018.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T12:41:41+00:00"/>
    <meta property="og:title" content="Mirel Rădoi este candidatul pentru postul de selecţioner al echipei naţionale de fotbal al României"/>
    <meta property="og:description" content="Mirel Rădoi este candidatul pentru postul de selecţioner al echipei naţionale de fotbal al României. Comisia Tehnică a federației de profil a decis să-l propună pe antrenorul în vârstă de 38 de ani pentru postul rămas vacant după plecarea lui Cosmin Contr"/>
  </head>
  <body>
    <article>
      <h1>Mirel Rădoi este candidatul pentru postul de selecţioner al echipei naţionale de fotbal al României</h1>
      <address><time datetime="2019-11-25T12:41:41+00:00">25 Nov 2019, 12:41</time> by <a rel="author">PUBLIKA.MD</a></address>
      <p><b>Mirel Rădoi este candidatul pentru postul de selecţioner al echipei naţionale de fotbal al României.</b> Comisia Tehnică a federației de profil a decis să-l propună pe antrenorul în vârstă de 38 de ani pentru postul rămas vacant după plecarea lui Cosmin Contra. Decizia finală va fi luată marţi, 26 noiembrie, în cadrul şedinţei a Comitetului Executiv. <br/><br/>Începând din martie 2018, el a exercitat funcția de manager sportiv al echipei naționale de până la 21 de ani a României, iar în luna august a aceluiași an a preluat banca tehnică, după ce Daniel Isăilă a decis să accepte o ofertă din Arabia Saudită. <br/><br/>Sub comanda sa, "micii tricolori" au reuşit să se califice la EURO-2019, unde au ajuns până în semifinalele competiției. Această performanţă a însemnat calificarea la Jocurile Olimpice după o pauză de 56 de ani. <br/><br/><b>În total, pe banca selecționatei Under-21, a bifat 15 partide, a înregistrat 9 victorii, 3 egaluri şi tot atâtea înfrângeri. </b><br/><br/>De-a lungul carierei de fotbalist, Mirel Rădoi jucat 67 de meciuri pentru prima reprezentativa a României şi a marcat două goluri. La nivel de club, a fost legitimat la Steaua București între anii 2000-2009, iar apoi a jucat pentru Al-Hilal Riyadh din Arabia Saudită, Al-Ain şi Al-Ahli Dubai din Emiratele Arabe Unite. <br/><br/>Rădoi s-a retras în 2015, ultima echipă fiind Al-Arabi Doha din Qatar.</p>
    </article>
  </body>
</html>