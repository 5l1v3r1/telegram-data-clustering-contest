<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/g-nevilleas-negali-suprasti-tokio-prasto-man-utd-puoleju-zaidimo/73401"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-25T12:12:43+00:00"/>
    <meta property="og:title" content="G. Neville'as negali suprasti tokio prasto &quot;Man Utd&quot; puolėjų žaidimo"/>
    <meta property="og:description" content="Gary Neville'as gana aštriai pasisakė apie &quot;Manchester United&quot; puolėjų trejetą."/>
  </head>
  <body>
    <article>
      <h1>G. Neville'as negali suprasti tokio prasto "Man Utd" puolėjų žaidimo</h1>
      <address>
        <time datetime="2019-11-25T12:12:43+00:00">25 Nov 2019, 12:12</time>
      </address>
      <p>Gary Neville'as gana aštriai pasisakė apie "Manchester United" puolėjų trejetą.</p>
      <p>Vakarykštėse rungtynėse prieš "Sheffield United", kurios baigėsi lygiosiomis 3:3, puolime žaidė Marcusas Rashfordas, Danielis Jamesas bei Anthony Martialis.</p>
      <p>"Martialis, Rashfordas ir Jamesas neatlieka jokio judėjimo puolime. Tai absoliuti komedija", – sakė G. Neville'as. – Jokio veiksmo visas rungtynes".</p>
      <p>"Akivaizdu, kad "Man Utd" saugų linija yra skurdi, tačiau tu tikiesi gerokai daugiau iš puolamojo trejeto. Jeigu paklaustumėte, ar Chrisas Wilderis ("Sheffield Utd" treneris – red.) iškeistų McGoldricką ir Moussetą į Martialį bei Rashfordą, atsakymas būtų "ne".</p>
      <p>Blogiausia tai, kad tas trejetas buvo prastas net ir žaidžiant ne pozicinį futbolą. Jie nebandė "uždaryti" "Sheffield Utd" gynėjų, nors ir turi kokybės tai padaryti. Jie atgijo tik pačioje rungtynių pabaigoje", – pridūrė G. Neville'as.</p>
    </article>
  </body>
</html>