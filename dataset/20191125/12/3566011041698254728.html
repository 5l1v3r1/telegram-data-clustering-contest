<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549910.html/%D8%AA%D8%B4%DA%A9%D8%B1-%D8%A7%D8%B3%D8%AA%D8%A7%D9%86%D8%AF%D8%A7%D8%B1-%D8%A7%D8%B2-%D8%B3%D9%BE%D8%A7%D9%87-%D8%A8%D8%B1%D8%A7%DB%8C-%D8%A8%D8%A7%D8%B2%DA%AF%D8%B4%D8%AA-%D8%AF%D9%88%D8%A8%D8%A7%D8%B1%D9%87-%D8%A2%D8%B1%D8%A7%D9%85%D8%B4-%D8%A8%D9%87-%D8%A7%D8%B3%D8%AA%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T12:21:00+00:00"/>
    <meta property="og:title" content="تشکر استاندار از سپاه برای بازگشت دوباره آرامش به استان"/>
    <meta property="og:description" content="استاندار کردستان بازگشت آرامش دوباره به استان پس اتفاقات مربوط به افزایش قیمت بنزین را نتیجه تلاشها و حضور بموقع سپاه در میدان عنوان کرد."/>
  </head>
  <body>
    <article>
      <h1>تشکر استاندار از سپاه برای بازگشت دوباره آرامش به استان</h1>
      <h2>در دیدار مدیران دولتی با فرمانده سپاه کردستان اتفاق افتاد؛</h2>
      <address>
        <time datetime="2019-11-25T12:21:00+00:00">25 Nov 2019, 12:21</time>
      </address>
      <p>استاندار کردستان بازگشت آرامش دوباره به استان پس اتفاقات مربوط به افزایش قیمت بنزین را نتیجه تلاشها و حضور بموقع سپاه در میدان عنوان کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://kurdtoday.ir/"><b>کُردتودی،</b></a> بهمن مرادنیا به همراه معاونین ومدیران کل استانداری کردستان در دیدار با فرمانده سپاه بیت المقدس استان کردستان به مناسبت فرارسیدن هفته بسیج با بیان این مطلب اظهار داشت: رهبر معظم انقلاب اسلامی همانند بسیاری از مراحل سخت و حساس کشور این بار نیز با درایت و دور اندیشی خود و با تاکید بر لزوم اتحاد مردم و مسئولان عملا راه را بر روی توطئه های خصمانه عوامل آشوبگر وابسته به دشمنان انقلاب بستند و نقشه آنها را ناکام گذاشتند.</p>
      <p>وی افزود: سپاه پاسداران انقلاب اسلامی از آغاز پیروزی انقلاب اسلامی همواره با آمادگی کامل و پیروی از منویات امام راحل و نیز مقام معظم رهبری همواره با همه وجود در راه دفاع از آرمان ها و ارزش های انقلاب وارد عرصه شده و نقش مهمی در اقتدار کشور ایفا نموده است.</p>
      <p>مرادنیا با اشاره به وقوع نا آرامی های چند روز اخیر در کشور و استان نیز گفت: این بار نیز نیروهای جان برکف سپاه پاسداران انقلاب اسلامی همانند سالیان گذشته با حضور به موقع خود در زمینه دفاع از امنیت کشور یکبار دیگر توطئه های دشمنان را با قاطعیت بی نظیر با شکست مواجه کردند.</p>
      <p>استاندار کردستان تصریح کرد: مردم شریف و انقلابی کردستان همیشه ثابت کرده اند با حضور پرشور خود در عرصه های انقلاب و همراهی با نیروهای نظامی و امنیتی کشور هرگونه نقشه شوم دشمنان را برای ضربه زدن به ارزش های نظام مقدس انقلاب اسلامی نقش بر آب کرده اند.</p>
      <p>در این دیدار همچنین سردار حسینی فرمانده سپاه بیت المقدس کردستان در سخنانی به تشریح برنامه های این هفته بسیج در استان کردستان پرداخت.</p>
      <p>انتهای پیام/</p>
    </article>
  </body>
</html>