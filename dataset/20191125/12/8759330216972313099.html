<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905152/kaa-gent-maakt-indruk-met-minder-kunnen-ze-niet-tevreden-zijn-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T12:00:00+00:00"/>
    <meta property="og:title" content="KAA Gent maakt indruk: &quot;Met minder kunnen ze niet tevreden zijn&quot;"/>
    <meta property="og:description" content="KAA Gent speelde zondag een sterke wedstrijd tegen Antwerp, maar kon niet winnen. Jacques Sys van"/>
  </head>
  <body>
    <article>
      <h1>KAA Gent maakt indruk: "Met minder kunnen ze niet tevreden zijn"</h1>
      <address>
        <time datetime="2019-11-25T12:00:00+00:00">25 Nov 2019, 12:00</time>
      </address>
      <p>
        <b>KAA Gent speelde zondag een sterke wedstrijd tegen Antwerp, maar kon niet winnen. Jacques Sys van <i><a href="https://sportmagazine.knack.be/sport/voetbal-nationaal/kaa-gent-moet-altijd-in-de-top-3-eindigen/article-normal-1535903.html">Sport/Voetbalmagazine</a> </i>is wel overtuigd van hun kern. De derde plaats is dit seizoen het minimum voor dit Gent.</b>
      </p>
      <p>"KAA Gent speelde bij vlagen uitstekend tegen Antwerp, aangedreven door een sterk middenveld, met Vadis Odjidja en Sven Kums in een hoofdrol", klinkt het bij Sys. "Alleen werden, niet voor het eerst, een paar kansen niet afgemaakt."</p>
      <p>Vooral op verplaatsing moet Gent nog stappen gaan zetten. "Gent scoorde in deze fase van de competitie al meer dan in het kampioenenjaar onder Hein Vanhaezebrouck. Het verschil zit hem in de wedstrijden op verplaatsing. 22 op 24 thuis en 7 op 24 buitenshuis, 22 goals in de Ghelamco Arena en 11 op verplaatsing, dat zijn frapperende cijfers. Die dubbele wedstrijd tegen Antwerp is daar een weerspiegeling van."</p>
      <p>"KAA Gent moet met deze ploeg altijd in de top drie eindigen, met minder kunnen ze niet tevreden zijn. Er zit veel evenwicht in het elftal en er is een uitgebreide kern. Maar ze missen de koelbloedigheid en beheersing om wedstrijden voortijdig te beslissen."</p>
      <aside>Lees meer<br/><a href="https://www.voetbalprimeur.be/nieuws/905134/verheyen-ziet-uitblinker-bij-kaa-gent-duelkracht-power-n-loopvermogen-.html?itm_source=www.voetbalprimeur.be&amp;itm_medium=highlighted-content">Verheyen ziet uitblinker bij KAA Gent: 'Duelkracht, power Ã©n loopvermogen'</a></aside>
    </article>
  </body>
</html>