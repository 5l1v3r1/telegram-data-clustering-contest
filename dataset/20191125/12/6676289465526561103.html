<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/tanar-putna-accident-masina-spalatorie-auto-327504.html"/>
    <meta property="og:site_name" content="Observator"/>
    <meta property="article:published_time" content="2019-11-25T12:19:00+00:00"/>
    <meta property="og:title" content="Un tânăr a mers cu maşina la spălătorie şi a descoperit prea târziu că era închis"/>
    <meta property="og:description" content="Un tânăr în vârstă de 26 de ani, din Putna (Suceava), a mers cu maşina la spălătorie, în noaptea de sâmbătă spre duminică, după ce a băut, însă a descoperit prea târziu că era închis."/>
  </head>
  <body>
    <article>
      <h1>Un tânăr a mers cu maşina la spălătorie şi a descoperit prea târziu că era închis</h1>
      <address><time datetime="2019-11-25T12:19:00+00:00">25 Nov 2019, 12:19</time> by <a rel="author">Alin Tarnovschi</a></address>
      <p>
        <b>
          <b>Un tânăr în vârstă de 26 de ani, din Putna (Suceava), a mers cu maşina la spălătorie, în noaptea de sâmbătă spre duminică, după ce a băut, însă a descoperit prea târziu că era închis.</b>
        </b>
      </p>
      <p>Tânărul a băut bine, sâmbătă seară, iar în jurul orei 22.30, a plecat la o plimbare cu maşina prin oraş.</p>
      <p>La un moment dat, în timp ce conducea cu o viteză foarte mare, tânărul a scăpat maşina de sub control.</p>
      <p>Astfel, autoturismul marca Ford Mondeo a rupt un gard şi s-a oprit în interiorul unei spălătorii auto, acolo unde s-a izbit violent de un perete.</p>
      <p>Şoferul a reuşit să scape fără nicio zgârietură şi a încercat să fugă de la locul accidentului, însă a fost prins după câteva sute de metri, notează <a href="https://www.monitorulsv.ro/Ultima-ora-local/2019-11-23/A-intrat-cu-masina-intr-o-spalatorie-din-Putna">monitorulsv.ro</a>.</p>
      <p>Poliţiştii rutieri l-au testat cu aparatul etilotest, iar rezultatul alcoolemiei a fost de 0,85 mg/l alcool pur în aerul expirat.</p>
      <p>Ulterior, tânărul a fost transportat la spitalul din Rădăuţi pentru a-i fi prelevate probe biologice în vederea stabilirii alcoolemiei.</p>
      <p>Pe numele tânărului, poliţiştii au deschis un dosar penal pentru conducere sub influenţa alcoolului.</p>
    </article>
  </body>
</html>