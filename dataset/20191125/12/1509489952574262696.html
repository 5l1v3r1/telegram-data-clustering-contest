<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/superleague/story/655864/super-league-meta-apo-dodekamisi-xronia-isopales-kai-oi-treis-toy-pok"/>
    <meta property="og:site_name" content="OnSports"/>
    <meta property="article:published_time" content="2019-11-25T12:52:12+00:00"/>
    <meta property="og:title" content="Super League: Μετά από δωδεκάμισι χρόνια ισόπαλες και οι τρεις του ΠΟΚ!"/>
    <meta property="og:description" content="Ιδιαίτερο… ρεκόρ οι ισοπαλίες των ΑΕΚ, Ολυμπιακού και Παναθηναϊκού."/>
  </head>
  <body>
    <article>
      <h1>Super League: Μετά από δωδεκάμισι χρόνια ισόπαλες και οι τρεις του ΠΟΚ!</h1>
      <address><time datetime="2019-11-25T12:52:12+00:00">25 Nov 2019, 12:52</time> by <a rel="author">Onsports Team</a></address>
      <p>Ιδιαίτερο… ρεκόρ οι ισοπαλίες των ΑΕΚ, Ολυμπιακού και Παναθηναϊκού.</p>
      <p>ΑΕΚ, Ολυμπιακός και Παναθηναϊκός έκαναν ισόπαλο αποτέλεσμα στην ίδια αγωνιστική. Δεν είναι συνηθισμένο φαινόμενο, καθώς έχει να συμβεί εδώ και δωδεκάμισι χρόνια, όπως σημειώνει η ιστοσελίδα της Super League! Φυσικά εξαιρούνται οι περιπτώσεις που παίζουν οι δύο από τις τρεις μεταξύ τους, οπότε είναι πολύ ευκολότερο να συμβεί!</p>
      <p>Η τελευταία φορά λοιπόν, που και οι τρεις τους έφεραν ισοπαλία, ήταν η 29η αγωνιστική της περιόδου 2006-07, της πρώτης της σεζόν της Super League. Τότε τα αποτελέσματα ήταν:</p>
      <p>29.04.07 ΑΕΚ - Ξάνθη 0-0<br/>29.04.07 Αιγάλεω - Ολυμπιακός 1-1<br/>29.04.07 Λάρισα - Παναθηναϊκός 1-1</p>
      <p>Η τελευταία φορά που έφεραν όλες ισοπαλία, αλλά οι δύο έπαιζαν μεταξύ τους ήταν πριν από ένα χρόνο και κάτι. Συγκεκριμένα:</p>
      <p>06.10.18 Αστέρας Τρίπολης - Παναθηναϊκός 1-1<br/>07.10.18 ΑΕΚ - Ολυμπιακός 1-1</p>
      <p>Και η τελευταία φορά που δεν νίκησαν και οι τρεις στην ίδια αγωνιστική, χωρίς να παίζουν οι δύο μεταξύ τους, ήταν πριν από τρία χρόνια και δύο μήνες.</p>
      <p>Η ΑΕΚ μέσα με ομάδα της Θεσσαλονίκης (πάλι), ο Παναθηναϊκός στο Αγρίνιο (πάλι), και ο Ολυμπιακός στη Λάρισα:</p>
      <p>24.09.16 Παναιτωλικός - Παναθηναϊκός 0-0<br/>25.09.16 Λάρισα - Ολυμπιακός 1-0<br/>26.09.16 ΑΕΚ - Ηρακλής 0-0</p>
    </article>
  </body>
</html>