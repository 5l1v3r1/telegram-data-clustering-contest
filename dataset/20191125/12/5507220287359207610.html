<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80189052/"/>
    <meta property="og:site_name" content="Janam TV"/>
    <meta property="article:published_time" content="2019-11-25T12:20:18+00:00"/>
    <meta property="og:title" content="കനകമല ; ശിക്ഷാ വിധി ബുധനാഴ്ച"/>
    <meta property="og:description" content="കൊച്ചി: കനകമല ഐഎസ് കേസില്‍ കോടതി ബുധനാഴ്ച ശിക്ഷാ വിധി പറയും. കേസില്‍ ആറ് പേര്‍ കുറ്റക്കാരാണെന്ന് കോടതി വിധിച്ചിരുന്നു. പ്രതികള്‍ക്കുള്ള ശിക്ഷയാണ് ബുധനാഴ്ച"/>
  </head>
  <body>
    <article>
      <h1>കനകമല ; ശിക്ഷാ വിധി ബുധനാഴ്ച</h1>
      <address><time datetime="2019-11-25T12:20:18+00:00">25 Nov 2019, 12:20</time> by <a rel="author">Janam TV Web Desk</a></address>
      <p>കൊച്ചി: കനകമല ഐഎസ് കേസില്‍ കോടതി ബുധനാഴ്ച ശിക്ഷാ വിധി പറയും. കേസില്‍ ആറ് പേര്‍ കുറ്റക്കാരാണെന്ന് കോടതി വിധിച്ചിരുന്നു. പ്രതികള്‍ക്കുള്ള ശിക്ഷയാണ് ബുധനാഴ്ച വിധിക്കുന്നത്. കേസില്‍ ആറാം പ്രതി എന്‍കെ ജാസിമിനെ കോടതി വെറുതെ വിട്ടു.</p>
      <p>കുറ്റക്കാരാണെന്ന് കണ്ടെത്തിയ ആറുപേര്‍ക്കെതിരെയും കോടതി യുഎപിഎ വകുപ്പും ചുമത്തി. മന്‍സീദ്, സ്വാലിഹ് മുഹമ്മദ്, റാഷിദ്, റംഷാദ് നങ്കീലന്‍, സ്വാഫാന്‍, സുബഹാനി ഹാജ മൊയ്തീന്‍ എന്നിവരെയാണ് കോടതി കുറ്റക്കാരാണെന്ന് കണ്ടെത്തിയത്.</p>
      <p>ആഗോള ഭീകരസംഘടനയായ ഐഎസുമായി ബന്ധപ്പെട്ട് 2016-ഒക്ടോബറില്‍ കണ്ണൂരിലെ കനകമലയില്‍ ഒത്തുചേര്‍ന്ന് ആക്രമണത്തിന് ഗൂഢാലോചന നടത്തിയെന്നതാണ് ഇവര്‍ക്കെതിരായ കേസ്. കലാപ ലക്ഷ്യത്തോടെ കേരളത്തില്‍ എല്ലാ മതവിഭാഗങ്ങളുടെയും ആരാധനാലയങ്ങള്‍ ആക്രമിക്കാന്‍ പ്രതികള്‍ ആസൂത്രണം നടത്തിയതായി അന്വേഷണത്തില്‍ എന്‍ഐഎ കണ്ടെത്തിയിരുന്നു.</p>
    </article>
  </body>
</html>