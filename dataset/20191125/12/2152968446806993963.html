<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/eu/2019/11/25/syvetyt-na-es-pak-dade-zelena-svetlina-za-novata-ek.430722"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T12:28:00+00:00"/>
    <meta property="og:title" content="Съветът на ЕС пак даде зелена светлина за новата ЕК"/>
    <meta property="og:description" content="В сряда парламентът ще гласува състава на комисията | Dnes.bg"/>
  </head>
  <body>
    <article>
      <h1>Съветът на ЕС пак даде зелена светлина за новата ЕК</h1>
      <h2>В сряда парламентът ще гласува състава на комисията</h2>
      <address><time datetime="2019-11-25T12:28:00+00:00">25 Nov 2019, 12:28</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Съветът на ЕС съобщи, че одобрява повторно списъка на следващата Европейска комисия. Това е последната формална стъпка преди гласуването на новата ЕК от Европейския парламент в сряда.</p>
      <p>Съветът на ЕС се наложи да утвърди списъка за втори път заради промените, настъпили с отхвърлянето от ЕП на първоначалните кандидати за еврокомисари от Франция, Унгария и Румъния. В съобщението се уточнява, че вторият списък е бил представен от новоизбрания председател на ЕК Урсула фон дер Лайен на 21 ноември.</p>
      <related>
        <a href="https://www.dnes.bg/eu/2019/11/23/london-izpusna-krainiia-srok-za-svoi-kandidat-evrokomisar.430588"/>
      </related>
      <p>ЕК постави по-рано на Великобритания срок до полунощ на 22 ноември за излъчването на британски еврокомисар. Днешното съобщение потвърждава, че Фон дер Лайен е знаела предварително намерението на Лондон да не се съобрази с искането на ЕК и откритата наказателна процедура за неспазване на правото на ЕС.</p>
      <p>Очаква се днес комисията да съобщи как ще продължи с наказателната процедура, предприета заради това, че макар да има задължение по договор да посочи свой еврокомисар, Великобритания отказва да се съобрази. Комисията не отхвърля възможността въпросът да бъде отнесен до Съда на ЕС.</p>
    </article>
  </body>
</html>