<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/ofitsiyno_lvmh_kupiv_yuvelirniy_brend_tiffany__co_za_16_milyardiv_dolariv_n1238944"/>
    <meta property="og:site_name" content="24 Канал"/>
    <meta property="article:published_time" content="2019-11-25T12:45:00+00:00"/>
    <meta property="og:title" content="Офіційно: Louis Vuitton купив ювелірний бренд Tiffany &amp; Co за 16 мільярдів доларів"/>
    <meta property="og:description" content="Компанія Louis Vuitton Moеt Hennessy (LVMH), яка об'єднує близько 70 всесвітньо відомих брендів, серед яких Christian Dior, Givenchy, KENZO, купила знаменитий ювелірний бренд Tiffany &amp; Co."/>
  </head>
  <body>
    <article>
      <h1>Офіційно: Louis Vuitton купив ювелірний бренд Tiffany &amp; Co за 16 мільярдів доларів</h1>
      <address><time datetime="2019-11-25T12:45:00+00:00">25 Nov 2019, 12:45</time> by <a rel="author" href="https://24tv.ua/anastasiya_manyuhina_tag6233/" target="_blank">Анастасія Манюхіна</a></address>
      <p>
        <b>Компанія Louis Vuitton Moеt Hennessy (LVMH), яка об'єднує близько 70 всесвітньо відомих брендів, серед яких Christian Dior, Givenchy, KENZO, купила знаменитий ювелірний бренд Tiffany &amp; Co.</b>
      </p>
      <p>Про завершення угоди щодо купівлі "Тіффані" повідомляється на офіційному сайті <a href="https://www.lvmh.ru/%D0%BD%D0%BE%D0%B2%D0%BE%D1%81%D1%82%D0%B8-%D0%BC%D0%B0%D1%82%D0%B5%D1%80%D0%B8%D0%B0%D0%BB%D1%8B/%D0%BF%D1%80%D0%B5%D1%81%D1%81-%D1%80%D0%B5%D0%BB%D0%B8%D0%B7%D1%8B/lvmh-reaches-agreement-with-tiffany-co/?fbclid=IwAR3jsoJzRxxSdEkdRKf6DIuoWDGzWoT_kn3l07FU9fZWqhAZoqpDlpNr47M">LVMH</a>. Сума угоди склала 16,2 мільярда доларів і буде завершена в середині 2020 року. </p>
      <blockquote>Читайте також: <a href="https://24tv.ua/lifestyle/kolektsiya_shho_nagaduye_uniformu_chasiv_golokostu_vidomiy_brend_potrapiv_u__skandal_n1238613">Колекція, що нагадує уніформу часів Голокосту: відомий бренд потрапив у скандал</a></blockquote>
      <p>Президент групи компаній LVMH Бернар Арно заявив, що радий купівлі Tiffany &amp; Co, адже це має зміцнити позиції конгломерату в ювелірній справі.</p>
      <p>"Ми висловлюємо величезну повагу і захоплення Tiffany і маємо намір розвивати цю перлину з тією ж відданістю, яку ми застосували до кожного з наших Будинків", – заявив Арно.</p>
      <figure>
        <embed-post data-src="https://www.instagram.com/p/B5R-6k3C0_4" data-service="Instagram"/>
      </figure>
      <p>Цікаво те, що переговори розпочалися у кінці жовтня і тоді сума угоди позначалася в 14,5 мільярда доларів, однак для представників Tiffany &amp; Co. це було недостатньо.</p>
      <p>Додамо, що холдингу LVMH належать інші бренди прикрас, серед яких – Bvlgari і Chaumet, а також Hublot, TAG Heuer і Zenith.</p>
      <figure>
        <embed-post data-src="https://www.instagram.com/p/B2Y-DaglUEx" data-service="Instagram"/>
      </figure>
      <h3>Що відомо про ювелірний дім Tiffany &amp; Co?</h3>
      <p>Ювелірна компанія була заснована в 1837 році Чарльзом Льюїсом Тіффані і Джоном Ф. Янгом. Перший магазин був відкритий на Манхеттені під назвою Tiffany, Young and Ellis, але був перейменований в 1853 році, коли Чарльз Тіффані перейняв керівництво. З того часу у кожному великому місті є магазин Tiffany &amp; Co. <br/><br/>Бренд відомий своїм фірмовим бірюзовим кольором. Особливу популярність компанія отримала після виходу у світ фільму "Сніданок у Тіффані", знятого за однойменною новелою Трумана Капоте. У культовій стрічці головну роль зіграла Одрі Хепберн, а "Тіффані" вона називала "найкращим місцем в світі, де не може трапитися нічого поганого".</p>
      <figure>
        <img src="https://24tv.ua/resources/photos/news/620_DIR/201911/1238944_10239771.jpg?201911123117"/>
        <figcaption>"Сніданок у Тіффані"</figcaption>
      </figure>
    </article>
  </body>
</html>