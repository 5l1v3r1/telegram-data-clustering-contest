<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/krida-news/ind-vs-ban-india-vs-bangladesh-first-day-night-test-cricket-commentary-box-verbal-spat-harsha-bhogle-sanjay-manjrekar-twitterati-abuses-manjrekar-vjb-91-2021977/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-25T12:00:09+00:00"/>
    <meta property="og:title" content="IND vs BAN : “आम्ही पुरेसं क्रिकेट खेळलोय…”; कॉमेंट्री बॉक्समध्ये हर्षा भोगलेचा अपमान"/>
    <meta property="og:description" content="नेटिझन्सकडून संजय मांजरेकरवर टीकेचा भडीमार"/>
  </head>
  <body>
    <article>
      <h1>IND vs BAN : “आम्ही पुरेसं क्रिकेट खेळलोय…”; कॉमेंट्री बॉक्समध्ये हर्षा भोगलेचा अपमान</h1>
      <h2>नेटिझन्सकडून संजय मांजरेकरवर टीकेचा भडीमार</h2>
      <address><time datetime="2019-11-25T12:00:09+00:00">25 Nov 2019, 12:00</time> by <a rel="author">लोकसत्ता ऑनलाइन</a></address>
      <p>भारतीय संघाने कोलकात्याच्या इडन गार्डन्स मैदानावर झालेल्या पहिल्या दिवस-रात्र कसोटी सामन्यात बाजी मारली. टी २० मालिकेत २-१ असा विजय मिळवल्यानंतर कसोटी मालिकेतही भारताने २-० असे निर्विवाद वर्चस्व राखत ICC च्या कसोटी अजिंक्यपद स्पर्धेतील आपले अव्वल स्थान कायम राखले. भारताने बांगलादेशवर १ डाव आणि ४६ धावांनी मात केली. पहिला डाव ३४७ धावांवर घोषित केल्यानंतर बांगलादेशचा दुसरा डाव भारताने १९५ धावांवर संपला.</p>
      <h3>
        <a href="https://www.loksatta.com/krida-news/ind-vs-ban-india-vs-bangladesh-first-day-night-test-fall-of-wickets-bangladesh-team-second-innings-video-vjb-91-2021609/">Video : अशी उडाली बांगलादेशच्या संघाची दाणादाण</a>
      </h3>
      <p>दुसऱ्या डावातही भारतीय गोलंदाजांनी कमाल करून दाखवली. उमेश यादवने बांगलादेशचा निम्मा संघ गारद केला, तर त्याला इशांत शर्माने ४ बळी घेत चांगली साथ दिली. बांगलादेशचा एक फलंदाज जखमी झाल्यामुळे खेळू शकला नाही. अशा परिस्थितीत ९ गडी बाद करत भारताने ऐतिहासिक विजय साकारला. या सामन्यात एक असा प्रसंग घडला की ज्यामुळे नेटिझन्स चांगलेच संतापले. सामन्याचे समालोचन करणारे अनुभवी हर्षा भोगले आणि माजी क्रिकेटपटू व सध्याचे समालोचक संजय मांजरेकर या दोघांमध्ये कॉमेंट्री बॉक्समध्ये मतभेद झाल्याचे दिसले. या मतभेदात संजय मांजरेकरने हर्षा भोगलेचा अपमान केल्याची भावना नेटिझन्समध्ये दिसून आली आणि त्यामुळे संजय मांजरेकरला रोषाचा सामना करावा लागला.</p>
      <h3>
        <a href="https://www.loksatta.com/krida-news/virat-kohli-wondered-shocked-mohammed-shami-bowling-bat-edge-mehidy-hasan-miraj-unbelievable-six-video-vjb-91-2021572/">Video : बाबोsss ….. एकदम सिक्स कसा काय गेला?; ‘तो’ फटका पाहून कोहली अवाक</a>
      </h3>
      <p>सामन्यादरम्यान मांजरेकर आणि हर्षा भोगले यांच्यात शाब्दिक युद्ध रंगले. “गुलाबी चेंडूवरील कसोटीचे योग्य परिक्षण व्हायला हवे. खेळाडूंना त्या चेंडूवर नीटपणे खेळता येत आहे की नाही हे त्यांना विचारायला हवे”, असे मत हर्षा भोगलेने व्यक्त केले होते. मात्र त्यावर हर्षा भोगलेचे वाक्य अर्ध्यातच तोडत त्यावर संजय मांजरेकरने त्वरित उत्तर दिले. तो म्हणाला की याबाबतच्या गोष्टी केवळ तुला विचारायला हव्या. कारण आमच्याकडे क्रिकेट खेळण्याचा पुरेसा अनुभव आहे.”</p>
      <figure>
        <iframe data-src="https://twitter.com/flighted_leggie/status/1198531998475702272?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>संजय मांजरेकर याच्या या वक्तव्यानंतर नेटिझन्सने त्यांना धारेवर धरले.</p>
      <figure>
        <iframe data-src="https://twitter.com/mohitsharma13__/status/1198549444477640704?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote><a href="https://twitter.com/sanjaymanjrekar?ref_src=twsrc%5Etfw">@sanjaymanjrekar</a> was 1st wrong to point out not played status of <a href="https://twitter.com/bhogleharsha?ref_src=twsrc%5Etfw">@bhogleharsha</a>,<br/>Thats how he end up criticising <a href="https://twitter.com/sachin_rt?ref_src=twsrc%5Etfw">@sachin_rt</a> once. A centurion to best west indies bowling attack, is also expected to be Humble. Harsha reply was equally Nonsense. Name-calling Live?<br/><br/>— NationFirst</blockquote>
      <related>
        <a href="https://www.loksatta.com/maharashtra-vidhansabha-election2019-news/ncp-sharad-pawar-ajit-pawar-bjp-shivsena-uddhav-thackeray-congress-maharashtra-political-crisis-sgy-87-2021946/"/>
      </related>
    </article>
  </body>
</html>