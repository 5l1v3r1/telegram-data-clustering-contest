<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sakshi.com/news/business/jio-strengthens-its-lead-revenue-market-share-1243004"/>
    <meta property="og:site_name" content="Sakshi"/>
    <meta property="article:published_time" content="2019-11-25T12:31:13+00:00"/>
    <meta property="og:title" content="సత్తా చాటిన రిలయన్స్ జియో"/>
    <meta property="og:description" content="సాక్షి, హైదరాబాద్ : జూలై-సెప్టెంబర్ త్రైమాసికంలో రిలయన్స్ జియో ఇన్ఫోకామ్  రెవెన్యూ మార్కెట్ వాటా (ఆర్‌ఎంఎస్)ను మరింత  పటిష్టం చేసుకుంది. ముఖ్యమైన మెట్రో నగరాల్లో, గ్రామీణ ప్రాంతాలలో బలమైన వృద్ధిని"/>
  </head>
  <body>
    <article>
      <h1>సత్తా చాటిన రిలయన్స్ జియో</h1>
      <address>
        <time datetime="2019-11-25T12:31:13+00:00">25 Nov 2019, 12:31</time>
      </address>
      <hr/>
      <ul>
        <li>పుంజుకున్న జియో మార్కెట్‌ షేర్‌</li>
      </ul>
      <hr/>
      <p><b>సాక్షి, హైదరాబాద్ : </b>జూలై-సెప్టెంబర్ త్రైమాసికంలో రిలయన్స్ జియో ఇన్ఫోకామ్  రెవెన్యూ మార్కెట్ వాటా (ఆర్‌ఎంఎస్)ను మరింత  పటిష్టం చేసుకుంది. ముఖ్యమైన మెట్రో నగరాల్లో, గ్రామీణ ప్రాంతాలలో బలమైన వృద్ధిని నమోదు చేసింది.  ఫలితంగా ఈ అంశంలో రెండో స్థానాన్ని మరింత పదిలం చేసుకుని భారతి ఎయిర్‌టెల్‌ షాక్‌ ఇచ్చి టాప్‌లోకి దూసుకు వచ్చింది. ఈ మేరకు బ్రోకరేజీ సంస్థ ఎంకే గ్లోబల్ ఈ నివేదికను వెల్లడించింది. టెలికం రెగ్యులేటరీ అథారిటీ ఆఫ్ ఇండియా (ట్రాయ్) నుంచి సేకరించిన సమాచారం ఆధారంగా ఈ నివేదికను రూపొందించింది.</p>
      <p>ఈ డేటా ప్రకారం ముకేశ్‌ అంబానీ నేతృ‍త్వంలొని జియో సెప్టెంబర్ త్రైమాసికంలో బలమైన 348 బేసిస్ పాయింట్లు (బీపీఎస్)తో ఆర్‌ఎంఎస్‌ 35 శాతానికి చేరుకోగా, భారతి ఎయిర్‌టెల్ (టాటా టెలిసర్వీస్‌తో సహా) 32.1 శాతం ఆర్‌ఎంఎస్‌తో ఈ త్రైమాసికంలో 70 బీపీఎస్‌లు సాధించింది. అయితే మొదటి స్థానంలో ఉన్నవొడాఫోన్ ఐడియా సెప్టెంబరు త్రైమాసికంలో 66 బీపీఎస్‌, 27.2 శాతం క్షీణతను నమోదు చేసింది. మొత్తం 22 ప్రధాన మార్కెట్లతో 20 సర్కిల్స్‌లో మార్కెట్ వాటాను కోల్పోయింది</p>
      <p>తెలంగాణలో కూడా, జియో 37శాతం రెవెన్యూ మార్కెట్ వాటాతో తన నాయకత్వస్థానాన్ని జియో మరింత బలోపేతం చేసుకుంది. ఎయిర్‌టెల్ 36.5శాతం,  వొడాఫోన్ ఐడియా 20శాతం మార్కెట్ వాటాతో సరిపెట్టుకున్నాయి. చందాదారుల సంఖ్య విషయానికొస్తే, జూలై-సెప్టెంబర్ కాలంలో జియో 24 మిలియన్ల కస్టమర్లను చేర్చుకుంది. ఈ త్రైమాసికం ముగింపునాటికి జియో 4జీ యూజర్ బేస్ 355.2 మిలియన్లకు చేరుకుంది.   కాగా  జూన్‌ క్వార్టర్‌లో  జియో  ఆర్‌ఎంఎస్‌ 31.7 శాతంగా ఉండగా, ఎయిర్‌టెల్‌  ఆర్‌ఎంఎస్‌ 30 శాతంగా ఉంది. </p>
      <related>
        <h4>సంబంధిత వార్తలు</h4>
        <a href="https://www.sakshi.com/news/business/reliance-jio-charges-increase-soon-says-ambani-1241512"/>
        <a href="https://www.sakshi.com/news/business/we-are-also-raising-rates-jio-1241446"/>
        <a href="https://www.sakshi.com/news/telangana/business-without-receit-rampant-hyderabad-1241348"/>
        <a href="https://www.sakshi.com/news/business/reliance-jio-says-delaying-zero-iuc-beyond-january-2020-hurt-service-affordability"/>
        <a href="https://www.sakshi.com/news/telangana/ktr-promises-solve-revenue-problems-telangana-1239607"/>
      </related>
    </article>
  </body>
</html>