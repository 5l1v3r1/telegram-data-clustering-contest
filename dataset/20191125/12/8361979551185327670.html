<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/ukrajinci-ne-znayut-hto-proyshov-v-radu-za-jih-okrugom-novini-ukrajini-50055511.html"/>
    <meta property="og:site_name" content="НВ"/>
    <meta property="article:published_time" content="2019-11-25T12:12:00+00:00"/>
    <meta property="og:title" content="Опитування: Понад дві третини українців не знають, хто пройшов в Раду по їхньому округу"/>
    <meta property="og:description" content="За результатами опитування, лише 29% українців знають, хто був обраний до Верховної Ради по їхньому мажоритарному округу."/>
  </head>
  <body>
    <article>
      <h1>Опитування: Понад дві третини українців не знають, хто пройшов в Раду по їхньому округу</h1>
      <h2>За результатами опитування, лише 29% українців знають, хто був обраний до Верховної Ради по їхньому мажоритарному округу.</h2>
      <address>
        <time datetime="2019-11-25T12:12:00+00:00">25 Nov 2019, 12:12</time>
      </address>
      <p>Про це заявила директор Фонду Демократичні ініціативи імені Ілька Кучеріва Ірина Бекешкіна, повідомляє <a href="https://www.ukrinform.ua/rubric-society/2824761-mense-tretini-ukrainciv-znaut-hto-projsov-u-radu-po-ihnomu-okrugu.html?fbclid=IwAR3ZGi2OdsZEZZeYW6D-mXKcloBJAa54ioUakUaYn7ARViP2_HR6SmgALpg">Укрінформ</a>.</p>
      <p>У той же час, за її словами, 68% опитаних громадян не знають, хто обраний до ВР за їх округу.</p>
      <p>"Ви можете сказати, ну все-таки явка на виборах була менше половини, то, може, люди, які не голосували, і не знають, хто був обраний. Це не так", - зазначила соціолог.</p>
      <p>Читайте також:<br/><a href="https://nv.ua/ukr/ukraine/politics/ukrajinci-nezadovoleni-vidsutnistyu-dosvidu-u-nardepiv-opituvannya-novini-ukrajini-50055486.html">&amp;nbspРозчарувалися у непрофесіоналах. Українці незадоволені відсутністю досвіду у нардепів — опитування</a></p>
      <p>Вона сказала, що серед виборців партій, які пройшли до Верховної Ради, про своїх мажоритарних депутатів знає меншість, зокрема, серед виборців партій Опозиційна платформа За життя - 37%, партії Європейська солідарність - 37%, партії Слуга народу - 37%.</p>
      <p>"Тобто на більшості мажоритарних округів були обрані депутати від Слуги народу, але тільки 37% тих, хто голосував за цю партію, знають, хто був обраний по мажоритарному округу. Це інформація для роздумів", - додала Бекешкіна.</p>
      <p>Як показало опитування, досі виборці, які голосували, вважають, що вони зробили правильний вибір, і в першому, і в другому турі президентських виборів, і особливо на парламентських виборах.</p>
      <p>"82% вважають, що вони зробили правильний вибір, це серед тих, хто голосував", - пояснила Бекешкіна.</p>
    </article>
  </body>
</html>