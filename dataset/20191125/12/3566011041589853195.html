<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549924.html/%D8%A8%D8%A7%D8%B2%D8%AF%D8%A7%D8%B4%D8%AA-5-%D8%B9%D8%A7%D9%85%D9%84-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1-%D8%AA%D9%87%D8%B1%D8%A7%D9%86-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86--%D9%85%D8%AA%D9%87%D9%85%D8%A7%D9%86-%D8%AF%D8%B1-%D8%A8%D8%A7%D8%A8%D9%84%D8%B3%D8%B1-%D9%85%D8%AE%D9%81%DB%8C-%D8%B4%D8%AF%D9%87-%D8%A8%D9%88%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T12:47:00+00:00"/>
    <meta property="og:title" content="بازداشت 5 عامل اغتشاشات اخیر تهران در مازندران/ متهمان در بابلسر مخفی شده بودند"/>
    <meta property="og:description" content="فرمانده انتظامی مازندران از شناسایی و دستگیری 5 عامل اغتشاش در پایتخت طی عملیات مشترک پلیس امنیت عمومی شهرستان بابلسر و تهران بزرگ خبر داد."/>
  </head>
  <body>
    <article>
      <h1>بازداشت 5 عامل اغتشاشات اخیر تهران در مازندران/ متهمان در بابلسر مخفی شده بودند</h1>
      <h2>فرمانده انتظامی مازندران خبر داد؛</h2>
      <address>
        <time datetime="2019-11-25T12:47:00+00:00">25 Nov 2019, 12:47</time>
      </address>
      <p>فرمانده انتظامی مازندران از شناسایی و دستگیری 5 عامل اغتشاش در پایتخت طی عملیات مشترک پلیس امنیت عمومی شهرستان بابلسر و تهران بزرگ خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سردار سیدمحمود میرفیضی در گفت‌وگو با خبرنگار <a href="http://www.bloghnews.com/">بلاغ</a>، از شناسایی و دستگیری 5 عامل اغتشاش در پایتخت طی عملیات مشترک پلیس امنیت عمومی شهرستان بابلسر و تهران بزرگ خبر داد.</p>
      <p>وی افزود: در پی کسب خبری مبنی بر فرار و مخفی شدن 5 عامل اغتشاشات اخیر تهران در استان مازندران و شهرستان بابلسر، موضوع به صورت ویژه در دستور کار پلیس قرار گرفت.</p>
      <p>فرمانده انتظامی استان مازندران با اشاره به اقدامات اطلاعاتی و تحقیقات پلیسی از شناسایی مخفیگاه متهمان و دستگیری این افراد با هماهنگی قضائی در عملیات مشترک پلیس امنیت عمومی بابلسر و تهران بزرگ خبر داد.</p>
      <p>میرفیضی تصریح کرد: در این عملیات 5 متهم به اغتشاشات که اقدام به آتش زدن بانک‌ها و فروشگاه‌ها در منطقه تهران‌پارس کرده بودند در مخفیگاه‌شان دستگیر شدند و در بازرسی از منزل مسکونی و محل اختفای آنان مقادیری مشروبات الکلی دست ساز نیز کشف شد.</p>
      <p>فرمانده انتظامی استان مازندران از تشکیل پرونده برای متهمان و تحویل آنان به مرجع قضائی خبر داد و گفت: رسیدگی به اتهامات این افراد در دست بررسی بیشتر پلیس امنیت عمومی قرار دارد.</p>
      <p>انتهای پیام/</p>
      <p> </p>
    </article>
  </body>
</html>