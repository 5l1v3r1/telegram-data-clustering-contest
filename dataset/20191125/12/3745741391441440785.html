<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/apple-cin-pazar-payi-son-bes-yilin-en-dusuk-seviyelerinde-h80482.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T12:08:47+00:00"/>
    <meta property="og:title" content="Apple'ın Çin'deki Pazar Payı, Yüzde 28 Düştü"/>
    <meta property="og:description" content="Apple'ın Çin pazarındaki son çeyrek raporu, şirketin son beş yılın en düşük seviyelerini yaşadığını gösteriyor. Detaylar haberimizde."/>
  </head>
  <body>
    <article>
      <h1>Apple'ın Çin'deki Pazar Payı, Yüzde 28 Düştü</h1>
      <h2>2019'un sonunun yaklaşmasıyla birlikte son çeyrek raporları ortaya çıkmaya başladı. Bu bağlamda paylaşılan Apple'ın Çin pazarındaki son çeyrek raporu, şirketin son beş yılın en düşük seviyelerini yaşadığını gösteriyor.</h2>
      <address><time datetime="2019-11-25T12:08:47+00:00">25 Nov 2019, 12:08</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>2019 yılının sonuna yaklaşmamızla birlikte özellikle akıllı telefon sektörü ile ilgili araştırmalar hız kazanmaya başladı. Araştırma şirketleri, yılın son dönemindeki çalışmalarını yaparak akıllı telefon üreticilerinin pazar paylarını, ülkeler bazında belirlemeye çalışıyorlar. Şimdiyse ABD merkezli teknoloji devi <b>Apple</b>'ın Çin'deki pazar payı oranı belli oldu. Açıklanan sonuçlar, Apple'ın Çin'de büyük bir <b>tehdit </b>altında olduğunu gösteriyor.</p>
      <p>Çin akıllı telefon pazarının hakimiyeti Huawei'nin elinde. Her ne kadar Vivo, Xiaomi ve Oppo gibi rakipleri olsa da Huawei, bunların arasından sıyrılmayı <b>başarıyor</b>. Aslına bakacak olursak Huawei, dünya genelindeki akıllı telefon pazarında da göz dolduruyor. Şirket, Samsung'dan sonra dünyanın en büyük <b>ikinci </b>akıllı telefon üreticisi. Hal böyle olunca da Huawei, Çin'de Apple'ı iyiden iyiye tehdit etmeye başlamış durumda.</p>
      <figure>
        <img src="https://www.webtekno.com/images/editor/default/0002/31/a6bce38d2c18e66d517a0cced5f1d9f1f05d59b5.jpeg"/>
      </figure>
      <p>Açıklanan son verilere göre Apple, Çin'de son beş yılın en düşük satışını gerçekleştirmiş durumda. Öyle ki Apple'ın Çin'deki pazar payı <b>yüzde 28</b> oranında geriledi. Aslına bakacak olursak Çin, Apple için çok önemli bir lokasyon. Çünkü Çin, dünyanın en büyük üretim merkezi olmasının yanı sıra, nüfus açısından da ciddi bir pazar. Ancak rakamlar, Apple'ın Çin'de ciddi anlamda <b>zorlandığını </b>gösteriyor.</p>
      <p>Aslına bakacak olursak Apple, iPhone 11 serisini tam zamanında piyasaya sürmüş durumda. Çünkü eğer Apple, iPhone 11'leri Çin'e göndermeseydi satışları <b>yüzde 40</b> daha az olacaktı. Şirketin 2019 yılının son çeyreğindeki satışlarının yüzde 40'ını iPhone 11 serisi oluşturuyor. Üstelik Çin'de iPhone 11 serisi, geçtiğimiz yıla göre <b>yüzde 6 </b>daha fazla ilgi görmüş durumda.</p>
      <figure>
        <img src="https://www.webtekno.com/images/editor/default/0002/31/c565b4fcdfa8baf76f95cc49d398022c822170c7.jpeg"/>
      </figure>
      <p>Yapılan araştırmalar, Apple'ın Çin'de neden bu denli kan kaybettiğini de ortaya görüyor. Öyle ki Çinli tüketiciler, iPhone modellerini sunduğu özellikler nedeniyle tercih etmiyorlar. Tüketiciler, daha çok <b>5G</b> bağlantı desteği veya katlanabilir ekran teknolojisini ararken, Apple bu konuda herhangi bir yenilik sunamıyor. Hal böyle olunca da Çinli tüketiciler, <b>farklı </b>markalara yöneliyorlar.</p>
      <p>Apple'ın Çin'deki kan kaybının tek nedeni henüz sunamadığı yeni özelliklerle sınırlı değil. Huawei, birkaç ay önce ABD yönetimi tarafından <b>karalisteye </b>alındı ve ABD merkezli teknoloji üreticilerine Huawei ile ticaret yapma yasağı getirildi. Bu yasak, Çin'de de büyük bir yankı uyandırdı ve tüketicilerin Apple'a karşı menşei nedeniyle <b>tavır </b>almalarına neden oldu. Tüketiciler, yaşanan olaylardan sonra Huawei'yi daha çok tercih ettiler.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/huawei-matepad-pro-fiyati-ozellikleri-h80474.html">Huawei MatePad Pro, Dünyada Bir İlk Olan Ekranı ile Duyuruldu</a>
      </p>
      <p>Görünen o ki Apple, eğer Çin'deki varlığını korumak istiyorsa <b>acilen </b>bir şeyler yapmak zorunda. Her ne kadar Avrupa ve Amerika, Apple'a büyük bir ilgi duyuyor olsa da dünyanın en büyük ülkelerinden Çin, Avrupa'daki birkaç küçük ülkenin toplam pazar payından daha <b>büyük </b>bir pazara sahip. Bu da Apple'ın para kazanabilmesi için büyük bir önem arz ediyor. Bakalım Apple, bu konuyla ilgili ne gibi tedbirler alacak?</p>
      <p><b>Kaynak : </b>https://www.forbes.com/sites/zakdoffman/2019/11/24/apple-warned-over-new-huawei-threat-in-china-despite-iphone-11-sales-success/#3dae345e1875</p>
    </article>
  </body>
</html>