<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904072.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T12:01:00+00:00"/>
    <meta property="og:title" content="وزیر علوم: فرزندان اعضای هیات علمی دانشگاه‌ها سهمیه ویژه ندارند"/>
    <meta property="og:description" content="به گزارش ایرنا، منصور غلامی وزیر علوم، تحقیقات و فناوری روز دوشنبه در جمع خبرنگاران در نوشهر افزود: بر اساس این طرح، دانشگاه های بزرگ و یا توانمند هر استان، نظارت و هدایت مجموعه های کوچکتر را از نظر علمی و پژوهشی بر عهده می گیرند و توزیع ماموریت های علمی و پژوهشی نیز از این طریق صورت می گیرد تا هر واحد آموزشی بتواند بر اساس ظرفیت های خودش نقش کلیدی ایفا کند."/>
  </head>
  <body>
    <article>
      <h1>وزیر علوم: فرزندان اعضای هیات علمی دانشگاه‌ها سهمیه ویژه ندارند</h1>
      <address>
        <time datetime="2019-11-25T12:01:00+00:00">25 Nov 2019, 12:01</time>
      </address>
      <p>غلامی در پاسخ به پرسشی درباره سهمیه ویژه برای اعضای هیات علمی دانشگاهها هم اظهار داشت: فرزندان اعضای هیات علمی دانشگاه ها سهمیه ای ویژه ای در دانشگاه ها ندارند بلکه تسهیلات انتقال جا به جایی برای فرزندان آنان همانند بقیه افراد پیش بینی شده است.</p>
      <p>به گزارش ایرنا، منصور غلامی وزیر علوم، تحقیقات و فناوری روز دوشنبه در جمع خبرنگاران در نوشهر افزود: بر اساس این طرح، دانشگاه های بزرگ و یا توانمند هر استان، نظارت و هدایت مجموعه های کوچکتر را از نظر علمی و پژوهشی بر عهده می گیرند و توزیع ماموریت های علمی و پژوهشی نیز از این طریق صورت می گیرد تا هر واحد آموزشی بتواند بر اساس ظرفیت های خودش نقش کلیدی ایفا کند.</p>
      <p>وی با اعلام این که بعد از اجرای طرح، افزایش واحدهای جدید مقدور نیست، گفت: در طول زمان اجرای طرح هم احتمالا برخی از واحدهای استان در هم ادغام و تجمیع می شوند.</p>
      <p>وزیر علوم طرح ساماندهی آموزش عالی از جمله طرح های مصوب شورای عالی انقلاب فرهنگی معرفی کرد و افزود: این طرح در راستای کاهش داوطلب و افزایش کیفی واحدهای آموزشی ابتدا در واحدهای دانشگاه دولتی و سپس در واحدهای دانشگاهی غیر دولتی اجرایی می شود.</p>
      <p>
        <b>تسهیلات جا به جایی، نه سهمیه </b>
      </p>
      <p>غلامی در پاسخ به پرسشی در باره  سهمیه ویژه برای اعضای هیات علمی دانشگاهها هم اظهار داشت: فرزندان اعضای هیات علمی دانشگاه ها سهمیه ای ویژه ای در دانشگاه ها ندارند بلکه تسهیلات انتقال جا به جایی برای فرزندان آنان همانند بقیه افراد پیش بینی شده که بر اساس ان اعضای هیات علمی می توانند فرزندان خودشان را در دانشگاه ها جا به جا کنند، مشروط بر اینکه ۹۲ درصد نمره آخرین نفر دانشگاه مقصد را کسب کرده باشد.</p>
      <p>وزیر علوم در خصوص ظرفیت بالای دانشگاه علوم دریایی نوشهر هم گفت: دانشگاه علوم دریایی امام خمینی (ره) جزو دانشگاه های خوب و به روز کشور از لحاظ تخصصی است و با وجود اینکه نسبتا جوان  است ولی توفیقات خوبی کسب کرده است.</p>
      <p>وی افزود: با توجه به ظرفیت خوب این دانشگاه قرار است رشته های تخصیصی این دانشگاه گسترش یابد و ما هم آمادگی کمک به این دانشگاه را داریم.</p>
      <p>غلامی گفت : همچنین قرار است مجموعه ای به عنوان واحد وابسته به این دانشگاه در جنوب کشور تاسیس شود که وزارتخانه هم برای کمک به راه اندازی این دانشگاه به انان کمک خواهد کرد.</p>
      <p>وزیر علوم ، تحقیقات و فناوری اطلاعات در جریان سفر یک روز خود به غرب استان مازندران صبح امروز پس از ورود به نوشهر در محوطه دانشگاه علوم دریایی نوشهر با شهدای هشت سال دفاع مقدس ادای احترام کرد.</p>
      <p>وی همچنین قرار است از دانشگاه  و موسسات اموزش عالی در شهرهای نوشهر و چالوس ، مرکز علم و فناوری رشد نوشهر بازدید کند.</p>
      <p>آخرین برنامه وزیر علوم عصر امروز شرکت در جلسه شورای اداری شهرستانهای نوشهر ، چالوس و کلاردشت در نوشهر است.</p>
    </article>
  </body>
</html>