<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2409857,Afera-w-PZPN-Zwiazek-oszukal-kibicow-Bilety-na-Izrael-po-podwojnej-cenie"/>
    <meta property="og:site_name" content="Polskie Radio"/>
    <meta property="article:published_time" content="2019-11-25T12:45:00+00:00"/>
    <meta property="og:title" content="Afera w PZPN. Związek oszukał kibiców? Bilety na Izrael po podwójnej cenie"/>
    <meta property="og:description" content="Polscy piłkarze wywalczyli awans na mistrzostwa Europy 2020, ale kibice na długo zapamiętają wyjazdowy mecz z Izraelem (1:2). Polski Związek Piłki Nożnej sprzedawał bilety na spotkanie w Jerozolimie w dwa razy wyższej cenie - poinformował serwis Weszlo.com. "/>
  </head>
  <body>
    <article>
      <h1>Afera w PZPN. Związek oszukał kibiców? Bilety na Izrael po podwójnej cenie</h1>
      <address>
        <time datetime="2019-11-25T12:45:00+00:00">25 Nov 2019, 12:45</time>
      </address>
      <p>
        <b>Polscy piłkarze wywalczyli awans na mistrzostwa Europy 2020, ale kibice na długo zapamiętają wyjazdowy mecz z Izraelem (1:2). Polski Związek Piłki Nożnej sprzedawał bilety na spotkanie w Jerozolimie w dwa razy wyższej cenie - poinformował serwis Weszlo.com. </b>
      </p>
      <ul>
        <li>
          <b>W eliminacjach reprezentacja Polski zdobyła 25 punktów i została liderem grupy G</b>
        </li>
        <li>
          <b>Do zamieszania z biletami po meczu z Izraelem odniósł się Jakub Kwiatkowski, rzecznik prasowy PZPN </b>
        </li>
      </ul>
      <p>
        <b>&gt;&gt;&gt; Czytaj więcej: <a href="https://polskieradio24.pl/5/4147/Artykul/2407084,Na-PGE-Narodowym-bedzie-nowa-murawa-Musimy-wyciagnac-wnioski">Na PGE Narodowym będzie nowa murawa. "Musimy wyciągnąć wnioski"</a></b>
      </p>
      <p>Biało-czerwoni zakończyli zmagania w grupie G eliminacji Euro 2020 na pierwszym miejscu, ale kibice na długo zapamiętają wyjazd do Jerozolimy. Wejściówki dla Polaków, którzy wybrali się na mecz do Izraela, kosztowały po przeliczeniu z szekli na złotówki 60 złotych. Jak się okazuje PZPN sprzedawała je w dwa razy wyższej cenie - 120 zł - informuje Weszlo.com. </p>
      <related>
        <a href="https://polskieradio24.pl/43/7669"/>
      </related>
      <p>Kibice wciąż nie otrzymali zwrotu pieniędzy, mimo że polska federacja miała to zrobić trzy tygodnie temu.</p>
      <p>Do całej sytuacji odniósł się Jakub Kwiatkowski, rzecznik prasowy PZPN.</p>
      <p>- Cała sprawa faktycznie wypadała niefortunnie, ale to zwykły wynik nieporozumienia w sprawie cen biletów z federacją izraelską. Żadne celowe działanie. Nikt nie został oszukany. Spokojnie. Dostaliśmy inną informację od drugiej strony, zasugerowaliśmy się nią, nie porozumieli się ludzie, którzy ustalali kwestię dystrybucji biletów i pierwotnie podana była inna cena. Błąd ludzki. Nie ma w tym wielkiej filozofii. Wszystko wychwyciliśmy i naprawiamy - powiedział rzecznik PZPN. </p>
      <p>
        <b>&gt;&gt;&gt; Czytaj więcej: <a href="https://polskieradio24.pl/5/4147/Artykul/2407226,Polski-Zwiazek-Pilki-Noznej-juz-wczesniej-mial-zastrzezenia-do-murawy-My-wynajmujemy-ten-stadion">Polski Związek Piłki Nożnej już wcześniej miał zastrzeżenia do murawy. "My wynajmujemy ten stadion"</a></b>
      </p>
      <p>(mb)/Weszlo.com</p>
      <related>
        <a href="https://www.polskieradio.pl/5/4147/Artykul/2407567,Firma-Trawnik-zabrala-glos-w-sprawie-murawy-na-Stadionie-Narodowym-Rozwiazaniem-nawierzchnia-hybrydowa"/>
      </related>
      <related>
        <a href="https://www.polskieradio.pl/5/4147/Artykul/2408138,El-Euro-2020-wyroznienie-dla-Jerzego-Brzeczka-Polak-trenerem-srebrnej-jedenastki"/>
      </related>
    </article>
  </body>
</html>