<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/saraykoy/saraykoyde-emekli-ogretmenler-unutulmadi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-25T12:24:00+00:00"/>
    <meta property="og:title" content="Sarayköy’de emekli öğretmenler unutulmadı"/>
    <meta property="og:description" content="Sarayköy Belediyesi tarafından 24 Kasım Öğretmenler Günü dolayısıyla emekli öğretmenler onuruna yemek düzenlendi. 6 yıldan bu yana düzenlenen yemeğe katılan emekli öğretmenler, unutulmamanın mutluluğunu yaşadı."/>
  </head>
  <body>
    <article>
      <h1>Sarayköy’de emekli öğretmenler unutulmadı</h1>
      <h2>Sarayköy Belediyesi tarafından 24 Kasım Öğretmenler Günü dolayısıyla emekli öğretmenler onuruna yemek düzenlendi. 6 yıldan bu yana düzenlenen yemeğe katılan emekli öğretmenler, unutulmamanın mutluluğunu yaşadı.</h2>
      <address><time datetime="2019-11-25T12:24:00+00:00">25 Nov 2019, 12:24</time> by <a rel="author">Haber Merkezi</a></address>
      <p>Sarayköy Belediyesi 24 Kasım Öğretmenler Günü geleneğini bozmadı ve emekli öğretmenler için yemek düzenledi. Yemeğe Sarayköy Belediye Başkanı Ahmet Necati Özbaş, eşi Esin Özbaş, Belediye Başkan Yardımcısı Mestan Özkan ve ilçede yaşayan emekli öğretmenler katıldı.</p>
      <p>Sarayköy Belediyesi Kültür Merkezi’nde düzenlenen yemekte Başkan Özbaş ve eşi tek tek öğretmenlerin gününü kutlayarak sohbet etti. Samimiyetin hakim olduğu gecede öğretmenlere isimlerinin yer aldığı ajanda ve kalem hediye edildi.</p>
      <p>Yemekte konuşma yapan Başkan Özbaş, “Sarayköy Belediyesi olarak emekli öğretmenlerimizin adına gerçekleştirdiğimiz yemeğimizin altıncısını düzenliyoruz. Biz de çok emekleri ve hatıraları olan yılda en az 1 kez de olsa buluşmayı arzu ettiğimiz, hasretle beklediğimiz ve eski güzel anılarımızı yad ettiğimiz emekli öğretmenler gecemiz bizim vazgeçilmezimiz oldu.  Bizler sizlerden aldığımız ışıkla Belediye Başkanı olduğumuz günden bu yana hem öğretmen camiamıza, hem milli eğitimimize, okullarımıza, ilk, orta ve liselerimize elimizden gelen desteği sağlamaya çalıştık. Çünkü belediye başkanlarının, milletvekillerinin, mühendislerin, avukatların, doktorların, sanayicilerin kim olursa olsun hepsinin üzerinde bir öğretmen emeğinin olduğunu biliyoruz. Sizin yürüdüğünüz yol ve gösterdiğiniz hedefte aynı Cumhuriyetimizin kurucusu Başöğretmenimiz Mustafa Kemal Atatürk’ün gösterdiği yol gibi yürümek bizim boynumuzun borcu olsun. İnşallah yarınımız bugünden daha güzel olsun” dedi.</p>
      <p>“EMEKLİ OLDUKTAN SONRA UNUTULMAMAK ÇOK DAHA GÜZEL”&lt;/strong<br/>Her yıl hatırlanmaktan onur duyduğunu belirten 24 yıldır emekli öğretmen Neriman Öztürk, “ Öğretmen olmak çok güzel. Ama öğretmen olarak hatırlanmak, emekli olduktan sonra unutulmamak çok daha güzel… Emekli olduktan sonra çoğu zaman unutuluyorduk. Hep kenarda, köşede kalıyordu emekli öğretmenler; ama ilk defa Ahmet Başkanımızın zamanında emekli öğretmenler unutulmuyor. Her yıl böyle yemek düzenlenerek bizleri onurlandırıyorlar. Hem birbirimizi görüyoruz. Hem bu meslek erbabının olmanın gururunu duyuyoruz. Hiç birimiz aynı siyasi görüşte değiliz. Bunu hepimiz biliyoruz. Bu yüzden Başkanımızın ayırım yapmadan bir çatı altında bizleri birleştirmesi çok güzel… Birlikteliği görüyorum. Bundan çok mutluyum” diye konuştu.</p>
    </article>
  </body>
</html>