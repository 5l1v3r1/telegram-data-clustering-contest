<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/entertainment/festivalurile-neversea-si-untold-nominalizate-la-categoria-best-major-festival-in-cadrul-european-festival-awards-1922404225552019111219180008"/>
    <meta property="og:site_name" content="News.ro"/>
    <meta property="article:published_time" content="2019-11-25T12:42:55+00:00"/>
    <meta property="og:title" content="Festivalurile Neversea şi Untold, nominalizate la categoria Best Major Festival, în cadrul European Festival Awards"/>
    <meta property="og:description" content="Festivalurile Neversea şi Untold, organizate la Constanţa şi Cluj-Napoca, au fost nominalizate la categoria Best Major Festival din cadrul European Festival Awards."/>
  </head>
  <body>
    <article>
      <h1>Festivalurile Neversea şi Untold, nominalizate la categoria Best Major Festival, în cadrul European Festival Awards</h1>
      <address><time datetime="2019-11-25T12:42:55+00:00">25 Nov 2019, 12:42</time> by <a rel="author">Cosmin Vaideanu</a></address>
      <p>
        <b>Festivalurile Neversea şi Untold, organizate la Constanţa şi Cluj-Napoca, au fost nominalizate la categoria Best Major Festival din cadrul European Festival Awards.</b>
      </p>
      <p>Potrivit organizatorilor, Festivalul Neversea a fost nominalizat la categoria Best Major Festival la cea mai renumită competiţie în domeniu din lume, European Festival Awards.</p>
      <p>La ediţia din 2019, festivalul Neversea a avut peste 240.000 de participanţi din ţară şi din întreaga lume dar şi peste 150 de artişti care au urcat pe cele 7 scene.</p>
      <p>De asemenea, tot la categoria Best Major Festival este nominalizat şi Festivalul Untold care a avut la ediţia aniversară din 2019, peste 372.000 de participanţi.</p>
      <p>În aceeaşi categorie se regăsesc şi alte festivaluri de renume ca şi Exit, Lollapalooza Berlin, Parookaville, Nova Rock Festival, Sziget, Rock Werchter şi multe altele, au precizat organizatorii.</p>
      <p>Ediţia din 2020 a Festivalului Neversea, care se desfăşoară pe o plajă din Constanţa, va avea loc în perioada 2-5 iulie.</p>
      <p>Festivalul Untold va avea loc, între 30 iulie şi 2 august, la Cluj-Napoca.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>