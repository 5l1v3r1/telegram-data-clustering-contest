<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/besiktas-slovan-bratislava-macini-enea-jorgji-yonetecek-basaksehir-roma-macini-ovidiu-hatega-yonetecek-235764-myspor"/>
    <meta property="og:site_name" content="Mynet Spor"/>
    <meta property="article:published_time" content="2019-11-25T12:20:50+00:00"/>
    <meta property="og:title" content="Beşiktaş'a Arnavut, Başakşehir'e Rumen hakem"/>
    <meta property="og:description" content="Beşiktaş'ın UEFA Avrupa Ligi K Grubu 5. haftasındaki Slovan Bratislava maçını Arnavut hakem Enea Jorgji yönetecek. Başakşehir'in Roma mücadelesinde ise Rumen hakem Ovidiu Hatega düdük çalacak."/>
  </head>
  <body>
    <article>
      <h1>Beşiktaş'a Arnavut, Başakşehir'e Rumen hakem</h1>
      <h2>Beşiktaş'ın UEFA Avrupa Ligi K Grubu 5. haftasındaki Slovan Bratislava maçını Arnavut hakem Enea Jorgji yönetecek. Başakşehir'in Roma mücadelesinde ise Rumen hakem Ovidiu Hatega düdük çalacak.</h2>
      <address><time datetime="2019-11-25T12:20:50+00:00">25 Nov 2019, 12:20</time> by <a rel="author">Mynet</a></address>
      <p>UEFA'nın internet sitesinde yer alan bilgiye göre Jorgji'nin yardımcılıklarını aynı ülkeden Ridiger Çokaj ve Rejdi Avdo yapacak.</p>
      <p>Beşiktaş ile Slovan Bratislava arasındaki karşılaşma, Vodafone Park'ta saat 20.55'te başlayacak.</p>
      <h3>BAŞAKŞEHİR - ROMA MAÇINI HATEGA YÖNETECEK</h3>
      <p>Medipol Başakşehir'in UEFA Avrupa Ligi J Grubu 5. haftasında 28 Kasım Perşembe günü sahasında İtalya'nın Roma ekibi ile yapacağı maçta Rumen hakem Ovidiu Hatega düdük çalacak.</p>
      <p>UEFA'nın internet sitesinde yer alan bilgiye göre, Başakşehir Fatih Terim Stadı'nda saat 20.55'te başlayacak karşılaşmayı yönetecek Hatega'nın yardımcılıklarını Octavian Şovre ve Sebastian Gheorghe yapacak.</p>
      <p>Müsabakanın dördüncü hakemi ise Sebastian Coltescu olacak.</p>
    </article>
  </body>
</html>