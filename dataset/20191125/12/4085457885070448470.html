<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/25/huawei-matebook-d15-a-matebook-d14-jsou-predstaveny/"/>
    <meta property="og:site_name" content="GizChina.cz"/>
    <meta property="article:published_time" content="2019-11-25T12:00:00+00:00"/>
    <meta property="og:title" content="Huawei MateBook D15 a MateBook D14 jsou představeny"/>
    <meta property="og:description" content="Jak společnost Huawei avizovala, tak také učinila a na své dnešní velké prezentační akci představila kromě jiného i Huawei MateBook D15 a MateBook D14."/>
  </head>
  <body>
    <article>
      <h1>Huawei MateBook D15 a MateBook D14 jsou představeny</h1>
      <address><time datetime="2019-11-25T12:00:00+00:00">25 Nov 2019, 12:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Jak společnost Huawei avizovala, tak také učinila a na své dnešní velké prezentační akci představila hned několik novinkových produktů. Jsou mezi nimi i dva notebooky řady MateBook D. Jmenovitě to jsou Huawei MateBook D15 a MateBook D14. A my se nyní postupně podíváme na jejich parametry.</p>
      <h3>Huawei MateBook D15</h3>
      <p>Číslovka 15 v názvu zařízení napovídá, že notebook má IPS displej s úhlopříčkou 15,6 palce a rozlišením 1920×1080 pixelů. Poměr stran je 16:9, užitná plocha 87% a pozorovací úhel až 178 stupňů. Jedna z verzí Huawei MateBook D15 je vybavena procesorem Intel Core i7 desáté generace, který je spárován s GPU NVIDIA GeForce MX250. V rámci pamětí zde nalezneme až 16 GB operační paměti, 512 GB SSD úložiště a 1 TB HDD. MateBook D15 dostal také technologii Shark Fin 2.0 Silent Fan pro lepší odvod tepla a výrobce tvrdí, že chlazení je velmi tiché.</p>
      <figure>
        <img src="https://gizchina.cz/wp-content/uploads/2019/11/Huawei-Mate-D-15.jpg"/>
      </figure>
      <p>Mezi porty najdeme USB 2.0, dva porty USB 3.0, 3,5 mm audio jack pro sluchátka, port HDMI a port USB-C. Tloušťka notebooku je 16,9 milimetrů a tělo vyrobené z hliníkové slitiny má celkovou hmotnost 1,9 kilogramu. Laptop je tedy poměrně lehký a díky tomu i snadno přenosný. Napájecí USB-C adaptér má výkon 65 W a jeho hmotnost je zhruba 160 gramů.</p>
      <figure>
        <img src="https://gizchina.cz/wp-content/uploads/2019/11/Huawei-MateBook-D-14.jpg"/>
      </figure>
      <h3>Huawei MateBook D14</h3>
      <p>Ani v tomto případě nás název přístroje nenechá na pochybách o velikosti úhlopříčky obrazovky. Má rovných 14 palců. Rozlišení je FullHD, pozorovací úhel 180 stupňů. Valná většina dalších specifikací je stejná jako u jeho většího bratra. Tloušťka těla je 15,9 milimetrů a hmotnost je jen 1,38 kilogramu. Stejně jako u modelu D15 je i zde operační systémem Microsoft Windows 10. To jistě potěší všechny nečínské fanoušky, protože díky tomu nejsou ohroženy prodeje na jiných než čínských trzích. A když už jsme u prodejů tak dodejme, že oba modely budou nabízeny v černé a šedé barvě a už nyní jsou připraveny na čínském trhu pro předběžné objednávky. Prodeje odstartují 3. prosince/decembra a ceny jednotlivých verzí jsou následující:</p>
      <p>
        <b>Huawei MateBook D15</b>
      </p>
      <ul>
        <li>i5/MX250/8 GB/256 GB SSD + 1 TB HDD – 5299 jüanů (753 dolarů)</li>
        <li>i5/MX250/16 GB/256 GB SSD + 1 TB HDD – 5599 jüanů (796 dolarů)</li>
        <li>i7/MX250/16 GB/256 GB SSD + 1 TB HDD – 6599 jüanů (938 dolarů)</li>
      </ul>
      <p>
        <b>Huawei Matebook D14</b>
      </p>
      <ul>
        <li>i5/MX250/8 GB/512 GB SSD – 5199 jüanů (739 dolarů)</li>
        <li>i5/MX250/16 GB/512 GB SSD – 5499 jüanů (781 dolarů)</li>
        <li>i7/MX250/16 GB/512 GB SSD – 6499 jüanů (923 dolarů)</li>
      </ul>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/26/vivo-x30-a-specifikace-jeho-hlavniho-fotoaparatu/"/>
        <a href="https://gizchina.cz/2019/11/25/high-end-reproduktor-huawei-sound-x-stoji-280/"/>
        <a href="https://gizchina.cz/2019/11/25/huawei-matepad-pro-je-oficialne-na-svete/"/>
      </related>
    </article>
  </body>
</html>