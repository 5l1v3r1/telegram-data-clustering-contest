<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780799/%D8%AA%DA%A9%D8%B0%DB%8C%D8%A8-%D8%AE%D8%A8%D8%B1-%D9%86%DB%8C%D8%B1%D9%88%DB%8C-%D8%A7%D9%86%D8%AA%D8%B8%D8%A7%D9%85%DB%8C-%D8%AA%D9%88%D8%B3%D8%B7-%D9%85%D8%AF%DB%8C%D8%B1%DA%A9%D9%84-%D9%85%D9%86%D8%A7%D8%A8%D8%B9-%D8%B7%D8%A8%DB%8C%D8%B9%DB%8C-%DA%AF%D9%84%D8%B3%D8%AA%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T12:56:07+00:00"/>
    <meta property="og:title" content="پس از انتشار خبر اتفاق افتاد؛ تکذیب خبر نیروی انتظامی توسط مدیرکل منابع طبیعی گلستان"/>
    <meta property="og:description" content="بندرگز- مدیرکل منابع طبیعی و آبخیزداری گلستان گفت: چوب‌های جنگلی دو کامیون متوقف شده توسط نیروی انتظامی در بندرگز قاچاق نبوده‌اند و از شورای هماهنگی مدیریت بحران مصوبه داشتیم."/>
  </head>
  <body>
    <article>
      <h1>پس از انتشار خبر اتفاق افتاد؛ تکذیب خبر نیروی انتظامی توسط مدیرکل منابع طبیعی گلستان</h1>
      <address>
        <time datetime="2019-11-25T12:56:07+00:00">25 Nov 2019, 12:56</time>
      </address>
      <p>ابوطالب قزلسفلو در گفتگو با <a href="https://www.mehrnews.com/">خبرنگار مهر</a> اظهار کرد: بر اساس مصوبه شورای هماهنگی مدیریت بحران شهرستان وظیفه داریم درختانی که سیل اخیر نوکنده با خود آورده را جمع‎‌آوری کنیم تا در سیل‌های احتمالی بعدی مشکل ایجاد نشود.</p>
      <p>وی افزود: افرادی به نمایندگی از سوی منابع طبیعی در حال جمع‌آوری و حمل درختان جمع‌آوری شده از رودخانه وزوار روستای گز شرقی بودند تا این محموله را در ساختمان منابع طبیعی مربوط به طرح لیوان تخلیه کنند که توسط نیروهای انتظامی شهرستان متوقف می‌شوند.</p>
      <p>مدیرکل منابع طبیعی و آبخیزداری گلستان با این توضیح که نیروی انتظامی بر اساس گزارش‌های مردمی فکر کرده این محموله قاچاق است، ادامه داد: در واقع این محموله قاچاق و یا قطع درخت جنگلی نبوده و درختان گونه‌های پهن برگ جنگلی بوده که سیل آن‌ها را با خود آورده است.</p>
      <p>قزلسفلو با اشاره به اینکه راجع به چگونگی و محل برخورد عوامل نیروی انتظامی با نماینده منابع طبیعی پرس و جو نکرده‌ام، بیان کرد: با توضیحات داده شده به عوامل نیروی انتظامی در خصوص جمع‌آوری درختان با هدف رفع خطر در سیل‌های احتمالی بعدی مشکل رفع شد و هم‌اکنون این محموله در ساختمان منابع طبیعی است و به مزایده گذاشته می‌شود و به فروش می‌رسد.</p>
    </article>
  </body>
</html>