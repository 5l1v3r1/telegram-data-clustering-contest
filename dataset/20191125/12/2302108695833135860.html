<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/termenul-oficial-pentru-inaugurarea-celor-trei-spitale-regionale-tergiversate-de-psd-e-2026-ele-vor-costa-78-miliarde-de-lei.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-25T12:17:42+00:00"/>
    <meta property="og:title" content="Termenul oficial pentru inaugurarea celor trei spitale regionale tergiversate de PSD e 2026. Ele vor costa 7,8 miliarde de lei"/>
    <meta property="og:description" content="Termenul estimat pentru darea în folosință a spitalelor regionale din Iași, Cluj și Craiova este 2026, iar costul total pentru cele trei investiții este"/>
  </head>
  <body>
    <article>
      <h1> Termenul oficial pentru inaugurarea celor trei spitale regionale tergiversate de PSD e 2026. Ele vor costa 7,8 miliarde de lei </h1>
      <address><time datetime="2019-11-25T12:17:42+00:00">25 Nov 2019, 12:17</time> by <a rel="author">Mihai Roman</a></address>
      <p>Termenul estimat pentru darea în folosință a spitalelor regionale din Iași, Cluj și Craiova este 2026, iar costul total pentru cele trei investiții este de 7,8 miliarde de lei, arată un răspuns oficial al Ministerului Sănătății pentru G4Media.ro.</p>
      <p>Inițiativa de a construi cele trei spitale a aparținut guvernului Ponta, iar guvernul Cioloș a făcut primii pași formali pentru obținerea finanțării europene. Cele trei guverne PSD controlate de Dragnea și miniștrii Florian Bodog și Sorina Pintea au întîrziat însă permanent cele trei proiecte.</p>
      <p>Potrivit Ministerului Sănătății, valoarea estimată pentru cele trei proiecte este:</p>
      <p>– Iași – 2,38 miliarde de lei;<br/>– Cluj – 2,56 miliarde de lei;<br/>– Craiova – 2,85 miliarde de lei;</p>
      <p>În ceea ce privește finanțarea națională și cea din fondurile europene, Ministerul Sănătății a transmis următoarele cifre:</p>
      <p>Spitalul de Urgență Iași: <b>461 milioane de lei contribuția națională</b> pentru perioda de programare 2014-2020, iar contributia nationala pentru perioada urmatoare va fi definitivata dupa aprobarea noului mecanism financiar.</p>
      <p>Spitalul de Urgență Cluj: <b>223 milioane de lei contribuție națională</b> pentru perioda de programare 2014-2020, iar contributia nationala pentru perioada urmatoare va fi definitivata dupa aprobarea noului mecanism financiar.</p>
      <p>Spitalul de Urgență Craiova: <b>223 milioane de lei contribuție națională</b> pentru perioda de programare 2014-2020, iar contributia nationala pentru perioada urmatoare va fi definitivata dupa aprobarea noului mecanism financiar.</p>
      <p>
        <i>Foto: Macheta Spitalului Regional din Iași (Sursa: Ministerul Sănătății)</i>
      </p>
    </article>
  </body>
</html>