<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/technology/case-royal-boon-edam-veranderingsmanagement-is-cruciaal-bij-een-wereldwijde-uitrol"/>
    <meta property="og:site_name" content="DutchCowboys"/>
    <meta property="article:published_time" content="2019-11-25T12:30:00+00:00"/>
    <meta property="og:title" content="Case Royal Boon Edam: 'Veranderings-management is cruciaal bij een wereldwijde uitrol’"/>
    <meta property="og:description" content="Als je ergens een pand binnenloopt via een draaideur, dan is de kans vrij groot dat je ergens op de deur ‘Boon Edam’ ziet staan. Het bedrijf is namelijk internationaal marktleider."/>
  </head>
  <body>
    <article>
      <h1>Case Royal Boon Edam: 'Veranderings-management is cruciaal bij een wereldwijde uitrol’</h1>
      <address><time datetime="2019-11-25T12:30:00+00:00">25 Nov 2019, 12:30</time> by <a rel="author">Redactie Dutchcowboys</a></address>
      <p>In samenwerking met <a href="https://www.dutchcowboys.nl/sap">SAP</a> hebben we een serie gemaakt over het snijvlak van ondernemen en IT. Ieder artikel in deze serie heeft een bedrijf centraal staan dat op enige manier te maken heeft met een <a href="https://www.sap.com/netherlands/cmp/oth/crm-nl19-ddm-e2epilo/index.html?campaigncode=CRM-NL19-SAP-CONTENT&amp;source=web-nl-dutchcowboys-royal-digitale">digitale transformatie</a> binnen het bedrijf. In dit artikel staat Royal Boon Edam centraal.</p>
      <p>Als je ergens een pand binnenloopt via een draaideur, dan is de kans vrij groot dat je ergens op de deur ‘Boon Edam’ ziet staan. Het bedrijf is namelijk internationaal marktleider op het vlak van draaideuren en toonaangevend leverancier van beveiligingstoegangen voor panden. In totaal werken er bij Boon Edam 1500 werknemers verdeeld over tweeëntwintig landen. Zo heeft het bedrijf productiefaciliteiten in de Verenigde Staten, China en natuurlijk Nederland.</p>
      <h3>Opgericht in Amsterdam</h3>
      <p>In 1873 werd <a href="https://www.boonedam.com/">het bedrijf</a> opgericht als timmermanszaak in Amsterdam, en in 1970 verhuisde het bedrijf naar Edam. Door de jaren heen is Boon Edam van timmermanszaak getransformeerd in wereldleider op het gebied van draaideuren. En toonaangevend op het gebied van de levering van architecturale tourniquetdeuren, beveiligingssluizen, toegangspoortjes, draaihekken en automatische schuifdeuren.</p>
      <p>Door de wereldwijde vertakkingen liep Boon Edam tegen verschillende zaken aan: het werken met verschillende systemen zorgde voor versnipperde data, veel ‘handwerk’ en zodoende een hoge foutgevoeligheid. <a href="https://www.sap.com/netherlands/products/intelligent-enterprise.html?campaigncode=CRM-NL19-SAP-CONTENT&amp;source=web-nl-dutchcowboys-royal-intelligententerprise">Intelligent enterprise</a> is de drijfveer van het bedrijf en om de groeistrategie verder uit te kunnen rollen, en te blijven innoveren, was het tijd om op globaal niveau samen te gaan werken op basis van One Way of Working. Samen met Delaware is daarom het ‘One Boon’-project gestart.</p>
      <p>"<i>Met het One-Boon project, de implementatie van de Fast-Engineer oplossing op basis van SAP S/4HANA, beschikt Boon over een global platform ter ondersteuning van de end-to-end bedrijfsprocessen, heeft men meer inzicht in de business, en werkt men met 1 versie van de waarheid.</i>" Aldus Patrick Jansen, Operations Manager delaware.</p>
      <h3>Standaardisatie</h3>
      <p>Marcel Schilder, Group IT Manager bij Boon Edam, licht het project toe: “We zijn als organisatie gegroeid waardoor het niet meer efficiënt was om op iedere locatie eigen tools voor eigen processen te hebben. Die processen moesten geharmoniseerd worden binnen een platform, ‘<a href="https://www.sap.com/netherlands/cmp/oth/crm-nl19-ddm-e2epilo/index.html?campaigncode=CRM-NL19-SAP-CONTENT&amp;source=web-nl-dutchcowboys-royal-oneway">One Way of Working</a>’. Dus meer standaardisatie, die weer meer efficiency oplevert.”</p>
      <p>Het is onderdeel van de groeistrategie van het bedrijf. “We hebben een visie waarbij we toekomstige groei mogelijk maken in een internationale omgeving, we meer efficiency gaan behalen, we premium-kwaliteit realiseren én onze positie als marktleider behouden”, gaat Schilder verder.</p>
      <h3>Wereldwijde verandering</h3>
      <p>Aangezien de onderneming wereldwijd opereert en ieder land of regio een eigen (bedrijfs)cultuur kent, is <a href="https://www.sap.com/netherlands/cmp/dg/crm-nl19-hcm-digie2e/index.html?campaigncode=CRM-NL19-SAP-CONTENT&amp;source=web-nl-dutchcowboys-royal-veranderingsmanagement">veranderingsmanagement</a> misschien nog wel belangrijker dan alleen het technische aspect. Boon Edam heeft dit in de beginfase al onderkent en op ingespeeld. Schilder legt het belang verder uit: “We hebben onze strategie zo gemaakt dat we voor de complete verandering enkele jaren hebben ingecalculeerd, waarbij we het land voor land uitrollen. Zodoende heb je op een gegeven moment een template waarmee je kan werken en die de uitrol in een volgend land weer makkelijker maakt. Al heb je toch altijd te maken met mensen en processen die veranderen, dus je kan van tevoren niet op alles inspelen.”</p>
      <p>Vooral op het gebied van mensen meenemen in dit proces heeft het bedrijf een duidelijke strategie. Schilder licht dit verder toe: “Als je na de eerste roll-outs bepaalde valkuilen herhaaldelijk ziet, pas je de strategie aan. We proberen de landen en mensen die als volgende aan de beurt zijn vroegtijdig mee te nemen in het traject. Zo kunnen zij zich actief voorbereiden op wat komen gaat. Ook op het gebied van legal hebben sommige landen een langer of ander traject nodig.”</p>
      <figure>
        <iframe src="https://www.youtube.com/embed/rIuIl2fbEoA" width="480" height="270" data-service="Youtube" scrolling="no"/>
      </figure>
      <related>
        <h4>Lees ook:</h4>
        <a href="https://www.dutchcowboys.nl/technology/case-fujifilm-de-cloud-brengt-je-tot-standaardisatie"/>
        <a href="https://www.dutchcowboys.nl/technology/case-universiteit-utrecht-van-maatwerk-naar-standaard"/>
      </related>
    </article>
  </body>
</html>