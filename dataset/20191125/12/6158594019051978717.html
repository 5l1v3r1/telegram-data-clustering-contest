<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/zpravy/vrazda-nova-ves.A191125_110256_dx-zpravy_stes"/>
    <meta property="og:site_name" content="Expres"/>
    <meta property="article:published_time" content="2019-11-25T12:02:00+00:00"/>
    <meta property="og:title" content="Zavraždil ji sekerou, pak šel posnídat: Psychopat z Nové Vsi Alenu (†58) nenapadl poprvé"/>
    <meta property="og:description" content="Bezmála třicet let se nenáviděli a vjížděli si do vlasů kvůli malichernostem, tentokrát ale sousedský spor skončil tragédií. Sedmdesátiletý muž v Nové Vsi v okrese Praha-východ napadl osmapadesátiletou Alenu K. sekerou, ta následkům útoku podlehla. Možná k tomu vůbec nemohlo dojít, kdyby se soud postavil jinak k pět let starému případu, kdy vrah oběť také napadl sekerou."/>
  </head>
  <body>
    <article>
      <h1>Zavraždil ji sekerou, pak šel posnídat: Psychopat z Nové Vsi Alenu (†58) nenapadl poprvé</h1>
      <address><time datetime="2019-11-25T12:02:00+00:00">25 Nov 2019, 12:02</time> by <a rel="author" href="https://www.expres.cz/novinari/stepan-karlesz.N4073" target="_blank">Štěpán Karlesz</a></address>
      <p>
        <b>Bezmála třicet let se nenáviděli a vjížděli si do vlasů kvůli malichernostem, tentokrát ale sousedský spor skončil tragédií. Sedmdesátiletý muž v Nové Vsi v okrese Praha-východ napadl osmapadesátiletou Alenu K. sekerou, ta následkům útoku podlehla. Možná k tomu vůbec nemohlo dojít, kdyby se soud postavil jinak k pět let starému případu, kdy vrah oběť také napadl sekerou.</b>
      </p>
      <p>Je to případ jako z filmu o psychopatickém vrahovi. Důchodce z Nové Vsi ve středu ráno napadl sekerou ženu, se kterou řadu let vedl sousedské spory. Pak si podle svědků serveru Blesk.cz šel v klidu uvařit kafe a posnídat sušenky.</p>
      <p>Vraždu si muž pravděpodobně dobře naplánoval. Na sousedku zaútočil ráno, když vyrážela stejně jako každý den do práce.</p>
      <p>Podle okolí byl muž podivín, který se téměř s nikým nebavil. Zato právě svojí oběti a její rodině dělal ze života peklo kvůli maličkostem. A to dlouhou řadu let.</p>
      <p><b><i>„Přistěhoval jsem se před 28 lety a už ty spory mezi sebou měli. Tamhleto nebylo, tohle nebylo. Nebyl vytřený barák. Chytali se za slovo, hádali se kvůli malichernostem,“</i></b> popsal Blesku jeden ze sousedů.</p>
      <figure>
        <img src="https://1gr.cz/fotky/bulvar/19/113/cl6/STE7f9b00_beznzlplplplpvu.png"/>
        <figcaption>Alenu z Nové Vsi zavraždil soused, se kterým měla desítky let sousedské spory. Už jednou ji přitom sekerou napadl.</figcaption>
      </figure>
      <p>Co ale podle informací Expresu pozůstalé po Aleně nenechává spát, je to, že k takto tragickému vyvrcholení sousedských sporů nemuselo vůbec dojít. <b>To kdyby soud vraha tvrději potrestal před pěti lety, kdy ženu fyzicky napadl.</b></p>
      <p>Tehdy na ni zaútočil také sekerou, a to zcela nečekaně před domovní brankou. Jenže i když se ukázalo, čeho je šílený muž schopen, nakonec vyvázl jen s malicherným trestem: podmínkou a nízkou pokutou.</p>
      <p>Kriminalisté už na muže uvalili vazbu, on sám s nimi od zadržení spolupracuje. K vraždě se přiznal.</p>
      <related>
        <h4>Související</h4>
        <a href="https://www.expres.cz/zpravy/vrazda-mordparta-svihov-krimi.A191121_112930_dx-zpravy_peve"/>
        <a href="https://www.expres.cz/zpravy/josef-mares-sef-prazske-mordparty-konci-orlicke-vrazdy-marie-a-premysl-smrt-kvuli-pozemku.A191120_134218_dx-zpravy_lare"/>
        <a href="https://www.expres.cz/zpravy/oleg-sokolov-napoleon-vrazda.A191119_125934_dx-zpravy_peve"/>
        <a href="https://www.expres.cz/zpravy/marie-premysl-vrazda-v-praze-kvuli-pozemku-student-matfyzu-tomas.A191120_122906_dx-zpravy_lare"/>
        <a href="https://www.example.com/"/>
        <a href="https://www.expres.cz/zpravy/oleg-sokolov-vrazda-milenka-napoleon-slavkov-historik-rusko.A191112_132232_dx-zpravy_vlt"/>
        <a href="https://www.expres.cz/zpravy/vrazda-brno.A191107_124312_dx-zpravy_stes"/>
      </related>
    </article>
  </body>
</html>