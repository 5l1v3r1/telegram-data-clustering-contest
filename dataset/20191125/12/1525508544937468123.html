<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780804/%D8%A2%D8%B2%D9%85%D9%88%D9%86-%D8%AA%D9%85%D8%A7%D9%85-%D8%AA%D9%84%D8%A7%D8%B4%D9%85%D8%A7%D9%86-%D8%A7%DB%8C%D9%86-%D8%A7%D8%B3%D8%AA-%DA%A9%D9%87-%D8%A7%D8%B2%D8%A8%DA%A9%D8%B3%D8%AA%D8%A7%D9%86-%D8%B1%D8%A7-%D8%B4%DA%A9%D8%B3%D8%AA-%D8%AF%D9%87%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T12:35:00+00:00"/>
    <meta property="og:title" content="آزمون: تمام تلاشمان این است که ازبکستان را شکست دهیم"/>
    <meta property="og:description" content="سرمربی تیم فوتبال زیر ۲۳ سال دختران ایران گفت: بازی به بازی هماهنگ‌تر و بهتر می‌شویم و امیدوارم برابر ازبکستان نیز بهترین عملکرد را داشته باشیم."/>
  </head>
  <body>
    <article>
      <h1>آزمون: تمام تلاشمان این است که ازبکستان را شکست دهیم</h1>
      <address>
        <time datetime="2019-11-25T12:35:00+00:00">25 Nov 2019, 12:35</time>
      </address>
      <p>به گزارش <a href="https://www.mehrnews.com/">خبرگزاری مهر</a>، مریم ازمون، سرمربی تیم فوتبال زیر ۲۳ سال دختران ایران گفت: با سیستم ۲-۵-۳ به میدان رفتیم و نیمه اول بدون گل به پایان رسید.نیمه دوم  سه تعویض داشتیم و با برنامه ریزی که داشتیم به گل رسیدیم.</p>
      <p>وی ادامه داد: تیم قرقیزستان بسیار خوب بود و در این تورنمنت بهترین بازی را انجام دادیم. کیفیت بازی خیلی خوب بود. این تیم را آنالیز کردیم و روی نقاط ضعف و قوت آنها کار کردیم و در نهایت پیروز شدیم اما متاسفانه تیم داوری بسیار بد بود و در دو بازی اخیر از سمت داوری بازیکنان ما بسیار اذیت شدند.</p>
      <p>آزمون در ادامه بیان کرد: در نیمه دوم ساختار حمله خود را تغییر دادیم و با پراکنده کردن بازیکنان تیم قرقیزستان از فضای بین دفاع و هافبکشان استفاده کردیم و با پاس های کوتاه به گل رسیدیم. اکنون این برد را باید فراموش کنیم و تمام تمرکزمان را  به بازی سختی که مقابل ازبکستان داریم، باید بگذاریم. امیدوارم برابر ازبکستان نیز بهترین عملکرد را داشته باشیم. هدف ما این است در هر بازی هماهنگ تر و بهتر از قبل باشیم</p>
      <p>وی در پایان گفت: اگر در این بازی ۶ گل زدیم دلیلی بر این که تیم ضعیفی برابرمان بود، نیست. تیم قرقیزستان تاکتیکی بود اما ما از نقاط ضعف آنها بهترین استفاده را کردیم. بازیکنان جوانی که در اختیار داریم می توانند آینده تیم های ملی فوتبال ایران در بخش بانوان را تامین کنند.</p>
    </article>
  </body>
</html>