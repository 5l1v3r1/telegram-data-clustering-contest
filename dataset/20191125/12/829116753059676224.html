<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191125-letartoztattak-a-kunszentmartoni-gyerekgyilkost.html"/>
    <meta property="og:site_name" content="Origo"/>
    <meta property="article:published_time" content="2019-11-25T12:48:00+00:00"/>
    <meta property="og:title" content="Letartóztatták a kunszentmártoni gyerekgyilkos anyát"/>
    <meta property="og:description" content="Már a gyilkosság előtt is furcsán viselkedett a 32 éves asszony."/>
  </head>
  <body>
    <article>
      <h1>Letartóztatták a kunszentmártoni gyerekgyilkos anyát</h1>
      <address><time datetime="2019-11-25T12:48:00+00:00">25 Nov 2019, 12:48</time> by <a rel="author">Origo</a></address>
      <p><b>Elrendelték letartóztatását annak a nőnek, aki pénteken halálra verte 3 éves kisfiát. <br/></b>Ahogy azt az Origo is <a href="https://www.origo.hu/itthon/20191125-arra-ert-haza-az-apa-hogy-meghalt-a-haromeves-gyereke.html">megírta</a>, a gyerek apja arra ment haza, hogy meghalt a hároméves kisfia. Úgy tudni,</p>
      <aside>a nő nemcsak megverte, hanem szíven is szúrta a kisgyereket. </aside>
      <p>A 32 éves nő depressziós lehetett. A helyiek szerint a gyilkosság előtt egy nappal az addig nyugodt asszony furcsán viselkedett. </p>
      <blockquote>Ugyan nem emelt rá kezet, de a nyílt utcán rángatta Petikét, hangosan beszélt vele. Pedig nyugodt, mosolygós kisfiú volt, nem hisztériázott</blockquote>
      <p>- mondta el a <a href="http://www.borsonline.hu/aktualis/horror-kunszentmartonban-arra-ert-haza-az-apa-hogy-petike-halott/187270">Borsnak</a> az egyik helybéli.<br/>A gyilkosság idején a kisgyerek nagyanyja volt még otthon, ő kapta fel a vérbefagyott kisfiút és rohant át vele a szemközti kocsmába.</p>
      <aside>Ott kihívták a mentőket, de a gyerek életét már nem lehetett megmenteni. </aside>
      <p>Az apa körülbelül ekkor ért haza kislányával az óvodából. </p>
      <p>A <a href="http://www.police.hu/hu/hirek-es-informaciok/legfrissebb-hireink/bunugyek/letartoztatasban-3">rendőrök</a> a helyszínen elfogták az anyát, akinek letartóztatását ma rendelte el a bíróság. </p>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/itthon/20191122-egy-kunszentmartoni-no-meggyilkolta-a-fiat.html"/>
        <a href="https://www.origo.hu/itthon/20191125-arra-ert-haza-az-apa-hogy-meghalt-a-haromeves-gyereke.html"/>
      </related>
    </article>
  </body>
</html>