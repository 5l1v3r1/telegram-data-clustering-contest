<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/25/huawei-annuncia-il-matepad-pro/"/>
    <meta property="og:site_name" content="Webnews"/>
    <meta property="article:published_time" content="2019-11-25T12:52:00+00:00"/>
    <meta property="og:title" content="Huawei annuncia il MatePad Pro"/>
    <meta property="og:description" content="Il tablet Huawei MatePad Pro ha uno schermo 2K da 10,8 pollici, processore Kirin 990, 6/8 GB di RAM, 128/256/512 GB di storage e Android 10."/>
  </head>
  <body>
    <article>
      <h1>Huawei annuncia il MatePad Pro</h1>
      <h2>Il tablet Huawei MatePad Pro ha uno schermo 2K da 10,8 pollici, processore Kirin 990, 6/8 GB di RAM, 128/256/512 GB di storage e Android 10.</h2>
      <address><time datetime="2019-11-25T12:52:00+00:00">25 Nov 2019, 12:52</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>Come <a href="https://www.webnews.it/2019/11/15/huawei-matepad-pro-annuncio-25-novembre/">previsto</a> circa 10 giorni fa, <a href="https://www.webnews.it/recensioni/produttore/huawei/">Huawei</a> ha annunciato un nuovo tablet di fascia alta con tastiera magnetica e stilo. Il <b>MatePad Pro</b>, offerto in diverse configurazioni, possiede un ampio schermo con risoluzione 2K e un foro per la fotocamera frontale. Se verrà distribuito sui mercati occidentali, il dispositivo sarà il diretto concorrente dei <a href="https://www.webnews.it/recensioni/samsung-galaxy-tab-s6/">Samsung Galaxy Tab S6</a> e <a href="https://www.webnews.it/2019/11/12/ipad-pro-2020-fotocamere-tof/">Apple iPad Pro</a>.</p>
      <p>Rispetto al precedente <a href="https://www.webnews.it/2019/06/21/huawei-mediapad-m6-due-tablet-kirin-980/">MediaPad M6</a> è stato ulteriormente ridotto lo spessore delle cornici (4,9 millimetri). Ciò ha tuttavia comportato l’eliminazione del lettore di impronte digitali. Lo schermo IPS da <b>10,8 pollici</b> ha una risoluzione Quad HD+ (2560×1600 pixel) e supporta il gamut colore DCI-P3. Oltre al filtro per la luce blu è stato implementato un algoritmo che regola automaticamente luminosità, contrasto e saturazione.</p>
      <p>La dotazione hardware comprende il processore octa core <a href="https://www.webnews.it/2019/09/06/ifa-2019-huawei-kirin-990-5g-nuovo-p30-pro/">Kirin 990</a> con dual NPU, <b>6/8 GB di RAM</b> e 128/256/512 GB di storage, espandibili con schede nanoSD (NM card) fino a 256 GB. La fotocamera posteriore ha un sensore da 13 megapixel (f/1.8), mentre quella frontale ha una risoluzione di 8 megapixel (f/2.0).</p>
      <slideshow>
        <figure>
          <img src="https://www.webnews.it/app/uploads/2019/11/huawei-matepad-pro-1.jpg"/>
        </figure>
        <figure>
          <img src="https://www.webnews.it/app/uploads/2019/11/huawei-matepad-pro-2.jpg"/>
        </figure>
        <figure>
          <img src="https://www.webnews.it/app/uploads/2019/11/huawei-matepad-pro-3.jpg"/>
        </figure>
        <figure>
          <img src="https://www.webnews.it/app/uploads/2019/11/huawei-matepad-pro-4.jpg"/>
        </figure>
        <figure>
          <img src="https://www.webnews.it/app/uploads/2019/11/huawei-matepad-pro-5.jpg"/>
        </figure>
      </slideshow>
      <p>La connettività è garantita dai moduli WiFi 802.11ac, Bluetooth 5.1, GPS, Galileo e LTE. Sono inoltre presenti la porta USB Type-C e il sistema audio Histen 6.0 con <b>quattro altoparlanti</b>. La batteria da 7.250 mAh supporta la ricarica rapida da 40 Watt, la ricarica wireless da 15 Watt e la ricarica wireless inversa da 7,5 Watt. L’autonomia è circa 11 ore. Il sistema operativo è <b>Android 10</b> con interfaccia EMUI 10.0.1.</p>
      <p>La stilo M-Pencil e la tastiera magnetica sono disponibili solo con le versioni dotate di 8 GB di RAM e 256/512 GB di storage. Per le altre devono essere acquistati a parte. Il prezzo base del MatePad Pro (6 GB di RAM e 128 GB di storage) è 3.299 yuan, pari a circa <b>425 euro</b>, tasse escluse.</p>
      <p>Se vuoi aggiornamenti su <i>Huawei annuncia il MatePad Pro</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>