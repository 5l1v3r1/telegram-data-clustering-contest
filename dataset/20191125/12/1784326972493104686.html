<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/25/ez-a-lany-megszolalasig-hasonlit-ariana-grandera/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-25T12:11:00+00:00"/>
    <meta property="og:title" content="Ez a lány megszólalásig hasonlít Ariana Grandéra"/>
    <meta property="og:description" content="Te meg tudnád őket különböztetni?"/>
  </head>
  <body>
    <article>
      <h1>Ez a lány megszólalásig hasonlít Ariana Grandéra</h1>
      <h2>Te meg tudnád őket különböztetni?</h2>
      <address><time datetime="2019-11-25T12:11:00+00:00">25 Nov 2019, 12:11</time> by <a rel="author">Barna Bori</a></address>
      <p>Gyakran olvashatsz a neten olyan fanokról, akik mindent megtesznek azért, hogy hasonlítsanak a kedvencükre: például <a href="https://cosmopolitan.hu/szepseg/2019/05/29/egy-vagyont-koltott-arra-hogy-katalin-hercegnere-hasonlitson/">teljesen lecserélik a ruháikat</a>, vagy <a href="https://cosmopolitan.hu/szepseg/2019/03/22/8-milliot-koltott-hogy-meghan-hercegnere-hasonlitson/">akár műtétet is bevállalnak a tökéletes eredmény kedvéért</a>. Azonban a 14 éves <b>Paige Niemann minden extra beavatkozás nélkül máris pontosan ugyanúgy néz ki, mint Ariana Grande!</b> A lányt már 10 évesen a híres énekesnőhöz hasonlították, és az azóta eltelt időben elképesztően sikeres lett a neten a döbbenetes hasonlóságnak köszönhetően.</p>
      <h3>Képzeld, Instán már több mint 116 ezren követik őt!</h3>
      <figure>
        <embed-post data-src="https://www.instagram.com/p/B4sWqrinkFQ" data-service="Instagram"/>
      </figure>
      <p>Paige<b> először az anyukáját kérte meg, hogy sminkelje ki és csinálja meg a haját</b>, úgy, ahogyan Ari hordja, de utána elkezdte ő maga is megtanulni a sztárcsaj beauty-trükkjeit. Az Insta-posztjaihoz pedig<b> Ariana albumborítóiból, fellépőruháiból és videoklipjeiből inspirálódik.</b></p>
      <figure>
        <embed-post data-src="https://www.instagram.com/p/B4aVzS0nbFS" data-service="Instagram"/>
      </figure>
      <p><b>A lány fotói amúgy tele vannak olyan kommentekkel</b>, hogy ijesztően úgy néz ki, mint az énekesnő, és olyan, mintha maga a sztárcsaj posztolt volna szelfit. Egyébként az lehet az oka ennek a döbbenetes hasonlóságnak, hogy <b>mindketten olasz-amerikai származásúak.</b></p>
      <figure>
        <embed-post data-src="https://www.instagram.com/p/B47yrPPHx8v" data-service="Instagram"/>
      </figure>
      <p>Paige amúgy azt mondja, nem zavarja, mit mondanak a trollok, hiszen<b> őt boldoggá teszi, hogy hasonlít Arira, és erről képeket posztolhat.</b></p>
      <figure>
        <embed-post data-src="https://www.instagram.com/p/BzDrla6HHO2" data-service="Instagram"/>
      </figure>
      <h3>Elképesztő, mennyire ugyanúgy néznek ki, igaz?</h3>
    </article>
  </body>
</html>