<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/politica/article/17-politica/1701396-erc-presenta-una-esmena-a-la-resolucio-anul-lada-pel-tc-que-reafirma-la-defensa-a-l-autodeterminacio.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-25T12:41:48+00:00"/>
    <meta property="og:title" content="ERC presenta una esmena a la resolució anul·lada pel TC que reafirma la defensa a l’autodeterminació"/>
    <meta property="og:description" content="Els republicans lamenten que l'actuació de l'alt tribunal &quot;és contrària&quot; als drets fonamentals"/>
  </head>
  <body>
    <article>
      <h1>ERC presenta una esmena a la resolució anul·lada pel TC que reafirma la defensa a l’autodeterminació</h1>
      <address><time datetime="2019-11-25T12:41:48+00:00">25 Nov 2019, 12:41</time> by <a rel="author">ACN</a></address>
      <ul>
        <li>
          <b>Els republicans lamenten que l’actuació de l’alt tribunal “és contrària” als drets fonamentals</b>
        </li>
      </ul>
      <slideshow>
        <figure>
          <img src="https://www.elpuntavui.cat/imatges/58/93/alta/780_0008_5893946_98cfbbe07ec38f909df5f17c271956db.jpg"/>
          <figcaption>La portaveu d’ERC, Marta Vilalta, en una roda de premsa EFE</figcaption>
        </figure>
        <figure>
          <img src="https://www.elpuntavui.cat/imatges/58/93/alta/780_0008_5893948_ae5860a7ba722aefe963d2e37db7e6cc.jpg"/>
          <figcaption>Sergi Sabrià i Marta Vilalta (ERC) durant un ple del Parlament ACN</figcaption>
        </figure>
      </slideshow>
      <p>ERC ha presentat aquest dilluns diverses esmenes a la proposta de resolució de resposta a la sentència de l’1-O que rebutja la suspensió parcial acordada pel Tribunal Constitucional (TC) i ha reiterat la reprovació de la monarquia, la defensa del dret a l’autodeterminació i la reivindicació de la sobirania del poble de Catalunya per decidir el seu futur polític. En un dels punts, a més, ERC lamenta que l’actuació del TC és “contrària als drets fonamentals de llibertat d’expressió, llibertat ideològica i participació política”. En una altra esmena, expressen suport al president de Parlament i a la Mesa investigats per la fiscalia per haver “defensat el dret a la representació política”.</p>
      <p>En una altra esmena, els republicans consideren que al persecució judicial de la Mesa del Parlament constitueix una “greu vulneració” de l’autonomia parlamentària i de la inviolabilitat dels diputats.</p>
      <p>Segons han explicat fonts d’ERC, la voluntat del grup era la de presentar esmenes conjuntament amb JxCat i la CUP després de la suspensió del TC i per tal de mantenir el consens inicial. Després que JxCat i la CUP hagin presentat esmenes en solitari, ERC ha decidit també fer-ho per impulsar una transacció conjunta.</p>
    </article>
  </body>
</html>