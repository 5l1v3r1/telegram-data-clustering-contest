<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kerkira/kerkyra-synelifthi-56chronos-gia-apates-me-epitages/"/>
    <meta property="og:site_name" content="ert.gr"/>
    <meta property="article:published_time" content="2019-11-25T12:32:07+00:00"/>
    <meta property="og:title" content="Κέρκυρα: Συνελήφθη 56χρονος για απάτες με επιταγές"/>
    <meta property="og:description" content="Η ΑΝΑΚΟΙΝΩΣΗ ΤΗΣ ΑΣΤΥΝΟΜΙΑΣ Συνελήφθη την Παρασκευή (22.11.2019) το βράδυ, στην Κέρκυρα από αστυνομικούς της Υποδιεύθυνσης Ασφαλείας σε συνεργασία με το Αστυνομικό Τμήμα Βόρειας Κέρκυρας, 56χρονος ημεδαπός, σε βάρος του οποίου σχηματίστηκε κακουργηματικού χαρακτήρα δικογραφία για απάτη και για παράβαση της Νόμου Περί Επιταγών. Ειδικότερα, από τους αστυνομικούς της Υποδιεύθυνσης Ασφαλείας Κέρκυρας διερευνήθηκαν μεθοδικά καταγγελίες σύμφωνα με τις οποίες ο 56χρονος εξαπατούσε συστηματικά επιχειρήσεις στην Κέρκυρα, στο πλαίσιο σύναψης εμπορικών συναλλαγών, εκδίδοντας ακάλυπτες επιταγές. Η έρευνα που διεξάγει η Υποδιεύθυνση Ασφαλείας Κέρκυρας συνεχίζεται για την διερεύνηση του ενδεχομένου εμπλοκής του και σε άλλες υποθέσεις εξαπάτησης πολιτών. Πολίτες οι οποίοι ενδέχεται να έχουν εξαπατηθεί με αντίστοιχο τρόπο ή έχουν αντιληφθεί αντίστοιχη δράση παρακαλούνται να το καταγγείλουν στις Υπηρεσίες της Διεύθυνσης Αστυνομίας Κέρκυρας. Προανάκριση για την υπόθεση διενεργεί η Υποδιεύθυνση Ασφαλείας Κέρκυρας . Ο 56χρονος θα…"/>
  </head>
  <body>
    <article>
      <h1>Κέρκυρα: Συνελήφθη 56χρονος για απάτες με επιταγές</h1>
      <address><time datetime="2019-11-25T12:32:07+00:00">25 Nov 2019, 12:32</time> by <a rel="author">Μαρία Παγκράτη</a></address>
      <p>Η ΑΝΑΚΟΙΝΩΣΗ ΤΗΣ ΑΣΤΥΝΟΜΙΑΣ<br/>Συνελήφθη την Παρασκευή (22.11.2019) το βράδυ, στην Κέρκυρα από αστυνομικούς της Υποδιεύθυνσης Ασφαλείας σε συνεργασία με το Αστυνομικό Τμήμα Βόρειας Κέρκυρας, 56χρονος ημεδαπός, σε βάρος του οποίου σχηματίστηκε κακουργηματικού χαρακτήρα δικογραφία για απάτη και για παράβαση της Νόμου Περί Επιταγών.<br/>Ειδικότερα, από τους αστυνομικούς της Υποδιεύθυνσης Ασφαλείας Κέρκυρας διερευνήθηκαν μεθοδικά καταγγελίες σύμφωνα με τις οποίες ο 56χρονος εξαπατούσε συστηματικά επιχειρήσεις στην Κέρκυρα, στο πλαίσιο σύναψης εμπορικών συναλλαγών, εκδίδοντας ακάλυπτες επιταγές.<br/>Η έρευνα που διεξάγει η Υποδιεύθυνση Ασφαλείας Κέρκυρας συνεχίζεται για την διερεύνηση του ενδεχομένου εμπλοκής του και σε άλλες υποθέσεις εξαπάτησης πολιτών.<br/>Πολίτες οι οποίοι ενδέχεται να έχουν εξαπατηθεί με αντίστοιχο τρόπο ή έχουν αντιληφθεί αντίστοιχη δράση παρακαλούνται να το καταγγείλουν στις Υπηρεσίες της Διεύθυνσης Αστυνομίας Κέρκυρας.<br/>Προανάκριση για την υπόθεση διενεργεί η Υποδιεύθυνση Ασφαλείας Κέρκυρας .<br/>Ο 56χρονος θα οδηγηθεί στον κ. Ανακριτή Κέρκυρας.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/kerkira/kerkyra-provlimatismos-gia-tin-poreia-toy-kinal/"/>
        <a href="https://www.ert.gr/perifereiakoi-stathmoi/kerkira/kerkyra-entasi-sto-per-symvoylio-gia-petrelaia-kai-panepistimio/"/>
        <a href="https://www.ert.gr/perifereiakoi-stathmoi/kerkira/kerkyra-o-s-gkikas-gia-tin-anaptyxi-toy-thalassioy-toyrismoy/"/>
        <a href="https://www.ert.gr/perifereiakoi-stathmoi/kerkira/kerkyra-omilia-a-mpaloy-sto-lixoyri/"/>
        <a href="https://www.ert.gr/perifereiakoi-stathmoi/kerkira/kerkyra-episkepsi-toy-tsechoy-an-ypoyrgoy/"/>
        <a href="https://www.ert.gr/perifereiakoi-stathmoi/kerkira/kerkyra-to-programma-ton-ekdiloseon-gia-tin-imera-tis-ethnikis-antistasis/"/>
      </related>
    </article>
  </body>
</html>