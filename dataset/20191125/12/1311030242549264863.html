<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/bangladesh/article/1626217/%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E0%A6%85%E0%A6%AA%E0%A6%B9%E0%A6%B0%E0%A6%A3%E0%A7%87%E0%A6%B0-%E0%A6%B8%E0%A6%AE%E0%A7%9F-%E0%A7%AA-%E0%A6%9C%E0%A6%A8-%E0%A6%86%E0%A6%9F%E0%A6%95"/>
    <meta property="og:site_name" content="প্রথম আলো"/>
    <meta property="article:published_time" content="2019-11-25T12:03:00+00:00"/>
    <meta property="og:title" content="ছাত্রীকে অপহরণের সময় ৪ জন আটক"/>
    <meta property="og:description" content="রংপুরে নার্সিং কলেজের ছাত্রীকে অপহরণের সময় মাইক্রোবাসসহ চারজনকে আটক করেছে স্থানীয়রা। পরে তাঁদের পুলিশে হস্তান্তর করার পর আজ সোমবার কারাগারে পাঠানো হয়েছে। গতকাল রোববার সন্ধ্যায় নগরের কামালকাছনা দখিগঞ্জ এলাকায় এ ঘটনা ঘটে।"/>
  </head>
  <body>
    <article>
      <h1>ছাত্রীকে অপহরণের সময় ৪ জন আটক</h1>
      <address><time datetime="2019-11-25T12:03:00+00:00">25 Nov 2019, 12:03</time> by <a rel="author">নিজস্ব প্রতিবেদক, রংপুর</a></address>
      <p>রংপুরে নার্সিং কলেজের ছাত্রীকে অপহরণের সময় মাইক্রোবাসসহ চারজনকে আটক করেছে স্থানীয়রা। পরে তাঁদের পুলিশে হস্তান্তর করার পর আজ সোমবার কারাগারে পাঠানো হয়েছে।<br/><br/>গতকাল রোববার সন্ধ্যায় নগরের কামালকাছনা দখিগঞ্জ এলাকায় এ ঘটনা ঘটে।</p>
      <p>আজ ওই ছাত্রীর বাবার দায়ের করা নারী ও শিশু নির্যাতন দমন আইনে মামলার পর গ্রেপ্তারকৃত চারজনকে আদালতের মাধ্যমে কারাগারে পাঠানো হয়।<br/><br/>অপহরণকারী চার ব্যক্তি হলেন নাজমুল ইসলাম, আরিফুল ইসলাম, মোহাম্মদ জনি ও লাভলু মিয়া। তাঁদের বাড়ি রংপুর নগরের গণেশপুর এলাকায়। তাঁদের বয়স ২৩-২৬ বছরের মধ্যে।</p>
      <p>মামলার বিবরণের বরাত দিয়ে কোতোয়ালি থানার ভারপ্রাপ্ত কর্মকর্তা (ওসি) আবদুর রশিদ বলেন, নাজমুল ইসলাম নামের যুবক দীর্ঘদিন ধরে ওই ছাত্রীকে উত্ত্যক্ত করে আসছিল। রোববার সন্ধ্যায় ওই ছাত্রী রিকশায় করে কলেজ থেকে বাড়ি ফেরার সময় কামালকাছনা দখিগঞ্জ এলাকায় এলে আগে থেকে সেখানে ওত পেতে থাকা অপহরণকারীরা তাঁকে মাইক্রোবাসে জোর করে তুলে নিয়ে যায়। এ সময় ওই ছাত্রীর চিৎকারে স্থানীয় ব্যক্তিরা মাইক্রোবাসটি ধাওয়া করে আটক করে।</p>
    </article>
  </body>
</html>