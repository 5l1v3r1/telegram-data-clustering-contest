<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/itinerari/migliori-compagnie-aeree-2020-1.4905165"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-25T12:48:02+00:00"/>
    <meta property="og:title" content="Le migliori compagnie aeree del 2020"/>
    <meta property="og:description" content="Air New Zeland guida la nuova classifica dei vettori al top per sicurezza, servizi e innovazione"/>
  </head>
  <body>
    <article>
      <h1>Le migliori compagnie aeree del 2020</h1>
      <h2>Air New Zeland guida la nuova classifica dei vettori al top per sicurezza, servizi e innovazione </h2>
      <address><time datetime="2019-11-25T12:48:02+00:00">25 Nov 2019, 12:48</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4905164.1574686083!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Air New Zeland è stata premiata migliore compagnia aerea del 2020</figcaption>
      </figure>
      <p>Sono stati annunciati i vincitori degli Airline Excellence Awards per il 2020, che premiamo <b>le migliori compagnie del mondo in varie categorie</b>. Gli award sono assegnati da AirlineRatings, un autorevole sito specializzato nella valutazione <b>della qualità, della sicurezza e dell'innovazione</b> dei vettori, che quest'anno ha eletto compagnia di riferimento mondiale Air New Zealand.</p>
      <h3>Le compagnie migliori del mondo</h3>
      <p>Pur con risorse minori rispetto alle concorrenti più grandi, <b>la compagnia di bandiera della Nuova Zelanda </b>primeggia in quasi tutti i fattori presi in esame ed è stata premiata per i suoi risultati da record, le innovazioni a bordo, <b>la sicurezza operativa, l'eccellenza ambientale</b> e la motivazione dello staff. È la sesta volta che riceve il massimo riconoscimento degli <a href="https://www.airlineratings.com/news/airline-ratings-names-best-airlines-2020/">Airline Excellence Awards</a>; al palmares di quest'anno aggiunge anche il premio per la Best Premium Economy. In seconda posizione si piazza <b>Singapore Airlines</b>, ex testa di serie premiata anche per la prima classe, in terza All Nippon Airways.</p>
      <h3>Le altre categorie</h3>
      <p>Qatar Airways è ormai abbonata ai titoli per <b>le categorie del catering e della classe business</b>. Qantas ha vinto per la migliore compagnia nazionale e le migliori lounge; Virgin Australia per la classe economy e il personale di bordo; Emirates <b>per l'intrattenimento a bordo</b>; VietJetAir per la migliore compagnia ultra low-cost.<br/><br/>I premi per <b>le migliori compagnie con voli a lungo raggio</b> sono stati assegnati a Delta Air Lines per il continente americano, Lufthansa per l'Europa, Emirates per il Medio Oriente e l'Africa, Cathay Pacific Airways per l'Asia. Stessa divisione per zone geografiche nella categoria dei <b>migliori vettori low cost</b>: rispettivamente JetBlue, Wizz, Air Arabia e AirAsia/AirAsia X.</p>
      <h3>La top 10 delle compagnie aeree</h3>
      <p>1. Air New Zealand<br/>2. Singapore Airlines<br/>3. All Nippon Airways<br/>4. Qantas<br/>5. Cathay Pacific<br/>6. Emirates<br/>7. Virgin Atlantic<br/>8. EVA Air<br/>9. Qatar Airways<br/>10. Virgin Australia<br/><br/><br/>Leggi anche:<br/>- <a href="https://www.quotidiano.net/itinerari/aerei-comportamenti-incredibili-1.4903466">Aerei da incubo: i comportamenti più incredibili dei passeggeri</a><br/>- <a href="https://www.quotidiano.net/magazine/airbus-cabina-aereo-1.4780442">Il futuro degli aerei: arriva la prima cabina connessa</a><br/>- <a href="https://www.quotidiano.net/magazine/inquinamento-aerei-1.4790667">Ecco quanto inquinano gli aerei. L'analisi del Guardian</a></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/magazine/migliori-chef-al-mondo-1.4905459"/>
        <a href="https://www.quotidiano.net/itinerari/aerei-comportamenti-incredibili-1.4903466"/>
      </related>
    </article>
  </body>
</html>