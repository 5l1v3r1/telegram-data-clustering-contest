<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/dtp/u-pisarivtsii-toyota-zitknulas-z-derevom-foto"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-25T12:13:58+00:00"/>
    <meta property="og:title" content="У Писарівці Toyota зіткнулась з деревом (Фото)"/>
    <meta property="og:description" content="Сьогодні, 25 листопада, у Вінницькому районі водій автомобіля Toyota Corolla з’їхав з дороги та зіткнувся з деревом. 33-річний житель Немирова не впорався з керуванням. Його та 19-річну пасажирку госпіталізували до лікарні."/>
  </head>
  <body>
    <article>
      <h1>У Писарівці Toyota зіткнулась з деревом (Фото)</h1>
      <address>
        <time datetime="2019-11-25T12:13:58+00:00">25 Nov 2019, 12:13</time>
      </address>
      <p>
        <b>Сьогодні, 25 листопада, у Вінницькому районі водій автомобіля Toyota Corolla з’їхав з дороги та зіткнувся з деревом. 33-річний житель Немирова не впорався з керуванням. Його та 19-річну пасажирку госпіталізували до лікарні.</b>
      </p>
      <p>Про це повідомляють у відділі комунікації поліції Вінницької області.</p>
      <p>Внаслідок автопригоди водій та пасажирка транспортного засобу отримали тілесні ушкодження. За фактом аварії слідчі розпочали кримінальне провадження.</p>
      <p>Аварія сталась близько 09.00 години.</p>
      <p>За кермом транспортного засобу перебував 33-річний житель м.Немирів. Попередньо встановлено, що водій іномарки не врахував дорожньої обстановки, з’їхав з дороги, в результаті чого транспортний засіб зіткнувся з деревом.</p>
      <p>Внаслідок автопригоди водій іномарки та його 19-річна пасажирка госпіталізовані до  лікарні.</p>
      <p>Автомобіль поміщено на арештмайданчик.</p>
      <p>Слідчим відділом поліції розпочато кримінальне провадження за ч. 1 ст. 286 (порушення правил безпеки дорожнього руху або експлуатації транспорту особами, які керують транспортними засобами) Кримінального кодексу України. За таке правопорушення передбачено покарання у вигляді обмеження волі на строк до 3-х років з позбавленням права керувати транспортними засобами на такий самий строк.</p>
      <figure>
        <img src="https://vinbazar.com/sites/default/files/newfiles/2019-11/96578.jpg"/>
      </figure>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>