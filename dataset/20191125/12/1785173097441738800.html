<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/orban-obiectivul-pana-finalul-zilei-maine-avem-pregatita-oug-rectificarea-bugetara-obiectivul-asiguram-resursele-financiare-toate-institutiile-toate-autoritatile-1922401325192019111219179976"/>
    <meta property="og:site_name" content="News.ro"/>
    <meta property="article:published_time" content="2019-11-25T12:13:19+00:00"/>
    <meta property="og:title" content="Orban: Obiectivul meu este ca până la finalul zilei de mâine să avem pregătită OUG pentru rectificarea bugetară/ Obiectivul este să asigurăm resursele financiare pentru toate instituţiile şi pentru toate autorităţile"/>
    <meta property="og:description" content="Premierul Ludovic Orban a anunţat, luni, că marţi va fi finalizat proiectul Ordonanţei de Urgenţă pentru rectificarea bugetară care va fi adoptată până la finalul săptămânii. Obiectul principal anunţat de premier este asigurarea resurselor financiare pentru toate instituţiile şi pentru toate autorităţile."/>
  </head>
  <body>
    <article>
      <h1>Orban: Obiectivul meu este ca până la finalul zilei de mâine să avem pregătită OUG pentru rectificarea bugetară/ Obiectivul este să asigurăm resursele financiare pentru toate instituţiile şi pentru toate autorităţile</h1>
      <address><time datetime="2019-11-25T12:13:19+00:00">25 Nov 2019, 12:13</time> by <a rel="author">News.ro</a></address>
      <p>
        <b>Premierul Ludovic Orban a anunţat, luni, că marţi va fi finalizat proiectul Ordonanţei de Urgenţă pentru rectificarea bugetară care va fi adoptată până la finalul săptămânii. Obiectul principal anunţat de premier este asigurarea resurselor financiare pentru toate instituţiile şi pentru toate autorităţile.</b>
      </p>
      <p>”Obiectivul meu este ca, până la finalul zilei de mâine, să stabilim forma definitivă a OUG privind rectificarea bugetară. În rectificarea bugetară avem câteva obiective: primul şi cel mai important este să asigurăm resursele financiare pentru toate instituţiile publice şi pentru toate autorităţile locale, resurse care sunt indispensabile pentru buna funcţionare – lata salariilor, drepturi sociale, cheltuieli de funcţionare. Al doilea obiectiv este de a elimina practica guvernelor anterioare de a pune pe spinarea mediului de afaceri cheltuielile nesăbuite”, a declarat, luni Ludovic Orban, care a precizat că se are în vedere ajungerea la zi cu plata rambursărilor de TVA, cu plata concediilor medicale şi alte cheltuieli.</p>
      <p>”Urmărim să ajungem la zi cu plata situaţiilor de lucrări pe toate proiectele de investiţii. Căutăm să eliminăm toate cheltuielile nececesare şi să eliminăm cheltuielile care nu pot efectiv să fie efectuate au fost trecute acolo, fără să existe efectiv posibilitatea de a fi efectuate până la finele anului 2019”, a mai spus Orban.</p>
      <p>Acesta a explicat că trebuie realizate şi transferuri de sume pentru asigurarea fondurilor necesare pentru plata pensiilor: ”Vechiul Guvern nu a avut grijă să transfere suficiente sume”.</p>
      <p>Acesta a precizat că rectificarea bgetară va fi adoptată până la finalul săptămânii.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>