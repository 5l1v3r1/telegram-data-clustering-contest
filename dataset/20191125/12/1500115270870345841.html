<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/tv/artikel/4933456/ronald-molendijk-aan-de-slag-bij-talpa"/>
    <meta property="og:site_name" content="RTL Boulevard"/>
    <meta property="article:published_time" content="2019-11-25T12:55:58+00:00"/>
    <meta property="og:title" content="Ronald Molendijk maakt overstap naar Talpa"/>
    <meta property="og:description" content="Ronald Molendijk maakt de overstap naar Talpa Network. De dj en muziekproducent gaat bij verschillende onderdelen van het bedrijf aan de slag, zo meldt Talpa."/>
  </head>
  <body>
    <article>
      <h1>Ronald Molendijk maakt overstap naar Talpa</h1>
      <address>
        <time datetime="2019-11-25T12:55:58+00:00">25 Nov 2019, 12:55</time>
      </address>
      <p>Ronald Molendijk maakt de overstap naar Talpa Network. De dj en muziekproducent gaat bij verschillende onderdelen van het bedrijf aan de slag, zo meldt Talpa.</p>
      <blockquote>"Een lang gekoesterde wens die in vervulling gaat"</blockquote>
      <p>In ieder geval zal hij als expert te zien zijn bij Shownieuws. Eerder vertolkte Molendijk een dergelijke functie bij RTL Boulevard. Het is niet bekend of de producent daarmee ophoudt, nu hij naar Talpa vertrekt. Verder wordt Molendijk betrokken bij de ontwikkeling van muzikale formats voor online dienst KIJK en voor de televisiezenders van Talpa Network.</p>
      <p>"Ik ben superenthousiast over het scala aan mogelijkheden dat Talpa Network mij biedt", zegt Molendijk, die als dj samen met Erland Galjaard het duo Soulvation vormt. "Ik kan er mijn passie voor muziek, talent- en conceptontwikkeling in alle vrijheid aanwenden en ontwikkelen. Een lang gekoesterde wens die in vervulling gaat."</p>
      <p>Ook Marco Louwerens, directeur televisie van Talpa, is enthousiast. "Ronald is een enorm veelzijdig mens bij wie creativiteit, muzikaliteit en onbegrensd denken elkaar versterken", reageert Louwerens. "Ik ben erg blij met zijn komst."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/tv/artikel/4532581/ronald-molendijk-en-lakshmi-live-met-elkaar-gesprek"/>
        <a href="https://www.rtlboulevard.nl/entertainment/showbizz/artikel/4430266/beschuit-met-blauwe-muisjes-voor-ronald-molendijk"/>
        <a href="https://www.rtlboulevard.nl/entertainment/tv/artikel/4421786/gaat-glennis-winnen-ronald-molendijk-denkt-van-wel"/>
        <a href="https://www.rtlboulevard.nl/entertainment/tv/artikel/4933841/rossana-kluivert-reageert-op-beschuldigingen-fraude"/>
        <a href="https://www.rtlboulevard.nl/entertainment/tv/artikel/4933536/spin-serie-walking-dead-heeft-eindelijk-eerste-trailer"/>
        <a href="https://www.rtlboulevard.nl/entertainment/tv/artikel/4933571/npo-blij-met-songfestivalbericht-minister-slob"/>
      </related>
      <related>
        <a href="https://www.rtlboulevard.nl/entertainment/tv/artikel/4532581/ronald-molendijk-en-lakshmi-live-met-elkaar-gesprek"/>
      </related>
      <related>
        <a href="https://www.rtlboulevard.nl/entertainment/showbizz/artikel/4430266/beschuit-met-blauwe-muisjes-voor-ronald-molendijk"/>
      </related>
    </article>
  </body>
</html>