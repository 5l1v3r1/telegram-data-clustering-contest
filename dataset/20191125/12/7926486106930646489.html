<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013460/%D8%A7%D9%86%D8%AA%D9%82%D8%A7%D8%AF-%D8%AA%D9%86%D8%AF-%D9%86%D9%88%DB%8C%D9%84-%D8%A7%D8%B2-%D9%85%D9%87%D8%A7%D8%AC%D9%85%D8%A7%D9%86-%D9%85%D9%86%DA%86%D8%B3%D8%AA%D8%B1"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T12:45:09+00:00"/>
    <meta property="og:title" content="انتقاد تند نویل از مهاجمان منچستر"/>
    <meta property="og:description" content="گری نویل، اسطوره باشگاه منچستریونایتد، انتقاد تندی از مهاجمان این تیم انجام داد."/>
  </head>
  <body>
    <article>
      <h1>انتقاد تند نویل از مهاجمان منچستر</h1>
      <address>
        <time datetime="2019-11-25T12:45:09+00:00">25 Nov 2019, 12:45</time>
      </address>
      <p>
        <i>گری نویل، اسطوره باشگاه منچستریونایتد، انتقاد تندی از مهاجمان این تیم انجام داد.</i>
      </p>
      <p>به گزارش مشرق، <b>منچستریونایتد </b>در حالی که دیشب تا دقایق پایانی از <b>شفیلدیونایتد</b> پیش بود، در نهایت با دریافت گل تساوی با نتیجه 3-3 متوقف شد. شیاطین سرخ پس از تساوی در بازی دیشب به رتبه نهم جدول سقوط کردند تا نتایج بد این تیم در فصل جدید لیگ برتر ادامه داشته باشد.</p>
      <blockquote>بیشتر بخوانید:<br/><a href="https://www.mashreghnews.ir/news/1013185/%DA%A9%D8%A7%D9%85%D8%A8%DA%A9-%D9%86%D8%A7%D8%AA%D9%85%D8%A7%D9%85-%D8%B4%DB%8C%D8%A7%D8%B7%DB%8C%D9%86-%D8%B3%D8%B1%D8%AE">کامبک ناتمام شیاطین سرخ</a></blockquote>
      <p><b>گری نویل</b> پس از بازی دیشب یونایتد مقابل شفیلد، انتقادات شدیدی را به مهاجمان شیاطین سرخ وارد کرد. او در این باره گفت: "تحرک کم مارسیال، راشفورد و جیمز خنده دار بود. این اتفاق در تمام جریان بازی رخ داد و من هیچ چیز خاصی از مهاجمان یونایتد ندیدم. البته که هافبک های منچستریونایتد هم ضعیف کار کردند اما از سه مهاجم این تیم انتظار می رود که بهتر از این ها عمل کنند."</p>
      <p>نویل در ادامه گفت: " اگر از مربی شفیلد درخواست کنید که گالدریک و موسیه، دو مهاجم تیمش، را با راشفورد و مارسیال عوض کند، قطعا او به شما پاسخ منفی می دهد و قبول نخواهد کرد."</p>
      <p>منبع: ورزش سه</p>
    </article>
  </body>
</html>