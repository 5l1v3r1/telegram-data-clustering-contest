<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/if-hagen-gor-langloppssatsning-med-ny-grupp/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-25T12:54:06+00:00"/>
    <meta property="og:title" content="IF Hagen gör långloppssatsning med ny grupp"/>
    <meta property="og:description" content="IF Hagen Skidklubb startar en PLUS-grupp som under kommande säsong (19/20) satsar på långlopp inom längdskidåkning."/>
  </head>
  <body>
    <article>
      <h1>IF Hagen gör långloppssatsning med ny grupp</h1>
      <address>
        <time datetime="2019-11-25T12:54:06+00:00">25 Nov 2019, 12:54</time>
      </address>
      <p>
        <i>IF Hagen Skidklubb startar en PLUS-grupp som under kommande säsong (19/20) satsar på långlopp inom längdskidåkning.</i>
      </p>
      <p>Gruppen består av tre åkare, Magnus Calestam, Kaj Nironen och Erik Lundell.</p>
      <p>Magnus Calestam har åkt för IF Hagen SK i hela sitt liv och gör till våren sin sjätte Vasaloppsstart. Främsta placering i Vasaloppet är plats 230 från förra säsongen.</p>
      <p>Kaj Nironen har sedan tidigare en topp 300-placering på Vasaloppet och körde i somras in på en 55:a plats på Klarälvsloppet 90 km.</p>
      <p>Erik Lundell lämnade Istrum SK inför säsongen och har en 209:e placering på Vasaloppet som främsta merit. 14 stycken genomförda Vasalopp totalt.</p>
      <p>– Förväntningarna på satsningen är att sparringen vi får på träningarna varje vecka redan den här säsongen ska resultera i att vi alla kan ta ett steg till i vår utveckling och att vi därmed ska kunna konkurrera högre upp i resultatlistorna, säger Magnus.</p>
      <p>Syftet med klubbens satsning är framförallt att ge de aktiva stöttning till sin satsning och att öka intresset för klubben. En förhoppning är även att fler ungdomar och barn ska vilja börja åka längdskidor.</p>
      <p><b>TV/bildextra:</b> <a href="https://www.skovdenyheter.se/article/tvbildextra-succe-for-billingens-langlopp-se-allt-fran-skidfesten/">Succé för Billingens långlopp – se allt från skidfesten</a></p>
    </article>
  </body>
</html>