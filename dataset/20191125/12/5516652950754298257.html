<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426434/ekdromh-ergazomenwn-sto-fragma-toy-gadoyra"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-25T12:55:02+00:00"/>
    <meta property="og:title" content="Εκδρομή εργαζομένων στο φράγμα του Γαδουρά"/>
    <meta property="og:description" content="Ημερήσια εκδρομή με εκπαιδευτικό αλλά και θρησκευτικό χαρακτήρα, πραγματοποίησε για τους εργαζόμενούς της η εταιρεία Διακομιχάλης  Α.Ε.,  (Ξ...- Εκδρομή εργαζομένων στο φράγμα του Γαδουρά - Η ΡΟΔΙΑΚΗ"/>
  </head>
  <body>
    <article>
      <h1>Εκδρομή εργαζομένων στο φράγμα του Γαδουρά</h1>
      <address>
        <time datetime="2019-11-25T12:55:02+00:00">25 Nov 2019, 12:55</time>
      </address>
      <p>Ημερήσια εκδρομή με εκπαιδευτικό αλλά και θρησκευτικό χαρακτήρα, πραγματοποίησε για τους εργαζόμενούς της η εταιρεία Διακομιχάλης Α.Ε., (Ξενοδοχεία "Blue Sea", "Blue Star", "Pedi Beach"), εκφράζοντας με τον τρόπο αυτό την ικανοποίησή της και τις ευχαριστίες της για την προσφορά των εργαζομένων της για τη σεζόν 2019.</p>
      <p>Συγκεκριμένα, τα μέλη του προσωπικού που συμμετείχαν στην εκδρομή είχαν την ευκαιρία να επισκεφθούν αλλά και να ενημερωθούν για το Φράγμα του Γαδουρά, καθώς και τη σημασία του νερού στην προστασία του Περιβάλλοντος.<br/>Επίσης πραγματοποιήθηκαν επισκέψεις τόσο στην Ιερά Μονή Θάρρι όσο και στο Μοναστήρι του Αρταμίτη, δύο από τα πιο σημαντικά προσκυνήματα της Ρόδου.</p>
      <p>Σε ανακοίνωση που εξέδωσε το προσωπικό, ευχαριστεί για αυτές τις δράσεις που ανέπτυξαν και υπόσχεται «να συνεχίσει να προσφέρει τις καλύτερες δυνατές υπηρεσίες του στην επιχείρηση προς όφελος του τουρισμού».</p>
    </article>
  </body>
</html>