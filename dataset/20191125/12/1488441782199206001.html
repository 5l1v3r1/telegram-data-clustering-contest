<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/25/oneplus-6-6t-android-10-stabile-677597/"/>
    <meta property="og:site_name" content="AndroidWorld"/>
    <meta property="article:published_time" content="2019-11-25T12:18:33+00:00"/>
    <meta property="og:title" content="Lampo novembrino per OnePlus 6 e OnePlus 6T: è arrivato Android 10 stabile! (aggiornato: nuovo rollout)"/>
    <meta property="og:description" content="Poco oltre la metà di ottobre, OnePlus aveva dato modo ai possessori di OnePlus 6 e 6T di provare in..."/>
  </head>
  <body>
    <article>
      <h1>Lampo novembrino per OnePlus 6 e OnePlus 6T: è arrivato Android 10 stabile! (aggiornato: nuovo rollout)</h1>
      <address><time datetime="2019-11-25T12:18:33+00:00">25 Nov 2019, 12:18</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Poco oltre la metà di ottobre, <a href="https://www.androidworld.it/tag/oneplus/">OnePlus</a> aveva dato modo ai possessori di <b>OnePlus 6 e 6T</b> di provare in anteprima le novità della <b>OxygenOS 10.0</b> basata su <a href="https://www.androidworld.it/tag/android-10/">Android 10</a>, grazie alle <a href="https://www.androidworld.it/2019/10/19/scaldate-bene-vostri-oneplus-6-6t-android-10-le-nuove-open-beta-673601/">prime Open Beta</a>. Contestualmente, il produttore cinese aveva dato appuntamento a <b>novembre</b> per il rilascio dell’aggiornamento stabile. E <b>la promessa è stata mantenuta</b>, anche con una certa celerità.</p>
      <p>Tramite il suo forum ufficiale infatti, OnePlus ha annunciato <i>urbi et orbi</i> l’inizio della <b>distribuzione della prima <i>release</i> stabile</b> basata su Android 10 per OnePlus 6 e 6T. Fra le principali novità, sono annoverate un <b>rinnovamento dell’interfaccia grafica</b>, le <b>nuove <i>gesture</i></b> di sistema sulla scorta di quelle introdotte da Google e la modalità <b>Game Space</b>. Il <i>changelog</i> completo è ricco e ve lo riportiamo a fine articolo.</p>
      <p>Come da tradizione, il rilascio dell’aggiornamento non toccherà tutti i possessori di OnePlus 6 e 6T già nella giornata di oggi, ma soltanto una <b>piccola parte</b>, in modo che OnePlus possa sincerarsi dell’assenza di <i>bug</i> critici. La distribuzione si allargherà poi <b>nell’arco dei prossimi giorni</b>, fino a raggiungere tutti gli smartphone sparsi nel mondo. Avvertenza finale: questo primo firmware non prevede l’opzione per nascondere il <i>notch</i>, oscurando la barra di stato.</p>
      <p>Aggiornamento25/11/2019</p>
      <p>Se possedete un OnePlus 6 o OnePlus 6T, saprete bene che, nonostante l’annuncio di inizio mese, l’aggiornamento ad Android 10 non è in realtà arrivato a quasi nessuno, a causa di una <b>cospicua presenza di <i>bug</i></b>, che non rendeva sufficientemente stabile il nuovo firmware. A distanza di oltre 3 settimane, il rilascio dovrebbe finalmente <b>riprendere</b>, già a partire <b>da questa settimana</b>, anche se non è ancora stata annunciata una data precisa. Vi sapremo dire di più non appena OnePlus comunicherà buone nuove in merito.</p>
      <p>
        <a href="https://www.smartworld.it/tag/black-friday">TUTTO SUL BLACK FRIDAY</a>
      </p>
      <p>
        <a href="https://www.amazon.it/gp/goldbox?ascsubtag=677597-widget-desktop-www.androidworld.it&amp;tag=androidworld-1441-21">ALTRE OFFERTE SU AMAZON</a>
      </p>
      <p>
        <a href="http://t.me/offertesmartworld">CANALE TELEGRAM OFFERTE</a>
      </p>
      <blockquote><b>Changelog Completo </b><br/><br/><b>System</b><br/>Upgraded to Android 10<br/>Brand new UI design<br/>Enhanced location permissions for privacy<br/>New customization feature in Settings allowing you to choose icon shapes to be displayed in the Quick Settings<br/>General bug fixes and improvements <br/><b>Full Screen Gestures</b><br/>Added inward swipes from the left or right edge of the screen to go back<br/>Added a bottom navigation bar to allow switching left or right for recent apps <br/><b>Game Space</b><br/>New Game Space feature now joins all your favorite games in one place for easier access and better gaming experience <br/><b>Contextual Display</b><br/>Intelligent info based on specific times, locations and events for Ambient Display (Settings – Display – Ambient Display – Contextual Display) <br/><b>Message</b><br/>Now possible to block spam by keywords for Message (Messages – Spam – Settings – Blocking settings)</blockquote>
      <p>Fonte: <a href="https://forums.oneplus.com/threads/oxygenos-10-0-for-the-oneplus-6-and-6t.1131882/">Forum OnePlus (1)</a>, <a href="https://forums.oneplus.com/threads/weekly-update-310-software-updates-community-contests-and-black-friday.1143915/">(2)</a></p>
    </article>
  </body>
</html>