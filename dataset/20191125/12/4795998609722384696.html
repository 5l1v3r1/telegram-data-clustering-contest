<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/kralice-elizabeth-cinsel-taciz-iddialarinin-ardindan-oglu-prens-andrew-un-dogum-gunu-kutlamasini-iptal-etti,849587"/>
    <meta property="og:site_name" content="T24"/>
    <meta property="article:published_time" content="2019-11-25T12:10:00+00:00"/>
    <meta property="og:title" content="Kraliçe Elizabeth, cinsel taciz iddialarının ardından oğlu Prens Andrew'un doğum günü kutlamasını iptal etti"/>
    <meta property="og:description" content="Kraliçe Elizabeth, cinsel taciz iddialarının ardından oğlu Prens Andrew'un doğum günü kutlamasını iptal etti"/>
  </head>
  <body>
    <article>
      <h1>Kraliçe Elizabeth, cinsel taciz iddialarının ardından oğlu Prens Andrew'un doğum günü kutlamasını iptal etti</h1>
      <h2>Kraliçe Elizabeth, cinsel taciz iddialarının ardından oğlu Prens Andrew'un doğum günü kutlamasını iptal etti</h2>
      <address>
        <time datetime="2019-11-25T12:10:00+00:00">25 Nov 2019, 12:10</time>
      </address>
      <p>Kraliçe Elizabeth, cinsel taciz suçundan sabıkası olan ve cezaevinde ölü bulunan ABD'li milyarder Jeffrey Epstein ile yakınlığı bilinen ve kendisi hakkında da cinsel taciz iddiaları ortaya atılan oğlu York Dükü Prens Andrew'un doğum günü kutlamalarını iptal etti.<br/>The Sunday Times'ın aktardığı habere göre cinsel taciz iddialarının ardından görevlerini bırakan York Dükü Prens Andrew'un doğum günü kutlaması annesi Kraliçe Elizabeth tarafından iptal edildi. Kutlama yerine basit bir aile yemeği yenilmesine karar verildi. <br/>Kendisine yöneltilen cinsel taciz iddialarının ardından BBC'ye konuşan Prens Andrew'un açıklamaları halk tarafından ikna edici bulunmamış, daha çok tepki çekmişti. Prens tepkilerin ardından kamu görevlerini bırakacağını duyurmuştu. <br/>Kraliyet ailesi üyeleri, ülke içindeki ve dışındaki etkinliklerde Kraliçe'yi temsil ediyor, hayır kuruluşlarıyla ortak çalışmalar yürütüyor.<br/> <br/> </p>
    </article>
  </body>
</html>