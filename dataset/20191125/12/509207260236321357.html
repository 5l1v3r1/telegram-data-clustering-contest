<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/11/25/orban-elsoszamu-csapata-megbuktatta-orban-masodik-szamu-csapatanak-edzojet"/>
    <meta property="og:site_name" content="444"/>
    <meta property="article:published_time" content="2019-11-25T12:48:23+00:00"/>
    <meta property="og:title" content="Orbán elsőszámú csapata megbuktatta Orbán második számú csapatának edzőjét"/>
    <meta property="og:description" content="A Felcsút elleni hazai vereség után a MOL Fehérvár kirúgta Nikolics edzőt."/>
  </head>
  <body>
    <article>
      <h1>Orbán elsőszámú csapata megbuktatta Orbán második számú csapatának edzőjét</h1>
      <address><time datetime="2019-11-25T12:48:23+00:00">25 Nov 2019, 12:48</time> by <a rel="author">Szily László</a></address>
      <p>Az átadása óta háromnegyedrészt üres fehérvári stadionban elszenvedett 1-3-as MOL Fehérvár-vereség elsöpörte az elmúlt kilenc év sorrendben első magyar kirakatcsapatának edzőjét. A klub honlapján ma ugyanis <a href="https://www.molfehervarfc.hu/2019/11/25/kozlemeny20191125.html?fbclid=IwAR0oAcDWWcK84joV14Sc9KQ76Wfh5-Dhw81cORxNqduU9H1jG4OZRgeyuLg">ez a tömörnél is tömörebb bejegyzés</a> jelent meg:</p>
      <blockquote>"A MOL Fehérvár FC a mai napon szerződést bontott Marko Nikolics vezetőedzővel. Köszönjük a klubért végzett munkáját, további pályafutásához sok sikert kívánunk!"</blockquote>
      <p>A szerb edző 2017. nyarán érkezett. Egyből bajnok lett Garancsi István oligarcha csapatával, hogy a következő idényben bejussanak az  Európa-liga csoportkörébe. Két és fél év alatt 120 meccsen 69 győzelem mellett 27 döntetlen és 24 vereség a mérlege 210–114-es gólkülönbséggel.</p>
      <p>A Videoton az előző öt fordulóban csak egyszer győzött és a lehetséges 15-ből 5 pontot szerzett meg.</p>
    </article>
  </body>
</html>