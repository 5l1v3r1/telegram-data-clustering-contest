<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/25/tim-cook-misure-privacy/"/>
    <meta property="og:site_name" content="Webnews"/>
    <meta property="article:published_time" content="2019-11-25T12:41:00+00:00"/>
    <meta property="og:title" content="Tim Cook vuole misure più severe sulla privacy"/>
    <meta property="og:description" content="Tim Cook torna a ribadire la posizione di Apple sulla privacy, sottolineando come sia necessaria una normativa molto rigida per proteggere gli utenti."/>
  </head>
  <body>
    <article>
      <h1>Tim Cook vuole misure più severe sulla privacy</h1>
      <h2>Tim Cook torna a ribadire la posizione di Apple sulla privacy, sottolineando come sia necessaria una normativa molto rigida per proteggere gli utenti.</h2>
      <address><time datetime="2019-11-25T12:41:00+00:00">25 Nov 2019, 12:41</time> by <a rel="author" href="https://www.webnews.it/author/marcogrigis/" target="_blank">Marco Grigis</a></address>
      <p><b>Tim Cook</b> torna a parlare di un tema a cui tiene molto, quello della <b>privacy</b> degli utenti. Nel corso di un intervento per ABC News, infatti, il CEO di <a href="https://www.webnews.it/recensioni/produttore/apple/">Apple</a> ha ribadito come i dati personali non possano e non debbano entrare in possesso delle aziende tecnologiche e, per questa ragione, ha invitato i legislatori degli Stati Uniti all’approvazione di <b>norme</b> più rigide.</p>
      <p>L’impegno di Tim Cook sul fronte della protezione della <a href="https://www.webnews.it/2019/08/28/siri-apple-scuse-privacy/">privacy</a> non è di certo un segreto: da tempo Apple ha definito questo aspetto come un <b>diritto umano inviolabile</b> e, proprio per questa ragione, la società ha avviato iniziative di tutela. A partite dalla <b>crittografia</b> integrata nei sistemi operativi del gruppo, a partire da iOS, che impedisce anche alla stessa azienda di aver accesso alle conversazioni private o altri elementi salvati dall’utente sul dispositivo. Nel corso dell’intervento per ABC News, il CEO ha ribadito nuovamente la propria posizione:</p>
      <blockquote>Credo che tutti possiamo ammettere che, considerando come le aziende non si siano autoregolate, sia tempo di una rigorosa normativa. […] Vediamo la privacy come un diritto umano fondamentale. E, dal mio punto di vista, sono davvero preoccupato che in un mondo dove nulla è privato la libertà di espressione possa scomparire. È giunto il momento di un provvedimento federale sulla privacy.</blockquote>
      <p>Cook ha anche sottolineato come, mentre le autorità statunitensi dedichino molti sforzi al controllo delle attività aziendali sul fronte della concorrenza, non vi sia altrettanta attenzione per la privacy:</p>
      <blockquote>Credo che ora vi sia troppa attenzione a multe e infrazioni e non a sufficienza sui dati che le compagnie detengono sugli utenti, dati che gli utenti non hanno acconsentito di fornire prendendo una decisione informata.</blockquote>
      <p>Apple ha già avviato da tempo un <a href="https://www.webnews.it/2019/03/05/apple-registra-dominio-privacy/">programma di trasparenza</a> per la protezione della privacy degli utenti, con un’apposita pagina dove vengono spiegati quali dati vengano eventualmente raccolti e quali protetti, nonché con step semplici per la cancellazione di eventuali informazioni a disposizione del gruppo.</p>
      <p>Se vuoi aggiornamenti su <i>Tim Cook vuole misure più severe sulla privacy</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>