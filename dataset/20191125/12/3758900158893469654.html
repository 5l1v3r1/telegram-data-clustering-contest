<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/swiat/news-rosja-43-dzieci-zatrulo-sie-gazem-w-szkole,nId,3354002"/>
    <meta property="og:site_name" content="RMF24"/>
    <meta property="article:published_time" content="2019-11-25T12:15:27+00:00"/>
    <meta property="og:title" content="Rosja: 43 dzieci zatruło się gazem w szkole"/>
    <meta property="og:description" content="43 dzieci i jeden dorosły zatruli się w poniedziałek gazem w jednej ze szkół pod Niżnym Nowogrodem w Rosji - podała agencja TASS, powołując się na źródła medyczne. Wszyscy zostali przewiezieni do szpitala."/>
  </head>
  <body>
    <article>
      <h1>Rosja: 43 dzieci zatruło się gazem w szkole</h1>
      <address><time datetime="2019-11-25T12:15:27+00:00">25 Nov 2019, 12:15</time> by <a rel="author" href="https://www.rmf24.pl/tylko-w-rmf24/nicole-makarewicz" target="_blank">Nicole Makarewicz</a></address>
      <p>
        <b>43 dzieci i jeden dorosły zatruli się w poniedziałek gazem w jednej ze szkół pod Niżnym Nowogrodem w Rosji - podała agencja TASS, powołując się na źródła medyczne. Wszyscy zostali przewiezieni do szpitala.</b>
      </p>
      <figure>
        <img src="https://i.iplsc.com/-/0009ETYRPMXVK8GN-C123-F4.jpg"/>
        <figcaption>
          <cite>/Zdjęcie ilustracyjne /Pixabay</cite>
        </figcaption>
      </figure>
      <p>Regionalne służby ochrony zdrowia poinformowały, że nie doszło do <b>"poważnych zatruć"</b>, a 23 dzieci po zbadaniu wypisano ze szpitala. Pozostali poszkodowani przechodzą badania.</p>
      <p>Przyczyną zatrucia <b>był wyciek środka nawaniającego gaz</b> - podał TASS, powołując się na źródła w organach ścigania.<br/><br/>Rozmówca agencji Interfax przekazał, że do zdarzenia doszło w szkole<b> w miejscowości Wad</b>, a jego przyczyną był wyciek w pobliskiej stacji rozdzielczej gazu. </p>
      <p>Źródło TASS powiedziało, że przyczyną wycieku, który już zahamowano, było "zakłócenie procesu technologicznego".</p>
      <p><b>ZOBACZ RÓWNIEŻ:</b> <a href="https://www.rmf24.pl/fakty/swiat/news-powodzie-w-europie-ofiary-smiertelne-we-francji-we-wloszech-,nId,3353948"><u><b>Powodzie w Europie: Ofiary śmiertelne we Francji, we Włoszech zarwał się wiadukt</b></u></a></p>
    </article>
  </body>
</html>