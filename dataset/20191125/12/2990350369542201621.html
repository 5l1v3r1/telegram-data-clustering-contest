<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/bilshe-100-mln-lutsk-vytrachaye-na-vidshkoduvannia-pilhovoho-proyizdu-/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T12:58:00+00:00"/>
    <meta property="og:title" content="Більше 100 млн Луцьк витрачає на відшкодування пільгового проїзду"/>
    <meta property="og:description" content="У рік із міського бюджету Луцька спрямовують понад 100 мільйонів гривень на відшкодування перевізникам вартості проїзду пільговими категоріями населення"/>
  </head>
  <body>
    <article>
      <h1>Більше 100 млн Луцьк витрачає на відшкодування пільгового проїзду</h1>
      <address>
        <time datetime="2019-11-25T12:58:00+00:00">25 Nov 2019, 12:58</time>
      </address>
      <p>У рік із міського бюджету Луцька спрямовують понад 100 мільйонів гривень на відшкодування перевізникам вартості проїзду пільговими категоріями населення.<br/><br/>Про це йшлося 25 листопада під час засідання постійної комісії луцької міської ради з питань планування соціально-економічного розвитку, бюджету та фінансів.<br/><br/>Під час обговорення питання про дофінансування Луцького підприємства електротранспорту голова комісії, депутат <a href="https://www.volynnews.com/dossiers/268/"><b>Борис Смаль</b></a> звернув увагу, що на сьогодні міський транспорт безкоштовно перевозить 75 категорій пільговиків.<br/><br/>«75 категорій пільговиків їздять у Луцьку безкоштовно», – зазначив Борис Смаль.<br/><br/>Своєю чергою, директорка департаменту фінансів та бюджету <a href="https://www.volynnews.com/dossiers/76/"><b>Лілія Єлова</b></a> підрахувала, що в рік із міського бюджету на проїзд пільговиків спрямовується понад 100 мільйонів гривень, із яких 72 млн – Луцькому підприємству електротранспорту, більше 2 млн грн – залізничникам та ін. Реклама</p>
    </article>
  </body>
</html>