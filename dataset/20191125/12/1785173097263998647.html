<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/olt-barbatul-care-a-jefuit-o-sala-de-jocuri-de-noroc-si-care-a-fugit-apoi-din-sediul-politiei-caracal-dat-in-urmarire-nationala-si-in-consemn-la-frontiera-1922403825362019111219180003"/>
    <meta property="og:site_name" content="News.ro"/>
    <meta property="article:published_time" content="2019-11-25T12:38:36+00:00"/>
    <meta property="og:title" content="Olt: Bărbatul care a jefuit o sală de jocuri de noroc şi care a fugit apoi din sediul Poliţiei Caracal, dat în urmărire naţională şi în consemn la frontieră"/>
    <meta property="og:description" content="Bărbatul de 22 de ani, care a jefuit o sală de jocuri de noroc, iar apoi a fugit din sediul Poliţiei Caracal unde fusese pentru audieri, a fost dat în urmărire naţională şi în consemn la frontieră."/>
  </head>
  <body>
    <article>
      <h1>Olt: Bărbatul care a jefuit o sală de jocuri de noroc şi care a fugit apoi din sediul Poliţiei Caracal, dat în urmărire naţională şi în consemn la frontieră</h1>
      <address><time datetime="2019-11-25T12:38:36+00:00">25 Nov 2019, 12:38</time> by <a rel="author">News.ro</a></address>
      <p>
        <b>Bărbatul de 22 de ani, care a jefuit o sală de jocuri de noroc, iar apoi a fugit din sediul Poliţiei Caracal unde fusese pentru audieri, a fost dat în urmărire naţională şi în consemn la frontieră.</b>
      </p>
      <p>Potrivit reprezentanţilor Inspectoratului de Poliţie al Judeţului Olt, Ionuţ Robert Voinea, de 22 de ani, este căutat de poliţişt pentru comiterea infracţiunii de tâlhărie, pe numele său find emis un mandat de arestare preventivă</p>
      <p>Bărbatul este bănuit că, în dimineaţă zilei de 24 noiembrie, ar fi sustras suma de aproximativ 9.000 de lei, după ce ar fi ameninţat casiera unei săli de jocuri de noroc pentru a-i da banii respectivi din seif.</p>
      <p>Bărbatul este dat în urmărire naţională şi în consemn la frontieră.</p>
      <p>Poliţiştii au fost sesizaţi duminică, în jurul orei 7.30, despre faptul că într-o sală de jocuri de noroc din municipiul Caracal ar fi avut loc o tâlhărie.</p>
      <p>“Din primele cercetări se pare ca un tânăr, de 22 de ani, din municipiul Caracal, în timp ce se afla într-o sală de jocuri de noroc, ar fi ameninţat casiera localului respectiv, solicitându-i banii din seif”, au precizat reprezentanţii IPJ Olt.</p>
      <p>Bărbatul bănuit de săvârşirea faptei a fost identificat şi dus la sediul Poliţiei Municipiului Caracal pentru audieri. El a reuşit să fugă de aici şi nu a mai fost prins de poliţişti.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>