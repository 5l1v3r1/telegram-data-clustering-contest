<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/marocchinate-dossier-vergogna-3121293/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-25T12:48:55+00:00"/>
    <meta property="og:title" content="Marocchinate. 1945, i “dossier della vergogna”: in 1200 pagine le violenze delle truppe francesi in Italia"/>
    <meta property="og:description" content="ROMA – Ritrovati i “dossier della vergogna”. Una sintesi di oltre 1200 pagine della relazione che la presidenza del Consiglio dei Ministri italiano trasmise, nel 1945, alla commissione alleata di controllo. Pagine in cui si raccontano le atrocità commesse dalle truppe francesi contro i soldati italiani detenuti nei campi di prigionia africani. Oltre a numerosi fascicoli sulle atrocità commesse dalle truppe francesi contro la popolazione italiana, fascicoli che raccontano di stupri, violenze, omicidi che hanno interessato Campania, Lazio, Toscana, Sicilia, Sardegna, Molise e Puglia, nei “dossier della vergogna”, vengono svelate le torture ai danni dei prigionieri,Viadotto A6 crollato per impatto frana-piloni? Almeno 3 mesi per un nuovo ponteArcelorMittal, Michele Emiliano: “Raggiunto accordo pagamento indotto” “Confermando ancor di più – sottolinea a il presidente nazionale dell’Anmv, l’Associazione Nazionale Vittime delle Marocchinate – come i francesi si siano accaniti contro il popolo italiano tutto, militari…"/>
  </head>
  <body>
    <article>
      <h1>Marocchinate. 1945, i “dossier della vergogna”: in 1200 pagine le violenze delle truppe francesi in Italia</h1>
      <address><time datetime="2019-11-25T12:48:55+00:00">25 Nov 2019, 12:48</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/ciociara_ansa-1.jpg"/>
        <figcaption>Marocchinate. Un frame dal fillm “La ciociara” (Ansa)</figcaption>
      </figure>
      <p>ROMA – Ritrovati i “dossier della vergogna”. Una sintesi di oltre 1200 pagine della relazione che la presidenza del Consiglio dei Ministri italiano trasmise, nel 1945, alla commissione alleata di controllo. Pagine in cui si raccontano le atrocità commesse dalle <a href="https://www.blitzquotidiano.it/cronaca-italia/marocchinate-bambini-violentati-sorelle-crocefisse-prete-seviziato-nonna-stuprata-300-soldati-2654027/">truppe francesi</a> contro i soldati italiani detenuti nei campi di prigionia africani.</p>
      <p>Oltre a numerosi fascicoli sulle atrocità commesse dalle truppe francesi contro la popolazione italiana, fascicoli che raccontano di stupri, violenze, omicidi che hanno interessato Campania, Lazio, Toscana, Sicilia, Sardegna, Molise e Puglia, nei “dossier della vergogna”, vengono svelate le torture ai danni dei prigionieri,</p>
      <figure>
        <a href="https://www.blitzquotidiano.it/cronaca-italia/viadotto-a6-crollato-frana-bilico-riapertura-3121377/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/viadotto-a6-crollato-frana-bilico-riapertura-3121377/">
          <img src="https://static.blitzquotidiano.it/wp/wp-content/uploads/2019/11/viadotto-a6-frana-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/viadotto-a6-crollato-frana-bilico-riapertura-3121377/">Viadotto A6 crollato per impatto frana-piloni? Almeno 3 mesi per un nuovo ponte</a>
      </h3>
      <figure>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">
          <img src="https://static.blitzquotidiano.it/wp/wp-content/uploads/2019/11/michele-emiliano-arcelormittal-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/arcelormittal-emiliano-accordo-pagamento-indotto-3121344/">ArcelorMittal, Michele Emiliano: “Raggiunto accordo pagamento indotto”</a>
      </h3>
      <p>“Confermando ancor di più – sottolinea a il presidente nazionale dell’Anmv, l’Associazione Nazionale Vittime delle Marocchinate – come i francesi si siano accaniti contro il popolo italiano tutto, militari e civili inermi, per vendicare l’attacco alla Francia del giugno del 1940”.</p>
      <h3>I 7mila soldati marocchini</h3>
      <p>Protagonisti delle violenze furono 7 mila soldati marocchini, una divisione speciale del Cef (Corps expéditionnaire français en Italie). I Goums Maroucains, detti “Goumiers”, erano guerrieri berberi delle montagne dell’Atlante, capaci di muoversi con agilità nelle battaglie montane. Organizzati in goums, dall’arabo “qum” (banda, squadrone), reparti di circa 200-300 uomini spesso legati fra loro da vincoli di parentela.</p>
      <p>In ogni reparto dei Goumiers un combattente su cinque era francese. Il loro comandante era il generale francese Augustin Guillaume, mentre a guidare l’intero Cef c’era il generale algerino Alphonse Juin.</p>
      <p>Avevano sandali invece degli stivali, mantelli di lana con cappuccio (“bourms”) e turbante al posto della divisa; oltre a mitra e pistole, portavano tutti la “koumia”, il pugnale ricurvo col quale combattevano, decapitavano e mutilavano i nemici, collezionandone le orecchie. (fonte Ansa)</p>
    </article>
  </body>
</html>