<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426475/katathesh-erwthshs-gia-thn-kathysterhsh-paratashs-twn-symbasewn-ergazomenwn-sta-kyt"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-25T12:10:02+00:00"/>
    <meta property="og:title" content="Κατάθεση Ερώτησης για την καθυστέρηση παράτασης των συμβάσεων εργαζομένων στα ΚΥΤ"/>
    <meta property="og:description" content="Ερώτηση για τη μη παράταση της σύμβασης 1690 ατόμων που εργάζονται σε Κέντρα Υποδοχής και Ταυτοποίησης, Τοπικά Συντονιστικά Κέντρα Διαχείρισης Προσφυγικής Κρίσης (ΤΟΣΚΕΔΠ) και Δομές προσωρινής υποδοχής, στο πλαίσιο τουΓ’ Κύκλου του Προγράμματος Κοινωφελούς Χαρακτήρα, κατέθεσαν βουλευτές του ΣΥΡΙΖΑ και ο Νεκτάριος Σαντορινιός."/>
  </head>
  <body>
    <article>
      <h1>Κατάθεση Ερώτησης για την καθυστέρηση παράτασης των συμβάσεων εργαζομένων στα ΚΥΤ</h1>
      <address>
        <time datetime="2019-11-25T12:10:02+00:00">25 Nov 2019, 12:10</time>
      </address>
      <p>
        <b>Ερώτηση για τη μη παράταση της σύμβασης 1690 ατόμων που εργάζονται σε Κέντρα Υποδοχής και Ταυτοποίησης, Τοπικά Συντονιστικά Κέντρα Διαχείρισης Προσφυγικής Κρίσης (ΤΟΣΚΕΔΠ) και Δομές προσωρινής υποδοχής, στο πλαίσιο τουΓ’ Κύκλου του Προγράμματος Κοινωφελούς Χαρακτήρα, κατέθεσαν βουλευτές του ΣΥΡΙΖΑ και ο Νεκτάριος Σαντορινιός.</b>
      </p>
      <p>Όπως σημειώνεται στην ερώτηση,η καθυστέρηση της έκδοσης σχετικής Υπουργική Απόφασης, αποψιλώνει το προσωπικό των ευαίσθητων και κρίσιμων αυτών δομών, την ώρα που το προσφυγικό βρίσκεται σε μια κρίσιμη φάση και οι εμπειρία αυτών των ατόμων κρίνεται απαραίτητη.</p>
      <p>Η Κυβέρνηση, όπως υπογραμμίζει ο Νεκτάριος Σαντορινιός, αποδεικνύει για άλλη μια φορά την ασυντόνιστη πολιτική που ακολουθεί στο ζήτημα του προσφυγικού, αφού την ώρα που ανακοινώνει την δημιουργία φαραωνικών κλειστών κέντρων κράτησης στα νησιά, αδυνατεί να διατηρήσει το προσωπικό στα ήδη λειτουργούντα κέντρα, προκαλώντας επιπλέον πρόβλημα στην διαχείριση των ροών.</p>
      <p>Η σχετική ερώτηση προς τον κ. Υπουργό Εργασίας και Κοινωνικών Υποθέσεων αναφέρει:</p>
      <p>ΘΕΜΑ: Καθυστέρηση στην παράταση των συμβάσεων των εργαζομένων σε Κέντρα Ταυτοποίησης</p>
      <p>Στις 29 Οκτώβρη 2019 η διοίκηση του ΟΑΕΔ αποφάσισε την παράταση κατά 4 μήνες του Γ’ Κύκλου του Προγράμματος Κοινωφελούς Χαρακτήρα σε Κέντρα Υποδοχής και Ταυτοποίησης, Τοπικά Συντονιστικά Κέντρα Διαχείρισης Προσφυγικής Κρίσης (ΤΟΣΚΕΔΠ) και Δομές προσωρινής υποδοχής, με 1690 ωφελούμενους εξασφαλίζονταςτις σχετικές πιστώσεις. Περισσεύει να τονιστεί η σημασία της απρόσκοπτης λειτουργίας των Κέντρων και των δομών Υποδοχής σε όλη τη χώρα και ιδιαίτερα στα νησιά μας, ενώ είναι γνωστό πως οι ήδη εργαζόμενοι έχουν αποκτήσει την εμπειρία και τις δεξιότητες που απαιτεί η θέση τους.</p>
      <p>Ωστόσο, και ενώ η πλειοψηφία των συμβάσεων έχει λήξει και αναμενόταν μέχρι τις 15 Νοεμβρίου η έκδοση της σχετικής Υπουργικής Απόφασης, τίποτα τέτοιο δεν έχει συμβεί, την ώρα μάλιστα που οι ανάγκες διαχείρισης του προσφυγικού είναι ιδιαίτερα αυξημένες.</p>
      <p>Με βάση τα παραπάνω ερωτάται ο κ. Υπουργός:</p>
      <p>Είναι στις προθέσεις του να νομοθετήσει υπέρ της παράτασης των συμβάσεων των εργαζομένων στο Πρόγραμμα Κοινωφελούς Χαρακτήρα σε Κέντρα Υποδοχής και Ταυτοποίησης, Τοπικά Συντονιστικά Κέντρα Διαχείρισης Προσφυγικής Κρίσης (ΤΟΣΚΕΔΠ) και Δομές Προσωρινής Υποδοχής;Εάν ναι, για ποιο λόγο καθυστερεί στην έκδοση της απαραίτητης Υπουργικής Απόφασης;</p>
      <p>Οι ερωτώντες Βουλευτές</p>
      <p>ΜΠΟΥΡΝΟΥΣ Ιωάννης</p>
      <p>ΑΒΡΑΜΑΚΗΣ Ελευθέριος</p>
      <p>ΑΓΑΘΟΠΟΥΛΟΥ Ειρήνη</p>
      <p>ΑΛΕΞΙΑΔΗΣ Τρύφων</p>
      <p>ΒΑΡΔΑΚΗΣ Σωκράτης</p>
      <p>ΒΑΣΙΛΙΚΟΣ Βασίλης</p>
      <p>ΒΕΤΤΑ Καλλιόπη</p>
      <p>ΒΙΤΣΑΣ Δημήτριος</p>
      <p>ΓΙΑΝΝΟΥΛΗΣ Χρήστος</p>
      <p>ΓΚΑΡΑ Αναστασία</p>
      <p>ΓΚΙΟΛΑΣ Ιωάννης</p>
      <p>ΔΡΙΤΣΑΣ Θεόδωρος</p>
      <p>ΖΕΪΜΠΕΚ Χουσεΐν</p>
      <p>ΗΓΟΥΜΕΝΙΔΗΣ Νικόλαος</p>
      <p>ΚΑΡΑΣΑΡΛΙΔΟΥ Φρόσω</p>
      <p>ΚΑΤΣΗΣ Μάριος</p>
      <p>ΚΑΦΑΝΤΑΡΗ Χαρά</p>
      <p>ΛΑΠΠΑΣ Σπύρος</p>
      <p>ΜΑΛΑΜΑ Κυριακή</p>
      <p>ΜΠΑΡΚΑΣ Κωνσταντίνος</p>
      <p>ΜΕΪΚΟΠΟΥΛΟΣ Αλέξανδρος</p>
      <p>ΜΙΧΑΗΛΙΔΗΣ Αντρέας</p>
      <p>ΜΩΡΑΪΤΗΣ Θάνος</p>
      <p>ΞΕΝΟΓΙΑΝΝΑΚΟΠΟΥΛΟΥ Μαριλίζα</p>
      <p>ΠΑΠΑΔΟΠΟΥΛΟΣ Σάκης</p>
      <p>ΠΑΠΠΑΣ Νικόλαος</p>
      <p>ΠΟΥΛΟΥ Γιώτα</p>
      <p>ΣΑΝΤΟΡΙΝΙΟΣ Νεκτάριος</p>
      <p>ΣΑΡΑΚΙΩΤΗΣ Ιωάννης</p>
      <p>ΣΚΟΥΦΑ Μπέτυ</p>
      <p>ΣΚΟΥΡΛΕΤΗΣ Πάνος</p>
      <p>ΣΚΟΥΡΟΛΙΑΚΟΣ Πάνος</p>
      <p>ΤΖΑΚΡΗ Θεοδώρα</p>
      <p>ΤΡΙΑΝΤΑΦΥΛΛΙΔΗΣ Αλέξανδρος</p>
      <p>ΤΣΙΠΡΑΣ Γεώργιος</p>
      <p>ΦΑΜΕΛΛΟΣ Σωκράτης</p>
      <p>ΦΙΛΗΣ Νικόλαος</p>
      <p>ΦΩΤΙΟΥ Θεανώ</p>
      <p>ΧΑΤΖΗΓΙΑΝΝΑΚΗΣ Μιλτιάδης</p>
      <p>ΨΥΧΟΓΙΟΣ Γεώργιος</p>
    </article>
  </body>
</html>