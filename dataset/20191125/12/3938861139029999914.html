<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_virishili-vipuskati-novi-groshi/939738"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T12:39:00+00:00"/>
    <meta property="og:title" content="Вирішили випускати нові гроші"/>
    <meta property="og:description" content="Українська Центральна Рада прийняла ухвалу про випуск власних грошей 25 листопада 1917-го. Основою для бюджету УНР стало бюджетне право Російської імперії, відновлене у цей же день. Активну участь у розробці питання щодо національної валюти брали економіст Михайло Туган-Барановський та ..."/>
  </head>
  <body>
    <article>
      <h1>Вирішили випускати нові гроші</h1>
      <address><time datetime="2019-11-25T12:39:00+00:00">25 Nov 2019, 12:39</time> by <a rel="author">Gazeta.ua</a></address>
      <p>Українська Центральна Рада прийняла ухвалу про випуск власних грошей<b> 25 листопада 1917-го</b>. Основою для бюджету УНР стало бюджетне право Російської імперії, відновлене у цей же день.</p>
      <p>Активну участь у розробці питання щодо національної валюти брали економіст <b>Михайло Туган-Барановський</b> та його оточення: інженер-технолог <b>Василь Мазуренко </b>та директор Державного банку УНР <b>Михайло Кривецький</b>, розповів "<a href="https://www.istpravda.com.ua/articles/2018/02/19/152099/">Історичній Правді</a>" старший науковий співробітник "Історико-меморіального музею Михайла Грушевського" <b>Юрій Євтушенко</b></p>
      <p>Для друку грошей обрали київську друкарню Василя Кульженка на вулиці Пушкінській, 4. Та мала сучасне обладнання на якому працювало 200 робітників. Забезпечувати грошову одиницю вирішили прибутками від державних монополій на цукор та борошно.</p>
      <p>Нові гроші отримали назву - "карбованці". Вже 23 грудня 1917-го ЦР прийняла Тимчасовий закон про випуск Українським Державним банком кредитних білетів на суму 500 млн. крб. Один карбованець містив 17,424 долі чистого золота - близько 0,774 г.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_zyavilisya-novi-groshi/937802"/>
      </related>
      <p>Банкноти випускали номіналом не менше 100 крб. Це робили з метою отримання великої суми грошей та економії матеріалів. Офіційний тираж складав 55 тис. на загальну суму 5,5 млн. крб. Дизайн купюри підготував відомий графік <b>Григорій Нарбут.</b> Поруч із ними ходили гроші Російської імперії та "керенки" - названі на честь голови Тимчасового Уряду Росії <b>Олександра Керенського</b>.</p>
      <p>Вже в березні 1918-го Центральна Рада ухвалила Закон "Про грошову одиницю, биття монети та друк державних кредитових білетів", яким запровадили нову валюту - гривню.</p>
      <figure>
        <img src="https://static2.gazeta.ua/img2/cache/gallery/939/939738_1_w_1200.jpg?v=1"/>
        <figcaption>Перші 100 карбованців, дизайн яких створив український графік Григорій Нарбут. Виконані у барочному стилі.<cite>Автор: korysniporady.com.uа</cite></figcaption>
      </figure>
      <blockquote>10 вересня 1919-го військовий губернатор Києва генерал Микола Брєдов <a href="https://gazeta.ua/articles/history/_u-kiyevi-zaboronili-groshi-vidani-za-poperednoyi-vladi/926779">видав наказ про заборону обігу українських грошей</a>, виданих Директорією. Він заявив, що Київ повертається під владу Росії. Він відмовився від союзу з українцями проти більшовиків. Крім заборони грошей, Брєдов скасував всі декрети радянської влади, встановив дату та час за старим стилем.</blockquote>
    </article>
  </body>
</html>