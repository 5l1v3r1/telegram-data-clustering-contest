<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/koinoniko-merisma-kleidonoyn-posa-dikaioychoi-entos-tis-evdomadas-ta-dyo-senaria/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T12:38:47+00:00"/>
    <meta property="og:title" content="Κοινωνικό Μέρισμα: «Κλειδώνουν» ποσά και δικαιούχοι εντός της εβδομάδας -Τα δύο σενάρια"/>
    <meta property="og:description" content="Εντός της εβδομάδας αναμένεται να ληφθούν οι τελικές αποφάσεις σχετικά με τη χορήγηση του Κοινωνικού Μερίσματος. Σύμφωνα με πληροφορίες τις αποφάσεις"/>
  </head>
  <body>
    <article>
      <h1>Κοινωνικό Μέρισμα: «Κλειδώνουν» ποσά και δικαιούχοι εντός της εβδομάδας -Τα δύο σενάρια</h1>
      <address><time datetime="2019-11-25T12:38:47+00:00">25 Nov 2019, 12:38</time> by <a rel="author">ΣΥΝΕΙΔΗΣΗ</a></address>
      <p>Εντός της εβδομάδας αναμένεται να ληφθούν οι τελικές αποφάσεις σχετικά με τη χορήγηση του <b>Κοινωνικού Μερίσματο</b>ς. Σύμφωνα με πληροφορίες τις αποφάσεις θα λάβει ο ίδιος ο<b> πρωθυπουργός, Κ. Μητσοτάκης,</b> στη διάρκεια σύσκεψης που θα πραγματοποιηθεί με το οικονομικό επιτελείο της κυβέρνησης στο <b>Μέγαρο Μαξίμου.</b></p>
      <p>Στο οικονομικό επιτελείο κρατούν χαμηλά τους τόνους για το μέρισμα, με τις πληροφορίες να αναφέρουν ότι θα εκτιμηθούν όλα τα δεδομένα -κυρίως οι ροές εσόδων του Νοεμβρίου-, έτσι ώστε να ληφθούν οι τελικές αποφάσεις.</p>
      <p>Με δεδομένο ότι ο «κουμπαράς» του Αποθεματικού έχει μείνει σχεδόν άδειος, για να καλυφθούν οι χρεώσεις ΥΚΩ, έκτακτες ανάγκες σε συγκοινωνίες – νοσοκομεία και να εκτελεστούν δικαστικές αποφάσεις, τα περιθώρια του μερίσματος θα περιοριστούν εντός του εκτιμώμενου δημοσιονομικού χώρου των 436 εκατ. ευρώ, αφού όμως αφαιρεθούν τουλάχιστον 200 εκατ. ευρώ ως «μαξιλάρι ασφαλείας».</p>
      <p>
        <i>
          <b>Με βάσει όλα τα παραπάνω στο τραπέζι των αποφάσεων της κυβέρνησης βρίσκονται δυο σενάρια:</b>
        </i>
      </p>
      <p><b>Το πρώτο:</b> Εάν το υπερπλεόνασμα που θα απομείνει από το δημοσιονομικό χώρο των 436 εκατ. ευρώ φθάσει ή ενδεχομένως υπερβεί τα 300 εκατ. ευρώ τότε θα διατεθεί για την εφάπαξ περικοπή ενός φόρου. Το μέτρο δεν θα είναι επαναλαμβανόμενο αλλά θα ισχύσει μόνο για το 2019.</p>
      <p><b>Το δεύτερο:</b> Σε διαφορετική περίπτωση εάν δηλαδή το υπερπλεόνασμα δεν ξεπεράσει τα 150-200 εκατ. ευρώ τότε θα μοιραστεί σε αδύναμες και ευαίσθητες κοινωνικές ομάδες. Ο <b>υπουργός Οικονομικών Χρήστος Σταϊκούρας</b> με δηλώσεις του χθες (στο Open) είπε πως αυτή την εβδομάδα θα βγει η απόφαση για το μέρισμα αναφέροντας ότι «υπάρχει ένα ποσό το οποίο θα διανεμηθεί σε ευαίσθητες κοινωνικές ομάδες. Το πόσο θα είναι αυτό θα αποφασιστεί αυτή την εβδομάδα και το πώς θα διανεμηθεί».</p>
      <p>Επικρατέστερο σενάριο θεωρείται η χορήγησή του να γίνει σε δικαιούχους του <b>Κοινωνικού Εισοδήματος Αλληλεγγύης,</b> μονογενεϊκές οικογένειες και νοικοκυριά στα όρια της φτώχειας. Επίσης από το οικονομικό επιτελείο αναφέρουν ότι προτεραιότητα για την κυβέρνηση είναι και τα άτομα με Ειδικές Ανάγκες. Μία ακόμα κατηγορία είναι και οι πολύτεκνοι με τέσσερα παιδιά και πάνω και εφόσον το οικογενειακό εισόδημα δεν ξεπερνάει κάποιο όριο ενδεχομένως τα 10.000 -12.000 ευρώ.</p>
      <p>
        <b>Την ίδια στιγμή η κυβέρνηση σχεδιάζει νέα διάταξη στο νέο ασφαλιστικό. Με την διάταξη αυτή θα χορηγηθεί μόνιμο μέρισμα σε 2,5 εκατ. συνταξιούχους. Αυτό όμως θα δοθεί από το 2020 και κάθε Δεκέμβριο, όπου διανέμεται στους δικαιούχους μέρος από το υπερπλεόνασμα.</b>
      </p>
      <p>aftodioikisi.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/mythiki-anakoinosi-se-gynaikeia-toyaleta-typo-poy-evale-dichty-stin-lekani-foto/"/>
        <a href="http://sinidisi.gr/to-neo-mathima-poy-mpainei-sta-scholeia/"/>
        <a href="http://sinidisi.gr/kairos-ektakto-deltio-epideinosis-poies-perioches-kindyneyoyn-tin-kakokairia-ayrio/"/>
        <a href="http://sinidisi.gr/asfalistikes-eisfores-oles-oi-allages-poy-fernei-to-schedio-ypoyrgeioy-ergasies/"/>
        <a href="http://sinidisi.gr/kineta-agnoeitai-44chronos-dosei-simeia-zois-ores/"/>
        <a href="http://sinidisi.gr/genop-dei-anesteile-24oro-tis-apergies-tis-logo-giryoni/"/>
      </related>
    </article>
  </body>
</html>