<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/reprezentacja-polski/reprezentacja-polski-maciej-rybus-przed-swietami-zajmie-sie-leczeniem-przepukliny/5yc4t3z"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-25T12:24:58+00:00"/>
    <meta property="og:title" content="Maciej Rybus przed świętami zajmie się leczeniem przepukliny"/>
    <meta property="og:description" content="Maciek przejdzie zabieg 17 grudnia – informuje nas menedżer reprezentanta Polski Mariusz Piekarski. Oznacza to, że podda mu się już po zakończeniu rundy jesiennej. Lokomotiw ostatni mecz rozegra 11 grudnia z Atletico. Zabieg nie jest poważny, czeka go później dwutygodniowa rekonwalescencja."/>
  </head>
  <body>
    <article>
      <h1>Maciej Rybus przed świętami zajmie się leczeniem przepukliny</h1>
      <address><time datetime="2019-11-25T12:24:58+00:00">25 Nov 2019, 12:24</time> by <a rel="author" href="https://www.przegladsportowy.pl/autorzy/maciej-kaliszuk" target="_blank">Maciej Kaliszuk</a></address>
      <p>
        <b>
          <b>Maciek przejdzie zabieg 17 grudnia – informuje nas menedżer reprezentanta Polski Mariusz Piekarski. Oznacza to, że podda mu się już po zakończeniu rundy jesiennej. Lokomotiw ostatni mecz rozegra 11 grudnia z Atletico. Zabieg nie jest poważny, czeka go później dwutygodniowa rekonwalescencja.</b>
        </b>
      </p>
      <p>
        <a href="https://plebiscyt.przegladsportowy.pl/">Głosuj na Roberta Lewandowskiego w 85. Plebiscycie „Przeglądu Sportowego” &gt;&gt;</a>
      </p>
      <p>Rybus od dawna ma problemy z pachwiną. Z tego powodu w tym sezonie opuścił osiem z 23 spotkań swojego zespołu. W ostatnim meczu z Tambowem (3:2) jednak zagrał i miał nawet asystę.</p>
      <p>Ma też wystąpić we wtorkowym spotkaniu Ligi Mistrzów z Bayerem Leverkusen. – Maciek dobrze się czuje, ostatnio problemy są mniej dolegliwe – zapewnia Piekarski.</p>
      <p>Mecz z niemieckim zespołem ma kluczowe znaczenie dla losów wicemistrza Rosji w europejskich pucharach. Zwycięstwo gwarantuje mu awans co najmniej do 1/16 finału Ligi Europy i może dać nadzieję na miejsce nawet w kolejnej fazie Ligi Mistrzów. Porażka sprawi, że Lokomotiw spadnie na ostatnie miejsce w grupie.</p>
      <related>
        <a href="http://onet.tv/s/przegladsportowy/bale-znowu-w-centrum-huraganu-jego-zachowanie-bylo-niepotrzebne-i-glupie-ale-media/pewzes"/>
      </related>
    </article>
  </body>
</html>