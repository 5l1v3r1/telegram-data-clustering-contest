<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/25/82_eves_testepito_nagyi_hagyta_helyben_a_betorot/"/>
    <meta property="og:site_name" content="Index.hu"/>
    <meta property="article:published_time" content="2019-11-25T12:12:25+00:00"/>
    <meta property="og:title" content="82 éves testépítő nagyi hagyta helyben a betörőt"/>
    <meta property="og:description" content="Mindeközben - A 82 éves Willie Murphy csütörtök este 11 után épp lefeküdni készült, amikor egy férfi elkezdte verni az ajtaját, és köz..."/>
  </head>
  <body>
    <article>
      <h1>82 éves testépítő nagyi hagyta helyben a betörőt</h1>
      <address><time datetime="2019-11-25T12:12:25+00:00">25 Nov 2019, 12:12</time> by <a rel="author" href="https://index.hu/szerzo/aradi_laszlo" target="_blank">Aradi László</a></address>
      <p>A 82 éves Willie Murphy csütörtök este 11 után épp lefeküdni készült, amikor egy férfi elkezdte verni az ajtaját, és közben azt mondta, hogy hívja a mentőket, mert rosszul van.</p>
      <p>Murphyt sem ma ejtették a fejére, ezért nem engedte be az idegen férfit a lakásába, ellenben tárcsázta a rendőrséget. Ezért az illető feldühödött, majd betörte az ajtót, és behatolt a házba.</p>
      <p>A betörő nem vette észre, hogy Murphy díjnyertes testépítő. Az eset után a szupernagyi csak ennyivel reagált:</p>
      <blockquote>Rossz házat választott a betörésre.</blockquote>
      <p>A lakásban sötét volt, így Murphy el tudott bújni, és a hozzá legközelebb álló dolgot – egy asztalt – a férfihoz vágta. A lazán eldobott asztal eltört a férfin.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FNews4SA%2Fvideos%2F1072069839816947%2F&amp;show_text=0&amp;width=560&amp;height=315&amp;mute=0" width="560" height="315" data-service="Facebook" scrolling="no"/>
      </figure>
      <p>Ezután a betörő a földre került, úgyhogy Murphy elkezdett ugrálni rajta. Ezért a gyanúsított megsérült. Ez még nem volt elég, az asszony megfogott egy üveg sampont, és a férfi arcába öntötte. </p>
      <p>Ezzel a betörő tortúrája nem ért véget.</p>
      <blockquote>Megfogtam a seprűt, ő húzta, én meg ütöttem vele. </blockquote>
      <p>A rossz házat választó férfit végül a rendőrök menekítették ki, majd a félresikerült akció után kórházba került. A rendőrök szelfiket készítettek Murphyvel a tornácán. </p>
      <aside>Mellékes infó, de Murphy 225 fontot tud szakítani, ami körülbelül 102 kilogrammnak felel meg.</aside>
      <p>Tehát érdemes az időseknek is edzeniük, mert sose lehet tudni, mikor kell tarkón csapni egy asztallal a rosszarcokat.</p>
      <figure>
        <img src="https://kep.cdn.indexvas.hu/1/0/3049/30497/304971/30497109_172bc99f9cc5540169852a19b0d5ef29_wm.png"/>
        <figcaption>Willie Murphy<cite>Fotó: News 4 San Antonio / Facebook</cite></figcaption>
      </figure>
      <p>
        <i>via <a href="https://13wham.com/news/local/he-picked-the-wrong-house-82-year-old-beats-up-break-in-suspect">WHAM</a></i>
      </p>
    </article>
  </body>
</html>