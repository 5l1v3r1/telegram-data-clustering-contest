<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/lifestyle/vergeet-de-cadeaubon-pak-tijdens-de-feestdagen-uit-met-een-kerstpakket"/>
    <meta property="og:site_name" content="Zita"/>
    <meta property="article:published_time" content="2019-11-25T12:49:44+00:00"/>
    <meta property="og:title" content="Vergeet de cadeaubon: pak tijdens de feestdagen uit met een kerstpakket!"/>
    <meta property="og:description" content="‘t Is weldra weer zo ver: de feestdagen! Gezellige familiefeesten of heerlijk dineren met vrienden, dag na dag ons buikje meer dan rond eten en naar jaarlijkse gewoonte – tussen de soep en de kroketten – oude verhalen bovenhalen. Wat er ook steevast bijhoort, of je dat nu leuk vindt of niet, zijn de cadeautjes."/>
  </head>
  <body>
    <article>
      <h1>Vergeet de cadeaubon: pak tijdens de feestdagen uit met een kerstpakket!</h1>
      <address><time datetime="2019-11-25T12:49:44+00:00">25 Nov 2019, 12:49</time> by <a rel="author">r.v.h.</a></address>
      <p>
        <b>‘t Is weldra weer zo ver: de feestdagen! Gezellige familiefeesten of heerlijk dineren met vrienden, dag na dag ons buikje meer dan rond eten en naar jaarlijkse gewoonte – tussen de soep en de kroketten – oude verhalen bovenhalen.</b>
      </p>
      <p>Wat er ook steevast bijhoort, of je dat nu leuk vindt of niet, zijn de cadeautjes. Eentje in ontvangst nemen is vaak fijn, maar zélf iets origineels zoeken voor een verre nonkel of voor de zoon van de partner van je beste vriend, ‘t is niet altijd even gemakkelijk. De drang om snel nog een cadeaubon te regelen is misschien wel groot, maar komaan… Dit jaar kán je echt wel eens beter!</p>
      <p>Tromgeroffel en hoorngeschal voor een <b><a href="https://www.kerstpakkettenplaza.nl/originele-kerstpakketten/">origineel kerstpakket</a></b>! Je zal er niet alleen de ontvanger aangenaam mee verrassen, maar je zal ook vol trots al die <i>cadeaubon-vrienden</i> met grote ogen laten kijken naar ‘t geschenk dat jij overhandigt.</p>
      <h3>Voor ieder wat wils</h3>
      <p>Net als bij cadeaubonnen is er ook qua kerstpakketten een ruim aanbod. Geen zin om zelf lang te kiezen? Geen probleem. Je kan perfect opteren voor een ‘kant-en-klaarmandje’ vol lekkers. ‘t Enige wat je zelf nog moet doen, is betalen. Dat blijft (helaas) wél nog van toepassing. Maar ook daar hebben we goed nieuws!</p>
      <h3>‘t Hoeft écht niet duur te zijn</h3>
      <p>Wist je namelijk dat je al vanaf 5 euro een kerstpakket in elkaar kunt laten knutselen? Wie liever wat meer uitgeeft, hoeft ook niet te vrezen. Want je laat het pakketje zo vol steken als je zélf wil. De prijs is dan, uiteraard, wel navenant.</p>
      <blockquote>Tot slot willen we nog meegeven dat er veel meer aanbod is dan je zou denken. Ja, een klassieke bierkorf kan altijd. Maar er zijn ook opties waarbij een dekentje, reiskoffer, of zelfs een heuse barbecue toegevoegd wordt. Je kan het zo gek niet bedenken, of er valt een kerstpakket mee te maken. Zo’n kerstpakket hoeft trouwens niet énkel te dienen voor feestjes met familie of vrienden, maar ‘t is ook perfect geschikt om als baas aan je werknemers te geven. Of omgekeerd! Dat kan ook altijd… ‘t Is allemaal hoe je zélf wil.</blockquote>
      <p>
        <i>Foto: kerstpakkettenplaza.nl</i>
      </p>
    </article>
  </body>
</html>