<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/u-lutsku-proponuiut-pereymenuvaty-vulytsi-nazvani-na-chest-rosiyskykh/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T12:27:00+00:00"/>
    <meta property="og:title" content="У Луцьку пропонують перейменувати вулиці, названі на честь російських діячів"/>
    <meta property="og:description" content="Питання щодо перейменування вулиць Карбишева та Потапова виносять на розгляд депутатів міськради."/>
  </head>
  <body>
    <article>
      <h1>У Луцьку пропонують перейменувати вулиці, названі на честь російських діячів</h1>
      <address>
        <time datetime="2019-11-25T12:27:00+00:00">25 Nov 2019, 12:27</time>
      </address>
      <p>Питання щодо перейменування вулиць Карбишева та Потапова виносять на розгляд депутатів міськради.<br/><br/>Про це йшлося під час засідання постійної комісії міськради з питань дотримання прав людини, законності, боротьби зі злочинністю та корупцією, депутатської діяльності, етики та регламенту 25 листопада.<br/><br/>Як поінформував голова комісії <a href="https://www.volynnews.com/dossiers/235/"><b>Микола Федік</b></a>, надходили письмові та електронні звернення від громадян щодо перейменування вулиці Карбишева на вулицю Івана Корсака. Чинна назва вулиці не підпадає під перейменування у рамках закону про декомунізацію, однак є позиція профільної комісії щодо перейменування тих вулиць міста, які названі на честь російських діячів, які не мають жодного стосунку до Луцька. Такі вулиці пропонують називати на честь людей, діяльність яких стосувалася міста.<br/><br/>Іншим проєктом рішення, який рекомендували підтримати члени комісії, пропонують перейменувати вулицю Потапова на вулицю Героїв «Волинської Січі». Реклама</p>
    </article>
  </body>
</html>