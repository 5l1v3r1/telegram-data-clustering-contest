<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/salute/medicina-e-ricerca/2019/11/25/news/i_bambini_che_vivono_in_aree_urbane_trafficate_piu_soggetti_a_infezioni_e_bronchiti-241884023/"/>
    <meta property="og:site_name" content="Repubblica.it"/>
    <meta property="article:published_time" content="2019-11-25T12:13:00+00:00"/>
    <meta property="og:title" content="I bambini che vivono in aree urbane trafficate più soggetti a infezioni e bronchiti"/>
    <meta property="og:description" content="Lo sostiene uno studio del King's College condotto in tredici città tra Regno Unito e Polonia. Appello delle ong sui rischi dell'inquinamento"/>
  </head>
  <body>
    <article>
      <h1>I bambini che vivono in aree urbane trafficate più soggetti a infezioni e bronchiti</h1>
      <h2>Lo sostiene uno studio del King's College condotto in tredici città tra Regno Unito e Polonia. Appello delle ong sui rischi dell'inquinamento atmosferico</h2>
      <address>
        <time datetime="2019-11-25T12:13:00+00:00">25 Nov 2019, 12:13</time>
      </address>
      <p>Abitare in zone dove il traffico (e lo smog) si fanno sentire, insidia i polmoni di tutti, ma soprattutto quelli dei bambini. Secondo uno studio condotto tra Polonia e Regno Unito, infatti, per i piccoli aumenta il rischi di infezioni respiratorie e bronchiti. Inoltre vivere a meno di 50 metri da una strada a grande scorrimento potrebbe aumentare il rischio di cancro ai polmoni fino al 10%, secondo il documento. Il report, scritto dagli studiosi del King's College London, è pubblicato da una coalizione di 15 ong sulla salute e l'ambiente, tra cui ClientEarth, British Lung Foundation e UK Health Alliance on Climate Change.</p>
      <figure>
        <iframe data-src="https://twitter.com/R_Hughes1/status/1198886806130974720?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La ricerca, realizzata in 13 città, ha rilevato che l'<a href="https://www.repubblica.it/ambiente/2019/03/13/news/l_inquinamento_provoca_piu_di_un_quarto_delle_malattie_e_delle_morti_nel_mondo-221430832/">inquinamento atmosferico</a> contribuisce a una maggior rischio di malattie cardiache, ictus, insufficienza cardiaca e bronchiti. Gli attivisti hanno invitato il governo a impegnarsi nella lotta contro l'inquinamento atmosferico pericoloso in tutto Regno Unito. Il rapporto ha analizzato 13 condizioni di salute nelle persone che vivono in aree ad alto inquinamento e le ha confrontate con la popolazione generale. Si è concentrato non solo sui ricoveri e i decessi in ospedale, ma anche su sintomi come le infezioni respiratorie e l'asma.</p>
      <figure>
        <iframe data-src="https://twitter.com/R_Hughes1/status/1198886806130974720?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Lo studio ha rilevato che l'inquinamento atmosferico in strada ha rallentato la crescita polmonare nei bambini di circa il 14% a Oxford, del 13% a Londra, dell'8% a Birmingham, del 5% a Liverpool, del 3% a Nottingham e del 4% a Southampton. Secondo i ricercatori se l'inquinamento dell'aria fosse ridotto di un quinto, ci sarebbero migliaia di casi in meno di bambini con bronchite in quelle città del Regno Unito.<br/><br/>"L'inquinamento atmosferico fa ammalare noi, e specialmente i nostri bambini, dalla culla alla tomba. Ma è spesso invisibile", ha affermato il Rob Hughes, membro anziano del Clean Air Fund. "Questa impressionante ricerca rende visibile una crisi di salute pubblica presente in tutto il Regno Unito, e mostra l'urgenza con cui tutti i partiti politici devono dare priorità alla pulizia della nostra aria".<br/><br/>Secondo Penny Woods, amministratore delegato della British Lung Foundation, "ogni giorno vediamo sempre più prove dei terribili effetti dell'inquinamento atmosferico sui nostri polmoni". E i "più vulnerabili sono colpiti più duramente". Il gruppo di Ong che ha promosso lo studio chiede una rete nazionale di zone di Clean Air Zones in tutto il Regno Unito.</p>
    </article>
  </body>
</html>