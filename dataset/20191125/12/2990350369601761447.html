<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/remonty-vidlov-sobak-i-sviata-v-lutsku-pererozpodiliat-biudzhet/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T12:29:00+00:00"/>
    <meta property="og:title" content="Ремонти, відлов собак і свята: в Луцьку перерозподілять бюджет"/>
    <meta property="og:description" content="Заплановано вчергове перерозподілити кошти міського бюджету. Гроші хочуть скерувати на ремонт доріг, соціальну допомогу й відзначення новорічно-різдвяних свят у Луцьку"/>
  </head>
  <body>
    <article>
      <h1>Ремонти, відлов собак і свята: в Луцьку перерозподілять бюджет</h1>
      <address>
        <time datetime="2019-11-25T12:29:00+00:00">25 Nov 2019, 12:29</time>
      </address>
      <p>Заплановано вчергове перерозподілити кошти міського бюджету. Гроші хочуть скерувати на ремонт доріг, соціальну допомогу й відзначення новорічно-різдвяних свят у Луцьку.<br/><br/>Про це йшлося 25 листопада під час засідання постійної комісії луцької міської ради з питань планування соціально-економічного розвитку, бюджету та фінансів.<br/><br/>Директорка департаменту фінансів та бюджету <b><a href="https://www.volynnews.com/dossiers/76/">Лілія Єлова</a></b> розповіла, що на наступній сесії міської ради, котра відбудеться в середу, 27 листопада, запропоновано перерозподілити кошти бюджету міста Луцька.<br/><br/>Лілія Єлова зазначила, що в результаті перерозподілу сум кошти запропоновано виділити, зокрема, на наступні цілі:<br/><br/>- соціальна допомога для дітей (150 тисяч гривень);<br/><br/>- забезпечення хворих на цукровий діабет (260 тисяч гривень);<br/><br/>- забезпечення постраждалих у результаті ЧАЕС (25 тисяч гривень);<br/><br/>- кронування дерев на території прокладання оптоволоконних мереж (35 тисяч гривень);<br/><br/>- придбання мотокос і кущорізів (24 тисяч гривень);<br/><br/>- капітальний ремонт заїзду до спортмайданчика на вулиці Глушець, 37а;<br/><br/>- ремонт вулиць міста (150 тисяч гривень);<br/><br/>- електроенергія та заробітна плата працівникам ДКП «Луцьктепло» (2 мільйона гривень);<br/><br/>- ремонт ліфтів (700 тисяч гривень);<br/><br/>- відлов безпритульних тварин КП «Ласка» (70 тисяч гривень);<br/><br/>- відзначення новорічно-різдвяних свят (300 тисяч гривень);<br/><br/>- знесення малих архітектурних форм (300 тисяч гривень);<br/><br/>- придбання новорічних подарунків для дітей із особливих освітніми потребам (300 тисяч гривень).<br/><br/>Члени комісії підтримали проєкт рішення. Далі його розглянуть на сесії міської ради, де, ймовірно, до проєкту бюджету внесуть чергові зміни. Реклама</p>
    </article>
  </body>
</html>