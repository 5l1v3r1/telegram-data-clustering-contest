<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/mika-scontro-tiziano-ferro-fedez/"/>
    <meta property="og:site_name" content="Novella 2000"/>
    <meta property="article:published_time" content="2019-11-25T12:48:56+00:00"/>
    <meta property="og:title" content="Mika commenta lo scontro tra Tiziano Ferro e Fedez: le parole del cantante"/>
    <meta property="og:description" content="A seguito dello scontro tra Tiziano Ferro e Fedez, interviene Mika, che dice la sua opinione in merito. Ecco le sue dichiarazioni."/>
  </head>
  <body>
    <article>
      <h1>Mika commenta lo scontro tra Tiziano Ferro e Fedez: le parole del cantante</h1>
      <address><time datetime="2019-11-25T12:48:56+00:00">25 Nov 2019, 12:48</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>A seguito dello scontro tra Tiziano Ferro e Fedez, interviene Mika, che dice la sua in merito</h3>
      <p>Solo poche ore fa, da Torino, è partito il nuovo World Tour di <b>Mika</b>, che ha scelto proprio il nostro paese per dare il via al suo nuovo show. Nelle prossime settimane il cantante, oltre a toccare tante altre città italiane, arriverà anche in tutta Europa, con uno spettacolo innovativo e fatto di musica e amore, che è il tema principale della tournée. In attesa di assistere ai live della pop star libanese, proprio quest’ultimo si è espresso per la prima volta in merito allo <b>scontro</b> tra <b>Tiziano Ferro</b> e <b>Fedez</b>, che da qualche giorno sta facendo discutere. Come sappiamo, infatti, il cantautore di Latina ha accusato il rapper di bullismo ed omofobia, per via di un vecchio brano. Adesso ad intervenire è proprio <a href="https://www.instagram.com/mikainstagram/?hl=it">l’interprete di <i>Grace Kelly</i></a>, che dice la sua in merito. Scopriamo le sue dichiarazioni.</p>
      <p>Solo da qualche giorno, come sappiamo, è stato pubblicato <i>Accetto Miracoli</i>, il nuovo album di <b>Tiziano Ferro</b>. In occasione della conferenza stampa del disco, il cantautore <a href="https://www.novella2000.it/tiziano-ferro-contro-fedez-bullismo/">ha fatto un lungo sfogo contro <b>Fedez</b>, accusandolo di bullismo ed omofobia, menzionando il testo di un vecchio pezzo del rapper, in cui si parla dell’omosessualità di <b>Ferro</b></a>. A quel punto <b>Federico</b> non ha potuto fare a meno di intervenire, facendo notare come la canzone in questione sia stata scritta oltre 10 anni fa, quando ancora era un ragazzino immaturo. Come se non bastasse <b>Fedez</b> ha anche invitato <b>Tiziano</b> a collaborare insieme per combattere proprio il bullismo, non ricevendo però alcuna risposta. In seguito, così, <a href="https://www.novella2000.it/fedez-tiziano-ferro-attacca-sfogo-instagram/">il marito di <b>Chiara Ferragni</b> ha fatto un nuovo sfogo, criticando alcun comportamenti del suo collega</a>.</p>
      <p>Adesso, a qualche giorno di distanza dallo <b>scontro</b>, ad intervenire in merito è niente che meno che <b>Mika</b>, che svela la sua opinione. Il cantante, che in passato ha avuto modo di lavorare con <b>Fedez</b>, ha preso in qualche modo le difese del rapper. In seguito ha però affermato di capire perfettamente il punto di vista di <b>Tiziano Ferro</b>. Leggiamo le sue parole.</p>
      <h3>Il commento di Mika sullo scontro tra Tiziano Ferro e Fedez</h3>
      <p>Dopo aver osservato da lontano lo <b>scontro</b> tra <b>Tiziano Ferro</b> e <b>Fedez</b>, a parlare per la prima volta in merito è <b>Mika</b>. Nel corso di un’intervista per <i>La Stampa</i>, il cantante ha svelato la sua opinione su quanto accaduto, affermando di non aver mai pensato che il rapper fosse omofobo. Tuttavia l’artista ha anche dichiarato di capire le difficoltà di <b>Ferro</b>, e di comprendere le sue ragioni. Queste le parole rilasciate da <b>Mika</b>:</p>
      <blockquote>“Fatto salvo, che non mi è ben chiaro perché io sia stato chiamato in causa, non ho mai avuto la sensazione che Fedez fosse omofobo. Però se ha scritto qualcosa che possa avere fatto male a una persona, che sia Tiziano o qualsiasi altro ragazzo che ha paura di fare coming out, che è sempre una cosa complicata, deve dire: “Ok, sono stato uno stronzo. Vi spiego perché l’ho fatto, adesso sono cambiato”. Ogni persona ha le sue sfide e le sue paure, con il tempo e un po’ di amore si possono superare”</blockquote>
      <p>Pur non essendosi apertamente schierato, dunque, <b>Mika</b> ha voluto in qualche modo far capire come <b>Fedez</b> sia lontano da argomenti come bullismo e omofobia. Che dunque <b>Tiziano Ferro</b> decida di tornare a replicare e chiarire le cose col rapper? Non ci resta che attendere ulteriori news in merito per scoprire cosa accadrà.</p>
      <related>
        <a href="https://www.novella2000.it/tiziano-ferro-contro-il-bullismo-monologo-che-tempo-che-fa-video/"/>
        <a href="https://www.novella2000.it/andrea-damante-viviana-vizzini-retroscena-storia/"/>
        <a href="https://www.novella2000.it/mercedesz-henger-padre-biologico-riccardo-schicchi/"/>
      </related>
    </article>
  </body>
</html>