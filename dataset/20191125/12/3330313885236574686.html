<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905156/-we-hebben-zin-om-heel-europa-te-laten-zien-dat-ajax-nog-steeds-sterk-is-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T12:35:00+00:00"/>
    <meta property="og:title" content="'We hebben zin om heel Europa te laten zien dat Ajax nog steeds sterk is'"/>
    <meta property="og:description" content="Nicolas Tagliafico wil samen met Ajax Europa weer het voetbal van vorig seizoen laten zien. De Amsterdammers kunnen woensdag bij een goed resultaat in Lille een grote stap richting overwintering zetten. &quot;Ik denk dat dit team er klaar voor is om zich te kwalificeren voor de volgende ronde&quot;, zegt Tagliafico in gesprek met Ajax TV. &quot;Daarna zien we wel. Vorig jaar dachten we er precies hetzelfde over. Eerst de groepsfase halen, dan kwalificeren voor de achtste finales. Ik heb veel vertrouwen en verlang naar kwalificatie voor de achtste finales.&quot; 'Op 80 procent speel ik elke wedstrijd uit, maar dat zou niet goed zijn voor Ajax' Ajax krijgt arbiter van hoogte- en dieptepunt vorig jaar, drie man op scherp"/>
  </head>
  <body>
    <article>
      <h1>'We hebben zin om heel Europa te laten zien dat Ajax nog steeds sterk is'</h1>
      <address>
        <time datetime="2019-11-25T12:35:00+00:00">25 Nov 2019, 12:35</time>
      </address>
      <p>
        <b>Nicolas Tagliafico wil samen met Ajax Europa weer het voetbal van vorig seizoen laten zien. De Amsterdammers kunnen woensdag bij een goed resultaat in Lille een grote stap richting overwintering zetten.</b>
      </p>
      <p>"Ik denk dat dit team er klaar voor is om zich te kwalificeren voor de volgende ronde", zegt Tagliafico in gesprek met <a href="https://www.ajax.nl/streams/actueel/tagliafico-europa-laten-zien-dat-ajax-nog-steeds-sterk-is.htm">Ajax TV</a>. "Daarna zien we wel. Vorig jaar dachten we er precies hetzelfde over. Eerst de groepsfase halen, dan kwalificeren voor de achtste finales. Ik heb veel vertrouwen en verlang naar kwalificatie voor de achtste finales."</p>
      <p>Tagliafico droomt stiekem zelfs van een avontuur zoals vorig jaar, toen Ajax de halve finale van de Champions League haalde. "We hebben zin om Europa te laten zien dat we nog steeds sterk zijn. En dat we het in ons hebben om hetzelfde voetbal te spelen. Dat we de hele wereld kunnen laten zien dat we heel sterk zijn", aldus de linksback van Ajax.</p>
      <p>Ajax staat momenteel met zeven punten aan kop in de Champions League-groep. Ook Chelsea en Valencia hebben zeven punten uit vier wedstrijden. Lille staat laatste met één punt.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905143/-op-80-procent-speel-ik-elke-wedstrijd-uit-maar-dat-zou-niet-goed-zijn-voor-ajax-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/905148/ajax-komt-bekende-tegen-arbiter-van-spektakel-in-madrid-en-dieptepunt-tegen-spurs.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>