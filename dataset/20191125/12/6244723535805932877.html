<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/kraj/jaroslaw-zielinski-odchodzi-z-mswia/84f3zl2"/>
    <meta property="og:site_name" content="Onet Wiadomości"/>
    <meta property="article:published_time" content="2019-11-25T12:55:54+00:00"/>
    <meta property="og:title" content="Jarosław Zieliński odchodzi z MSWiA"/>
    <meta property="og:description" content="Kończę pracę w MSWiA z poczuciem dobrze wykonanych zadań, których efekty ocenili wyborcy, a obraz medialny skoryguje czas - poinformował Jarosław Zieliński. Jego następcą został Maciej Wąsik."/>
  </head>
  <body>
    <article>
      <h1>Jarosław Zieliński odchodzi z MSWiA</h1>
      <h2>Kończę pracę w MSWiA z poczuciem dobrze wykonanych zadań, których efekty ocenili wyborcy, a obraz medialny skoryguje czas - poinformował Jarosław Zieliński. Jego następcą został Maciej Wąsik.</h2>
      <address><time datetime="2019-11-25T12:55:54+00:00">25 Nov 2019, 12:55</time> by <a rel="author">PAP</a></address>
      <p>Jarosław Zieliński na sekretarza stanu w Ministerstwie Spraw Wewnętrznych i Administracji został powołany 18 listopada 2015 r. Do września br. sprawował nadzór nad policją, który odebrał mu minister Mariusz Kamiński. O tym, że kończy pracę w resorcie, poinformował na Twitterze.</p>
      <p>"Kończę pracę w MSWiA z poczuciem dobrze wykonanych zadań, których efekty ocenili Wyborcy, a obraz medialny skoryguje czas. W Polsce żyje się bezpiecznie, służby, które nadzorowałem działają sprawnie. Dziękuję wszystkim za współpracę przez ostatnie 4 lata. Dalej służymy Polsce" - napisał Zieliński.</p>
      <h3>Suwalski folwark ministra Zielińskiego. "Zrobił z policjantów parobków"</h3>
      <p>Działania ministra Zielińskiego wywoływały wiele kontrowersji, które opisywaliśmy m.in. <a href="https://bialystok.onet.pl/suwalski-folwark-ministra-zielinskiego-zrobil-z-policjantow-parobkow/xg3ced9">w tekście Magdy Gałczyńskiej i Piotra Halickiego</a>.</p>
      <p>Przez całą dobę pilnujemy posesji ministra Jarosława Zielińskiego, musimy uczestniczyć w jego wizytach, a czasem przebierać się w garnitury i "udawać" funkcjonariuszy Służby Ochrony Państwa (dawny BOR) – wyliczali policjanci z Suwałk.</p>
      <h3>Maciej Wąsik następcą Jarosława Zielińskiego</h3>
      <p>W tym samym czasie o swojej nominacji na stanowisko wiceministra spraw wewnętrznych i administracji poinformował Maciej Wąsik. Jak zaznaczył, nadal będzie pełnił funkcję sekretarza kolegium ds. służb specjalnych.</p>
      <p>"Otrzymałem dziś nominację na zastępcę Ministra Spraw Wewnętrznych i Administracji. Nadal też będę pełnił funkcję sekretarza Kolegium ds. służb specjalnych" - napisał na Twitterze.</p>
      <p>Wąsik to b. zastępca koordynatora służb specjalnych i b. wiceszef CBA. W obu tych instytucjach zastępował obecnego szefa MSWiA Mariusza Kamińskiego. Wraz z nim został ułaskawiony przez prezydenta Andrzeja Dudę za działania w tzw. aferze gruntowej.</p>
      <p>
        <a href="http://onet.tv/i/news/smiszek-o-projekcie-zniesienia-30-krotnosci-skladek-zus-byl-skierowany-tylko-po-to/8rxttb">Śmiszek o projekcie zniesienia 30-krotności składek ZUS: był skierowany tylko po to, żeby zasypać dziurę w budżecie</a>
      </p>
      <p>(MW, mba)</p>
      <figure>
        <img src="https://ocdn.eu/pulscms-transforms/1/mzmktkpTURBXy81ODgxMGRhNzNjYjBjZTliN2EwYjE2NmEwNzNkZGIwYy5qcGeSlQLNAxQAwsOVAgDNAvjCww"/>
      </figure>
    </article>
  </body>
</html>