<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/razvlechenie/2019/11/25/3996789_victoria_shte_e_bulgarskiiat_predstavitel_na/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-25T12:36:00+00:00"/>
    <meta property="og:title" content="VICTORIA ще е българският представител на &quot;Евровизия 2020&quot;"/>
    <meta property="og:description" content="Певицата Виктория Георгиевa - VICTORIA, ще бъде българският представител на &quot;Евровизия 2020&quot;, обявиха днес на пресконференция БНТ заедно с партньорите на проекта от Ligna Group."/>
  </head>
  <body>
    <article>
      <h1>VICTORIA ще е българският представител на "Евровизия 2020"</h1>
      <address><time datetime="2019-11-25T12:36:00+00:00">25 Nov 2019, 12:36</time> by <a rel="author" href="https://www.dnevnik.bg/author/425" target="_blank">Мая Стефанова</a></address>
      <p>Певицата Виктория Георгиевa - VICTORIA, ще бъде българския представител на "Евровизия 2020", обявиха днес на пресконференция БНТ заедно с партньорите на проекта от Ligna Group.</p>
      <p>VICTORIA, която ще бъде 13-ият български участник в историята на конкурса, е родена във Варна. Участвала е в четвъртото издание на шоуто за таланти X-Factor България, където достига до финалните петима участници. След това записва и издава солови песни като част от музикална компания Monte Music. От пролетта на 2018 г. е независим изпълнител и издава две песни - "Странни време" и I Wanna Know. Втората е продуцирана в Лос Анджелис, а през през септември британската компания Ostereo подписва договор за международното й разпространение.</p>
      <p>В края на октомври БНТ обяви, че <a href="https://www.dnevnik.bg/razvlechenie/2019/10/30/3984729_sus_sponsor_bulgariia_shte_se_zavurne_v_konkursa/">след едногодишна пауза България ще се завърне на конкурса</a>, чието 65-о издание <a href="https://www.dnevnik.bg/razvlechenie/2019/08/30/3957234_sledvashtiiat_final_na_evroviziia_shte_se_provede_v/">ще се проведе през май в Ротердам</a>. Това стана възможно, след като Българската национална телевизия постигна споразумение за публично-частно партньорство за финансиране на участието от продуцентски компании от България и Великобритания.</p>
      <figure>
        <iframe src="https://www.youtube.com/embed/EOWnb8uXXp8" width="560" height="315" data-service="Youtube" scrolling="no"/>
      </figure>
    </article>
  </body>
</html>