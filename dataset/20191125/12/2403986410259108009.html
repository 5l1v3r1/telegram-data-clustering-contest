<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/rozdavati_kvitki_na_kvartal__vorotar_rustam_hudzhamov_rizko_vislovivsya_pro_deputativ_v_radi_n1238917"/>
    <meta property="og:site_name" content="24 Канал"/>
    <meta property="article:published_time" content="2019-11-25T12:09:00+00:00"/>
    <meta property="og:title" content="Роздавати квитки на &quot;Квартал&quot;? – воротар Рустам Худжамов різко висловився про депутатів в Раді"/>
    <meta property="og:description" content="Воротар &quot;Маріуполя&quot; Рустам Худжамов здавна відрізнявся своєю проукраїнською позицією. Особливе в нього ставлення і до ситуації в Україні. Та й української політики."/>
  </head>
  <body>
    <article>
      <h1>Роздавати квитки на "Квартал"? – воротар Рустам Худжамов різко висловився про депутатів в Раді</h1>
      <address><time datetime="2019-11-25T12:09:00+00:00">25 Nov 2019, 12:09</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Воротар "Маріуполя" Рустам Худжамов здавна відрізнявся своєю проукраїнською позицією. Особливе в нього ставлення і до ситуації в Україні. Та й української політики.</b>
      </p>
      <blockquote>До слова: <a href="https://24tv.ua/sport/a_mozhe_vse_taki_putin__ne_poganiy_ta_poganiy_ska_poganiy__rustam_hudzhamov_n1220936">А може все-таки Путін – не поганий? Та поганий, с*ка, поганий, – Рустам Худжамов</a></blockquote>
      <p>В інтерв'ю виданню "<a href="https://www.dialog.ua/sport/195093_1574349659">Діалог</a>" Рустам Худжамов розповів, чи погодився б він йти в політику після закінчення футбольної кар'єри.</p>
      <aside>Розумієте, я б із задоволенням пішов би в політику, якби побачив реальну можливість тут щось змінити в кращу сторону. Обратися на п'ять років і намагатися з усіх сил, так би мовити, "ковбасити" заради результату. Я б, може, і розглянув таку пропозицію, якби вона надійшла. А просто піти у владу, в парламент і просто ходити в футболці "Мама любить швидкість"? Або роздавати квитки на "Квартал"... Йти туди, щоб у мене з'явилися 20 квартир або машин... Заради цього йти в політику? Просто щоб зробити краще тільки життя своїх родичів. Не знаю... Якщо вже йти у владу, то щось зробити для країни, залишити свій слід в історії,<cite>– розповів Рустам Худжамов.</cite></aside>
      <blockquote>Водночас: <a href="https://24tv.ua/sport/fedetskiy_za_horoshu_sumu_v_kontrakti_bud_yaku_emblemu_potsiluye_hoch_dupu_namalyuy__smaliychuk_n1238866">Федецький за хорошу суму в контракті будь-яку емблему поцілує, хоч дупу намалюй. Стандартний набір сучасного політика, – Смалійчук</a></blockquote>
      <p><b>Футболка "Мама любить швидкість" та квитки на "Квартал": що мав на увазі Худжамов</b>Депутат від партії "Слуга народу" Олександр Дубінський прийшов на засідання Верховної Ради <a href="https://24tv.ua/dubinskiy_rozdaye_u_radi_futbolki_z_nadpisom_mama_lyubit_shvidkist_n1233503">у футболці з написом "Мама любить швидкість"</a>. У <a href="https://24tv.ua/mama_lyubit_shvidkist_dubinskiy_poyasniv_zvidki_u_nogo_24_kvartiri_ta_17_avto_n1232615">розслідуванні журналістів</a> було озвучено, що Дубінський та його родина за останні роки стали власниками 24 квартир, 17 автомобілів, двох будинків і 70 соток землі. Загальна вартість майна Дубінського оцінюється у 2,5 мільйона доларів.  Дубінський користується Toyota Land Cruiser 2013 року випуску, яка коштує майже 50 тисяч доларів і офіційно належить його матері Аллі Березовській. За словами журналістів, пенсіонерка володіє 7 машинами, серед них – Maserati. Скандальний депутат автопарк матері пояснив скромно: "Мама любить швидкість". Від цього й з'явився надпис на футболках Дубінського.<br/><br/>Інший його однопартієць – актор та комік Юрій Корявченков ("Юзік") був впійманий на <a href="https://24tv.ua/lifestyle/yuzik_z_vechirnogo_kvartalu_rozdavav_kvitki_na_gumoristichne_shou_u_zali_vr_fotofakt_n1220599">роздаванні квитків на гумористичне шоу "Вечірній квартал"</a> у сесійній залі Верховної Ради України. Першою про це розповіла колишня співачка Анастасія Приходько. Хоча сам нардеп <a href="https://24tv.ua/yuzik_z_95_kvartalu_poyasniv_intsident_z_rozdavannyam_kvitkiv_u_radi_n1226426">переконує</a>, що це були безкоштовні запрошення.</p>
      <p> </p>
    </article>
  </body>
</html>