<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mobility/volkswagen-si-rinnova-limpegno-della-mobilita-ad-amburgo-469121.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-25T12:00:22+00:00"/>
    <meta property="og:title" content="Volkswagen, si rinnova l’impegno della mobilità ad Amburgo"/>
    <meta property="og:description" content="E-mobility al centro della rinnovata partnership tra la città e il gruppo tedesco, che hanno allungato la loro collaborazione fino al 2022"/>
  </head>
  <body>
    <article>
      <h1>Volkswagen, si rinnova l’impegno della mobilità ad Amburgo</h1>
      <h2>E-mobility al centro della rinnovata partnership tra la città e il gruppo tedesco, che hanno allungato la loro collaborazione fino al 2022</h2>
      <address><time datetime="2019-11-25T12:00:22+00:00">25 Nov 2019, 12:00</time> by <a rel="author">Gianluca Sepe</a></address>
      <p>La partnership strategica per la mobilità tra il Gruppo <b>Volkswagen</b> e la Città di Amburgo sarà prolungata. Il focus è sulla <b>promozione dell’e-mobility</b>, sui servizi di mobilità innovativi, sulla connessione intelligente di veicoli e infrastrutture e sull’utilizzo di veicoli a guida autonoma. L’obiettivo è un miglioramento durevole della qualità della vita nel centro cittadino, attraverso l’adozione di soluzioni di mobilità innovative.</p>
      <blockquote>
        <a href="https://www.formulapassion.it/automoto/mobility/e-bike-boom-del-300-negli-ultimi-quattro-anni-469082.html">E-bike, boom del +300% negli ultimi quattro anni</a>
      </blockquote>
      <p>In termini concreti, ciò significa che nella seconda fase della partnership <b>WeShare</b> arriverà ad Amburgo dalla primavera del 2020, dopo aver debuttato con successo a Berlino; il servizio di car sharing potrà contare su una flotta di vetture puramente elettriche composta da <b>e-Golf1 ed e-up!</b>, cui andrà ad aggiungersi la ID.3 in un momento successivo.</p>
      <p>Entro <b>la fine del 2020</b>, MAN consegnerà<b> 20 bus elettrici</b> all’organizzazione che coordina il trasporto pubblico della città anseatica (HVV). In più, MAN, HHLA (Hamburger Hafen und Logistik AG, azienda che gestisce la logistica in tre terminal del Porto di Amburgo) e la società di spedizioni Jakob Weets collaboreranno per testare camion a guida completamente autonoma all’Alternwerder Container Terminal. Inoltre MOIA arricchirà la propria offerta, portando la flotta dagli attuali 200 a 500 veicoli. Nel frattempo Amburgo ha ampliato la propria infrastruttura per l’e-mobility e oggi conta più di 1.000 punti di ricarica pubblici, numero che le vale il primato nazionale.</p>
      <footer>RIPRODUZIONE RISERVATA</footer>
    </article>
  </body>
</html>