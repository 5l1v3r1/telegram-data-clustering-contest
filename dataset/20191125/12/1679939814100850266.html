<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/patru-agenti-economici-au-propus-oferte-pentru-noul-sediu-al-primariei-capitalei--_3060020.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T12:56:02+00:00"/>
    <meta property="og:title" content="Patru agenţi economici au propus oferte pentru noul sediu al Primăriei Capitalei"/>
    <meta property="og:description" content="Patru agenţi economici au acceptat oferta edilului Ion Ceban, care vrea ca funcţionarii publici să nu mai activeze în sediul Primăriei. Acesta nu a vrut să ofere mai multe detalii şi a menţionat că propunerea cea mai accesibilă ca preţ va fi selectată pri"/>
  </head>
  <body>
    <article>
      <h1>Patru agenţi economici au propus oferte pentru noul sediu al Primăriei Capitalei</h1>
      <address><time datetime="2019-11-25T12:56:02+00:00">25 Nov 2019, 12:56</time> by <a rel="author">PUBLIKA.MD</a></address>
      <p><b>Patru agenţi economici au acceptat oferta edilului Ion Ceban, care vrea ca funcţionarii publici să nu mai activeze în sediul Primăriei</b>. Acesta nu a vrut să ofere mai multe detalii şi a menţionat că propunerea cea mai accesibilă ca preţ va fi selectată printr-o achiziţie publică, aşa cum prevede legislaţia. <br/><br/>Anterior, primarul spunea că chiria într-un nou sediu nu ar trebui să fie mai mare decât cheltuirile de întreţinere suportate în actuala clădire, adică în jur de 280 de mii de lei, pe an. Cât despre actualul sediu, Ion Ceban a declarat că va cere ajutorul cetăţenilor şi oamenilor de afaceri, pentru a-l renova. Anterior, atât exponenţii societăţii civile, cât şi unii politicieni au criticat iniţiativa lui Ceban de a muta sediul Primăriei.</p>
      <p>Clădirea în care se află birourile aparatului administrativ a fost construită între anii 1898-1901, la iniţiativa primarului de atunci al oraşului Chişinăul, Karl Schmidt.</p>
      <p>Sediul primăriei este monument de arhitectură și istorie de însemnătate națională. Clădirea a fost inclusă în registrul monumentelor de istorie și cultură a municipiului Chișinău la inițiativa Academiei de Științe a Moldovei.<br/><br/>"Cred că vom merge pe procedura de co-funding, vom solicita şi oamenilor să contribuie pe un fond special, agenţilor economici, discutăm şi cu partenerii din exterior. O să reparăm, o să fie bine."</p>
    </article>
  </body>
</html>