<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191125_150_ezren_toltottek_ki_a_kormany_klimavedelemrol_szolo_konzultaciojat"/>
    <meta property="og:site_name" content="HVG.hu"/>
    <meta property="article:published_time" content="2019-11-25T12:13:00+00:00"/>
    <meta property="og:title" content="150 ezren töltötték ki a klímavédelemről szóló konzultációt a kormány honlapjáról"/>
    <meta property="og:description" content="A kérdőívet hétfő délig lehetett kitölteni. De ez nem Nemzeti Konzultáció."/>
  </head>
  <body>
    <article>
      <h1>150 ezren töltötték ki a klímavédelemről szóló konzultációt a kormány honlapjáról</h1>
      <address><time datetime="2019-11-25T12:13:00+00:00">25 Nov 2019, 12:13</time> by <a rel="author">hvg.hu</a></address>
      <p>
        <b>A kérdőívet hétfő délig lehetett kitölteni. De ez nem Nemzeti Konzultáció.</b>
      </p>
      <p>Hétfőig több mint 150 ezren töltötték ki a kormány hosszútávú klímavédelemről szóló konzultációját, <a href="https://index.hu/belfold/2019/11/25/klimavaltozas_konzultacio_klimavedelem_klimasemlegesseg/">értesült</a> több forrásból az Index.</p>
      <p>Múlt héten derült ki, hogy a kérdőív <a href="https://hvg.hu/gazdasag/20191122_A_kormany_kerdezi_vane_on_szerint_gond_a_klimaval">mindenféle tájékoztatás nélkül </a>került fel kormany.hu-ra. Az Innovációs és Technológiai Minisztérium később <a href="https://hvg.hu/gazdasag/20191124_Az_ITM_szerint_azert_fu_alatt_konzultalnak_a_klimavedelemrol_mert_Brusszel">azt közölte</a>, hogy nem indított nemzeti konzultációt, csak a Brüsszel által előírt tájékoztatási formának tett eleget. Ezt <a href="https://hvg.hu/itthon/20191125_Kormanyszovivo_a_klimavedelmi_konzultacionak_nem_az_a_celja_hogy_megtudjuk_az_emberek_velemenyet?fbclid=IwAR0VG-8CRD4qpbdvSWvg95gA_nYBkK0IGKXsvVeqjrjqzourWcku_pzOFn4">erősítette meg </a>később Hollik István kormányszóvivő az Inforádióban.</p>
      <p>Az Index még múlt hét pénteken kérdezte meg Áder Jánostól, hogy mikor értesült a konzultációról, kitöltötte-e a kérdőívet, népszerűsítette-e valahol, illetve mi a véleménye arról, hogy a kormány nem tájékoztatta erről a lakosságot, de máig nem kapott választ a köztársasági elnöktől.</p>
      <p>A klímavédelemről szóló konzultációt hétfő 12 óráig lehetett kitölteni.</p>
      <related>
        <a href="https://hvg.hu/gazdasag/20191124_Sajat_konzultaciot_indit_a_klimavaltozasrol_az_allami_helyett_Parbeszed"/>
        <a href="https://hvg.hu/360/20191125_Radar360_Klimaugyben_nem_nemzeti_a_konzultacio_karacsonykor_rekordok_dolhetnek"/>
      </related>
    </article>
  </body>
</html>