<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837655-u-mikolayevi-stavsya-vibukh-u-garazhi-ye-postrazhdaliy"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T12:44:00+00:00"/>
    <meta property="og:title" content="У Миколаєві стався вибух у гаражі, є постраждалий"/>
    <meta property="og:description" content="КИЇВ. 25 листопада. УНН. У Миколаєві під час газозварювальних робіт стався вибух газоповітряної суміші в гаражі, внаслідок чого один чоловік отримав опіки …"/>
  </head>
  <body>
    <article>
      <h1>У Миколаєві стався вибух у гаражі, є постраждалий</h1>
      <address><time datetime="2019-11-25T12:44:00+00:00">25 Nov 2019, 12:44</time> by <a rel="author">Валерія Гуржий</a></address>
      <p><b>КИЇВ. 25 листопада. УНН.</b> У Миколаєві під час газозварювальних робіт стався вибух газоповітряної суміші в гаражі, внаслідок чого один чоловік отримав опіки. Про це повідомляє <b>УНН</b> з посиланням на пресслужбу ГУ ДСНС України в Миколаївській області.</p>
      <p>Так, 24 листопада о 16:35 до Служби порятунку надійшло повідомлення про вибух газоповітряної суміші в гаражі на території приватного домоволодіння по вул. 9 Військова Центрального району Миколаєва.<br/><br/>Як з’ясувалось, вибух трапився під час проведення газозварювальних робіт. Чоловіка, який знаходився в гаражі, до прибуття рятувальників з опіками обличчя 1 ступеню госпіталізовано до лікувального закладу. Внаслідок вибуху сталося незначне пошкодження стіни.</p>
      <p>Співробітники ДСНС разом із представниками правоохоронних органів оглянули місце події. Причина даного інциденту наразі встановлюється.</p>
      <p>Нагадаємо, у Харкові, на вулиці Чайковського, <a href="https://www.unn.com.ua/uk/news/1837649-u-tsentri-kharkova-vibukhnula-mashina?fbclid=IwAR20mzbq4A2USW-RCItLES8KE_vUv4IOqk1xuKVTCoxDupe6uZ3dKk0_PYQ">вибухнув автомобіль</a> Toyota Camry.</p>
    </article>
  </body>
</html>