<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/fenterer-elpizo-se-perissotera-epika-mats-me-ton-rafa/"/>
    <meta property="og:site_name" content="Tennis24"/>
    <meta property="article:published_time" content="2019-11-25T12:08:58+00:00"/>
    <meta property="og:title" content="Φέντερερ: “Ελπίζω σε περισσότερα επικά ματς με τον Ράφα”"/>
    <meta property="og:description" content="Ο Ρότζερ Φέντερερ μίλησε για τους δύο μεγάλους του αντιπάλους, Ναδάλ και Τζόκοβιτς αλλά και για τη νέα γενιά στο τένις   Τον σπουδαιότερο αντίπαλο που έχει αντιμετωπίσει στην καριέρα του, χαρακτήρισε τον Ράφαελ Ναδάλ ο Ρότζερ Φέντερερ. Οι δύο “αιώνιοι” έχουν αναμετρηθεί 40 φορές στην καριέρα τους και παρά το προβάδισμα με 24-16 του […]"/>
  </head>
  <body>
    <article>
      <h1>Φέντερερ: “Ελπίζω σε περισσότερα επικά ματς με τον Ράφα”</h1>
      <address>
        <time datetime="2019-11-25T12:08:58+00:00">25 Nov 2019, 12:08</time>
      </address>
      <h3>Ο Ρότζερ Φέντερερ μίλησε για τους δύο μεγάλους του αντιπάλους, Ναδάλ και Τζόκοβιτς αλλά και για τη νέα γενιά στο τένις</h3>
      <p>Τον σπουδαιότερο αντίπαλο που έχει αντιμετωπίσει στην καριέρα του, χαρακτήρισε τον Ράφαελ Ναδάλ ο Ρότζερ Φέντερερ.</p>
      <p>Οι δύο “αιώνιοι” έχουν αναμετρηθεί 40 φορές στην καριέρα τους και παρά το προβάδισμα με 24-16 του Ναδάλ, ο Φέντερερ έχει κερδίσει τα έξι από τα τελευταία επτά ραντεβού τους.</p>
      <p><i>“Κάθε ένας από τους αγώνες που έχουμε παίξει, έχουν προσδώσει διαφορετική οπτική στο άθλημα. Έχουμε διαφορετικά στυλ παιχνιδιού. Ο Ράφα παίζει λίγο πιο αργά και αμυντικά. Εγώ είμαι πιο ευθύς. Ελπίζω στο μέλλον να έχουμε περισσότερες επικές μονομαχίες μαζί”,</i> είπε χαρακτηριστικά ο Ελβετός.</p>
      <p>Για τον Τζόκοβιτς, ο μαέστρος υπογράμμισε: <i>“Αυτά που έχει καταφέρει ο Νόβακ τα τελευταία 10 χρόνια, είναι εντυπωσιακά. Πρόκειται για έναν από τους σπουδαιότερους τενίστες όλων των εποχών. Έχει απίστευτες δυνατότητες, όπως και ο Ράφα.</i></p>
      <p>
        <i>Δεν ξέρω ποιος είναι ο πιο δύσκολος αντίπαλος από τους δύο για μένα, ωστόσο με τον Ράφα έχουμε μεγαλύτερο rivalry κι αυτό το κάνει πιο ξεχωριστό. Αυτοί οι δύο είναι οι αντίπαλοι που με έχουν ωθήσει περισσότερο στα όρια μου”.</i>
      </p>
      <p>Ο 38χρονος Ελβετός, μίλησε και για τη νέα γενιά και πως οι τενίστες που την εκπροσωπούν, τον αναγκάζουν να βελτιώνεται καθημερινά.</p>
      <p>
        <i>“Κάθε γενιά, φέρνει κάτι καινούργιο από το οποίο μπορώ να μάθω και να βελτιωθώ. Αυτό προσπαθώ να κάνω. Πάντα προσπαθώ να βελτιωθώ. Ελπίζω να συνεχίσω να είμαι εδώ”.</i>
      </p>
      <p>Μιλώντας για τον εαυτό του, ο Βασιλιάς είπε: <i>“Στο τέλος της ημέρας, βλέπω τον εαυτό μου σαν έναν απλό, καθημερινό άνθρωπο. Είμαι ευτυχισμένος άνθρωπος, πολύ ήρεμος και προσπαθώ να χαρώ τη ζωή και να έχω μια φυσιολογική καθημερινότητα.</i></p>
      <p>
        <i>Όταν τελειώνουν τα τουρνουά, επιστρέφω σπίτι μου, στην οικογένειά μου, στους φίλους μου και αυτό μου δίνει επιπλέον κίνητρο να συνεχίσω να αγωνίζομαι”.</i>
      </p>
    </article>
  </body>
</html>