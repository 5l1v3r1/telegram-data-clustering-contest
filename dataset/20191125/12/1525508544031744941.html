<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780691/%DA%A9%D9%81%D9%86-%D9%BE%D9%88%D8%B4%D8%A7%D9%86-%DA%86%D9%87%D8%A7%D8%B1%D8%AF%D8%A7%D9%86%DA%AF%D9%87-%DB%8C%DA%A9%D9%BE%D8%A7%D8%B1%DA%86%D9%87-%D9%85%D8%B1%DA%AF-%D8%A8%D8%B1-%D8%A2%D8%B4%D9%88%D8%A8%DA%AF%D8%B1-%D9%88-%D9%81%D8%AA%D9%86%D9%87-%DA%AF%D8%B1-%D8%B1%D8%A7-%D9%81%D8%B1%DB%8C%D8%A7%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T12:52:06+00:00"/>
    <meta property="og:title" content="به دنبال اعلام انزجار مردم از اغتشاشات؛ کفن پوشان چهاردانگه یکپارچه«مرگ بر آشوبگر و فتنه گر»را فریاد زدند"/>
    <meta property="og:description" content="اسلامشهر- کفن پوشان چهاردانگه به دنبال اعلام انزجار مردم از اغتشاشات، یکپارچه «مرگ بر آشوبگر و فتنه گر»را فریاد زدند."/>
  </head>
  <body>
    <article>
      <h1>به دنبال اعلام انزجار مردم از اغتشاشات؛ کفن پوشان چهاردانگه یکپارچه«مرگ بر آشوبگر و فتنه گر»را فریاد زدند</h1>
      <address>
        <time datetime="2019-11-25T12:52:06+00:00">25 Nov 2019, 12:52</time>
      </address>
      <p>به گزارش <a href="https://www.mehrnews.com/">خبرنگار مهر</a>، ظهر دوشنبه مردم مومن چهاردانگه شهرستان اسلامشهر نیز طی برگزاری راهپیمایی باشکوهی اعلام انجار خود را از حوادث آشوبگرانه و اغتشاشات که منجر به دادن شهیدان گرانقدر و آسیب های روحی و مالی شد را اعلام کردند.</p>
      <p>مردم مومن چهاردانگه در این راهپیمایی که از مقابل دفتر امام جمعه این شهر آغاز شد تا خیابان مطهری با گام هایی استوار به راهپیمایی پرداختند و شعار مرگ بر آشوبگر و فتنه گر سردادند و پشتیبانی خود را از انقلاب و نظام و خشم انزجار خود را از اقدامات خبیثانه آشوبگران اعلام کردند.</p>
      <p>در این حضور حماسی اقشار مختلف مردم از زن و مرد و پیر و جوان و کارمند، بازاری و کارگر همه و همه حضور داشتند تا به دشمنان و معاندان این انقلاب و نظام بگویند هرگز دست از دفاع از کیان این انقلاب و نظام مقدس برنخواهند داشت و پشت سر ولایت حرکت می کنند و هیچ بیگانه ای نمی تواند شکافی میان مردم و نظام به وجود بیاورد.</p>
      <p>بر اساس این گزارش اسلامشهر و چهاردانگه از شهرهایی بودند که صحنه جولان دادن اشرار واقع شده بودند و مردم با این حضور حماسی ثابت کردند که صفشان از فتنه گران آشوبگر جداست و بار دیگر مردم ایم شهرستان در لبیک به فرمایشات رهبری و محکومیت اقدامات خبیثانه دشمنان به خیابان‌ها آمدند و تأکید کردند به رغم همه مشکلات اقتصادی و معیشتی، این مردم همچنان پای نظام و انقلاب می‌ایستند.</p>
    </article>
  </body>
</html>