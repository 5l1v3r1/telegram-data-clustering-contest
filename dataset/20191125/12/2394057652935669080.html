<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/25/kraina-lodu-2-z-prawie-dwukrotnie-lepszym-otwarciem-niz-pierwsza-czesc.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-25T12:00:00+00:00"/>
    <meta property="og:title" content="Kraina Lodu 2 z prawie dwukrotnie lepszym otwarciem niż pierwsza część"/>
    <meta property="og:description" content="Tym samym film osiągnął najlepszy w historii wynik jako produkcja animowana na rynku amerykańskim w listopadzie."/>
  </head>
  <body>
    <article>
      <h1>Kraina Lodu 2 z prawie dwukrotnie lepszym otwarciem niż pierwsza część</h1>
      <h2>Tym samym film osiągnął najlepszy w historii wynik jako produkcja animowana na rynku amerykańskim w listopadzie.</h2>
      <address><time datetime="2019-11-25T12:00:00+00:00">25 Nov 2019, 12:00</time> by <a rel="author">Maria Wawrzyniak</a></address>
      <p>Jak zakładano, tak się stało i <b><i>Kraina Lodu 2</i> (<i>Frozen 2</i>) dosłownie zmiażdżyła <a href="https://www.boxofficemojo.com/article/ed3312452612/">amerykański Box Office</a></b>. Według oszacowań <b>w miniony weekend film zarobił aż 127 milionów dolarów tylko w Stanach Zjednoczonych</b>. Gdy dodamy do tego kwoty uzyskane w pozostałych krajach, <b>łączne przychody wynoszą 350 milionów dolarów</b>. Tym samym <b>druga część <i>Krainy Lodu</i> osiągnęła najlepszy wynik w historii jako produkcja animowana na rynku amerykańskim w listopadzie</b>. Film poradził sobie znacznie lepiej, niż pierwsza odsłona – oryginalne <i>Frozen </i>w Stanach zarobiło 67,3 mln dolarów w ciągu pierwszych trzech dni od premiery. Po pięciu dniach kwota wzrosła do 93,9 mln, więc różnica wciąż jest ogromna. Poniżej możecie znaleźć pełne zestawienie filmów i przychodów weekendowych.</p>
      <figure>
        <img src="https://img6.gram.pl/xupa20191125115556021yfso.jpg"/>
      </figure>
      <ol>
        <li><b><i>Frozen II</i></b>: 127 mln (przychód weekendowy); 127 mln (łączny przychód w USA); 350 mln (łączny przychód na świecie)</li>
        <li><b><i>Ford v Ferrari</i></b>: 16 mln (przychód weekendowy); 58,9 mln (łączny przychód w USA); 103,7 mln (łączny przychód na świecie)</li>
        <li><b><i>A Beautiful Day in the Neighborhood</i></b>: 13,5 mln (przychód weekendowy); 13,5 mln (łączny przychód w USA); 13,5 mln (łączny przychód na świecie)</li>
        <li><b><i>21 Bridges</i></b>: 9,3 mln (przychód weekendowy); 9,3 mln (łączny przychód w USA); 12 mln (łączny przychód na świecie)</li>
        <li><b><i>Midway</i></b>: 4,7 mln (przychód weekendowy); 43,1 mln (łączny przychód w USA); 81,7 mln (łączny przychód na świecie)</li>
        <li><b><i>Playing with Fire</i></b>: 4,6 mln (przychód weekendowy); 31,6 mln (łączny przychód w USA); 36,8 mln (łączny przychód na świecie)</li>
        <li><b><i>The Good Liar</i></b>: 3,3 mln (przychód weekendowy); 11,7 mln (łączny przychód w USA); 17,1 mln (łączny przychód na świecie)</li>
        <li><b><i>Charlie’s Angels</i></b>: 3,1 mln (przychód weekendowy); 13,9 mln (łączny przychód w USA); 43,5 mln (łączny przychód na świecie)</li>
        <li><b><i>Last Christmas</i></b>: 3 mln (przychód weekendowy); 27,7 mln (łączny przychód w USA); 51,7 mln (łączny przychód na świecie)</li>
        <li><b><i>Joker</i></b>: 2,8 mln (przychód weekendowy); 326,9 mln (łączny przychód w USA); 1,03 mld (łączny przychód na świecie)</li>
      </ol>
      <hr/>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>