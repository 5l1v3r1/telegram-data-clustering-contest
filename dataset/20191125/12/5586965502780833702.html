<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/deputat-psd-nu-mai-avem-timp-de-pierdut-trebuie-sa-schimbam-lucrurile-acum-18614643"/>
    <meta property="og:site_name" content="Gândul"/>
    <meta property="article:published_time" content="2019-11-25T12:36:44+00:00"/>
    <meta property="og:title" content="Deputat PSD: Nu mai avem timp de pierdut. Trebuie să schimbăm lucrurile acum"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Deputat PSD: Nu mai avem timp de pierdut. Trebuie să schimbăm lucrurile acum</h1>
      <h2>Vicepreşedintele Camerei Deputaţilor, Carmen Mihălcescu, a afirmat, luni, după eşecul de la alegerile prezidenţiale, că la conducerea PSD este nevoie de o „schimbare profundă” pentru a câştiga următoarele alegeri. „Nu mai avem timp de pierdut”, a subliniat ea.</h2>
      <address><time datetime="2019-11-25T12:36:44+00:00">25 Nov 2019, 12:36</time> by <a rel="author" href="https://www.gandul.info/autor/alexandru-costea" target="_blank">Alexandru Costea</a></address>
      <p>”Încredere şi schimbare! Nu mai avem timp de pierdut. Trebuie să schimbăm lucrurile acum. E nevoie de o schimbare profundă pentru a ne reconstrui legitimitatea, a cuceri noi publicuri şi de a ne redobândi potenţialul de alianţă cu alte partide!”, a scris Carmen Mihălcescu pe pagina sa de Facebook.</p>
      <p>Ea menţionează că ”e nevoie de o schimbare” pentru a câştiga urmatoarele alegeri.</p>
      <p>”Ţi pentru asta trebuie să ne asumăm urgent intrarea într-un proces de modernizare şi profesionalizare politică alături de partidele socialiste şi social-democrate europene. Ştim ce avem de făcut. Să nu fim pesimişti. Dacă avem luciditatea şi puterea de a recunoaşte că am greşit, vom şti să găsim calea de a merge mai departe”, a conchis Mihălcescu.</p>
      <p>Viorica Dăncilă a declarat că nu va demisiona de la şefia PSD, însă dacă vor considera colegii că trebuie să facă acest pas, atunci trebuie organizat un Congres, deoarece tot aşa a fost aleasă la conducerea partidului.</p>
      <p>La nivel naţional, Biroul Electoral Central (BEC) a anunţat că a centralizat până acum 99,67% dintre voturile pentru turul al doilea al alegerilor prezidenţiale. Klaus Iohannis a obţinut 65,88% dintre voturi, iar Viorica Dăncilă - 34,12%.</p>
      <p>Numărul total al alegătorilor care s-au prezentat la urne este de 9.953.659, reprezentând 54,46% din numărul total al alegătorilor înscrişi în listele electorale permanente.</p>
      <related>
        <h4>Citeşte şi</h4>
        <a href="https://www.gandul.info/politica/serban-nicolae-mi-e-greu-sa-cred-ca-viorica-dancila-este-liderul-pe-care-psd-il-poate-lua-ca-stegar-18614560?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/orban-despre-psd-ne-au-lasat-astia-un-buget-facut-praf-18614446?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/liviu-plesoianu-cere-demisia-vioricai-dancila-de-la-conducerea-psd-18614439?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <p>cdep.ro</p>
    </article>
  </body>
</html>