<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/eos-porta-il-laser-co-nella-stampa-3d-industriale/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T12:03:00+00:00"/>
    <meta property="og:title" content="EOS porta il laser CO nella stampa 3D industriale | B2BLabs"/>
    <meta property="og:description" content="La tecnologia FDR basata su polimeri per superfici molto sottili e componenti estremamente delicati aprirà la strada a nuove applicazioni per la produzione in serie"/>
  </head>
  <body>
    <article>
      <h1>EOS porta il laser CO nella stampa 3D industriale | B2BLabs</h1>
      <address>
        <time datetime="2019-11-25T12:03:00+00:00">25 Nov 2019, 12:03</time>
      </address>
      <p><b>EOS, fornitore di tecnologie per la stampa 3D industriale</b> di metalli e polimeri, ha presentato per la prima volta <b>la tecnologia Fine Detail Resolution</b> (FDR) per la lavorazione dei polimeri. Lo ha fatto alla fiera Formnext di Francoforte dove ha mostrato l’opportunità di usare un laser CO per raggiungere lo scopo.</p>
      <p>Per EOS, ciò <b>permetterà di produrre parti estremamente delicate ma robuste</b>, con superfici con una risoluzione estremamente dettagliata e spessori minimi delle pareti di soli 0,22 mm. Aprirà inoltre la strada a nuove applicazioni per la produzione in serie e offrirà ancora più libertà di scelta a livello di settore rispetto alle tecnologie di stampa 3D precedenti.</p>
      <figure>
        <img src="https://www.tomshw.it/images/images/2019/11/eos-stampa-3d-64554.jpg"/>
      </figure>
      <p>FDR è una soluzione particolarmente adatta per gli scenari in cui strutture delicate, superfici con una risoluzione dettagliata e spessori sottili delle pareti sono requisiti essenziali.</p>
      <p>A differenza della gamma attuale, a tale scopo <b>viene utilizzato un laser CO da 50 watt</b>, che crea un raggio molto sottile con un diametro del fuoco che è appena la metà rispetto a quello offerto dalle attuali tecnologie SLS.</p>
      <p>Ciò rende possibili <b>parametri di esposizione completamente nuovi</b>, che permettono di produrre parti con superfici molto sottili. È lavorato con strati di spessore di 40 e 60 µm e presenta sia un’elevata resistenza agli urti che alte capacità di allungamento alla rottura ed è, inoltre, prodotto da materie prime rinnovabili.</p>
      <p>C’è da dire che <b>la tecnologia FDR è in fase di sviluppo per la piattaforma di produzione di polimeri</b> ma sappiamo che offrirà la realizzazione di applicazioni completamente nuove nel campo della tecnologia Additive Manufacturing basata su polimeri, ad esempio per unità filtro, canali per fluidi, connettori e altri prodotti di consumo come gli occhiali.</p>
    </article>
  </body>
</html>