<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/fudbal/Milojevic-Bajern-je-veliki-ali-nikog-se-ne-plasimo/570401?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T12:47:59+00:00"/>
    <meta property="og:title" content="Milojević: Bajern je veliki, ali nikog se ne plašimo"/>
    <meta property="og:description" content="Trener fudbalera Crvene zvezde Vladan Milojević rekao je danas da će njegov tim učiniti sve da iznenadi veliki Bajern u meču Lige šampiona u Beogradu."/>
  </head>
  <body>
    <article>
      <h1>Milojević: Bajern je veliki, ali nikog se ne plašimo</h1>
      <address><time datetime="2019-11-25T12:47:59+00:00">25 Nov 2019, 12:47</time> by <a rel="author">Tanjug</a></address>
      <p>Trener fudbalera Crvene zvezde Vladan Milojević rekao je danas da će njegov tim učiniti sve da iznenadi veliki Bajern u meču Lige šampiona u Beogradu.</p>
      <p>"Dolazi nam u goste velika ekipa, jedna od najboljih na svetu. Daćemo sve od sebe da pružimo najbolju igru u spektaklu. Nadam se punom stadionu, da nas navijači nose 90 minuta. Videćemo za koliko će to biti dovoljno", rekao je Milojević na konferenciji za medije na stadionu "Rajko Mitić".</p>
      <p>Duel sa gigantom iz Bavarske, drugi u sezoni nakon poraza 3:0, zbog povrede propušta Milan Pavkov, dok je Dušan Jovančić neizvjestan.</p>
      <p>"Da li smo previše respektovali Bajern i Totenhem? Ovo nije pozorište da sami imate predstavu, tu je i protivnik. Uvek može bolje, ali još nismo na nivou tih velikih ekipa", rekao je Milojević, podsjetivši da će adut Zvezde biti velika podrška sa tribina.</p>
      <p>Prema njegovim riječima privilegija je igrati protiv timova kao što su Bajern i Totenhem.</p>
      <p>"Nojer, Son, Levandovski, samo da ih vidite. Za dve godine u Ligi šampiona dolazili su svetski asovi, pojedini su videli prvi put Beograd, kao i legendarnu 'Marakanu'."</p>
      <p>Milojević otkriva da ne želi da se bavi kalkulacijama i eventualnom pobjedom koja bi vjerovatno značila ostanak u Evropi.</p>
      <p>"Stvarno se ne plašim ničega. Preuzimam na sebe sve, pa šta bude", zaključio je Milojević, uz konstataciju da se Bajern razlikuje od odlaska hrvatskog trenera Nika Kovača i sada igraju direktnije.</p>
      <p>Utakmica 5. kola B grupe Lige šampiona Crvena zvezda - Bajern igra se sutra na stadionu "Rajko Mitić" od 21 sat.</p>
    </article>
  </body>
</html>