<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_nimecka-aviakompaniya-poznachila-doneck-rosijskim/939744"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T12:37:00+00:00"/>
    <meta property="og:title" content="Німецька авіакомпанія позначила Донецьк російським"/>
    <meta property="og:description" content="Окупований Росією український Донецьк програма з відстеження польоту компанії Lufthansa позначила як територію Росії. Це помітив в бортовій інформаційній системі пасажир рейсу авіакомпанії, який летів з Осаки в Мюнхен, пише Der Spiegel. Чоловік зняв відео, на якому видно, що Донецьк, ..."/>
  </head>
  <body>
    <article>
      <h1>Німецька авіакомпанія позначила Донецьк російським</h1>
      <address><time datetime="2019-11-25T12:37:00+00:00">25 Nov 2019, 12:37</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939744_w_300.jpg?v=0"/>
        <figcaption>Авіакомпанія підписала український Донецьк як російське місто. Фото:www.lufthansa.com</figcaption>
      </figure>
      <p>Окупований Росією український Донецьк програма з відстеження польоту компанії Lufthansa позначила як територію Росії.</p>
      <p>Це помітив в бортовій інформаційній системі пасажир рейсу авіакомпанії, який летів з Осаки в Мюнхен, пише <a href="https://www.spiegel.de/reise/aktuell/lufthansa-karte-ordnet-ukrainische-stadt-donezk-russland-zu-a-1297402.html">Der Spiegel.</a></p>
      <p>Чоловік зняв відео, на якому видно, що Донецьк, який розташований в межах кордонів України, чомусь підписаний у переліку міст як "Донецьк, Росія". Український дипломат <b>Олексій Макеєв</b> поширив відео на своїй сторінці у Twitter і попросив німецького авіаперевізника виправити помилку.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_the-economist-pokazav-rolik-z-ukrayinoyu-bez-krimu/939601"/>
      </related>
      <p>Як пояснює ЗМІ, через війну, яка триває на українській території понад п'ять років, таке позначення можна потрактувати як політичну позицію. Російські сили захопили Донецьк і Луганськ, оголосивши там ніким не визнані "народні республіки". Український дипломат визнав, що неподалік українського регіону є й російське місто з назвою Донецьк. Але дані інформаційної системи Lufthansa точно стосувалися українського мегаполіса.</p>
      <p>Вже з'явилась реакція авіакомпанії Lufthansa на цю подію. Її представники вибачились і дистанціювались від його значення. Компанія пояснила, що помилка виникла у програмному забезпеченні, виробленому в США. Авіаперевізник оперативно попросив оновити його. Програму встановили лише на літаки Airbus A 350.</p>
      <blockquote>Американське видання The New York Times, яке опублікувало раніше <a href="https://gazeta.ua/articles/krym/_the-new-york-times-vipravilo-pomilku-v-karti-ukrayini/937297">статтю </a>про українського бізнесмена Ігоря Коломойського з картою України без Криму, виправило зображення. Тепер на ілюстрації колір материкової України і Криму однакові, але півострів відділений пунктиром.</blockquote>
    </article>
  </body>
</html>