<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/25/fakty-na-lytse-za-rivnem-pratsevlashtuvannyam-molodi-v-agrosektori-italiya-posidaye-pershist-v-yes/"/>
    <meta property="og:site_name" content="AgroDay"/>
    <meta property="article:published_time" content="2019-11-25T12:30:27+00:00"/>
    <meta property="og:title" content="Взялися за фермерство: за рівнем працевлаштування молоді в агросекторі Італія посідає першість в ЄС"/>
    <meta property="og:description" content="За працевлаштуванням молодих людей у сільському господарстві Італія посідає перше місце в Європі. Молоді італійці мріють стати фермерами, а не лише футболістами та топ-моделями. Молоді аграрії в Італії поділяються на дві категорії: перша – це діти фермерів, які успадкували сімейний бізнес, друга – молодь, яка взялася за фермерство з любові до природи, розпочинаючи агробізнес з нуля. Перша категорія більш чисельна. Цікаві факти про італійських молодих фермерів Маючи понад 55 тисяч господарств, які очолюють люди віком менше 35 років, Італія є лідером в Європі за працевлаштуванням молоді в агросекторі. За даними головної італійської фермерської асоціації Coldiretti, молоді фермери: знайомі з новими технологіями; звикли подорожувати; приділяють особливу увагу захисту довкілля та соціальному захисту; кожен четвертий із них – це жінка, що має науковий ступінь. Однак існує велика різниця між фермерами, які вирішили самостійно розпочати новий бізнес, і тими, хто успадковує землю від своєї"/>
  </head>
  <body>
    <article>
      <h1>Взялися за фермерство: за рівнем працевлаштування молоді в агросекторі Італія посідає першість в ЄС</h1>
      <address>
        <time datetime="2019-11-25T12:30:27+00:00">25 Nov 2019, 12:30</time>
      </address>
      <p>За працевлаштуванням молодих людей у сільському господарстві Італія посідає перше місце в Європі.  Молоді італійці мріють стати фермерами, а не лише футболістами та топ-моделями.</p>
      <p>Молоді аграрії в Італії поділяються на дві категорії: перша – це діти фермерів, які успадкували сімейний бізнес, друга – молодь, яка взялася за фермерство з любові до природи, розпочинаючи агробізнес з нуля. Перша категорія більш чисельна.</p>
      <p>
        <i>
          <b>Цікаві факти про італійських молодих фермерів</b>
        </i>
      </p>
      <p>Маючи понад 55 тисяч господарств, які очолюють люди віком менше 35 років, Італія є лідером в Європі за працевлаштуванням молоді в агросекторі.</p>
      <p>За даними головної італійської фермерської асоціації Coldiretti, молоді фермери:</p>
      <ul>
        <li>знайомі з новими технологіями;</li>
        <li>звикли подорожувати;</li>
        <li>приділяють особливу увагу захисту довкілля та соціальному захисту;</li>
        <li>кожен четвертий із них – це жінка, що має науковий ступінь.</li>
      </ul>
      <p>Однак існує велика різниця між фермерами, які вирішили самостійно розпочати новий бізнес, і тими, хто успадковує землю від своєї родини. Перша група – це люди з неоднорідною кваліфікацією; у них є бізнес-план і чіткі ідеї.</p>
      <p>Основна перешкода для них – доступ до кредитів. На Сардинії ціна 1 га землі становить близько 17 000 євро, а в Лігурії – 108 000 євро, це означає, що в такому місці, як Ланге, гектар винограднику може коштувати мільйони. Але кошти, надані ЄС та урядом Італії, часто роблять проблему менш непереборною.</p>
      <p>
        <i>
          <b>Молодь у сільському господарстві ЄС</b>
        </i>
      </p>
      <p>Загалом сільське господарство Євросоюзу стикається зі старінням населення. За даними статистичної служби ЄС Eurostat, у 2016 році лише 11% керівників фермерських господарств в ЄС були молодими фермерами віком до 40 років.</p>
      <p>
        <i>
          <b>Роль освіти</b>
        </i>
      </p>
      <p>У 2017–2018 навчальному році 45 566 молодих людей вирішили пройти академічний курс із сільського господарства. Більшість молодих людей, які вивчають сільське господарство, є синами і дочками фермерів, які одного дня мають успадкувати сімейний бізнес.</p>
      <p>Згідно з опитуванням, проведеним серед студентів освітньої програми AgroInnovation EDU, сучасним фермерам потрібні:</p>
      <ul>
        <li>метеостанції (52,1%)</li>
        <li>веб-додатки для управління польовими операціями (51,1%)</li>
        <li>GPS (47 %)</li>
        <li>датчики (45,1%)</li>
        <li>пошукові системи для засобів захисту рослин та добрив (39,4%</li>
        <li>дрони (33,7%)</li>
        <li>роботи (10,5%)</li>
      </ul>
      <p>Однак завершити цю зміну поколінь непросто. Сьогодні в Італії молоді фермери, навіть якщо вони мають академічну освіту, дуже часто не в змозі самостійно змінити ситуацію в компанії. Врешті-решт, батько похилого віку вирішує ключові питання бізнесу, навіть якщо син є власником господарства на папері.</p>
      <p>Повідомляє <a href="https://landlord.ua/news/molodi-italiitsi-mriiut-staty-fermeramy-iak-v-italii-vdaietsia-zaluchaty-molod-v-ahro/">Landlord</a></p>
      <related>
        <h4>Статті по темі</h4>
        <a href="https://agroday.com.ua/2019/11/22/ovocheva-vzayemopidtrymka-na-hersonshhyni-fermery-ob-yednalys-u-vyroshhuvanni-ovochiv/"/>
        <a href="https://agroday.com.ua/2019/11/21/aktsenty-na-instrumenty-uryadovi-initsiatyvy-shhodo-vregulyuvannya-zemelnyh-vidnosyn/"/>
        <a href="https://agroday.com.ua/2019/11/21/modyfikatsiya-bez-falsyfikatsiyi-odniyeyu-z-golovnyh-vymog-biznesu-do-vlady-ye-detinizatsiya-rynku-zemli/"/>
        <a href="https://agroday.com.ua/2019/11/15/chastka-agrobrata-shho-otrymayut-agrariyi-z-derzhbyudzhetu-na-2020-rik/"/>
        <a href="https://agroday.com.ua/2019/11/11/batat-na-rozhvat-perspektyvnist-vyroshhuvannya-batatu-v-ukrayini/"/>
        <a href="https://agroday.com.ua/2019/11/07/misyats-na-rozdumy-vitchyznyani-fermery-mozhut-otrymaty-kompensatsiyu-za-pokupku-nasinnyevogo-materialu/"/>
      </related>
    </article>
  </body>
</html>