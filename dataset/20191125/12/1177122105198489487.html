<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/raionul-leova-are-o-noua-conducere--cine-au-fost-alei-148924.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T12:12:00+00:00"/>
    <meta property="og:title" content="Raionul Leova are o nouă conducere. Cine au fost aleși!"/>
    <meta property="og:description" content="În cadrul unei ședințe extraordinare a Consiliului Raional Leova, au fost examinate chestiunile cu privire la alegerea președintelui și vicepreședinților raionului Leova, constituirea Comisiilor Consultative de specialitate și aprobarea Regulamentului de constituire și funcționare a Consiliului Raional Leova, informează PROVINCIAL."/>
  </head>
  <body>
    <article>
      <h1>Raionul Leova are o nouă conducere. Cine au fost aleși!</h1>
      <address>
        <time datetime="2019-11-25T12:12:00+00:00">25 Nov 2019, 12:12</time>
      </address>
      <p>
        <b>În cadrul unei ședințe extraordinare a Consiliului Raional Leova, au fost examinate chestiunile cu privire la alegerea președintelui și vicepreședinților raionului Leova, constituirea Comisiilor Consultative de specialitate și aprobarea Regulamentului de constituire și funcționare a Consiliului Raional Leova, informează PROVINCIAL.</b>
      </p>
      <p>Astfel, cu votul a 14 consilieri din cei 27 prezenți la ședință, președinte a raionului Leova a fost ales Nicolae Prițcan, consilier ales <b>pe lista Partidului Democrat din Moldova.</b></p>
      <p>Vicepreședinte pe domeniul social – Aliona Briciag, consilier ales pe lista <b>Partidul Socialiștilor din Republica Moldova</b> și Rodica Hasan – vicepreședinte pe domeniul Agricultură, Economie și Dezvoltarea Teritoriului, consilier ales pe lista <b>Partidul Socialiștilor din Republica Moldova</b>. Vicepreședinții au fost aleși cu votul a 14 consilieri din cei prezenți la ședință.</p>
      <p>De asemenea, Consiliul Raional a constituit 4 comisii consultative de specialitate și anume:</p>
      <p>– comisia activități economico – financiare;</p>
      <p>– comisia agricultură, industrie, protecția mediului și dezvoltarea teritoriului;</p>
      <p>– comisia învățământ, protecție socială, sănătate publică, cultură, turism, tineret și sport;</p>
      <p>– comisia administrație publică și drept.</p>
      <p>Doina Munteanu</p>
    </article>
  </body>
</html>