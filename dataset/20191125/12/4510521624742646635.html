<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/eveniment/o-grupare-romani-suspectata-belgia-furat-mai-multe-statui-celebre-1_5ddbc74e5163ec427166678b/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T12:39:29+00:00"/>
    <meta property="og:title" content="O grupare de români, suspectată în Belgia că ar fi furat mai multe statui celebre"/>
    <meta property="og:description" content="Mai mulţi români sunt suspectaţi de poliţia din oraşul belgian Bruges că au furat, în iunie, un grup de statui din bronz de lângă o fântână din piaţa centrală a oraşului. Presa belgiană transmite că gruparea de români este suspectată în alte zeci de cazuri de furturi de metale."/>
  </head>
  <body>
    <article>
      <h1>O grupare de români, suspectată în Belgia că ar fi furat mai multe statui celebre</h1>
      <address><time datetime="2019-11-25T12:39:29+00:00">25 Nov 2019, 12:39</time> by <a rel="author">Vlad Terteleac</a></address>
      <h4>Mai mulţi români sunt suspectaţi de poliţia din oraşul belgian Bruges că au furat, în iunie, un grup de statui din bronz de lângă o fântână din piaţa centrală a oraşului. Presa belgiană transmite că gruparea de români este suspectată în alte zeci de cazuri de furturi de metale.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/slobozia/retinut-politisti-urmarire-dn2a-Soferul-incercat-loveasca-unul-agenti-masina-1_5ddbc8d25163ec4271667256/index.html"/>
      </related>
      <p>Românii ar fi cunoscuţi de către anchetatorii belgieni ca fiind în spatele mai multor furturi de metale din Belgia.  Furtul a fost comis în iunie 2018, dar de-abia acum ofiţerii de poliţie au găsit indicii serioase că grupul de români se află în spatele disparţiei grupului de statui din Bruges, scrie <a href="https://www.brusselstimes.com/belgium/79886/metal-thieves-stole-group-of-bronze-statues-weighing-5-tonnes-in-bruges/">The Brussels Time</a>.</p>
      <p>Statuia fusese mutată într-o zonă mai puţin circulată a oraşului atunci când a fost furată, aşteptându-se finalizarea renovării parcului în care aceasta era inişial amplasată. Nu este singurul furt pentru care sunt suspectaţi românii, gruparea fiind implicată, conform presei belgiene, în zeci de furturi de metale în perioada mai 2018-martie 2019.</p>
      <p>La 1 aprilie 2019, trei dintre cei 31 de membri ai bandei au fost  arestaţi la Anvers şi Bruxelles de Poliţia Judiciară Federală din Flandra de Vest. La acea vreme, însă,  nu existau suficiente probe legale de furtul statuilor.</p>
      <p>Investigaţiile ulterioare au arătat că românii sunt responsabili de furtul grupului de sculpturi din bronz „T Zand”. Poliţia bănuieşte că, imediat după furt, românii au dus statuile la un centru de metale din Olanda, unde ar fi fost topite.</p>
      <hr/>
    </article>
  </body>
</html>