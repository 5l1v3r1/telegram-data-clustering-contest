<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabletowo.pl/premiera-laptop-huawei-mediapad-d-14-d-15-specyfikacja-cena-dostepnosc/"/>
    <meta property="og:site_name" content="Tabletowo.pl"/>
    <meta property="article:published_time" content="2019-11-25T12:15:00+00:00"/>
    <meta property="og:title" content="Oto nowe MateBooki D od Huawei z Windowsem"/>
    <meta property="og:description" content="Huawei zaprezentował dziś nowy tablet z najwyższej półki, MatePad Pro, który skierowany jest do najbardziej wymagających użytkowników. Producent przy okazji zaanonsował też kolejną generację…"/>
  </head>
  <body>
    <article>
      <h1>Oto nowe MateBooki D od Huawei z Windowsem</h1>
      <address><time datetime="2019-11-25T12:15:00+00:00">25 Nov 2019, 12:15</time> by <a rel="author" href="https://www.tabletowo.pl/author/dabek/" target="_blank">Grzegorz Dąbek</a></address>
      <p>
        <b>Huawei zaprezentował dziś nowy tablet z najwyższej półki, <a href="https://www.tabletowo.pl/premiera-tablet-huawei-matepad-pro-specyfikacja-cena-dostepnosc/">MatePad Pro</a>, który skierowany jest do najbardziej wymagających użytkowników. Producent przy okazji zaanonsował też kolejną generację <i>MateBooków D</i> z systemem operacyjnym Windows 10 oraz procesorami Intel i AMD.</b>
      </p>
      <h4>Huawei MateBook D 14 2019 – specyfikacja</h4>
      <p>Laptop wyposażono w 14-calowy (nie dotykowy) wyświetlacz IPS z matową powłoką. Ekran ma proporcje 16:9, rozdzielczość 16:9 i jasność 250 nitów. Do tego charakteryzuje się 178° kątami widzenia i kontrastem 800:1. Huawei chwali się, że górna i boczne ramki mają grubość zaledwie 4,8 mm, co pozwoliło uzyskać współczynnik screen-to-body ratio na poziomie 84%. Pokrywę można odchylić o 180°.</p>
      <p><i>Huawei MateBook D 14</i> będzie dostępny w wersjach z procesorami Intel Core i5-10210, Intel Core i7-10510 i AMD Ryzen 5 3500U. W pierwszych dwóch przypadkach użytkownicy dostaną też kartę graficzną NVIDIA GeForce MX250, natomiast w ostatnim zintegrowaną grafikę Radeon Vega 8. Do tego laptop zaoferuje 8 GB lub 16 GB RAM i dysk SSD PCIe o pojemności 512 GB.</p>
      <p>Oprócz tego, na pokładzie <i>Huawei MateBook D 14</i> znajdują się wysuwana kamera internetowa 1 Mpix 720p HD (pomiędzy klawiszami F6 i F7), czytnik linii papilarnych w przycisku zasilania, dwa głośniki o mocy 2 W każdy, dwa mikrofony, USB-A 3.0, USB-A 2.0, USB-C, HDMI i 3,5 mm złącze audio. Klawiatura w tym laptopie jest podświetlana. Całość pracuje pod kontrolą systemu Windows 10 (ale będą też dostępne wersje z Linuxem) i jest zasilana przez baterię 56 Wh (w pół godziny ma się naładować do 46%; ładowarka 65 W).</p>
      <p><i>Huawei MateBook D 14</i> ma wymiary 322,5×214,8×15,9 mm i waży 1,38 kg.</p>
      <h4>Huawei MateBook D 14 2019 – cena</h4>
      <ul>
        <li>Intel Core i5/MX250/8 GB/512 GB SSD – 5199 juanów (równowartość ~2800 złotych)</li>
        <li>Intel Core i5/MX250/16 GB/512 GB SSD – 5499 juanów (równowartość ~3000 złotych)</li>
        <li>Intel Core i7/MX250/16 GB/512 GB SSD – 6499 juanów (równowartość ~3500 złotych)</li>
        <li>AMD Ryzen 5/8 GB/512 GB SSD – 3999 juanów (równowartość ~2150 złotych)</li>
        <li>AMD Ryzen 5/16 GB/512 GB SSD – 4999 juanów (równowartość ~2700 złotych)</li>
      </ul>
      <h4>Huawei MateBook D 15 2019 – specyfikacja</h4>
      <p>Pod większością względów jest on podobny do <i>Huawei MateBook D 14</i>. Model ten ma jednak oczywiście większy ekran – 15,6 cala (górna i boczne ramki mają grubość 5,3 mm; screen-to-body ratio = 87%), a do tego o jeden więcej port USB-A 2.0. Urządzenie zaoferuje też konfigurację dysków 256 GB SSD + 1 TB HDD i baterię o pojemności 42 Wh (ładowarka 65 W; w pół godziny od 0% do 53%).</p>
      <p><i>Huawei MateBook D 15</i> ma wymiary 357,8×229,9×16,9 mm. Całość waży 1,62 kg.</p>
      <h4>Huawei MateBook D 15 2019 – cena</h4>
      <ul>
        <li>Intel Core i5/MX250/8 GB/256 GB SSD + 1 TB HDD – 5299 juanów (równowartość ~2850 złotych)</li>
        <li>Intel Core i5/MX250/16 GB/256 GB SSD + 1 TB HDD – 5599 juanów (równowartość ~3000 złotych)</li>
        <li>Intel Core i7/MX250/16 GB/256 GB SSD + 1 TB HDD – 6599 juanów (równowartość ~3550 złotych)</li>
        <li>AMD Ryzen 5/8 GB/256 GB SSD + 1 TB HDD – 3999 juanów (równowartość ~2150 złotych)</li>
        <li>AMD Ryzen 5/8 GB/256 GB SSD + 1 TB HDD – 4299 juanów (równowartość ~2300 złotych)</li>
      </ul>
      <p>Przedsprzedaż obu laptopów już ruszyła w Chinach, natomiast sprzedaż regularna rozpocznie się tam 3 grudnia 2019 roku. Jako że laptopy pracują pod kontrolą systemu Windows 10, prawdopodobnie można się ich spodziewać również w Europie.</p>
      <p>Źródło: <a href="https://consumer.huawei.com/cn/laptops/matebook-d-14/">Huawei</a>, <a href="https://consumer.huawei.com/cn/laptops/matebook-d-15/">Huawei</a>, <a href="https://www.gizmochina.com/2019/11/25/huawei-matebook-d-launched-china/">GizmoChina</a></p>
      <p>Kategorie <a href="https://www.tabletowo.pl/category/producenci-2/huawei-producenci-2/">Huawei</a><a href="https://www.tabletowo.pl/category/sprzet-2/laptopy/">Laptopy</a><a href="https://www.tabletowo.pl/category/nowosci/">Nowości</a><a href="https://www.tabletowo.pl/category/systemy/windows-phone-2/">Windows</a> Powiązane tematy <a href="https://www.tabletowo.pl/tag/huawei-matebook-d-14/">Huawei MateBook D 14</a><a href="https://www.tabletowo.pl/tag/huawei-matebook-d-14-2019/">Huawei MateBook D 14 2019</a><a href="https://www.tabletowo.pl/tag/huawei-matebook-d-14-cena/">Huawei MateBook D 14 cena</a><a href="https://www.tabletowo.pl/tag/huawei-matebook-d-14-specyfikacja/">Huawei MateBook D 14 specyfikacja</a><a href="https://www.tabletowo.pl/tag/huawei-matebook-d-15/">Huawei MateBook D 15</a><a href="https://www.tabletowo.pl/tag/huawei-matebook-d-15-2019/">Huawei MateBook D 15 2019</a><a href="https://www.tabletowo.pl/tag/huawei-matebook-d-15-cena/">Huawei MateBook D 15 cena</a><a href="https://www.tabletowo.pl/tag/huawei-matebook-d-15-specyfikacja/">Huawei MateBook D 15 specyfikacja</a></p>
      <p>Jeżeli znalazłeś literówkę w tekście, to daj nam o tym znać zaznaczając kursorem problematyczny wyraz, bądź zdanie i przyciśnij <b>Shift + Enter</b> lub <a href="https://www.tabletowo.pl/premiera-laptop-huawei-mediapad-d-14-d-15-specyfikacja-cena-dostepnosc/#"><b>kliknij tutaj</b></a>. Możesz też zgłosić błąd pisząc na <b>maila</b>.</p>
      <p>Dziękujemy za zgłoszenie!</p>
      <h3>Komentarze</h3>
    </article>
  </body>
</html>