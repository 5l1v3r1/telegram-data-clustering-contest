<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140892/%D8%AF%D9%88-%D8%B3%D9%87%D8%A7%D9%85%D8%AF%D8%A7%D8%B1-%D8%AD%D9%82%DB%8C%D9%82%DB%8C-%D8%A8%D8%B1%D8%A7%DB%8C-%D8%A7%D9%88%D9%84%DB%8C%D9%86-%D8%A8%D8%A7%D8%B1-%D9%88%D8%A7%D8%B1%D8%AF-%D9%87%DB%8C%D8%A7%D8%AA-%D9%85%D8%AF%DB%8C%D8%B1%D9%87-%D8%B4%D8%B1%DA%A9%D8%AA-%D9%85%D8%B9%D8%B1%D9%88%D9%81-%D9%88-%D8%A7%D8%AE%D8%B1%D8%A7%D8%AC%DB%8C-%D8%B4%D8%AF%D9%86%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-25T12:06:00+00:00"/>
    <meta property="og:title" content="دو سهامدار حقیقی برای اولین بار وارد هیات مدیره شرکت معروف و اخراجی شدند"/>
    <meta property="og:description" content="دو سهامدار حقیقی برای اولین بار توانستند با تجمیع رای دیگران ، دو کرسی هیات مدیره شرکت قدیمی و معروف اما اخراج شده از بورس را بدست آوردند."/>
  </head>
  <body>
    <article>
      <h1>دو سهامدار حقیقی برای اولین بار وارد هیات مدیره شرکت معروف و اخراجی شدند</h1>
      <address>
        <time datetime="2019-11-25T12:06:00+00:00">25 Nov 2019, 12:06</time>
      </address>
      <p>
        <i>دو سهامدار حقیقی برای اولین بار توانستند با تجمیع رای دیگران ، دو کرسی هیات مدیره شرکت قدیمی و معروف اما اخراج شده از بورس را بدست آوردند.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، در جریان مجمع فوق العاده شرکت گسترش صنایع پیام و در حضور ۷۱.۶ درصد سهامداران ، دو سهامدار حقیقی برای اولین بار توانستند با تجمیع رای دیگران ، دو کرسی هیات مدیره این شرکت قدیمی و معروف اما اخراج شده از بورس را بدست آوردند.</p>
      <p>اعضای جدید هیات مدیره "لپیام" شامل ۳ شرکت بسته بندی فلزی پارس، سرمایه گذاری توسعه و گسترش اندیشه پارس، توسعه گسترش آزمایش و دو عضو حقیقی به نام های  ابراهیم نعمت زاده و داریوش احمدی شدند .</p>
      <p>براساس این گزارش، سال ۸۳ با جمع آوری سهام پیام توسط تعدادی از مدیران زیرمجموعه سرمایه گذاری پتروشیمی از جمله امیرحسین داوودیان ( که در حال حاضر متواری بوده ) برخی توانسته بودند مدیریت این شرکت را دراختیار بگیرند و با تغییر هیات مدیره آن زمان سرمایه گذاری پتروشیمی ، مدیریت این شرکت همچنان دراختیار چند شرکت حقوقی وابسته به مدیران سابق قرار داشت .</p>
      <p>گسترش صنایع پیام ، سهامدار عمده چندین شرکت از جمله آزمایش ، جوشکاب یزد ، جام جهان نما ، کابل افشان ایران و ... بوده و عمده این شرکتها به جز در تولید کابل ، عملا راکد بوده ولی دارایی های بالقوه دراختیار دارند . آزمایش در بازار پایه و جوشکاب در بازار دوم بورس حضور دارند.</p>
      <p>"لپیام" هم با سرمایه ۱۸ میلیارد تومانی در سال مالی ۹۶ به ازای هر سهم ۳۸ ریال زیان اعلام کرد  و مجامع این شرکت به علت مشکلات مالی و مدیریتی به طور معمول با تاخیر یکی دو ساله برگزار می شود و از سال 87 به دلیل زیان انباشته سنگین و وضعیت غیر استاندارد ارایه اطلاعات و... از بورس اخراج و از آذر 92 با قیمت 55 تومانی هر سهم در فرابورس و هم اکنون با قیمت 622 تومانی هر سهم ( تا قبل از توقف هفته گذشته نماد ) در بازار پایه نارنجی حضور دارد.</p>
      <p>انتهای پیام  </p>
    </article>
  </body>
</html>