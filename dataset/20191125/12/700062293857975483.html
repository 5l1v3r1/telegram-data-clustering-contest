<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/715117-h-kakokairia-chtypaei-ta-dodekanhsa-apagoreysh-apoploy-kathhlomena-ta-aeroplana.html"/>
    <meta property="og:site_name" content="madata.gr"/>
    <meta property="article:published_time" content="2019-11-25T12:34:00+00:00"/>
    <meta property="og:title" content="Η κακοκαιρία χτυπάει τα Δωδεκάνησα. Απαγόρευση απόπλου, καθηλωμένα τα αεροπλάνα"/>
    <meta property="og:description" content="Ιδιαιτέρως αισθητή έχει γίνει η κακοκαιρία στη Δωδεκάνησο, προκαλώντας τεράστια προβλήματα στις συγκοινωνίες και τις μετακινήσεις προς και από τα νησιά.Στα Δωδεκάνησα από νωρίς το"/>
  </head>
  <body>
    <article>
      <h1>Η κακοκαιρία χτυπάει τα Δωδεκάνησα. Απαγόρευση απόπλου, καθηλωμένα τα αεροπλάνα</h1>
      <address>
        <time datetime="2019-11-25T12:34:00+00:00">25 Nov 2019, 12:34</time>
      </address>
      <p>Ιδιαιτέρως αισθητή έχει γίνει η κακοκαιρία στη Δωδεκάνησο, προκαλώντας τεράστια προβλήματα στις συγκοινωνίες και τις μετακινήσεις προς και από τα νησιά.<br/><br/>Στα Δωδεκάνησα από νωρίς το πρωί, η ένταση των ανέμων ξεπερνά τα 8 και σε ορισμένες περιοχές ακόμα και τα 9 μποφόρ, γεγονός που έχει προκαλέσει απαγόρευση απόπλου όλων των σκαφών. Καθηλωμένα παραμένουν επίσης εξαιτίας της κακοκαιρίας αυτής και τα αεροσκάφη που επρόκειτο να πραγματοποιήσουν πτήσεις.<br/><br/>Στην περιοχή του Ζέφυρου, στην πόλη της Ρόδου, και συγκεκριμένα κοντά στην Δημόσια Εφορία της Ρόδου, ένα τεράστιο δέντρο έσπασε από τον δυνατό αέρα και έπεσε σε σταθμευμένο αυτοκίνητο προκαλώντας σοβαρές υλικές ζημιές.<br/><br/>Πολλά από τα σχολεία με ευθύνη των διευθυντών και των συλλόγων καθηγητών και γονέων, ανέστειλαν τη λειτουργία τους για κάποιες ώρες.<br/><br/>Οι αρμόδιες υπηρεσίες, βρίσκονται πάντως σε πλήρη ετοιμότητα -τόσο η Πυροσβεστική Υπηρεσία όσο και ο Δήμοε Ρόδου και η Περιφέρεια Νοτίου Αιγαίου- παρεμβαίνοντας έτσι όπου χρειάζεται. Σε πλήρη ετοιμότητα βρίσκονται επίσης και οι λιμενικές αρχές σε ολόκληρο το νομό</p>
    </article>
  </body>
</html>