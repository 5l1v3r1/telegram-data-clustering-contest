<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/az-edesanyja-mar-nem-tudta-megmenteni-hethetes-babajat-a-langolo-hazbol-varatlan-helyrol-erkezett-a-segitseg/187307"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-25T12:00:00+00:00"/>
    <meta property="og:title" content="Az édesanyja már nem tudta megmenteni héthetes babáját a lángoló házból, váratlan helyről érkezett a segítség"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Az édesanyja már nem tudta megmenteni héthetes babáját a lángoló házból, váratlan helyről érkezett a segítség</mark>
      </h1>
      <address><time datetime="2019-11-25T12:00:00+00:00">25 Nov 2019, 12:00</time> by <a rel="author">Bors</a></address>
      <p>A futárként dolgozó 26 éves Habeel Khan gondolkodás nélkül berohant egy notthinghami égő házba, amikor meglátta a lángokat. Bátorságának köszönhetően megmentette egy alig hét hetes kisbaba életét.</p>
      <p>Khan éppen a rendeléseket hordta ki, amikor egy ház fölött hatalmas fekete, gomolygó füstöt látott meg. Egy nő az út szélén pánikolva üvöltött, mert a kisbabája még mindig a házban volt. A kétgyermekes anyának lányát sikerült kimentenie a házból, de már nem tudott visszamenni a héthetes babáért.</p>
      <figure>
        <iframe data-src="https://twitter.com/kellyUKx/status/1198893379347734528?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A hős futár gondolkodás nélkül félre állt az autójával, majd beszaladt a lángoló épületbe. A gyermek anyja ekkor összeszedte minden bátorságát, és a férfi után ment, hiszen ő tudta egyedül, hogy hol van a kisfia. A héthetes csöppség pont a konyha – ahol a tűz keletkezett – melletti szobában aludt. Khan kikapta a gyermeket a kiságyból és kirohant vele a házból.</p>
      <p>– Nem is gondolkoztam, csak ösztönösen cselekedtem. Semmi rendkívülit, vagy hősieset nem tettem, bárki más is ugyan így beszaladt volna a gyermekért – nyilatkozta szerényen a futár.</p>
      <p>A férfi egészen addig az anyával és két gyermekével marad, amíg a tűzoltók és a mentők meg nem érkeztek a helyszínre. Próbálta nyugtatni őket, és biztatni, hogy minden rendben lesz. Szerencsére így is lett. A tüzet viszonylag hamar sikerült megfékezni, és senkinek sem esett baja a tragédiában. A család azóta már vissza is költözhetett a házba, noha még nem tüntették el a tűz nyomait teljesen.</p>
      <p>Khant bátorságáért a munkahelye az év dolgozójának tüntette ki. Kollégái szerint nem csupán hősies tettéért érdemelte ki ezt a díjat, hanem azért is, mert segítőkész, lelkiismeretes munkatárs, akit mindenki szeret.</p>
      <p>(<a href="https://metro.co.uk/2019/11/25/hero-asda-delivery-driver-ran-house-rescue-baby-fire-rounds-11213030/">via</a>)</p>
    </article>
  </body>
</html>