<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/luksemburg-tragedia-na-jarmarku-bozonarodzeniowym-zginelo-dziecko,988047.html"/>
    <meta property="og:site_name" content="TVN24"/>
    <meta property="article:published_time" content="2019-11-25T12:38:47+00:00"/>
    <meta property="og:title" content="Fragment lodowej rzeźby spadł na dziecko. Zmarło w drodze do szpitala"/>
    <meta property="og:description" content="Bryła lodu oderwała się w niedzielę wieczorem od lodowej rzeźby na jarmarku bożonarodzeniowym w Luksemburgu. Przygniotła ponad roczne dziecko. Obrażenia okazały się na tyle poważne, że dziecko zmarło."/>
  </head>
  <body>
    <article>
      <h1>Fragment lodowej rzeźby spadł na dziecko. Zmarło w drodze do szpitala</h1>
      <address><time datetime="2019-11-25T12:38:47+00:00">25 Nov 2019, 12:38</time> by <a rel="author">mart//rzw</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/7ca57a9f85a19a6e4b9a248c1daca185/ef1cecaa-ea45-48e2-9290-8bb8d2c68d2d-480p.mp4"/>
        <figcaption>Była lodu oderwała się od rzeźby<cite>Foto: ENEX | Video: ENEX</cite></figcaption>
      </figure>
      <h3>Bryła lodu oderwała się w niedzielę wieczorem od lodowej rzeźby na jarmarku bożonarodzeniowym w Luksemburgu. Przygniotła ponad roczne dziecko. Obrażenia okazały się na tyle poważne, że dziecko zmarło.</h3>
      <p>O wypadku na jarmarku bożonarodzeniowym poinformowała luksemburska policja.</p>
      <related>
        <a href="https://www.tvn24.pl/poznan,43/trzylatek-przejezdzal-na-rowerku-przez-przejscie-dla-pieszych-kierowca-go-potracil,987345.html"/>
      </related>
      <p>W komunikacie zaznaczyła, że pomoc pojawiła się na miejscu błyskawicznie. Jednak mimo podjętej natychmiast reanimacji, ponad roczne dziecko, przygniecione bryłą lodu oderwaną od zdobiącej teren rzeźby lodowej, zmarło w drodze do szpitala.</p>
      <h3>Policja prosi o pomoc w rekonstrukcji zdarzeń</h3>
      <p>Prokuratura wszczęła śledztwo mające wyjaśnić, w jaki sposób doszło do nieszczęśliwego zdarzenia. Policja zaapelowała za pośrednictwem mediów społecznościowych do świadków wypadku. Poprosiła ich pomoc w rekonstrukcji przebiegu wydarzeń.</p>
      <p>Do wypadku doszło po godzinie 20 w pobliżu ślizgawki bożonarodzeniowej, będącej jedną z atrakcji dorocznego jarmarku w Luksemburgu.</p>
      <related>
        <h4>Dowiedz się więcej...</h4>
        <a href="https://fakty.tvn24.pl/r/wypchnal-ciezarna-zone-z-balkonu-sad-apelacyjny-podtrzymal-wyrok-dla-bartlomieja-r,987125.html"/>
        <a href="https://www.tvn24.pl/wiadomosci-ze-swiata,2/w-chlodni-na-statku-znaleziono-25-ludzi-podziurawili-drzwi-by-wpuscic-powietrze,986855.html"/>
        <a href="https://www.tvn24.pl/wiadomosci-ze-swiata,2/mamy-ja-mamy-ja-policjanci-uwolnili-porwana-osmiolatke,986812.html"/>
      </related>
    </article>
  </body>
</html>