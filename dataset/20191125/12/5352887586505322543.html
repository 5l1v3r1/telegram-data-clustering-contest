<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/sios-savaites-horoskopas-lapkricio-25---gruodzio-1-d-1752621/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-25T12:16:00+00:00"/>
    <meta property="og:title" content="Šios savaitės horoskopas (lapkričio 25 – gruodžio 1 d.)"/>
    <meta property="og:description" content="Reklama"/>
  </head>
  <body>
    <article>
      <h1>Šios savaitės horoskopas (lapkričio 25 – gruodžio 1 d.)</h1>
      <address><time datetime="2019-11-25T12:16:00+00:00">25 Nov 2019, 12:16</time> by <a rel="author">Astromanija.lt</a></address>
      <p>Reklama</p>
      <p>
        <b>Šią savaitę užbaigsime dar vieną savo gyvenimo rudenį ir sutiksime žiemą. Ko iš jos tikėtis, sužinosite iš horoskopo.</b>
      </p>
      <p>
        <b>AVINAS</b>
      </p>
      <p>
        <b>(03 21–04 20)</b>
      </p>
      <p>Pirmoji savaitės pusė bus įtempta. Tačiau užbaigę susikaupusius darbus suprasite, kad sėkmingai užbaigėte greičiausiai ne vieną projektą. Pirmadienį daugiau bendraukite, nes šios dienos kontaktai gali būti labai naudingi. Vienišų Avinų šią savaitę laukia labai įdomi pažintis.</p>
      <p>
        <b>JAUTIS</b>
      </p>
      <p>
        <b>(04 21–05 20)</b>
      </p>
      <p>Reklama</p>
      <p>Šią savaitę Jaučio ženklo atstovams tikėtinos trumpos išvykos ir ne vienas svarbus susitikimas. Tiesa, trečiadienį dalykinių susitikimų geriau neplanuoti. Jeigu turite naujų idėjų, dabar pats laikas jas realizuoti. Antroje savaitės pusėje kažkas iš artimų giminaičių gali paprašyti Jūsų pagalbos.</p>
      <p>
        <b>DVYNIAI</b>
      </p>
      <p>
        <b>(05 21–06 21)</b>
      </p>
      <p>Labai tikėtina, kad daugelį reikalų šią savaitę tiesiog paliksite savieigai. Dėl to gali kilti nesusipratimų, kolegos ar verslo partneriai gali būti nepatenkinti. Kad išlaikytumėte tai, ką jau esate pasiekę, žiūrėkite į darbą atsakingiau.</p>
      <p>
        <b>VĖŽYS</b>
      </p>
      <p>
        <b>(06 22–07 22)</b>
      </p>
      <p>Reklama</p>
      <p>Šią savaitę nejausite pinigų stygiaus, tačiau ir jų poreikis išaugs. Labiausiai jų pareikalaus vaikai ar kiti šeimos nariai. Nesunkiai pelnysite vadovybės ar kolegų pasitikėjimą, tačiau turite būti atidūs. Kažkas iš kolegų gali kišti pagalius į ratus, nes nori pasirodyti geriau už jus.</p>
      <p>
        <b>LIŪTAS</b>
      </p>
      <p>
        <b>(07 23–08 23)</b>
      </p>
      <p>Kad pasiektumėte norimą rezultatą, turėsite padirbėti iš peties. Galimi nesusipratimai darbe. Nekonfliktuokite su kolegomis ar verslo partneriais, akivaizdžiai nedemonstruokite savo pranašumo. Įsiplieskę pykčiai tik sutrikdys darbą ir taps sudėtinga pasiekti užsibrėžtus tikslus.</p>
      <p>
        <b>MERGELĖ</b>
      </p>
      <p>
        <b>(08 24–09 23)</b>
      </p>
      <p>Reklama</p>
      <p>Šią savaitę neišvengsite konfliktinių situacijų, greičiausiai dėl to, kad knietės primesti savo nuomonę aplinkiniams. Jeigu pamąstytumėte giliau, suprastumėte, kad kiekvienas žmogus situaciją mato savaip, todėl nėra vienos tiesos. Be to, Jums tikrai neprivalu kažkam kažką įrodyti, ypač jeigu tai griauna santykius. Antroje savaitės pusėje turėsite galimybių gerokai pasistūmėti į priekį darbo klausimais.</p>
      <p>
        <b>SVARSTYKLĖS</b>
      </p>
      <p>
        <b>(09 24–10 23)</b>
      </p>
      <p>Pirmoje savaitės pusėje susidursite su nesklandumais. Šį laikotarpį reikėtų ramiai išlaukti, nepradėti naujų darbų, verčiau tęsti jau pradėtus. Antroje savaitės pusėje atsipalaiduosite, „įjungsite poilsio režimą“, galvoje suksis meilės reikalai. Visa tai nėra blogai, tačiau gali kilti didelis noras išlaidauti. Susiimkite, pinigus leiskite protingai.</p>
      <p>
        <b>SKORPIONAS</b>
      </p>
      <p>
        <b>(10 24–11 22)</b>
      </p>
      <p>Reklama</p>
      <p>Šia savaitę yra tikimybė pakilti karjeros laipteliu, tačiau čia koją gali pakišti Jūsų pasyvumas ir nepasitikėjimas savo jėgomis. Tad pirmiausia labiau vertinkite save patys – tik tada Jus įvertins kiti. Finansinių problemų kilti neturėtų. Nesunkiai papildysite savo kišenes, jeigu jos ištuštės.</p>
      <p>
        <b>ŠAULYS</b>
      </p>
      <p>
        <b>(11 23–12 21)</b>
      </p>
      <p>Sėkminga ir produktyvi savaitė, tačiau labai trukdys asmeniniai reikalai, rūpinimasis artimaisiais ar problemos šeimoje. Turėsite rasti laiko viskam. Antroje savaitės pusėje jus lydinti sėkmė gali sukelti aplinkinių pavydą.</p>
      <p>
        <b>OŽIARAGIS</b>
      </p>
      <p>
        <b>(12 22–01 20)</b>
      </p>
      <p>Reklama</p>
      <p>Šią savaitę nesunkiai realizuosite sudėtingiausias ir ambicingiausias idėjas. Tiesa, bus problemų, kurias reikės spręsti neatidėliojant, priešingu atveju gali pradėti strigti darbai. Tačiau puikiai su viskuo susitvarkysite. Artėjant savaitės pabaigai galėsite atsipalaiduoti ir skirti daugiau laiko asmeniniam gyvenimui.</p>
      <p>
        <b>VANDENIS</b>
      </p>
      <p>
        <b>(01 21–02 19)</b>
      </p>
      <p>Šią savaitę nepradėkite nieko naujo, geriau pasistenkite išlaikyti tai, ką jau esate pasiekę. Gali kilti nesklandumų darbe, reikalai strigs, atrodytų, dėl visai menkų priežasčių. Finansinė padėtis turėtų būti visai nebloga, bet pertekliaus nejausite. Artėjant savaitės pabaigai galėsite atsipalaiduoti, nes dauguma problemų išsispręs savaime.</p>
      <p>
        <b>ŽUVYS</b>
      </p>
      <p>
        <b>(02 20–03 20)</b>
      </p>
      <p>Reklama</p>
      <p>Galimos trumpos išvykos ir ne vienas svarbus susitikimas. Jeigu turite naujų idėjų, dabar pats laikas pradėti jas įgyvendinti. Venkite intrigų, į kurias kažkas jus bandys įtraukti, nesivelkite į apkalbas, nes tokia veikla gali atsisukti prieš jus. Savaitgalį žvaigždės pataria leisti laiką su šeima, tai suteiks nemažai džiaugsmo. Būkite švelnūs ir dėmesingi mylimam žmogui.</p>
    </article>
  </body>
</html>