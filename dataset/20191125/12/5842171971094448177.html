<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/zinas/359925-maksa-par-pensiju-un-pabalstu-piegadi-majas-nakamgad-paliks-tada-pati"/>
    <meta property="og:site_name" content="Jauns.lv"/>
    <meta property="article:published_time" content="2019-11-25T12:29:00+00:00"/>
    <meta property="og:title" content="Maksa par pensiju un pabalstu piegādi mājās nākamgad paliks tāda pati"/>
    <meta property="og:description" content="Nākamajā gadā iedzīvotājiem, kuriem Valsts sociālās apdrošināšanas aģentūras (VSAA) piešķirto valsts pensiju, pabalstu vai atlīdzību piegāde saņēmēja dzīvesvietā tiek nodrošināta ar VAS &quot;Latvijas pasts&quot; starpniecību, piegādes pakalpojuma maksa saglabāsies nemainīga un būs 2,39 eiro, informēja VSAA preses sekretāre Iveta Daine."/>
  </head>
  <body>
    <article>
      <h1>Maksa par pensiju un pabalstu piegādi mājās nākamgad paliks tāda pati</h1>
      <address><time datetime="2019-11-25T12:29:00+00:00">25 Nov 2019, 12:29</time> by <a rel="author">Jauns.lv / LETA</a></address>
      <p>
        <b>Nākamajā gadā iedzīvotājiem, kuriem Valsts sociālās apdrošināšanas aģentūras (VSAA) piešķirto valsts pensiju, pabalstu vai atlīdzību piegāde saņēmēja dzīvesvietā tiek nodrošināta ar VAS "Latvijas pasts" starpniecību, piegādes pakalpojuma maksa saglabāsies nemainīga un būs 2,39 eiro, informēja VSAA preses sekretāre Iveta Daine.</b>
      </p>
      <p>Šo summu, tāpat kā līdz šim, VSAA ieturēs no saņēmējam izmaksājamās pensijas, pabalsta vai atlīdzības un pārskaitīs "Latvijas pasts".</p>
      <p>Kā ziņots, VSAA iepriekš vēstīja, ka "Latvijas pasts" saskaņā ar 2019.gada 24.septembrī noslēgto līgumu skaidras naudas piegādes pakalpojumu dzīvesvietā 2020.gadā nodrošinās par 4,88 eiro.</p>
      <p>Pakalpojuma cenas starpību, kas pārsniedz 2,39 eiro, apmaksās VSAA. Starpības kompensēšanai VSAA 2020.gada budžetā ir paredzēti 2 119 149 eiro, tajā skaitā 65 736 eiro no pamatbudžeta un 2 053 413 no speciālā budžeta līdzekļiem.</p>
      <p>Šā gada oktobrī VSAA maksājumus ar piegādi dzīvesvietā saņēma 77 200 personu, kas izvēlējušās šādu pensiju, pabalstu un atlīdzību saņemšanas veidu.</p>
    </article>
  </body>
</html>