<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474638"/>
    <meta property="og:site_name" content="طرفداری"/>
    <meta property="article:published_time" content="2019-11-25T12:57:57+00:00"/>
    <meta property="og:title" content="خاویر آگیره: عاشق متانت و آرامش زیدان در برخورد با حواشی بیل شدم؛ بیل احمق نیست"/>
    <meta property="og:description" content="طرفداری- بازیکن ولزی با جنجال هایی که در هفته های اخیر و در اردوی تیم ملی ولز ایجاد کرده بود، بحث های زیادی به راه انداخت اما سرمربی فرانسوی رئال مادرید با آرامش این موضوع را مدیریت کرد و حالا به نظر می رسد که همه چیز گذشته است. به گزارش مارکا، آگیره در مصاحبه با El Chiringuito در این باره گفت:"/>
  </head>
  <body>
    <article>
      <h1>خاویر آگیره: عاشق متانت و آرامش زیدان در برخورد با حواشی بیل شدم؛ بیل احمق نیست</h1>
      <address><time datetime="2019-11-25T12:57:57+00:00">25 Nov 2019, 12:57</time> by <a rel="author" href="https://www.tarafdari.com/7163" target="_blank">پویا نیّری وند</a></address>
      <pre>خاویر آگیره، سرمربی تیم لگانس، به تمجید از مدیریت وضعیت گرت بیل از سوی زین الدین زیدان پرداخت.</pre>
      <p><a href="https://www.tarafdari.com/">طرفداری</a>- بازیکن ولزی با جنجال هایی که در هفته های اخیر و در اردوی تیم ملی ولز ایجاد کرده بود، بحث های زیادی به راه انداخت اما سرمربی فرانسوی رئال مادرید با آرامش این موضوع را مدیریت کرد و حالا به نظر می رسد که همه چیز گذشته است.</p>
      <p>به گزارش <b>مارکا</b>، آگیره در مصاحبه با <b>El Chiringuito </b>در این باره گفت:</p>
      <blockquote>من پرچمی که در دست بیل بود را دیدم و به نظر نمی رسد که موضوع کوچکی باشد. فکر بدی است که اینگونه در مقابل باشگاه خود قرار بگیرید، اما من عاشق متانت و آرامش زیدان در برخورد با این مسئله شدم، او کاملاً موضوع را برطرف کرد. بیل احمق به نظر نمی رسد، و حتی مدیر برنامه هایش نیز اینطور نیست. او می داند که خروج از درب پشتی رئال مادرید چقدر سخت است. مردم وقتی کمی تلاش می بینند، قدردان هستند.</blockquote>
      <p>آگیره در ادامه به تمجید از کریم بنزما و سپس وینیسیوس پرداخت و گفت:</p>
      <blockquote>بنزما یک بازیکن استثنایی است. وینیسیوس هم چیز هایی در چنته دارد. او پسر جالبی است. نمی دانم که او در آینده یک ستاره خواهد شد یا نه، اما رئال مادرید توقعات زیادی دارد. او خیلی جوان است و آنها دقایق بازی زیادی در اختیارش قرار دادند و به یکباره انتظارات از او بسیار بالا رفت. کم کم او بهتر خواهد شد.</blockquote>
      <p>در حال حاضر لگانس با 6 امتیاز از 14 مسابقه در قعر جدول لالیگا قرار دارد.</p>
    </article>
  </body>
</html>