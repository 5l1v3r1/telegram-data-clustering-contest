<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/sokaklarda-yasarken-6-haneli-gelire-sahip-olan-adamin-ilham-veren-hikayesi-h80480.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T12:03:07+00:00"/>
    <meta property="og:title" content="Sokakta Yaşarken 6 Haneli Gelire Sahip Olan Adamın Hikayesi"/>
    <meta property="og:description" content="Bir zamanlar sokaklarda yaşayan Gavin Eastham, kurduğu iş sayesinde bugün altı haneli bir gelire sahip. İşte Eastham’ın ilham veren hikayesi."/>
  </head>
  <body>
    <article>
      <h1>Sokakta Yaşarken 6 Haneli Gelire Sahip Olan Adamın Hikayesi</h1>
      <h2>Binlerce yıllık modern insanlık tarihi ilham verici hikayelerle dolu. Bunlardan bir tanesi de Galler'de yaşayan Gavin Eastham’a ait. Bir zamanlar sokaklarda yaşayan Eastham, kurduğu iş sayesinde bugün altı haneli bir gelire sahip. Hadi gelin, 36 yaşındaki adamın ilham veren hikayesini kendisinden dinleyelim.</h2>
      <address><time datetime="2019-11-25T12:03:07+00:00">25 Nov 2019, 12:03</time> by <a rel="author" href="https://www.webtekno.com/yazar/berkbaylancicek" target="_blank">Berk Baylançiçek</a></address>
      <p>Bazen içimizdeki potansiyelin farkına varmak, başka insanların başardığı mucizeleri dinlemekten geçer. Galler'de yaşayan 36 yaşındaki <b>Gavin Eastham</b>’ın çarpıcı hikayesi, sizlere içten içe aradığınız ilhamı verebilir. </p>
      <p>Bir zamanlar sokakta yaşayan sıradan bir insan olan Eastham, bugün altı haneli bir gelire sahip. Peki, bunu nasıl başardı? Başından geçenleri BBC'nin <b>Paraya Uyan (Wake up to money)</b> adlı radyo programında anlatan 36 yaşındaki adam, evliliğinin sona ermesinin ardından hayatının radikal bir şekilde değiştiğini söylüyor. </p>
      <figure>
        <img src="https://www.webtekno.com/images/editor/default/0002/31/350c2a3670e0df5b30106c945c47fa438c3a9862.jpeg"/>
      </figure>
      <p>Boşanma sürecinde evsiz kalan Eastham, sırtındaki sakatlık nedeniyle çalışamadığı için sokakta yaşamaya başlıyor. Bir gece dolu yağışından korunmak için bölgedeki bir <b>kütüphaneye sığınan </b>Eastham, burada hayatını değiştirecek ilk adımları atmaya başlıyor. </p>
      <p>Kütüphaneyi geceleri evsiz olarak nasıl hayatta kalabileceğini araştırmak için kullandığını belirten 36 yaşındaki adam, gündüzleri ise kendi işini kurabilmek amacıyla <b>girişimcilik odaklı kitaplar </b>okuduğunu söylüyor. </p>
      <figure>
        <img src="https://www.webtekno.com/images/editor/default/0002/31/e3fa1e56d4f558a6a9cf540b8b33543745e137d4.jpeg"/>
      </figure>
      <p>Eastham,<b> dövüş sanatları</b> alanında bir geçmişi olduğu için bu yönde ilerlemeye karar veriyor. Daha sonra kendisine bir <b>iş stratejisi </b>geliştirdiğini anlatan Eastham, isim ve logoyu belirlemesinin ardından 1,58 pound'a internet sitesi için bir<b> alan adı aldığını</b> söylüyor. Yeniden ayağa kalkabilmek için bir hayale tutunduğunu dile getiren <b>Eastham</b>, sokakta yaşamaya başladıktan kısa bir süre sonra hayalini kurduğu dövüş sanatları okulu açtığını söylüyor. </p>
      <figure>
        <img src="https://www.webtekno.com/images/editor/default/0002/31/f0b39d9c252d20e4fe7e0a3d708e529555a1a098.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/22-yil-hapisten-muhendislige-gecen-adam-h78549.html">22 Yıl Hapisten 100 Bin Dolar Maaşlı İşe Geçen Adamın Çarpıcı Hikayesi</a>
      </p>
      <p>Yaşadığı tüm zorlukların üstesinden gelen Eastham, bugün çok daha özgüvenli ve savaşçı bir insan olduğunu belirtiyor. İşinin kısa zamanda büyüdüğünü ve gelirinin altı haneli bir rakama ulaştığını anlatan 36 yaşındaki başarılı girişimci, şimdi <b>Galler</b>’in farklı bölgelerinde yeni şubeler açmayı planlıyor. </p>
      <p><b>Kaynak : </b>https://www.bbc.com/turkce/haberler-dunya-50541668</p>
    </article>
  </body>
</html>