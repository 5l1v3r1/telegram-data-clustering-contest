<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/japanners-kopen-eneco-weer-een-nederlands-bedrijf-dat-gekocht-wordt-door-buitenlands-geld/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-25T12:00:06+00:00"/>
    <meta property="og:title" content="Japanners kopen Eneco. Wéér een Nederlands bedrijf dat gekocht wordt door buitenlands geld"/>
    <meta property="og:description" content="Shell en Rabobank missen hierdoor de boot. Zij zijn er niet in geslaagd om Eneco te kopen, sterker nog het Nederlandse bedrijf wordt nu ineens een Japans bedrijf. Hiermee zien we weer een Nederlands topbedrijf ‘naar het buitenland vertrekken’. Mitsubishi wordt de nieuwe eigenaar van de energieonderneming.  Rabobank heeft direct een pers statement naar buiten gebracht, ze zijn teleurgesteld dat ze Eneco niet in Nederlandse handen hebben kunnen houden. We zijn teleurgesteld dat Eneco voor een andere combinatie heeft gekozen en nog steeds overtuigd van de kracht van ons bod. Met onze benadering zouden we de verduurzaming van Nederland met een krachtig partnership versnellen, ten dienste van klanten in alle delen van het land. Als huisbankier van de energietransitie zullen wij onze inzichten en ontwikkelde proposities nu zelf gebruiken en beschikbaar stellen. We zijn dankbaar voor de gelegenheid die het management van Eneco ons heeft geboden om een mogelijke samenwerking te verkennen. Wij zien de verdere ontwikkelingen…"/>
  </head>
  <body>
    <article>
      <h1>Japanners kopen Eneco. Wéér een Nederlands bedrijf dat gekocht wordt door buitenlands geld</h1>
      <address><time datetime="2019-11-25T12:00:06+00:00">25 Nov 2019, 12:00</time> by <a rel="author">Bart Reijmerink</a></address>
      <p>
        <b>Shell en Rabobank missen hierdoor de boot. Zij zijn er niet in geslaagd om Eneco te kopen, sterker nog het Nederlandse bedrijf wordt nu ineens een Japans bedrijf. Hiermee zien we weer een Nederlands topbedrijf ‘naar het buitenland vertrekken’. Mitsubishi wordt de nieuwe eigenaar van de <a href="https://www.telegraaf.nl/financieel/1775714439/japanners-kopen-eneco">energieonderneming</a>. </b>
      </p>
      <p>Rabobank heeft direct een pers statement naar buiten gebracht, ze zijn teleurgesteld dat ze Eneco niet in Nederlandse handen hebben kunnen houden.</p>
      <blockquote>We zijn teleurgesteld dat Eneco voor een andere combinatie heeft gekozen en nog steeds overtuigd van de kracht van ons bod. Met onze benadering zouden we de verduurzaming van Nederland met een krachtig partnership versnellen, ten dienste van klanten in alle delen van het land. Als huisbankier van de energietransitie zullen wij onze inzichten en ontwikkelde proposities nu zelf gebruiken en beschikbaar stellen. We zijn dankbaar voor de gelegenheid die het management van Eneco ons heeft geboden om een mogelijke samenwerking te verkennen. Wij zien de verdere ontwikkelingen met belangstelling tegemoet.”</blockquote>
      <p>Minister Wiebes gaf al aan zich niet te bemoeien met de verkoop van Eneco, volgens Wiebes is dit namelijk een kwestie van de aandeelhouders.</p>
      <blockquote>Dat is in eerste instantie aan de gemeentelijke aandeelhouders en Eneco zelf. Ik word formeel op het einde van het proces gevraagd om de overname te toetsen op openbare veiligheid, leveringszekerheid en voorzieningszekerheid.”</blockquote>
      <p>Het hoofdkantoor blijft gevestigd in Rotterdam, de nieuwe ceo wordt ook een Nederlander. Mitsubishi heeft aangegeven nog niks te veranderen in het bedrijf, dus voorlopig blijft het redelijk ‘Nederlands’.</p>
      <p>Nederlandse gemeenten gaan ook geld verdienen aan de verkoop. Met name de grootaandeelhouders zoals Rotterdam en Den Haag kunnen een aardig ‘zakcentje’ verwachten.</p>
      <figure>
        <iframe data-src="https://twitter.com/Eerdmans/status/1198897579502768128?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>