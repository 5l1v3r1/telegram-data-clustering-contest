<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/jalandhar/news/jalandhar-rubber-factory-worker-wins-20-lakh-diwali-bumpers-263357"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-25T12:20:02+00:00"/>
    <meta property="og:title" content="रबड़ फैक्ट्री में काम करने वाले मजदूर की चमकी किस्मत, बना गया लखपति"/>
    <meta property="og:description" content="चंडीगढ़: कभी-कभी एक छोटी सी घटना जीवन की दिशा ही बदलकर रख देती है और यही घटना जालंधर की एक रबड़ फैक्टरी में मजदूर के तौर पर काम करने वाले विनोद कुमार के जीवन में घटी है। विनोद पंजाब स्टेट मां लक्ष्मी दिवाली पूजा बंपर2019 का 20 लाख रुपए का दूसरा ईनाम जीतकर रातों-रात लखपति बन गया है। "/>
  </head>
  <body>
    <article>
      <h1>रबड़ फैक्ट्री में काम करने वाले मजदूर की चमकी किस्मत, बना गया लखपति</h1>
      <address><time datetime="2019-11-25T12:20:02+00:00">25 Nov 2019, 12:20</time> by <a rel="author">manpreet</a></address>
      <p>चंडीगढ़: कभी-कभी एक छोटी सी घटना जीवन की दिशा ही बदलकर रख देती है और यही घटना जालंधर की एक रबड़ फैक्टरी में मजदूर के तौर पर काम करने वाले विनोद कुमार के जीवन में घटी है। विनोद पंजाब स्टेट मां लक्ष्मी दिवाली पूजा बंपर2019 का 20 लाख रुपए का दूसरा ईनाम जीतकर रातों-रात लखपति बन गया है। </p>
      <p>विनोद कुमार 1989 से जालंधर में रह रहा है और वह मूल रूप से उत्तर प्रदेश के गौंडा जिले का रहने वाला है। तीन बेटों और एक बेटी के पिता विनोद कुमार ने कहा कि जब उसने अपनी लॉटरी का मिलान विजेता टिकट नंबर ए-111864 के साथ किया तो उसे अपनी आंखों पर विश्वास ही नहीं हुआ। यह राशि जीतने के पश्चात उसने ईनामी राशि के लिए अपना दावा पंजाब स्टेट लॉटरी विभाग में पेश कर दिया है और विभाग के अधिकारियों ने उसे विश्वास दिलाया कि उसे ईनामी राशि का भुगतान शीघ्र ही कर दिया जाएगा। </p>
      <p>इनाम जीतने वाले अत्यंत प्रसन्न विनोद कुमार ने कहा कि उसने कभी अपने सपनों में भी नहीं सोचा था कि वह इनती बड़ी राशि जीत सकता है लेकिन पंजाब स्टेट दिवाली बंपर की बदौलत ही यह संभव हुआ है। राज्य सरकार द्वारा लॉटरी के निष्पक्ष और पारदर्शी ढंग से ड्रा निकाले जाने पर विश्वास प्रकट करते हुए विनोद कुमार ने कहा कि वह इस राशि से अपने परिवार द्वारा झेली जा रही वित्तीय समस्याओं को हल करेगा। बता दें कि इस बंपर के ड्रा की घोषणा 1 नवंबर, 2019 को लुधियाना में की गई थी। 2.50-2.50 करोड़ के पहले 2 ईनाम लुधियाना के डेयरी फार्म मालिक अमनदीप सिंह व हिमाचल प्रदेश के पेशे से पेंटर संजीव कुमार का निकला था।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Jalandhar rubber factory worker wins 20 lakh Diwali bumpers</p>
    </article>
  </body>
</html>