<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743543"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T12:17:00+00:00"/>
    <meta property="og:title" content="&quot;ครูวา&quot;ย่องพบตร.เจอข้อหาแต่งกายเลียนแบบเจ้าหน้าที่"/>
    <meta property="og:description" content="โผล่โรงพักพบตำรวจแล้ว ‘ครูวา’ นางฟ้าไบค์เกอร์ ลั่นไม่ได้หลอกใคร เจอแจ้งข้อหา 'แต่งกายเลี่ยนแบบเจ้าพนักงาน ' ด้านอดีตหนุ่มคนรักโร่มาหา แต่แคล้วคลาด"/>
  </head>
  <body>
    <article>
      <h1>"ครูวา"ย่องพบตร.เจอข้อหาแต่งกายเลียนแบบเจ้าหน้าที่</h1>
      <address>
        <time datetime="2019-11-25T12:17:00+00:00">25 Nov 2019, 12:17</time>
      </address>
      <p>
        <b>โผล่โรงพักพบตำรวจแล้ว ‘ครูวา’ นางฟ้าไบค์เกอร์ ลั่นไม่ได้หลอกใคร เจอแจ้งข้อหา "แต่งกายเลี่ยนแบบเจ้าพนักงาน " ด้านอดีตหนุ่มคนรักโร่มาหา แต่แคล้วคลาด</b>
      </p>
      <p>จากกรณีมีการเปิดเผยเรื่​องราวของ นายคริช (นามสมมติ) หนุ่มวัย 27 ปี ซึ่งถูกหญิงที่ใช้ชื่อว่า ครูวา สาวสองเจ้าของฉายา นางฟ้าไบค์เกอร์ หลอกให้ชายหนุ่มรักหวังใช้ชีวิตคู่ ก่อนจะรู้ความจริงว่าเธอไม่ใช่​หญิงแท้ และฉกเอาทรัพย์สิ​นไปหลายรายการมูลค่ารวมกว่า 2 แสนบาท<br/><br/>ความคืบหน้า เมื่อวันที่ 25 พ.ย. นายธัญญฐิชา อัมพวัน หรือครูวา ได้เดินทางเข้าพบ พ.ต.ท.ประสิทธิ์ เมฆษา สว.สอบสวน สภ.เมือง สมุทรปราการ ร้อยเวรเจ้าของคดี เพื่อชีแจงเรื่​องราวที่เกิดขึ้น โดยครูวา กล่าวว่าตนเองไม่ได้หลอกใครและตามที่​นายคริช ผู้เสียหายกล่าวอ้าง ไม่เป็​นความจริง ตนเคยบอกกับนายคริช แล้วว่าตนเป็นสาวสอง ไม่ใช้ผู้หญิง ส่วนทรัพย์สินของนายคริช ที่สูญหายตนไม่รู้เรื่องว่​าใครเป็นคนเอาไป ด้านพ.ต.ท.ประสิทธิ์ ได้​แสดงหลักฐานเป็นภาพถ่ายที่ขึ้​นเป็นโปรไฟล์ ในเฟซบุ๊กซึ่งเป็​นรูปที่ครูวา แต่งกายในชุดข้าราชการครู​และประดับเครื่องหมายเจ้าพนั​กงาน ให้กับครูว่าดู พร้อมแจ้งข้อกล่าวหา” ผู้ใดไม่มีสิทธิที่จะสวมเครื่​องแบบหรือประดับเครื่องหมาย  หรือไม่มีสิทธิใช้ยศตำแหน่ง เครื่องราชอิสริยาภรณ์หรือสิ่​งที่หมายถึงเครื่องราชอิสริ​ยาภรณ์ กระทำการเช่นนั้นเพื่อให้บุ​คคลอื่นเชื่อว่าตนมีสิทธิ ต้องระหว่างโทษจำคุกไม่เกิน 1 ปี หรือปรับไม่เกินสองหมื่นบาท หรือทั้งจำทั้งปรับ ตามมาตรา 146 ประมวลกฎหมายอาญา”<br/> </p>
      <figure>
        <img src="https://www.dailynews.co.th/admin/upload/20191125/news_NYSMALDStK190931_533.jpg?v=20191126053?v=5486"/>
      </figure>
      <p>เบื้องต้นครูวา ยังให้การปฎิเสธโดยอ้างว่าเป็​นการแต่งเพื่อเป็นสื่อการเรี​ยนการสอนเท่านั้น  ซึ่งทางพนักงานสอบสวนได้นั​ดสอบปากคำครูว่าในวันที่ 26 พ.ย. ก่อนที่ครูวา จะเดินหลบสื่อมวลชนออกไปทางประตูหลั​งของโรงพักไป โดยไม่ยอมให้สัมภาษณ์แต่อย่างใด     ขณะเดียวกันนายคริช ผู้เสียหายหลังทราบข่าวได้เดิ​นทางมาที่ สภ.เมืองสมุทรปราการ เพื่อมาพบตัวครูวา แต่ปรากฏว่ามาไม่ทันได้เจอหน้าอดีตคนรัก</p>
      <figure>
        <img src="https://www.dailynews.co.th/admin/upload/20191125/news_VCqxwGNomQ190955_533.jpg?v=20191126053?v=7875"/>
      </figure>
      <p>ขณะที่นายคริช กล่าวว่า หลังจากที่ครูวา ได้ออกมาให้สั​มภาษณ์กับสื่อทีวีในเรื่องต่าง ๆ ตนเห็นว่าเป็นการพูดไปเรื่อยไม่​ตรงความจริงสักอย่าง เขาก็แถไปเรื่อย ๆ แต่ที่ตนติดใจคือเรื่องของที่​หายไป มีเหยื่ออีกหลายคนที่เข้ามาหาตนที่​เขาโดนลักษณะแบบนี้ แต่เขาไม่กล้าที่จะมาแจ้งความ ซึ่งเท่าที่ดูพฤติการณ์เหมือนว่​าเขาตั่งใจที่จะมาหลอก แล้วเขาก็ใส่ชุดข้าราชการด้วยทุ​กครั้งที่มาหาตน ซึ่งมีทั้งชุดขาว ชุดสีกากี แล้วมาหลอกว่าอยู่ที่โรงเรี​ยนแถวสมุทรปราการ<br/><br/> <br/> </p>
    </article>
  </body>
</html>