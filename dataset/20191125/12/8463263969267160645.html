<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/skoki-narciarskie/856180/skoki-narciarskie-puchar-swiata-2019-efekty-pracy-dolezala-juz-widac-kamil-stoch"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-25T12:08:39+00:00"/>
    <meta property="og:title" content="Skoki narciarskie. Puchar Świata 2019. Efekty pracy Doleżala już widać. Kamil Stoch jeździ zdecydowanie szybciej"/>
    <meta property="og:description" content="W końcówce poprzedniego sezonu Kamil Stoch miał spore problemy z uzyskaniem dobrej prędkości na rozbiegu skoczni. Tracił bardzo dużo do rywali i nie miał szans walki o ścisłą czołówkę. Teraz Stoch jeździ już szybciej i od razu w Wiśle był trzeci."/>
  </head>
  <body>
    <article>
      <h1>Skoki narciarskie. Puchar Świata 2019. Efekty pracy Doleżala już widać. Kamil Stoch jeździ zdecydowanie szybciej</h1>
      <address><time datetime="2019-11-25T12:08:39+00:00">25 Nov 2019, 12:08</time> by <a rel="author" href="https://sportowefakty.wp.pl/autor/szymon-lozynski" target="_blank">Szymon Łożyński</a></address>
      <h4>W końcówce poprzedniego sezonu Kamil Stoch miał spore problemy z uzyskaniem dobrej prędkości na rozbiegu skoczni. Tracił bardzo dużo do rywali i nie miał szans walki o ścisłą czołówkę. Teraz Stoch jeździ już szybciej i od razu w Wiśle był trzeci.</h4>
      <related>
        <a href="https://sportowefakty.wp.pl/skoki-narciarskie/856036/skoki-narciarskie-tylko-u-nas-bez-przelicznikow-konkurs-w-wisle-wygladalby-inacz"/>
      </related>
      <p>Poprzedni sezon  nie był zły dla , wygrał dwa konkursy w cyklu, regularnie stawał na podium. W samej końcówce rywalizacji, trzykrotny mistrz olimpijski zmagał się jednak z kryzysem formy. Skakał dobrze, ale bez błysku, który pozwoliłby mu walczyć o triumfy albo miejsca na podium. </p>
      <p>Problemy Kamila Stocha zaczynały się już na początku skoku. Mistrz świata z Val di Fiemme nigdy nie był demonem prędkości na rozbiegu, ale pod koniec sezonu 2018/2019 jeździł, z tej samej belki startowej, o minimum kilometr na godzinę wolniej od najgroźniejszych rywali. To przepaść, której Polak mimo dobrze wykonanych pozostałych elementów skoku, nie był w stanie pokonać. </p>
      <p>
        <b>Czytaj także: <a href="https://sportowefakty.wp.pl/skoki-narciarskie/856019/skoki-narciarskie-puchar-swiata-wisla-2019-szymon-lozynski-kuriozalna-pora-konku">Szymon Łożyński: Kuriozalna pora konkursu. Tak nie powinno być</a></b>
      </p>
      <p>Gdy kadrę po <a href="https://sportowefakty.wp.pl/skoki-narciarskie/stefan-horngacher">Stefanie Horngacherze</a> przejął <a href="https://sportowefakty.wp.pl/skoki-narciarskie/michal-dolezal">Michal Doleżal</a>, to zapowiedział, że przed nowym sezonem Pucharu Świata będzie pracował z Kamilem Stochem nad poprawą sylwetki dojazdowej, a to przełoży się na lepsze prędkości na rozbiegu. Praca musiał zostać bardzo dobrze wykonana, ponieważ jej efekty widzieliśmy już w Wiśle, na inaugurację sezonu 2019/2020.</p>
      <p>Co prawda Stoch nadal nie był najszybszym skoczkiem w stawce (i tak pewnie nie będzie już nigdy), ale zdecydowanie widać u 32-latka poprawę, w stosunku do tego, co prezentował w końcówce poprzedniego sezonu. W sobotnim konkursie drużynowym i niedzielnym indywidualnym w Wiśle, tracił do najlepszych już nie ponad kilometr na godzinę, ale co najwyżej pół kilometra. To istotna różnica. Taką stratę, Kamil Stoch jest już w stanie nadrobić swoim fantastycznym lotem i to widzieliśmy w Wiśle. </p>
      <p>W niedzielnym konkursie indywidualnym triumfator <a href="https://sportowefakty.wp.pl/skoki-narciarskie/daniel-tande">Daniel Andre Tande</a> i Stoch jechali w obu seriach z tej samej belki. W pierwszej kolejce, z 5. platformy, Norwegowi zmierzono 86,4 km/h, a naszemu reprezentantowi 85,9 km/h. Z kolei w finale, z 4. belki, Tande rozpędził się do 86,2 km/h, a Stoch znów do 85,9 km/h.</p>
      <p>
        <b>Czytaj także: <a href="https://sportowefakty.wp.pl/skoki-narciarskie/856161/skoki-narciarskie-puchar-swiata-wisla-2019-skoczkowie-juz-sporo-zarobili-kamil-s">skoczkowie sporo zarobili w Wiśle. Kamil Stoch na podium klasyfikacji finansowej</a></b>
      </p>
      <p>Norwegowie zawsze słynęli z dobrych prędkości na rozbiegu, więc porównanie Kamila Stocha z Danielem Andre Tande pokazuje ewidentnie, że dwukrotny triumfator klasyfikacji generalnej Pucharu Świata uporał się ze swoim problemem na rozbiegu, a to świetny zwiastun przed dalszą częścią sezonu 2019/2020.</p>
      <p>WP SportoweFakty</p>
    </article>
  </body>
</html>