<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/zhestoko-ubiystvo-na-mlad-mzh-vv-varna-sled-skandal-s-chuzhdentsi_news711315.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T12:47:00+00:00"/>
    <meta property="og:title" content="Жестоко убийство на млад мъж във Варна след скандал с чужденци"/>
    <meta property="og:description" content="33-годишният Анатоли М. от Молдова е наръгал с нож Николай, като успял да му пререже артерия"/>
  </head>
  <body>
    <article>
      <h1>Жестоко убийство на млад мъж във Варна след скандал с чужденци</h1>
      <h2>33-годишният Анатоли М. от Молдова е наръгал с нож Николай, като успял да му пререже артерия</h2>
      <address>
        <time datetime="2019-11-25T12:47:00+00:00">25 Nov 2019, 12:47</time>
      </address>
      <p>https://blitz.bg/kriminalni/zhestoko-ubiystvo-na-mlad-mzh-vv-varna-sled-skandal-s-chuzhdentsi_news711315.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574678657-samoubiystvo.jpg"/>
      </figure>
      <p><b>33-годишният гражданин на Молдова Анатоли М. е задържан до 72 часа с постановление на прокурор в Окръжната прокуратура във Варна, след като е бил привлечен като обвиняем за умишлено убийство по член 115 от НК.</b><br/><br/>Досъдебното производство по случая е образувано в петък, 22 ноември. Тогава около 8 часа сутринта във Варна възникнал скандал между 30-годишния Николай Н. и свидетели.<br/><br/>Пострадалият отишъл на адреса рано сутринта с приятелката си. В жилището на неговия познат се намирали още трима мъже, един от които молдовският гражданин Анатоли М., постоянно пребиваващ в България от 2002 г.<br/><br/>Николай се държал агресивно с останалите мъже. На излизане от дома Анатоли намушкал с нож Николай, като успял да му пререже артерия. Малко по-късно в болницата пострадалият починал.<br/><br/>Окръжната прокуратура във Варна е внесла искане във Варненския окръжен съд за вземане мярка за неотклонение "Задържане под стража“ на 33-годишния Анатоли. Съдебното заседание, на което ще бъде разгледано искането на прокуратурата, е днес от 14 часа.<br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>