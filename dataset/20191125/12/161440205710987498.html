<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/25/cosparge-la-moglie-di-alcol-e-tenta-di-darle-fuoco-lei-fugge-e-lo-137-956923.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T12:58:45+00:00"/>
    <meta property="og:title" content="Cosparge la moglie di alcol e tenta di darle fuoco: lei fugge e lo fa arrestare"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">firenze</h6>
      <h1>Cosparge la moglie di alcol e tenta di darle fuoco: lei fugge e lo fa arrestare</h1>
      <h2>Per sua fortuna la donna è riuscita a divincolarsi e a scappare in strada per chiamare i soccorsi. Con il pigiama impregnato di alcol</h2>
      <address>
        <time datetime="2019-11-25T12:58:45+00:00">25 Nov 2019, 12:58</time>
      </address>
      <p>Ha tentato di dar fuoco alla moglie durante una lite, cospargendole gli abiti di alcol. Proprio in occasione della giornata internazionale contro la violenza sulle donne.</p>
      <p>Per questo un uomo di 47 anni è stato arrestato dalla polizia a Firenze per tentate lesioni.</p>
      <p>L'episodio è accaduto alla periferia della città toscana. L'uomo avrebbe minacciato di dar fuoco alla donna e alla loro abitazione, dicendole che così sarebbero morti insieme. Ma lei è riuscita a divincolarsi e a scappare in strada, poi ha chiamato i soccorsi.</p>
      <p>Sul posto sono arrivati i vigili del fuoco, la polizia e il 118. La donna, una 40enne kossovara, non ha riportato lesioni, aveva il pigiama impregnato di alcol. Il marito, romeno, è stato arrestato. Già in passato era stato violento nei confronti della moglie: in un'occasione avrebbe cercato di far esplodere il loro alloggio con delle bombole del gas, in un'altra l'avrebbe minacciata con un coltello.</p>
      <p>(Unioneonline/L)</p>
    </article>
  </body>
</html>