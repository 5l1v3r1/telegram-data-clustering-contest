<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/sciopero-aerei-oggi-25-novembre-alitalia-cancella-137-voli-ecco-piano-straordinario/1953023/"/>
    <meta property="og:site_name" content="IlSussidiario"/>
    <meta property="article:published_time" content="2019-11-25T12:49:39+00:00"/>
    <meta property="og:title" content="SCIOPERO AEREI OGGI, ALITALIA-ENAV/ 25 novembre, elenco voli cancellati: i rimborsi"/>
    <meta property="og:description" content="Sciopero aerei oggi 25 novembre: Alitalia cancella 137 voli, caos in Sardegna per protesta Enav. Orari, info e rimborsi: prossima protesta il 13 dicembre"/>
  </head>
  <body>
    <article>
      <h1>SCIOPERO AEREI OGGI, ALITALIA-ENAV/ 25 novembre, elenco voli cancellati: i rimborsi</h1>
      <h2>Sciopero aerei oggi 25 novembre: Alitalia cancella 137 voli, caos in Sardegna per protesta Enav. Orari, info e rimborsi: prossima protesta il 13 dicembre</h2>
      <address><time datetime="2019-11-25T12:49:39+00:00">25 Nov 2019, 12:49</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p>La situazione al momento resta sotto controllo con quasi tutti i passeggeri dei voli cancellati per lo sciopero che hanno ricevuto il rimborso/l’alternativa per poter ovviare al disagio non dipendente dalle società di volo. <b>Sardegna</b> tra le località più colpite con 14 voli cancellati da e per l’Isola a causa dello sciopero dei controllori di voto: otto i collegamenti sospesi da Alitalia, quattro da Volotea e due da Ryanair. Nello specifico, problematiche legate ai <b>seguenti voli poi cancellati</b>: «Roma e Cagliari alle 13.55 e alle 12, il Milano-Cagliari delle 13.15, il Cagliari-Milano delle 15.25 il Roma-Alghero delle 13.40, i Cagliari-Roma delle 14.35 e delle 15.45 e l’Alghero-Milano delle 15.30. Volotea ha cancellato i collegamenti Cagliari-Torino delle14, Cagliari-Verona delle 15.55, il Napoli-Cagliari delle 13:05 e il Palermo-Cagliari delle 15.30». Infine Ryanair ha annunciato di aver sospeso i voli delle 10.25 da Cagliari per Karlsruhe/Baden-Baden e il collegamento di ritorno dalla Germania previsto per le 14.35. Mentre si consuma l’ennesimo sciopero aerei di questo lungo autunno, si ha già la data della prossima protesta fissata da Filt-Cgil, Fit Cisl, Uiltrasporti e Us per il prossimo<b> 13 dicembre</b>: motivazioni? La perdurante <b>crisi di Alitalia</b> è tra i primissimi punti, ma anche «<i>la richiesta di regole per il comparto a partire dall’applicazione del contratto nazionale in tutte le compagnie, il rifinanziamento del Fondo straordinario che viene utilizzato per il finanziamento degli ammortizzatori sociali</i>». (agg. di Niccolò Magnani)</p>
      <h4>PROTESTE SINDACATI: ORARI SCIOPERO AEREI</h4>
      <p><b>Sciopero aerei oggi 25 novembre</b>: sarà una giornata complicata per chi deve spostarsi in aereo. Diverse sigle sindacali – le maggiori del comparto aereo – hanno proclamato un’agitazione nel settore appunto del trasporto aereo. Filt-Cgil, Fit-Cisl, Uilt-Uil, Uglta incrociano le braccia nello specifico in <b>Enav</b> (con i controllori di volo) e in <b>Air Italy</b> per quattro ore: <b>dalle 13 alle 17</b>. Ma la protesta riguarda anche <b>Alitalia</b> con Ast-Confsal, Cub Trasporti/AirCrowCommittee. Lo sciopero era stato inizialmente previsto per 24 ore, ma poi è stato ridotto a 4 dal ministero dei Trasporti. Ma non mancheranno i disagi. Ad esempio, Alitalia ha annunciato che sono stati <b>cancellati 137 voli per lo sciopero aerei</b>. La <a href="https://www.ilsussidiario.net/news/alitalia-solo-il-piano-b-puo-liberarci-dalle-finte-soluzioni-e-dal-fallimento/1952201/"><b>crisi di Alitalia</b></a> è uno dei motivi dell’agitazione insieme alla «<i>richiesta di regole per il comparto a partire dall’applicazione del contratto nazionale in tutte le compagnie</i>» e al «<b>rifinanziamento del Fondo straordinario che viene utilizzato per il finanziamento degli ammortizzatori sociali</b>».</p>
      <h4>SCIOPERO AEREI OGGI 25 NOVEMBRE: ALITALIA CANCELLA 137 VOLI</h4>
      <p><b>Alitalia</b> ha chiarito sul suo sito ufficiale le ripercussioni per i viaggiatori a causa dello <b>sciopero aerei di oggi 25 novembre</b>. La compagnia «<i>è stata pertanto costretta a cancellare alcuni collegamenti, sia nazionali che internazionali</i>». E sul suo sito ha pubblicato la lista. Ma per limitare i disagi Alitalia ha attivato un <b>piano straordinario</b> che prevede l’utilizzo di aerei più capienti sulle rotte domestiche e internazionali per riprenotare i viaggiatori coinvolti nelle cancellazioni sui primi voli disponibili in giornata. La compagnia aerea prevede che il 60 per cento dei passeggeri riesca a viaggiare oggi. I viaggiatori che hanno acquistato un biglietto per volare nella fascia oraria coinvolta nello <a href="https://www.ilsussidiario.net/news/sciopero-25-ottobre-2019-atm-milano-e-atac-roma-venerdi-nero-treni-mezzi-scuola/1939693/"><b>sciopero</b></a> sono invitati a verificare lo stato del proprio volo prima di recarsi in aeroporto. In caso di cancellazione o modifica dell’orario del volo, si può cambiare prenotazione senza penale o chiedere il rimborso del biglietto, ma solo se il volo è stato cancellato o ha subito un ritardo superiore alle 5 ore, e comunque fino al 2 dicembre.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/terrapiattisti-convegno-a-milano-con-diego-fusaro-sole-dista-dalla-terra-5000-km/1952836/"/>
        <a href="https://www.ilsussidiario.net/news/madonna-di-medjugorje-messaggio-25-novembre-con-voi-si-realizza-il-disegno-di-dio/1952989/"/>
        <a href="https://www.ilsussidiario.net/news/prima-faida-di-scampia-storia-in-punta-di-piedi-guerra-di-lauro-vs-scissionisti/1953394/"/>
        <a href="https://www.ilsussidiario.net/news/giornata-contro-la-violenza-sulle-donne-dati-choc-gia-94-femminicidi-nel-2019/1953088/"/>
        <a href="https://www.ilsussidiario.net/news/raggi-rifiuti-roma-in-discarica-civitavecchia-salvini-lei-e-zingaretti-incapaci/1953272/"/>
        <a href="https://www.ilsussidiario.net/news/a6-crollo-viadotto-autostrada-savona-frana-su-madonna-del-bosco-come-morandi/1952907/"/>
      </related>
    </article>
  </body>
</html>