<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/choveshka-namesa-e-prichina-za-presahvaneto-na.html"/>
    <meta property="og:site_name" content="bTV Новините"/>
    <meta property="article:published_time" content="2019-11-25T12:21:00+00:00"/>
    <meta property="og:title" content="Човешка намеса е причина за обезводняването на река Въча"/>
    <meta property="og:description" content="Речният дебит е бил драстично намален заради ремонтни дейности във ВЕЦ-овете по течението"/>
  </head>
  <body>
    <article>
      <h1>Човешка намеса е причина за обезводняването на река Въча</h1>
      <h2>Речният дебит е бил драстично намален заради ремонтни дейности във ВЕЦ-овете по течението</h2>
      <address><time datetime="2019-11-25T12:21:00+00:00">25 Nov 2019, 12:21</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/25/vycha_1574677008-1.mp4"/>
      </figure>
      <p>Внезапното изчезване на водите на река Въча в нощните часове е причинено от човешка намеса.</p>
      <p>Това обяви пловдивският областен управител Дани Каназирева след извънредна среща с представители на МОСВ, кмета на Кричим и рибарски сдружения.</p>
      <p>Речният дебит е бил драстично намален заради ремонтни дейности във вецовете нагоре по течението на реката.</p>
      <p>По план дебитът е трябвало да бъде намален за 6 часа през нощта, но да не спада под санитарния минимум. Ще бъде възложено изработването на хидроложко проучване в рамките на град Кричим.</p>
      <p>„Изследването трябва да покаже какви допълнителни мерки могат да бъдат предприети относно изграждането на допълнителни прагове и профилиране на дъното на речното корито, за да може и  при по-малко количество вода да се обезпечи водният стоеж”, коментира още Каназирева.</p>
    </article>
  </body>
</html>