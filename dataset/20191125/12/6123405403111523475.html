<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/cronache/migranti-open-arms-aita-mari-sbarcano-a-taranto-pozzallo-639125.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-25T12:15:00+00:00"/>
    <meta property="og:title" content="Migranti, Open Arms e Aita Mari sbarcano a Taranto e Pozzallo"/>
    <meta property="og:description" content="&amp;Egrave; stata avviata la procedura per la ricollocazione a livello europeo dei migranti a bordo delle navi della Open Arms e della Aita Mari. La richiesta..."/>
  </head>
  <body>
    <article>
      <h1>Migranti, Open Arms e Aita Mari sbarcano a Taranto e Pozzallo</h1>
      <address>
        <time datetime="2019-11-25T12:15:00+00:00">25 Nov 2019, 12:15</time>
      </address>
      <p>È stata avviata la procedura per la ricollocazione a livello europeo dei migranti a bordo delle navi della <b>Open Arms</b> e della <b>Aita Mari</b>. La richiesta di ridistribuzione è stata presentata congiuntamente dai quattro Paesi che hanno condiviso il pre-accordo de <b>La Valletta: Italia, Germania, Francia e Malta.</b> E' quanto fa sapere il Viminale. Sulla scorta di tale richiesta, Taranto e Pozzallo sono stati individuati come porti di sbarco per i migranti a bordo, rispettivamente, della Open Arms e della Aita Mari.</p>
      <p>"Le buone notizie vanno condivise. Scenderanno tutti a Taranto. Le condizioni del mare sono in miglioramento, speriamo di arrivare in porto domani mattina". Così su twitter Open Arms. Sono 62 le persone a bordo soccorse in mare. "Le ong ordinano e il Viminale obbedisce: 62 immigrati sbarcano a Taranto e altri 78 a Pozzallo. Governo di incapaci e calabraghe! Con i porti aperti più sbarchi, più partenze, più morti in mare e più affari per i trafficanti. Vergogna!", è il commento del leader della Lega Matteo Salvini.</p>
    </article>
  </body>
</html>