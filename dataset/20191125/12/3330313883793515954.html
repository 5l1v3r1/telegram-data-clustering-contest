<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905158/-situatie-napoli-escaleert-spelers-moeten-2-5-miljoen-euro-aan-loon-inleveren-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T12:57:00+00:00"/>
    <meta property="og:title" content="'Situatie Napoli escaleert: spelers moeten 2,5 miljoen euro aan loon inleveren'"/>
    <meta property="og:description" content="De situatie bij Napoli is er de laatste dagen niet bepaald beter op geworden. De spelersgroep ligt in de clinch met voorzitter Aurelio De Laurentiis. Die heeft zijn medewerkers in de VS de opdracht gegeven om de boeteprocedure op te starten, weet Gazzetta Dello Sport. De Laurentiis wil zijn spelers zwares boetes opleggen na hun ongehoorzaamheid. Begin deze maand wilde de voorzitter dat de spelers een week op trainingskamp gingen met coach Carlo Ancelotti. Zowel Ancelotti als de spelers weigerden aan die wens te voldoen. 'Toekomst Mertens onzeker, Napoli niet bereid om 6 miljoen te betalen'"/>
  </head>
  <body>
    <article>
      <h1>'Situatie Napoli escaleert: spelers moeten 2,5 miljoen euro aan loon inleveren'</h1>
      <address>
        <time datetime="2019-11-25T12:57:00+00:00">25 Nov 2019, 12:57</time>
      </address>
      <p>
        <b>De situatie bij Napoli is er de laatste dagen niet bepaald beter op geworden. De spelersgroep ligt in de clinch met voorzitter Aurelio De Laurentiis. Die heeft zijn medewerkers in de VS de opdracht gegeven om de boeteprocedure op te starten, weet <i>Gazzetta Dello Sport.</i></b>
      </p>
      <p>De Laurentiis wil zijn spelers zwares boetes opleggen na hun ongehoorzaamheid. Begin deze maand wilde de voorzitter dat de spelers een week op trainingskamp gingen met coach Carlo Ancelotti. Zowel Ancelotti als de spelers weigerden aan die wens te voldoen.</p>
      <p>De voorzitter was woest en dreigde met financiÃ«le straffen. Dat blijkt nu geen loos dreigement. De lonen van oktober zijn nog niet gestort en De Laurentiis wil een loonaftrek van 25 procent doorvoeren voor die maand. Voor een van de sterren van de club, Dries Mertens, zou dat bijvoorbeeld neerkomen op een bedrag tussen 80.000 en 100.000 euro. Allan krijgt nog een zwaardere straf omdat hij zich agressief heeft gedragen tegen de zoon van de voorzitter. Hij zou zelfs de helft moeten inleveren.</p>
      <p>De Laurentiis kan in totaal 2,5 miljoen euro ophalen bij de spelersgroep. Napoli zit al langer in zwaar weer, want het staat momenteel slechts zevende in de Serie A.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904646/-napoli-is-niet-bereid-salariseisen-mertens-op-tafel-te-leggen-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>