<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/politica/article/17-politica/1701384-jxcat-exigeix-al-psoe-dialeg-entre-governs-mediacio-i-reconeixement-de-torra-puigdemont-i-presos-com-a-interlocutors.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-25T12:07:48+00:00"/>
    <meta property="og:title" content="JxCat exigeix al PSOE diàleg entre governs, mediació i reconeixement de Torra, Puigdemont i presos com a interlocutors"/>
    <meta property="og:description" content="Borràs reivindica que no van al Congrés a votar el mateix que ERC sinó a defensar els interessos de Catalunya"/>
  </head>
  <body>
    <article>
      <h1>JxCat exigeix al PSOE diàleg entre governs, mediació i reconeixement de Torra, Puigdemont i presos com a interlocutors</h1>
      <address><time datetime="2019-11-25T12:07:48+00:00">25 Nov 2019, 12:07</time> by <a rel="author">ACN</a></address>
      <ul>
        <li>
          <b>Borràs reivindica que no van al Congrés a votar el mateix que ERC sinó a defensar els interessos de Catalunya</b>
        </li>
      </ul>
      <p>JxCat ha exigit a Pedro Sánchez diàleg entre la Generalitat i la Moncloa, “sense condicions ni exclusions”, amb mediació internacional, i el reconeixement de Quim Torra, Carles Puigdemont i els presos com a interlocutors. En una roda de premsa aquest dilluns al matí al Parlament, la cap de files de JxCat a Madrid, Laura Borràs, ha remarcat les “voluntats polítiques” per a la investidura del líder del PSOE. De moment la formació manté el ‘no’. L’exconsellera ha reivindicat que JxCat no va al Congrés a votar el mateix que ERC, sinó a defensar els interessos de Catalunya: “Hem vingut a votar el que creiem que és just per al país”. Torra i Puigdemont -a distància- han encapçalat la reunió de coordinació estratègica d’aquest matí, amb Borràs, membres del Govern i diputats de JxCat al Parlament i a Madrid.</p>
    </article>
  </body>
</html>