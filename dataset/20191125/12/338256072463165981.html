<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58585-v-uzhgorod-vprovadzhuvatimut-grantoviy-proyekt-socalna-turbota-pro-zdorovya.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-25T12:16:00+00:00"/>
    <meta property="og:title" content="В Ужгороді впроваджуватимуть грантовий проєкт «Соціальна турбота про здоров’я»"/>
    <meta property="og:description" content="Як впроваджуватимуть в Ужгороді грантовий проєкт «Соціальна турбота про здоров’я», що має на меті покращити здоров'я клієнтів закладів соціальних послуг у Кошицькому краї та Закарпатській області, обговорювали днями в Ужгородській міській раді, повідомляє прес-служба мерії.У зустрічі взяли участь заступник міського голови Олександр Білак, представники громадських організацій – Закарпатського регіонального центру соціально-трудової реабілітації та професійної орієнтації «Вибір», медико-соціального реабілітаційного центру «Дорога життя», «Щасливі діти», «Надія» та благодійного фонду «Все можливо», Ужгородського міського терцентру.Як зазначалося, проєкт реалізовують за співфінансування Європейського Союзу у рамках Програми транскордонного співробітництва «Угорщина-Словаччина-Румунія-Україна». Буде проведено навчальні заняття для персоналу закладів, що надають соціальні послуги, закуплять також обладнання, обмін досвідом включатиме навчальні тури та відвідування менторів.В Ужгороді проєкт стартує 3 грудня акцією…"/>
  </head>
  <body>
    <article>
      <h1>В Ужгороді впроваджуватимуть грантовий проєкт «Соціальна турбота про здоров’я»</h1>
      <address>
        <time datetime="2019-11-25T12:16:00+00:00">25 Nov 2019, 12:16</time>
      </address>
      <p><b>Як впроваджуватимуть в Ужгороді грантовий проєкт «Соціальна турбота про здоров’я», що має на меті покращити здоров'я клієнтів закладів соціальних послуг у Кошицькому краї та Закарпатській області, обговорювали днями в Ужгородській міській раді, повідомляє прес-служба мерії.</b><br/><br/>У зустрічі взяли участь заступник міського голови Олександр Білак, представники громадських організацій – Закарпатського регіонального центру соціально-трудової реабілітації та професійної орієнтації «Вибір», медико-соціального реабілітаційного центру «Дорога життя», «Щасливі діти», «Надія» та благодійного фонду «Все можливо», Ужгородського міського терцентру.<br/><br/>Як зазначалося, проєкт реалізовують за співфінансування Європейського Союзу у рамках Програми транскордонного співробітництва «Угорщина-Словаччина-Румунія-Україна». Буде проведено навчальні заняття для персоналу закладів, що надають соціальні послуги, закуплять також обладнання, обмін досвідом включатиме навчальні тури та відвідування менторів.<br/><br/>В Ужгороді проєкт стартує 3 грудня акцією «Я можу і ти можеш» до Міжнародного дня людей з інвалідністю. На площі Поштовій проведуть майстер-класи та інструктажі, як поводити себе з людьми з інвалідністю, як використовувати спеціалізовані засоби для пересування, відбудеться презентація учасників проєкту та партнерів (ярмарок-продаж, ігри для діток, розмова за запашною кавою, смачна зона, ігрова зона, тренінгова зона, інформаційна зона).<br/><br/>Міжнародний день людей із інвалідністю - не є святом, а покликаний привернути увагу до проблем цих людей, захисту їхніх прав, гідності і благополуччя, акцентує увагу суспільства на перевагах, які воно отримує від участі людей з інвалідністю у політичному, соціальному, економічному і культурному житті. Цей день є нагадуванням людству про його обов’язок виявляти турботу і милосердя до найбільш незахищеної частини суспільства – людей із інвалідністю.</p>
      <figure>
        <img src="https://zak-kor.net/uploads/posts/2019-11/1574677163_73184183_1465350950294111_233589819391868928_o.jpg"/>
      </figure>
      <figure>
        <img src="https://zak-kor.net/uploads/posts/2019-11/1574677201_75349017_1465351020294104_6667945467298447360_o.jpg"/>
      </figure>
      <figure>
        <img src="https://zak-kor.net/uploads/posts/2019-11/1574677161_76688995_1465350803627459_9083064594984861696_o.jpg"/>
      </figure>
      <figure>
        <img src="https://zak-kor.net/uploads/posts/2019-11/1574677140_76747571_1465350820294124_3901790124114968576_o.jpg"/>
      </figure>
      <figure>
        <img src="https://zak-kor.net/uploads/posts/2019-11/1574677208_76956987_1465350840294122_6073295820554240000_o.jpg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>