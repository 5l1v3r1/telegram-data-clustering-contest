<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159405_1.html"/>
    <meta property="og:site_name" content="Novsport"/>
    <meta property="article:published_time" content="2019-11-25T12:56:00+00:00"/>
    <meta property="og:title" content="БФС-Пловдив наказа двама побойници с лишаване от състезателни права за 1 година"/>
    <meta property="og:description" content="Вижте всички решения на Дисциплинарната комисия"/>
  </head>
  <body>
    <article>
      <h1>БФС-Пловдив наказа двама побойници с лишаване от състезателни права за 1 година</h1>
      <address>
        <time datetime="2019-11-25T12:56:00+00:00">25 Nov 2019, 12:56</time>
      </address>
      <p>Дисциплинарната комисия на Зоналния съвет на БФС-Пловдив наказа двама футболисти на ФК Гоце Делчев (Горни воден) с лишаване от състезателни права за по една година заради удари по съдиите.<br/><br/>Четири отбора от местните Б областни групи пък се отказаха от участие още преди края на есенния дял и заради това срещите им дотук се анулират, както е съгласно Наредбата.<br/><br/><b>Решения на Дисциплинарната комисия:</b><br/><br/>По член 34(1) т.6-3 кол.3 от Дисциплинарния правилник се налага наказание забрана да изпълнява функции от името на отбора за 1 (една) среща и глоба от 62 (шестдесет и два) лева на г-н Антонио Цанков - треньор на ФК"Раковски 2018"(Раковски).<br/><br/>По член 25 от Дисциплинарния правилник се налага наказание спиране от състезателни права за 1 (една) година на състезателя Димитър Гоцев от ФК"Гоце Делчев"(Г.Воден) .<br/>По член 25 от Дисциплинарния правилник се налага наказание спиране от състезателни права за 1 (една) година на състезателя Николай Симеонов от ФК"Гоце Делчев"(Г.Воден) .<br/><br/>СТК при ОС на БФС - Благоевград за срещата ФК "Вихър" /с.Кавракирово/ - ФК "Светкавица" /с. Митиново/ от 9-ия кръг на първенството в група Струма-2, СТК взе следното решение:<br/>- Присъжда служебна загуба на ФК "Вихър" /с. Кавракирово/ при служебен резултат 0:3 в полза на ФК "Светкавица" /с.Митиново/, съгласно чл.47, ал.7 от Наредбата за първенствата и турнирите по футбол в системата на БФС за сезон 2019/2020г. и наказва ФК "Вихър" /с. Кавракирово/с имуществена санкция в размер на 200 (двеста) лева, допуснал нередовен състезател в отбора си в официална среща, съгласно чл.47, ал.9 от Наредбата за първенствата и турнирите по футбол в системата на БФС за сезон 2019/2020г.<br/><br/>СТК при ОС на БФС - Силистра на основание чл. 24 (2) б. В от Наредбата за първенства и турнири на БФС , ФК"Релакс" с. Овен (мъже и юноши младша възраст) се изваждат от състава на Източна група заради повече от едно неявяване на мачове от областното първество.<br/><br/>БФС-Бургас пък реши, че за срещата ФК Сокол (Порой) - ФК Просеник от 7 кръг на "Б" областна група мъже-"Център" на 02.11.2019 г. от 14,30 ч., се установи допусната нередност от страна и на двата отбора, се присъжда нула точки и нула голове, съгласно чл.24, ал.2, т.10 от Наредбата. Решението е базирано на доказателства, че и в двата отбора е имало нередовни състезатели.</p>
    </article>
  </body>
</html>