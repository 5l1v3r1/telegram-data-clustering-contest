<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/festivalul-international-de-film-kinodiseea-s-a-incheiat-duminica-la-tulcea/"/>
    <meta property="og:site_name" content="Europa FM"/>
    <meta property="article:published_time" content="2019-11-25T12:50:41+00:00"/>
    <meta property="og:title" content="Festivalul Internațional de film KINOdiseea s-a încheiat duminică, la Tulcea"/>
    <meta property="og:description" content="Filmele din selecția Festivalului internațional de film pentru publicul tânăr KINOdiseea, ajuns anul acesta la cea de-a XI-a ediție, au putut fi urmărite la Tulcea, la Teatrul Jean Bart, între 14 și 17 noiembrie."/>
  </head>
  <body>
    <article>
      <h1>Festivalul Internațional de film KINOdiseea s-a încheiat duminică, la Tulcea</h1>
      <address>
        <time datetime="2019-11-25T12:50:41+00:00">25 Nov 2019, 12:50</time>
      </address>
      <p>Filmele din selecția <b>Festivalului internațional de film pentru publicul tânăr KINOdiseea</b>, ajuns anul acesta la cea de-a XI-a ediție, au putut fi urmărite la <b>Tulcea</b>, la <b>Teatrul Jean Bart,</b> între 14 și 17 noiembrie.</p>
      <p>Timp de zece ani,<b> KINOdiseea</b> a adus în atenția publicului bucureștean și din mai multe orașe din țară, cele mai noi filme pentru copii, în premieră în Europa de Sud-Est sau România, apreciate de publicul internațional și de criticii de film din întreaga lume, premiate la festivaluri internaționale precum Berlin sau Sundance, producții cu tematici educative și sociale care nu intră în rețeaua de distribuție clasică.</p>
      <p>Anul acesta, <b>KINOdiseea</b> a avut loc pentru a doua oară la Tulcea, cu şase titluri internaționale aflate în competiția de lungmetraje pentru copii între 3 și 14 ani, familie și profesori.</p>
      <p>Pe lângă proiecțiile de filme, copiii au participat la ateliere de actorie, regie și animație stop-motion, coordonate de Paul Grec.</p>
      <p>Proiecțiile și atelierele au adunat 1.800 de persoane.</p>
      <p> </p>
    </article>
  </body>
</html>