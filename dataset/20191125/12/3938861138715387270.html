<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_bogdan-rozporyadivsya-zbirati-nardepiv-na-bankovij/939756"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T12:59:00+00:00"/>
    <meta property="og:title" content="Богдан розпорядився збирати нардепів на Банковій"/>
    <meta property="og:description" content="Керівник Офісу президента Андрій Богдан затвердив порядок щотижневих нарад у президента Володимира Зеленського. У них братимуть участь голова Верховної Ради Дмитро Разумков, народні депутати, прем'єр-міністр Олексій Гончарук, члени Кабінету міністрів та керівників інших центральних органів ..."/>
  </head>
  <body>
    <article>
      <h1>Богдан розпорядився збирати нардепів на Банковій</h1>
      <address><time datetime="2019-11-25T12:59:00+00:00">25 Nov 2019, 12:59</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939756_w_300.jpg?v=0"/>
        <figcaption>На Банковій хочуть збирати нардепів на наради.</figcaption>
      </figure>
      <p>Керівник Офісу президента <b>Андрій Богдан</b> затвердив порядок щотижневих нарад у президента <b>Володимира Зеленського</b>.</p>
      <p>У них братимуть участь голова Верховної Ради <b>Дмитро Разумков</b>, народні депутати, прем'єр-міністр <b>Олексій Гончарук</b>, члени Кабінету міністрів та керівників інших центральних органів виконавчої влади, пишуть <a href="https://ukranews.com/ua">"Українські новини"</a></p>
      <p>"Щотижнева нарада проводиться, як правило, щопонеділка о 17:00", - йдеться у розпорядженні від 7 листопада.</p>
      <p>Пропозиції щодо порядку денного та учасників наради Зеленському вносить Богдан.</p>
      <p>На нарадах можуть розглядатися питання основних подій в політичній, економічній і соціальній сферах життя, стану та проблем реалізації засад внутрішньої і зовнішньої політики, та інші.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_pivroku-roboti-prezidenta-zelenskogo-ocinki-i-prognozi/939112"/>
      </related>
      <blockquote>Андрій Богдан очолив Адміністрацію президента Володимира Зеленського у травні. Коли її перейменували, з 25 червня став керівником Офісу президента. Доти був адвокатом олігарха Ігоря Коломойського.</blockquote>
    </article>
  </body>
</html>