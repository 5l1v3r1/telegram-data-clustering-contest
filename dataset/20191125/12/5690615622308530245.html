<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837646-minenergo-rf-nastupna-zustrich-schodo-tranzitu-gazu-cherez-ukrayinu-zaplanovana-na-29-listopada"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T12:01:00+00:00"/>
    <meta property="og:title" content="Міненерго РФ: наступна зустріч щодо транзиту газу через Україну запланована на 29 листопада"/>
    <meta property="og:description" content="КИЇВ. 25 листопада. УНН. Чергова тристороння технічна зустріч з питання транзиту газу через Україну запланована на 29 листопада, її формат буде визначено в …"/>
  </head>
  <body>
    <article>
      <h1>Міненерго РФ: наступна зустріч щодо транзиту газу через Україну запланована на 29 листопада</h1>
      <address><time datetime="2019-11-25T12:01:00+00:00">25 Nov 2019, 12:01</time> by <a rel="author">Олексій Супрун</a></address>
      <p><b>КИЇВ. 25 листопада. УНН.</b> Чергова тристороння технічна зустріч з питання транзиту газу через Україну запланована на 29 листопада, її формат буде визначено в середу, 27 листопада. Про це повідомив російському агентству ТАСС в кулуарах “V Національного гірничопромислового форуму” заступник міністра енергетики Росії Анатолій Яновський, пише <b>УНН</b>.</p>
      <p>“(Зустріч) потенційно запланована на п’ятницю. Але вона може бути в різному режимі: відеоконференція або очна. Це ми в середу вирішимо”, — сказав він.</p>
      <p>Раніше 20 листопада представники України, Євросоюзу та Росії провели технічні консультації щодо газу, за підсумками яких було вирішено продовжити переговори і підвести підсумки на цьому тижні.</p>
      <p>Яновський зазначив, що позитивно оцінює підсумки зустрічі 20 листопада. На даний момент йде відпрацювання корпоративних документів. “Я вважаю дуже навіть нормально (пройшла зустріч), позитивно я її оцінюю. Йде відпрацювання корпоративних документів”, — сказав він.</p>
      <p>Як передавав <b>УНН</b>, Росія “зробила усі заходи” для вирішення газових питань з Україною. Про це <a href="https://www.unn.com.ua/uk/news/1837028-vitse-premyer-rf-moskva-zrobila-vse-dlya-vregulyuvannya-gazovoyi-superechki-z-ukrayinoyu">повідомив журналістам</a> віце-прем’єр РФ Дмитро Козак.</p>
    </article>
  </body>
</html>