<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/eksgolovu_nkrekp_vovka_ogolosili_u_mizhnarodniy_rozshuk__zmi_n1238976"/>
    <meta property="og:site_name" content="24 Канал"/>
    <meta property="article:published_time" content="2019-11-25T12:41:00+00:00"/>
    <meta property="og:title" content="Ексголову НКРЕКП Вовка оголосили у міжнародний розшук, – ЗМІ"/>
    <meta property="og:description" content="Інтерпол оголосив у міжнародний розшук колишнього голову Нацкомісії з тарифів Дмитра Вовка. Його звинувачують у так званій справі &quot;Роттердам+&quot;, що призвело до мільярдних збитків для бюджету."/>
  </head>
  <body>
    <article>
      <h1>Ексголову НКРЕКП Вовка оголосили у міжнародний розшук, – ЗМІ</h1>
      <address>
        <time datetime="2019-11-25T12:41:00+00:00">25 Nov 2019, 12:41</time>
      </address>
      <p>
        <b>Інтерпол оголосив у міжнародний розшук колишнього голову Нацкомісії з тарифів Дмитра Вовка. Його звинувачують у так званій справі "Роттердам+", що призвело до мільярдних збитків для бюджету.</b>
      </p>
      <p>Матеріали щодо міжнародного розшуку Інтерполу передали детективи НАБУ, повідомляють "<a href="https://ukranews.com/ua/news/668181-vovk-dmytro-znahodytsya-v-mizhnarodnomu-rozshuku-interpolom">Українські новини</a>".</p>
      <blockquote>До слова: <a href="https://24tv.ua/nabu_rozsliduye_kilka_sprav_proti_eksgolovi_sbu_gritsaka_n1237555">НАБУ розслідує кілька справ проти ексголови СБУ Грицака</a></blockquote>
      <h3>Що відомо про Дмитра Вовка?</h3>
      <p>Дмитро Вовк очолював Національну комісію, що здійснює регулювання у сфері енергетики та комунальних послуг, у період з 2014 по 2018 роки. Спочатку в якості в. о., а згодом був призначений головою.</p>
      <p>Петро Порошенко призначив його на цю посаду після того, як Вовк пропрацював топ-менеджером у компанії "Рошен" і був людиною, "якій президент довіряв. Через це і Порошенко, і сам Вовк нарвалися на шквал критики з боку політичних опонентів п'ятого президента.</p>
      <p>Ексочільника НКРЕКП звинувачують у нанесені державі мільярдних збитків через формулу "Роттердам+". У формулі, зокрема, враховується ціна на вугілля та вартість його доставки із портів Європи до України.</p>
      <p>Це призвело до здорожчання електроенергії на внутрішньому гуртовому та роздрібному ринках. НАБУ вважає, що <b>через це держава зазнала збитків на майже 19 мільярдів гривень</b>.</p>
      <p>У березні 2019 року він вилетів з України до Бельгії та більше не повертався.</p>
    </article>
  </body>
</html>