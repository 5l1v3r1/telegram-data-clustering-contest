<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/magazin/jet-set/Kcerka-jedne-od-najbogatijih-Srpkinja-progovorila-o-bivsem-muzu/570395?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T12:25:52+00:00"/>
    <meta property="og:title" content="Kćerka jedne od najbogatijih Srpkinja progovorila o bivšem mužu"/>
    <meta property="og:description" content="Petra Ekleston, kćerka jedne od najbogatijih Srpkinja Slavice Radić, otvorila je profil na Instagramu i preko ove društvene mreže odlučila je otvoreno reći pravu istinu o svom bivšem suprugu Dejmsu Stuntu."/>
  </head>
  <body>
    <article>
      <h1>Kćerka jedne od najbogatijih Srpkinja progovorila o bivšem mužu</h1>
      <address><time datetime="2019-11-25T12:25:52+00:00">25 Nov 2019, 12:25</time> by <a rel="author">N.N.</a></address>
      <p>Petra Ekleston, kćerka jedne od najbogatijih Srpkinja Slavice Radić, otvorila je profil na Instagramu i preko ove društvene mreže odlučila je otvoreno reći pravu istinu o svom bivšem suprugu Dejmsu Stuntu.</p>
      <p>"Ovaj čovjek nikada nije bio milijarder. Naivno sam finansirala cijeli njegov život tokom našeg braka, plaćala njegove automobile, satove, umjetničke slike... Od mog oca posudio je i 10 miliona funti za posao koji mu je propao", napisala je Petra na Instagramu i dodala kako nerado iznosi prljav veš bivšeg muža, ali svojim ponašanjem i prijetnjama nakon razvoda natjerao ju je na ovaj korak.</p>
      <p>Petra koja s Džejmsom ima troje djece kaže kako je njezin bivši suprug bio čista prevara i kako se hvalio poslovnim carstvom koji je sam izgradio, a zapravo ga je finansirala ona, dok je on uglavnom nadrogiran ležao u krevetu.</p>
      <p>"Krivim sebe što sam stvorila takvo čudovište kakvo je on danas", napisala je Petra, a kasnije je sve tri objave o bivšem suprugu ipak uklonila s Instagrama.</p>
      <p>Napisala je i kako je javno odlučila otkriti kakav je Džejms nakon što joj je poslao poruku u kojoj je napisao kako se nada da će joj nerođeno dijete umrijeti zbog AIDS-a.</p>
      <p>Naime, Petra je sada zaručena za Sama Palmera s kojim očekuje dijete. U objavama koje je napisala na Instagramu napisala je i kako je Džejmsu brakorazvodnoj parnici dala milione, a on njihovu djecu više ne zove i ne trudi se uopšte viđati ih. Petra i Džejms upoznali su se 2006. godine i vjenčali su se 2011. godine u Rimu na vjenčanju na kojem je bila pozvana svjetska elita i koje je stajalo 11 miliona funti.</p>
      <p>
        <i>
          <a href="https://www.vecernji.hr/showbiz/kci-jedne-od-najbogatijih-hrvatica-ne-moze-vise-sutjeti-i-otkrila-je-sve-tajne-1361763">(vecernji.hr)</a>
        </i>
      </p>
    </article>
  </body>
</html>