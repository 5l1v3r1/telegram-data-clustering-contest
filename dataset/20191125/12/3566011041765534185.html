<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549903.html/71-%D8%AF%D8%B1%D8%B5%D8%AF-%D8%A7%D8%B2-%D8%AD%D8%AC%D9%85-%D8%B3%D8%AF%D9%87%D8%A7%DB%8C-%D8%A2%D8%A8-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86-%D8%AA%DA%A9%D9%85%DB%8C%D9%84-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T12:19:00+00:00"/>
    <meta property="og:title" content="71 درصد از حجم سدهای آب در سیستان و بلوچستان تکمیل است"/>
    <meta property="og:description" content="اتابک جعفری از افزایش قابل توجه حجم آب ذخیره شده در سدهای این استان نسبت به مدت مشابه سال گذشته خبر داد و گفت: نسبت حجم فعلی سدها به حجم کل مخازن در استان 71 درصد است."/>
  </head>
  <body>
    <article>
      <h1>71 درصد از حجم سدهای آب در سیستان و بلوچستان تکمیل است</h1>
      <h2>مدیرعامل شرکت آب منطقه ای سیستان و بلوچستان:</h2>
      <address>
        <time datetime="2019-11-25T12:19:00+00:00">25 Nov 2019, 12:19</time>
      </address>
      <p>اتابک جعفری از افزایش قابل توجه حجم آب ذخیره شده در سدهای این استان نسبت به مدت مشابه سال گذشته خبر داد و گفت: نسبت حجم فعلی سدها به حجم کل مخازن در استان 71 درصد است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ اتابک جعفری در گفت وگو با <a href="http://asrehamoon.ir/">عصرهامون</a>، به ارائه گزارشی از آخرین وضعیت ذخایر سدهای مخزنی استان پرداخت و اظهار کرد: میزان ذخایر سدهای سیستان و بلوچستان نسبت به مدت مشابه سال گذشته 212 درصد افزایش داشته و در حال حاضر نسبت حجم فعلی سدها به حجم کل مخازن 71 درصد است.<br/><br/>وی با اشاره به ظرفیت 67 میلیون متر مکعبی سد ماشکید علیا، گفت: در حال حاضر حجم آب موجود در مخزن این سد 31.64 میلیون متر مکعب است<br/><br/>این مقام مسئول در خصوص سد خیرآباد نیز خاطرنشان کرد: ظرفیت سد خیرآباد نیز 27.3 میلیون متر مکعب و حجم آب موجود در این سد 20.06 میلیون متر مکعب است.<br/><br/>مدیرعامل شرکت آب منطقه ای استان ادامه داد: همچنین از مجموع ظرفیت 175 میلیون متر مکعبی سد پیشین، 167.72 میلیون متر مکعب آن آب دارد.<br/><br/>جعفری ظرفیت سد شی کلک را 10.8 میلیون متر مکعب و حجم آب موجود در این ذخیره گاه آبی را 3.27 میلیون متر مکعب اعلام کرد و گفت: علاوه بر این، در حال حاضر 145.03 میلیون متر مکعب از ظرفیت 207 میلیون متر مکعبی سد زیردان نیز آب دارد.<br/><br/>انتهای پیام/</p>
    </article>
  </body>
</html>