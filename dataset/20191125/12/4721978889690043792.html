<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/719330/previsioni-iphone-5g-2020"/>
    <meta property="og:site_name" content="iPhone Italia"/>
    <meta property="article:published_time" content="2019-11-25T12:06:20+00:00"/>
    <meta property="og:title" content="iPhone 5G, 100 milioni di unità vendute nel 2020?"/>
    <meta property="og:description" content="Apple potrebbe superare ogni record di vendita e arrivare a spedire ben 100 milioni di iPhone 5G negli ultimi mesi del 2020."/>
  </head>
  <body>
    <article>
      <h1>iPhone 5G, 100 milioni di unità vendute nel 2020?</h1>
      <address>
        <time datetime="2019-11-25T12:06:20+00:00">25 Nov 2019, 12:06</time>
      </address>
      <p>Secondo quanto riportato da <a href="https://www.digitimes.com/news/a20191125PD200.html">Digitimes</a>, Apple avrebbe riferito ai suoi partner asiatici di aspettarsi oltre 100 milioni di ordini per l’iPhone 5G che uscirà nel 2020.</p>
      <p>Nel 2019, Apple dovrebbe riuscire a vendere circa 80 milioni di iPhone 11, iPhone 11 Pro e iPhone 11 Pro Max. <b>Aumentare di circa 20 milioni</b> le vendite del nuovo smartphone previsto per il 2020 sarebbe un grande risultato per Apple.</p>
      <p>Secondo Digitimes, l’interesse degli utenti dovrebbe aumentare grazie soprattutto all’<b>arrivo del 5G</b>, senza però dimenticare il fatto che i prossimi iPhone dovrebbero presentarsi con diverse novità estetiche. Malgrado la fonte citi direttamente Apple, un aumento del 25% nelle vendite di nuovi iPhone nella seconda metà dell’anno sembra piuttosto ambizioso come risultato. Negli ultimi anni il business degli iPhone ha registrato una crescita compresa tra circa il -5% e il + 5%.</p>
      <p>Se Apple presenterà davvero un iPhone diverso anche esteticamente, è probabile che si possa sfiorare il +10%, ma sarà difficile andare oltre, almeno secondo la maggior parte degli analisti. Tra l’altro, non va dimenticato che l’arrivo del 5G e delle altre novità come la fotocamera posteriore con rilevamento 3D potrebbero far aumentare il prezzo degli iPhone 12 di circa 50$ negli Stati Uniti (circa 80-90€ in Italia).</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>