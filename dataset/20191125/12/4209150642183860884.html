<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/ex-yu/Pucao-na-fazana-pa-ranio-zenu/570392?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T12:01:57+00:00"/>
    <meta property="og:title" content="Pucao na fazana pa ranio ženu"/>
    <meta property="og:description" content="VALJEVO - Rikošetirani metak lovca Tomislava M. (58) iz Valjeva ranio je Milenu K. (60) iz Rađevog sela dok je nesrećna žena stajala u dvorištu svoje kuće, stotinak metara dalje od Tomislavove mete."/>
  </head>
  <body>
    <article>
      <h1>Pucao na fazana pa ranio ženu</h1>
      <address><time datetime="2019-11-25T12:01:57+00:00">25 Nov 2019, 12:01</time> by <a rel="author">N.N.</a></address>
      <p>VALJEVO - Rikošetirani metak lovca Tomislava M. (58) iz Valjeva ranio je Milenu K. (60) iz Rađevog sela dok je nesrećna žena stajala u dvorištu svoje kuće, stotinak metara dalje od Tomislavove mete.</p>
      <p>Inicident se dogodio juče u Rađevom selu, u zaseoku Krunići. Pretpostavlja se da je Tomislav M., koji je pucao na fazana iz lovačke puške, promašio metu, a zbog rikošeta, dramlije sačme odbile o drveće u pravcu kuće Milene K., koja je u tom trenutku bila u svom dvorištu.</p>
      <p>Žena je zadobila povrede karlice, podlaktice, šake, potkoljenice i skočnog zgloba. Utvrđeno je da je bila udaljena manje od 100 metara od mjesta sa kojeg je pucano.</p>
      <p>Protiv Tomislava M. je podnijeta krivična prijava u redovnom postupku zbog sumnje da je izvršio krivično djelo izazivanje opšte opasnosti.</p>
    </article>
  </body>
</html>