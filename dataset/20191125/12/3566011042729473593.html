<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549912.html/%D9%BE%D8%B1%D8%AF%D8%A7%D8%AE%D8%AA-36-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%AA%D8%B3%D9%87%DB%8C%D9%84%D8%A7%D8%AA-%D8%A7%D9%82%D8%AA%D8%B5%D8%A7%D8%AF-%D9%85%D9%82%D8%A7%D9%88%D9%85%D8%AA%DB%8C-%D8%AF%D8%B1-%D8%B2%D9%86%D8%AC%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T12:26:00+00:00"/>
    <meta property="og:title" content="پرداخت 36 میلیارد تومان تسهیلات اقتصاد مقاومتی در زنجان"/>
    <meta property="og:description" content="رئیس سازمان بسیج سازندگی استان زنجان گفت: تا کنون 36 میلیارد و 500 میلیون تومان تسهیلات اقتصاد مقاومتی در زنجان پرداخت شده است."/>
  </head>
  <body>
    <article>
      <h1>پرداخت 36 میلیارد تومان تسهیلات اقتصاد مقاومتی در زنجان</h1>
      <h2>رئیس سازمان بسیج سازندگی استان زنجان:</h2>
      <address>
        <time datetime="2019-11-25T12:26:00+00:00">25 Nov 2019, 12:26</time>
      </address>
      <p>رئیس سازمان بسیج سازندگی استان زنجان گفت: تا کنون 36 میلیارد و 500 میلیون تومان تسهیلات اقتصاد مقاومتی در زنجان پرداخت شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فرهاد امندی امروز در گفت‌وگو با خبرنگار <a href="http://www.mojerasa.ir/">موج رسا;</a> اظهار داشت: از سال بحث92 اقتصاد مقاومتی از سوی مقام معظم رهبری سرلوحه برنامه های سازمان بسیج سازندگی قرار گرفته است.</p>
      <p>وی با بیان اینکه تا کنون در این زمینه 36 میلیارد و 500 میلیون تومان تسهیلات اقتصاد مقاومتی در استان زنجان پرداخت شده است، افزود: اکثر پروژه های اقتصاد مقاومتی استان به سمت پروژه های اشتغالزایی سوق داده می شود.</p>
      <p>این مسئول خاطرنشان کرد: قرار است در سال آینده نیز با اختصاص 10 میلیارد تومان از سوی سپاه انصار المهدی (عج) استان زنجان و  10 میلیارد تومان از سوی استانداری طرح های مهمی در استان زنجان اجرایی شود.</p>
      <p>رئیس سازمان بسیج سازندگی استان زنجان با بیان اینکه برای اجرای این طرح ها از  ماشین آلات سپاه در بحث احداث سوله استفاده می شود، خاطرنشان کرد: پروژه های عمرانی این سازمان در بحث آب و اشتغال سوق داده می شود.</p>
      <p>امندی با اشاره به  بارندگی های اخیر در استان زنجان و آسیب های وارد شده به منازل مسکونی، بیان داشت: گروه های جهادی استان زنجان از مرحله اول در زمینه کمک و امداد رسانی حضور داشتند.</p>
      <p>وی از تعمیر و مرمت و 12 خانه در شهر معمولان خبرداد و گفت: در زمینه جمع آوری کمک های مردمی نیز این سازمان در صف اول بود.</p>
      <p>
        <b>*فعالیت 720 گروه جهادی محله محور در زنجان </b>
      </p>
      <p>این مسئول از فعالیت 240 گروه جهادی شناسنامه دار در استان زنجان خبرداد و گفت: 720 گروه محله محور نیز در محله های مختلف فعالیت می کنند.</p>
      <p>رئیس سازمان بسیج سازندگی استان زنجان با اشاره به آسیب های بارندگی های به 3 هزار منزل در استان زنجان، افزود: بر اساس تفاهم نامه های انجام شده با بهزیستی و کمیته امداد امام خمینی (ره) استان زنجان 200 واحد احداث و 200 واحد برای جامعه هدف بهزیستی تعمیر می شود.</p>
      <p>امندی با بیان اینکه بر اساس تفاهم نامه این سازمان و بهزیستی استان در زمینه مناسب سازی منازل معلولان استان اقدام می شود، تصریح کرد: مناسب سازی شرایط محیطی انجام می شود.</p>
      <p>وی با اشاره به ورود این سازمان در حوزه آسیب های اجتماعی،خاطرنشان کرد: دو منطقه در شهر زنجان و دو منطقه در شهرستان ابهر شناسایی شده است.</p>
      <p>این مسئول از ویزیت رایگان مردم در مناطق محروم توسط 100 گروه پزشکی در سال گذشته خبرداد و گفت: این سازمان در بحث آموزشی و فعالیت های فرهنگی و طب اسلامی نیز فعالیت می کند.</p>
      <p>رئیس سازمان بسیج سازندگی استان زنجان با بیان اینکه نمایشگاه اقتصاد مقاومتی در زمینه اشتغال هر ساله برگزار می شود، افزود: تا کنون نمایشگاه های متعددی برگزار شده است.</p>
      <p>انتهای پیام/</p>
      <p> </p>
    </article>
  </body>
</html>