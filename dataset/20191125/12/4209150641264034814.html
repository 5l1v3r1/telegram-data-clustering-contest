<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/ekonomija/trziste/Dionice-Krasa-strmoglavo-pale/570391?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T12:01:35+00:00"/>
    <meta property="og:title" content="Dionice Kraša strmoglavo pale"/>
    <meta property="og:description" content="ZAGREB - Cijena dionice Kraša dramatično je jutros pala na Zagrebačkoj berzi, nakon što je u subotu odlučeno da će radnici svoje akcije prodati Mesnoj industriji &quot;Pivac&quot;."/>
  </head>
  <body>
    <article>
      <h1>Dionice Kraša strmoglavo pale</h1>
      <address><time datetime="2019-11-25T12:01:35+00:00">25 Nov 2019, 12:01</time> by <a rel="author">N.N.</a></address>
      <p>ZAGREB - Cijena dionice Kraša dramatično je jutros pala na Zagrebačkoj berzi, nakon što je u subotu odlučeno da će radnici svoje akcije prodati Mesnoj industriji "Pivac".</p>
      <p>U trenutku pisanja teksta cijena dionice Kraša na Zagrebačkoj berzi iznosila je 710 kuna, što je pad od 32,38 odsto u odnosu na petak.</p>
      <p>Naime, uprkos tome što je Kraš ESOP imao na stolu ponudu srpskog biznismena Nebojše Šaranovića, odnosno njegove kompanije Kapa Star Limited, u kojoj se nudila cijena od oko 1.070 kuna, te što je cijena na Zagrebačkoj berzi bila oko 1.050 kuna, radnici su odlučili da prihvate ponudu MIB Pivac od oko 861 kune, uz garanciju zadržavanja proizvodnje na postojećim lokacijama, kao i sadašnjih uslova za radnike, čak i u slučaju daljnje prodaje dionica.</p>
      <p>MIB Pivac je tako ojačao svoju poziciju najvećeg pojedinačnog deoničara, približio se udelu u Krašu od 50 odsto, a radnici su ispali iz igre što se tiče vlasničke strukture.</p>
      <p>Oglasio se i Nebojša Šaranović, koji je rekao da je spreman da bude manjinski dioničar, a očito se danas povukao iz kupovine nakon što je više od dva mjeseca svojim kupovnim nalozima održavao cijenu Kraša iznad 1.000 kuna, prenosi Index.</p>
    </article>
  </body>
</html>