<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/padace-kao-snoplje-sestorica-trenera-cekaju-otkaz-u-pl-povratak-beniteza-mojesa-i-naseg-jokana-393708.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T12:41:00+00:00"/>
    <meta property="og:title" content="Padaće kao snoplje! Šestorica trenera čekaju otkaz u PL, povratak Beniteza, Mojesa i našeg Jokana?"/>
    <meta property="og:description" content="Videćemo kako će vrteška krenuti, verovatno će Everton danas ostati bez trenera...Još petorica strepe..."/>
  </head>
  <body>
    <article>
      <h1>Padaće kao snoplje! Šestorica trenera čekaju otkaz u PL, povratak Beniteza, Mojesa i našeg Jokana?</h1>
      <h2>Videćemo kako će vrteška krenuti, verovatno će Everton danas ostati bez trenera...Još petorica strepe...</h2>
      <address><time datetime="2019-11-25T12:41:00+00:00">25 Nov 2019, 12:41</time> by <a rel="author">Vladimir Stojanović</a></address>
      <p>I dalje se čekaju smene u PL, kladionice su postavile kvote, ko će prvi pasti?<br/><br/>Kako stvari stoje, Marko Silva bi mogao da izgubi posao, dobio je 200 miliona za dva leta da napravi tim, ali "Karamele" ne liče na sebe, pa bi Portugalac već danas mogao da odleti sa klupe. Spominje se povratak Mojesa, ali samo kao "čuvara klupe" do leta. Imena koja su u opticaju su Rafael Benitez i čak Poketino, mada se to čini preambiciozno.<br/><br/>Unaj Emeri je dobio ograničeno poverenje u naredna tri meča, ali je pritisak javnosti veliki, navijači su ogorčeni traže smenu, ako ponovo posrne narednog vikenda čini se da će Arsenal imati novog trenera. Pisali smo jutros, čak sedam kandidata je u igri.</p>
      <figure>
        <iframe data-src="https://twitter.com/sportske/status/1198890327907676160?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Vest Hem je dobro počeo, ali sada igraju očajno, nisu pobedili od 22. septembra kada su slavili protiv Junajteda. Izgubili su i u Liga Kupu, sada su i 16. na tabeli, Manuel Pelegrini je blizu kraja. Još 2015. je Vest Hem želeo Beniteza, možda je sada šansa, Edi Houv iz Bornmauta bi mogao da bude rešenje, pominje se i Mojes.<br/><br/>Ole Gunar Solskjer ponovo počinje da oseća vrelinu, naime, posle remija u Šefildu jasno je da ovaj tim ne može da pobeđuje u seriji, da je dalko od ozbiljne ekipe, imaju najmanje bodova posle 13 kola još od 1988.<br/><br/>Navijači smatraju da Vudvord mora da napravi hrabar potez, smeni Norvežanina i angažuje Poketina ili Alegrija, ali Junajted okleva.<br/><br/>I na kraju još dvojica Kike Sančez Flores se vratio u Votford, nije uspeo da okrene sudbinu tima, za njega, ali i za trenera Sautemptona rivala u narednom kolu, Ralfa Hazenhutla bi ovo mogao da bude kraj, naime, ko izgubi derbi davljenika tražiće novog trenera. Što se Votforda tiče utihnule su priče oko Slaviše Jokanovića, mada i dalje Hornetsi o njemu razmišljaju, sa druge strane i oni sanjaju Beniteza.<br/><br/>Sautempton je produžio život svom treneru remijem protiv Arsenala, na 19. su mestu, jedan loš rezultat bi značio kraj za menadžera "Sejntsa". Najveći favorit za klupu je Pardju koji je Sautempton vodio krajem prošle decenije, zatim bi mogao da rešenje bude Havi Grasija koji je dobio otkaz u Votfordu. Pominju se još Mojes, kao i Kris Hauton.<br/><br/>U svakom slučaju, šestorica na tapetu, Mojes, Benitez, Jokanović, i eventualno odmah posao za Poketina bi mogli da budu odgovori na brige timova koji su loše startovali.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/koji-trener-nece-docekati-zoru-u-premijer-ligi-393576.html"/>
        <a href="https://www.sportske.net/vest/medjunarodni-fudbal/pl-liverpulov-sampionski-mentalitet-lester-po-navici-arsenal-jedva-do-boda-protiv-najgore-odbrane-u-ligi-393540.html"/>
        <a href="https://www.sportske.net/vest/medjunarodni-fudbal/rosoneri-prodaju-defanzivca-tri-kluba-u-igri-na-san-siro-stize-pojacanje-iz-pl-393464.html"/>
        <a href="https://www.sportske.net/vest/transferi/egzodus-u-lisabonu-srbi-medju-prvima-na-izlaznim-vratima-393023.html"/>
        <a href="https://www.sportske.net/vest/transferi/u-pl-zaradio-suspenziju-sada-ga-hoce-i-roma-392751.html"/>
      </related>
    </article>
  </body>
</html>