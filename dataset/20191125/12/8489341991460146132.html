<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807408/%D8%AA%D9%88%D8%A7%D9%86%D9%85%D9%86%D8%AF%D8%B3%D8%A7%D8%B2%DB%8C-%D8%A7%D8%B3%D8%A7%D8%AA%DB%8C%D8%AF-%D8%AF%D8%A7%D9%86%D8%B4%DA%AF%D8%A7%D9%87-%D9%81%D9%86%DB%8C-%D9%88-%D8%AD%D8%B1%D9%81%D9%87%E2%80%8C%D8%A7%DB%8C-%D8%AF%D8%B1-%D8%B5%D9%86%D8%A7%DB%8C%D8%B9-%D8%A2%D9%84%D9%85%D8%A7%D9%86-%D8%A8%D8%B1%D8%B1%D8%B3%DB%8C-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T12:01:00+00:00"/>
    <meta property="og:title" content="در رشته‌های مختلف؛ توانمندسازی اساتید دانشگاه فنی و حرفه‌ای در صنایع آلمان بررسی شد"/>
    <meta property="og:description" content="برگزاری دوره‌های آموزشی توانمندسازی اساتید دانشگاه فنی و حرفه‌ای در صنایع آلمان برای رشته‌های مختلف با حضور نمایندگانی از کشور آلمان بررسی شد."/>
  </head>
  <body>
    <article>
      <h1>در رشته‌های مختلف؛ توانمندسازی اساتید دانشگاه فنی و حرفه‌ای در صنایع آلمان بررسی شد</h1>
      <h2>برگزاری دوره‌های آموزشی توانمندسازی اساتید دانشگاه فنی و حرفه‌ای در صنایع آلمان برای رشته‌های مختلف با حضور نمایندگانی از کشور آلمان بررسی شد.</h2>
      <address>
        <time datetime="2019-11-25T12:01:00+00:00">25 Nov 2019, 12:01</time>
      </address>
      <p>به گزارش گروه دانشگاه خبرگزاری دانشجو به نقل از دانشگاه فنی و حرفه ای، فرج اله طالبی، مدیر کل امور علمی بین المللی دانشگاه فنی و حرفه‌ای با نمایندگان موسسه بین المللی سازی آموزش‌های فنی و حرفه‌ای آلمان تحت عنوان i-move دیدار کرد و دراین دیدار در خصوص راه‌های توسعه همکاری‌های مشترک علمی و بین المللی بحث و تبادل نظر شد.<br/><br/>در این دیدار طالبی آمادگی دانشگاه را برای همکاری در زمینه‌های مختلف از جمله، برگزاری دوره‌های توانمندسازی اساتید در رشته‌های مختلف، تعریف و انجام پژوهش‌های مشترک، تبادل تجربیات در زمینه آموزش‌های فنی و حرفه ای، برگزاری دوره‌های آموزشی کوتاه مدت، برگزاری کارگاه‌های آموزشی و تجهیز امکانات کارگاهی و آزمایشگاهی اعلام کرد.<br/><br/>مهمترین محور مذاکرات برگزاری دوره‌های آموزشی توانمندسازی اساتید دانشگاه فنی و حرفه‌ای در صنایع آلمان در رشته‌های مختلف بود. در پایان مقرر شد نمایندگان i-move زمینه‌های مشترک همکاری را بررسی و شرکت‌های مایل به همکاری با دانشگاه فنی و حرفه‌ای را معرفی کنند.<br/><br/>دپارتمان i-move بین المللی سازی آموزش‌های فنی و حرفه‌ای آلمان را به عهده دارد. تمام شرکت‌های فنی و مهندسی آلمانی باید جهت تعاملات بین المللی با شرکت‌ها و موسسات فنی خارج از آلمان از درگاه این موسسه معرفی و ایجاد ارتباط کنند.<br/><br/>این موسسه در حال حاضر در دو کشور آسیایی هند و چین نمایندگی دارد و دانشگاه فنی و حرفه‌ای نیز در نظر دارد از طریق این موسسه همکاری‌های بین المللی خود را با شرکت‌هایی که در زمینه آموزش‌های فنی و حرفه‌ای در آلمان فعالیت می‌کنند را توسعه دهد.</p>
    </article>
  </body>
</html>