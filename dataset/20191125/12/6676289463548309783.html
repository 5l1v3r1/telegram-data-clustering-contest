<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/monden/tensiunea-creste-in-bucataria-chefi-la-cutite-327501.html"/>
    <meta property="og:site_name" content="Observator"/>
    <meta property="article:published_time" content="2019-11-25T12:05:00+00:00"/>
    <meta property="og:title" content="Tensiunea crește în bucătăria Chefi la cuțite: ”Zici că vine taifunul”"/>
    <meta property="og:description" content="Cea de-a cincea confruntare pe echipe din sezonul 7, difuzată în seara aceasta de Antena 1, va crește tensiunea în bucătăria Chefi la cuțite."/>
  </head>
  <body>
    <article>
      <h1>Tensiunea crește în bucătăria Chefi la cuțite: ”Zici că vine taifunul”</h1>
      <address><time datetime="2019-11-25T12:05:00+00:00">25 Nov 2019, 12:05</time> by <a rel="author">Redactia Observator</a></address>
      <p>
        <b>
          <b>Cea de-a cincea confruntare pe echipe din sezonul 7, difuzată în seara aceasta de Antena 1, va crește tensiunea în bucătăria Chefi la cuțite. Tensiunile între concurenți vor pipera proba de gătit, iar acuzele și criticile nu vor înceta să apară într-un battle în care răbdarea chefilor va da în clocot: <i>”Zici că vine taifunul!</i>”, va spune o concurentă din echipa mov despre Cătălin Scărlătescu.</b>
        </b>
      </p>
      <p>”<i>Suntem patru, e normal să fie nebunie, mai ales pe ultima sută de metri! Trebuie să apucăm să gătim și să punem totul în farfurie. Patru oameni înseamnă opt mâini, iar șapte înseamnă paisprezece mâini, adică aproximatix 40% în plus!”</i>, va motiva chef Scărlătescu, jurat ce se află în acest moment în inferioritate numerică.</p>
      <p>Cu toate acestea, nici celălalte două echipe nu par să intre mai relaxate în lupta din seara aceasta, iar glumele vor lua locul izbucnirilor de moment: <i>”Total dezorganizați! Dacă nu știe să facă, dă-i peste mână!”</i>, va spune chef Bontea într-un moment de tensiune.</p>
      <p>Așa se face că în seara aceasta lupta se dă între cele trei echipe ale chefilor, dintre care doar una a rămas completă până în acest moment – trupa verde de bucătari condusă de chef Sorin Bontea.</p>
      <p>Atât chef Florin Dumitrescu, cât și chef Cătălin Scărlătescu au pierdut aliați în battle-urile trecute, tocmai de aceea vor fi nevoiți să facă spectacol cu ajutorul a șase, respectiv patru bucătari pentru a impresiona invitații speciali la jurizare – veterani de război.</p>
      <p>Cine va câștiga, cine va intra la duel, dar și cine va părăsi competiția la finalul serii, telespectatorii Antena 1 pot urmări începând cu 20:00, în cea mai nouă ediție Chefi la cuțite.</p>
    </article>
  </body>
</html>