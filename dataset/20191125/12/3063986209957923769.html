<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843328"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T12:25:00+00:00"/>
    <meta property="og:title" content="রাজশাহীতে মহাসড়ক অবেরাধ করে পাটকল শ্রমিকদের বিক্ষোভ"/>
    <meta property="og:description" content="রাজশাহী জুট মিলে শ্রমিক-কর্মচারীরা মহাসড়ক অবরোধ করে বিক্ষোভ করেছে। আজ সোমবার সকাল সাড়ে ১০টার দিকে নগরীর উপকণ্ঠ কাটাখালী এলাকায় রাজশাহী-নাটোর মহাসড়ক অবরোধ করে শ্রমিকরা এ বিক্ষোভ করে। এ সময় মহাসড়কের দুই পাশে তীব্র যানজটের সৃষ্টি হয়। এ সময় শ্রমিকরা জাতীয় মজুরি কশিশন বাস্তবায়ন, সরকারি-বেসরকারি অংশীদারীর (পিপিপি) সিদ্ধান্ত বাতিল, অবসরপ্রাপ্ত শ্রমিক-কর্মচারীদের পিএফ. গ্রাচ্যুইটির টাকাসহ ১১ দফা দাবি বাস্তবায়নের লক্ষ্যে এ বিক্ষোভ করেন। শ্রমিক নেতারা জানান, রাষ্ট্রায়ত্ত সকল পাটকলের ফটকে সভার মাধ্যমে কর্মসূচি ঘোষণা করেছেন পাটকল শ্রমিকরা। এতে রাজশাহী জুট মিলে রাষ্ট্রায়ত্ত পাটকল সিবিএ-ননসিবিএ সংগ্রাম পরিষদের ব্যানারে শ্রমিক সমাবেশে এ আন্দোলন কর্মসূচির ঘোষণা দেওয়া হয়। রাজশাহী পাটকল সিবিএ-ননসিবিএ সংগ্রাম পরিষদের সভাপতি জিল্লুর রহমান বলেন, আমাদের দাবি দ্রুত বাস্তবায়ন করতে হবে। এ দাবিগুলো বাস্তবায়ন করা না হলে আমরা আরো কঠোর আন্দোলনে যাব। এ সময় উপস্থিত ছিলেন সাধারণ সম্পাদক শামীম হোসেন, কোষাধ্যক্ষ মোস্তাক হোসেন, সহসভাপতি আব্দুল আলীম, মাসুদ রানা প্রমুখ। কাটাখালী থানার ওসি জিল্লুর রহমান বলেন, শ্রমিকরা বিক্ষোভ করলেও কোনো ধরনের অপ্রীতিকর…"/>
  </head>
  <body>
    <article>
      <h1>রাজশাহীতে মহাসড়ক অবেরাধ করে পাটকল শ্রমিকদের বিক্ষোভ</h1>
      <address><time datetime="2019-11-25T12:25:00+00:00">25 Nov 2019, 12:25</time> by <a rel="author">নিজস্ব প্রতিবেদক, রাজশাহী</a></address>
      <p>রাজশাহী জুট মিলে শ্রমিক-কর্মচারীরা মহাসড়ক অবরোধ করে বিক্ষোভ করেছে। আজ সোমবার সকাল সাড়ে ১০টার দিকে নগরীর উপকণ্ঠ কাটাখালী এলাকায় রাজশাহী-নাটোর মহাসড়ক অবরোধ করে শ্রমিকরা এ বিক্ষোভ করে। এ সময় মহাসড়কের দুই পাশে তীব্র যানজটের সৃষ্টি হয়। এ সময় শ্রমিকরা জাতীয় মজুরি কশিশন বাস্তবায়ন, সরকারি-বেসরকারি অংশীদারীর (পিপিপি) সিদ্ধান্ত বাতিল, অবসরপ্রাপ্ত শ্রমিক-কর্মচারীদের পিএফ. গ্রাচ্যুইটির টাকাসহ ১১ দফা দাবি বাস্তবায়নের লক্ষ্যে এ বিক্ষোভ করেন।</p>
      <p>শ্রমিক নেতারা জানান, রাষ্ট্রায়ত্ত সকল পাটকলের ফটকে সভার মাধ্যমে কর্মসূচি ঘোষণা করেছেন পাটকল শ্রমিকরা। এতে রাজশাহী জুট মিলে রাষ্ট্রায়ত্ত পাটকল সিবিএ-ননসিবিএ সংগ্রাম পরিষদের ব্যানারে শ্রমিক সমাবেশে এ আন্দোলন কর্মসূচির ঘোষণা দেওয়া হয়।</p>
      <p>রাজশাহী পাটকল সিবিএ-ননসিবিএ সংগ্রাম পরিষদের সভাপতি জিল্লুর রহমান বলেন, আমাদের দাবি দ্রুত বাস্তবায়ন করতে হবে। এ দাবিগুলো বাস্তবায়ন করা না হলে আমরা আরো কঠোর আন্দোলনে যাব। এ সময় উপস্থিত ছিলেন সাধারণ সম্পাদক শামীম হোসেন, কোষাধ্যক্ষ মোস্তাক হোসেন, সহসভাপতি আব্দুল আলীম, মাসুদ রানা প্রমুখ।</p>
      <p>কাটাখালী থানার ওসি জিল্লুর রহমান বলেন, শ্রমিকরা বিক্ষোভ করলেও কোনো ধরনের অপ্রীতিকর ঘটনা ঘটেনি। তবে রাস্তার দুই পাশে যানজট হয়। ঘণ্টাখানেক পরে পরিস্থিতি স্বাভাবিক হয়। </p>
    </article>
  </body>
</html>