<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426476/enarxh-mathhmatwn-se-paidia-eyalwtwn-omadwn-apo-dhmo-kai-perifereia"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-25T12:25:02+00:00"/>
    <meta property="og:title" content="Έναρξη μαθημάτων σε παιδιά ευάλωτων ομάδων απο δήμο και περιφέρεια"/>
    <meta property="og:description" content="Μαθήματα σε παιδιά ευάλωτων ομάδων ηλικίας 4 έως 18 ετών από το Κέντρο Κοινωνικής Πρόνοιας Περιφέρειας Νοτίου Αιγαίου σε συνεργασία με τη Διεύθυνση Κοινωνικής Πολιτικής και Υγείας του Δήμου Ρόδου."/>
  </head>
  <body>
    <article>
      <h1>Έναρξη μαθημάτων σε παιδιά ευάλωτων ομάδων απο δήμο και περιφέρεια</h1>
      <address>
        <time datetime="2019-11-25T12:25:02+00:00">25 Nov 2019, 12:25</time>
      </address>
      <p>
        <b>Μαθήματα σε παιδιά ευάλωτων ομάδων ηλικίας 4 έως 18 ετών από το Κέντρο Κοινωνικής Πρόνοιας Περιφέρειας Νοτίου Αιγαίου σε συνεργασία με τη Διεύθυνση Κοινωνικής Πολιτικής και Υγείας του Δήμου Ρόδου.</b>
      </p>
      <p>Το Κέντρο Κοινωνικής Πρόνοιας Περιφέρειας Νοτίου Αιγαίου, σε συνεργασία με την Διεύθυνση Κοινωνικής Πολιτικής και Υγείας του Δήμου Ρόδου, ξεκινάει πρόγραμμα παρέμβασης στην Κοινότητα, για την στήριξη παιδιών των ευάλωτων κοινωνικών ομάδων του νησιού μας.</p>
      <p>Συγκεκριμένα, το Κέντρο Κοινότητας Δήμου Ρόδου με Παράρτημα Ρομά θα ενημερώσει τους δικαιούχους του ΚΕΑ/ΤΕΒΑ που έχουν παιδιά και ενδιαφέρονται να συμμετάσχουν δωρεάν στα παρακάτω μαθήματα:</p>
      <p>1. Μαθήματα Λογοθεραπείας - Αξιολόγηση Λόγου και Ομιλίας<br/>2. Δημιουργική Απασχόληση σε παιδιά 4-6 ετών</p>
      <p>3. Ατομική Συμβουλευτική σε παιδιά και γονείς</p>
      <p>4. Ενισχυτική Διδασκαλία σε παιδιά Δημοτικού - Γυμνασίου - Λυκείου</p>
      <p>5. Θεατρικό Παιχνίδι και Μουσική Προπαιδεία</p>
      <p>6. Πιλάτες για κορίτσια Γυμνασίου - Λυκείου</p>
      <p>7. Ανάπτυξη Αθλητικών Δεξιοτήτων για παιδιά Δημοτικού</p>
      <p>Η υλοποίηση του προγράμματος θα πραγματοποιηθεί από την Ομάδα των Νέων Επιστημόνων ηλικίας 22-29 ετών, που με πρόγραμμα του ΟΑΕΔ εργάζονται στο Κ.Κ.Π.Π.Ν.Α., στους χώρους του Παραρτήματος Προστασίας Παιδιού Δωδεκανήσου (πρώην Ορφανοτροφείο Θηλέων Ρόδου) και συγκεκριμένα στις αίθουσες που στεγάζεται το 12ο Δημοτικό Σχολείο. Οι εγγραφές ξεκινούν από τη Δευτέρα 25 Νοεμβρίου και ώρες 09.00 - 14.00 στο τηλέφωνο 22410-77305 εσωτ. 2 στο Παράρτημα Προστασίας Παιδιού Δωδεκανήσου.</p>
      <figure>
        <img src="https://www.rodiaki.gr/medias/2019/11/25/9b05bd5628b8316c857060e93ae1acde.jpg"/>
      </figure>
    </article>
  </body>
</html>