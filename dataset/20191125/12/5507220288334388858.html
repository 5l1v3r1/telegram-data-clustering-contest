<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80189049/"/>
    <meta property="og:site_name" content="Janam TV"/>
    <meta property="article:published_time" content="2019-11-25T12:26:03+00:00"/>
    <meta property="og:title" content="‘അവനെ ഓടിത്തോല്‍പ്പിക്കുക അസാധ്യം’; ഇന്ത്യന്‍ ടീമിലെ സൂപ്പര്‍ താരത്തിന്റെ ഫിറ്റ്‌നസില്‍ കണ്ണുവെച്ച് വിരാട് കോഹ്‌ലി"/>
    <meta property="og:description" content="കൊല്‍ക്കത്ത: ഇന്ത്യന്‍ നായകന്‍ വിരാട് കോഹ്‌ലിയുടെ ഏറ്റവും പുതിയ ട്വീറ്റിനു പിന്നാലെയാണ് ക്രിക്കറ്റ് ആരാധകര്‍. കാരണം മറ്റൊന്നുമല്ല, ഫിറ്റ്‌നസിന്റെ"/>
  </head>
  <body>
    <article>
      <h1>‘അവനെ ഓടിത്തോല്‍പ്പിക്കുക അസാധ്യം’; ഇന്ത്യന്‍ ടീമിലെ സൂപ്പര്‍ താരത്തിന്റെ ഫിറ്റ്‌നസില്‍ കണ്ണുവെച്ച് വിരാട് കോഹ്‌ലി</h1>
      <address><time datetime="2019-11-25T12:26:03+00:00">25 Nov 2019, 12:26</time> by <a rel="author">Janam TV Web Desk</a></address>
      <p>കൊല്‍ക്കത്ത: ഇന്ത്യന്‍ നായകന്‍ വിരാട് കോഹ്‌ലിയുടെ ഏറ്റവും പുതിയ ട്വീറ്റിനു പിന്നാലെയാണ് ക്രിക്കറ്റ് ആരാധകര്‍. കാരണം മറ്റൊന്നുമല്ല, ഫിറ്റ്‌നസിന്റെ കാര്യത്തില്‍ തന്നേക്കാള്‍ കേമന്‍ ആരെന്ന് തുറന്നു സമ്മതിച്ചിരിക്കുകയാണ് കോഹ്‌ലി. ഇന്ത്യന്‍ ടീമിലെ ഏറ്റവും മികച്ച ഫീല്‍ഡര്‍മാരില്‍ ഒരാളായ രവീന്ദ്ര ജഡേജയെക്കുറിച്ചാണ് കോഹ്‌ലി വാചാലനായത്.</p>
      <p>കൊല്‍ക്കത്തയില്‍ നടന്ന ആദ്യ പിങ്ക് ബോള്‍ മത്സരത്തിന് പിന്നാലെ ട്വീറ്റ് ചെയ്ത ചിത്രത്തിലാണ് ജഡേജയുടെ ഫിറ്റ്‌നസിനെ കോഹ്‌ലി പുകഴ്ത്തിയത്. ടീമിന്റെ പരിശീലന സെഷനുകള്‍ ആസ്വാദ്യകരമാണെന്നു പറഞ്ഞ കോഹ്‌ലി ഗ്രൂപ്പില്‍ ജഡേജയുണ്ടെങ്കില്‍ അവനെ ഓടിത്തോല്‍പ്പിക്കാനാകില്ലെന്നും കുറിച്ചു.</p>
      <figure>
        <iframe data-src="https://twitter.com/imVkohli/status/1198826014735925248?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ജഡേജയോടൊപ്പം പരിശീലനം നടത്തുന്ന ചിത്രം പങ്കുവെച്ചാണ് കോഹ്‌ലി ഇക്കാര്യം വ്യക്തമാക്കിയത്. ഇവരോടൊപ്പം യുവതാരം റിഷഭ് പന്തിനെയും ചിത്രത്തില്‍ കാണാം. എന്നാല്‍ കോഹ്‌ലിയുടെ വാക്കുകള്‍ ഇരുവരുടെയും ആരാധകര്‍ ഇതിനോടകം ഏറ്റെടുത്തു കഴിഞ്ഞു. കോഹ്‌ലിയുടെയും ജഡേജയുടെയും ഫിറ്റ്‌നസിന്റെ താരതമ്യമാണ് സമൂഹമാദ്ധ്യമങ്ങളില്‍ ചര്‍ച്ചയായിരിക്കുന്നത്.</p>
    </article>
  </body>
</html>