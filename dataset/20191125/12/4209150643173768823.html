<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/nauka-tehnologija/okolina/Svajcarska-ostala-bez-500-glecera/570381?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T12:00:00+00:00"/>
    <meta property="og:title" content="Švajcarska ostala bez 500 glečera"/>
    <meta property="og:description" content="Na jednoj krivini na putu koji vodi do vrhova Alpa u Švajcarskoj nalazi se hotel &quot;Belvedere&quot; podignut 1880. godine, a iz kojeg se pruža najbolji vidik na jedan od najvećih glečera Rone."/>
  </head>
  <body>
    <article>
      <h1>Švajcarska ostala bez 500 glečera</h1>
      <address><time datetime="2019-11-25T12:00:00+00:00">25 Nov 2019, 12:00</time> by <a rel="author">Tanjug</a></address>
      <p>Na jednoj krivini na putu koji vodi do vrhova Alpa u Švajcarskoj nalazi se hotel "Belvedere" podignut 1880. godine, a iz kojeg se pruža najbolji vidik na jedan od najvećih glečera Rone.</p>
      <p>Hotel je zatvoren jer se glečer smanjio za više od dva kilometra i pogled više nije atraktivan kao nekad.</p>
      <p>Švajcarska je poznata po glečerimata, a za samo nekoliko godina ostala je bez njih 500, koji su se otopili i slili u rijeke. Zasad se nivo rijeka podigao, ali stručnjaci se brinu da će na duge staze vode u rijekama opadati i da će zemlja imati problema s vodom za piće.</p>
      <p>Reuters je montažom uporedio slike planinskih masiva prekrivenih glečerima i njihovo današnje stanje da bi prikazao koliko je pejzaž izmijenjen.</p>
      <p>Stručnjaci upozoravaju da će se do kraja vijeka otopiti, odnosno nestati 90 odsto glečera, a sada ih je ostalo još 1500. Otapanje glečera uticaće na stijene koje su oni pokrivali i one će početi da se odronjavaju ugrožavajući puteve, a i stambena naselja koja će se naći na putu odrona.</p>
      <p>"Mi nikada nismo vidjeli tako brzo topljenje glečera za 150 godina otkako pratimo stanje leda na planinama", izjavio je Herman Has koji vrši mjerenja glečera u Švajcarskoj.</p>
    </article>
  </body>
</html>