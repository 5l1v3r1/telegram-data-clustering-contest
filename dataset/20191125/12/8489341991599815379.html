<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807416/%D8%A7%D8%B3%D8%AA%D9%82%D8%A8%D8%A7%D9%84-%D8%A7%D8%B3%D8%AA%D9%88%D9%86%DB%8C%E2%80%8C%D9%87%D8%A7-%D8%A7%D8%B2-%D9%81%DB%8C%D9%84%D9%85-%D8%B4%D8%A8%DB%8C-%DA%A9%D9%87-%D9%85%D8%A7%D9%87-%DA%A9%D8%A7%D9%85%D9%84-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T12:12:00+00:00"/>
    <meta property="og:title" content="استقبال استونی‌ها از فیلم «شبی که ماه کامل شد»"/>
    <meta property="og:description" content="تهران- ایرنا- فیلم سینمایی «شبی که ماه کامل شد» در بیست و سومین جشنواره فیلم «شب‌های سیاه تالین» که از تاریخ ۲۴ آبان ماه آغاز شده و تا ۱۰ آذرماه در کشور استونی ادامه دارد، روی پرده رفت."/>
  </head>
  <body>
    <article>
      <h1>استقبال استونی‌ها از فیلم «شبی که ماه کامل شد»</h1>
      <h2>تهران- ایرنا- فیلم سینمایی «شبی که ماه کامل شد» در بیست و سومین جشنواره فیلم «شب‌های سیاه تالین» که از تاریخ ۲۴ آبان ماه آغاز شده و تا ۱۰ آذرماه در کشور استونی ادامه دارد، روی پرده رفت.</h2>
      <address>
        <time datetime="2019-11-25T12:12:00+00:00">25 Nov 2019, 12:12</time>
      </address>
      <p>به گزارش گروه فرهنگی <a href="https://snn.ir/">خبرگزاری دانشجو</a>، این جشنواره الف. جهانی در بخش مسابقه رسمی میزبان تازه‌ترین فیلم نرگس آبیار بود و نخستین نمایش این فیلم سینمایی با حضور آبیار کارگردان، هوتن شکیبا بازیگر و محمدحسین قاسمی تهیه کننده این فیلم، در سالن اصلی این جشنواره با ظرفیت کامل و حضور ۵۰۰ تماشاگر روی پرده رفت و مورد استقبال مخاطبان و منتقدان قرار گرفت.<br/><br/>این فیلم در نخستین حضور بین المللی خود توانست نظر تماشاگران را جلب کند. به دنبال استقبال مخاطبان از این فیلم در جشنواره فیلم «شب‌های سیاه تالین» عوامل حاضر در این رویداد سینمایی به پرسش تماشاگران پاسخ دادند.<br/><br/>فیلم شبی که ماه کامل شد دومین نمایش خود را امروز دوشنبه ۴ آذرماه در شهر «تارتو» خواهد داشت و پس از آن این فیلم برای سومین بار در تاریخ ۹ آذرماه در مجموعه سکولاریس روی پرده خواهد رفت.<br/><br/>نرگس آبیار بیش از این با فیلم سینمایی نفس در بیستمین دوره جشنواره فیلم تالین حضور داشت و جایزه کارگردانی را دریافت کرد.<br/><br/>لازم به توضیح است عرضه و پخش بین المللی فیلم شبی که ماه کامل شد به عهده محمد اطبایی (مستقل‌های ایرانی) خواهد بود.</p>
    </article>
  </body>
</html>