<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/25/storia-di-elisabetta-lafranconi-monaca-clausura/"/>
    <meta property="og:site_name" content="NewNotizie"/>
    <meta property="article:published_time" content="2019-11-25T12:59:45+00:00"/>
    <meta property="og:title" content="Dal lavoro per le multinazionali alla clausura: la storia della fede di Elisabetta Lafranconi"/>
    <meta property="og:description" content="La storia di Elisabetta Lanfranconi: come una ragazza di 27 anni ha deciso di seguire la sua vocazione e di farsi monaca di clausura"/>
  </head>
  <body>
    <article>
      <h1>Dal lavoro per le multinazionali alla clausura: la storia della fede di Elisabetta Lafranconi</h1>
      <address><time datetime="2019-11-25T12:59:45+00:00">25 Nov 2019, 12:59</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/11/La-storia-di-Elisabetta-Lanfranconi.jpg"/>
        <figcaption>Immagine di repertorio</figcaption>
      </figure>
      <p>
        <b>Una giovane che si laurea, trova lavoro e poi compie una scelta di vita totalmente diversa rispetto al cammino intrapreso in precedenza. Questa è la storia di Elisabetta Lanfranconi, una giovane italiana che ha sentito la chiamata e ha deciso di prendere i voti</b>
      </p>
      <p>“<i>La vita è quello che ti succede mentre sei impegnato a fare altri programmi</i>”, diceva <b>John Lennon</b>. Ed è sempre così, per tutti: certo, a chi più e a chi meno, ma capita sempre che <b>degli avvenimenti</b>– magari impensabili- <b>intervengano e abbiano la forza di cambiare decisioni già prese da tempo e con convinzione</b>. Questo è quello che, a un certo punto delle sua vita, deve essere successo anche alla <b>protagonista di questa bella storia di fede</b> che stiamo per raccontarvi e che vede riguarda una ragazza di 27 anni di nome <b>Elisabetta Lanfranconi</b>.</p>
      <h3>La storia di Elisabetta Lanfranconi, la fede che l’ha porta a diventare suora di clausura</h3>
      <p><b>Elisabetta Lanfranconi ha 27 anni</b>, ha in tasca <b>una laurea in Management</b> ottenuta con il <b>massimo dei voti </b>e vanta nel suo curriculum <b>due attività lavorative per due multinazionali, Accenture e Adecco</b>. Chiunque guardi dall’esterno la sua vita potrebbe pensare che questa ragazza, originaria della <b>Brianza</b>, con questo suo successo personale dovuto ad <b>anni di studio e lavoro</b>, abbia già raggiunto <b>una certa soddisfazione  personale</b>. A volte, però, succede che nonostante il raggiungimento degli obiettivi che speravamo di fare nostri ci si senta <b>incompleti, irrealizzati</b>. Perfino <b>non consapevolmente</b>, talvolta, e quando nella mente si fa <b>finalmente strada il pensiero di desiderare qualcosa di diverso</b> spesso ne rimaniamo <b>sorpresi e spaventati</b>. Talvolta <b>rifiutiamo di accettare la realtà dei fatti</b> e continuiamo a condurre una vita che alla lunga ci renderà infelici. A Laura, come ci racconta <b><i>Libero</i></b> <b><i>Quotidiano</i></b>, è successo questo: un giorno, grazie a un periodo di crisi, <b>ha sentito la chiamata</b> che l’ha portata ad avere la forza di scegliere, col cuore, di diventare <b>una suora di clausura</b>.</p>
      <h3>La storia di Elisabetta Lanfranconi, oggi la 27enne prenderà i voti</h3>
      <p><b>Il mondo del business e del lavoro di cui ha fatto brevemente parte, a un certo punto, non le è sembrato più così importante come pensava e così Elisabetta è entrata in crisi</b>. Una crisi superata non immediatamente e che l’ha portata a intraprendere, per un breve periodo, l’esperienza dell’<b>insegnamento nelle scuole</b>. Ma la giovane si è resa presto conto che  la <b>forza della preghiera</b> e <b>la presenza di Dio</b>,le stavano indicando la via da seguire: quella che l’avrebbe portata a <b>indossare il velo</b>.</p>
      <p>Oggi, presso il <b>Monastero dei Santi Quattro Coronati di Roma</b>, ci sarà la cerimonia durante la quale Elisabetta Lanfranconi prenderà i voti. “<i>È successo che il cassetto “Dio”, che prima aprivo e chiudevo come volevo, ad un certo punto si è aperto e non ha più voluto saperne di chiudersi</i>”: queste sono state le parole che la 27enne ha pronunciato nel corso della <b>serata di adorazione che si è tenuta presso il Monastero del Corpus Domini di Seregno</b>.</p>
      <p>
        <i>Maria Mento</i>
      </p>
    </article>
  </body>
</html>