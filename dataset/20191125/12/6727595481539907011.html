<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/rahulgandhi-slams-bjp-on-maharashtra-issue-335.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T12:04:00+00:00"/>
    <meta property="og:title" content="മഹാരാഷ്ട്രയെകുറിച്ച് കേന്ദ്രത്തോട് ചോദിക്കുന്നതില്‍ അര്‍ത്ഥമില്ല: രാഹുല്‍ ഗാന്ധി"/>
    <meta property="og:description" content="Rahul Gandhi India  ന്യൂദല്‍ഹി: മഹാരാഷ്ട്രയിലെ രാഷ്ട്രീയ സാഹചര്യത്തെകുറിച്ച് കേന്ദ്രത്തോട് ചോദിക്കുന്നതില്‍ അര്‍ത്ഥമില്ലെന്ന് കോണ്‍ഗ്രസ് നേതാവ് രാഹുല്‍ഗാന്ധി."/>
  </head>
  <body>
    <article>
      <h1>മഹാരാഷ്ട്രയെകുറിച്ച് കേന്ദ്രത്തോട് ചോദിക്കുന്നതില്‍ അര്‍ത്ഥമില്ല: രാഹുല്‍ ഗാന്ധി</h1>
      <address><time datetime="2019-11-25T12:04:00+00:00">25 Nov 2019, 12:04</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: മഹാരാഷ്ട്രയിലെ രാഷ്ട്രീയ സാഹചര്യത്തെകുറിച്ച് കേന്ദ്രത്തോട് ചോദിക്കുന്നതില്‍ അര്‍ത്ഥമില്ലെന്ന് കോണ്‍ഗ്രസ് നേതാവ് രാഹുല്‍ഗാന്ധി.</p>
      <p>ഇത് സംസ്ഥാനത്ത് ജനാധിപത്യത്തെ കൊല്ലുന്നതാണെന്നും കേന്ദ്രസര്‍ക്കാരിനോട് ചോദിക്കാന്‍ ചോദ്യങ്ങളുണ്ട് പക്ഷെ അതില്‍ നിന്നും പിന്മാറുകയാണെന്നും രാഹുല്‍ഗാന്ധി പറഞ്ഞു.</p>
      <related>
        <a href="https://www.doolnews.com/trilateral-alliance-withdraws-affidavit-after-bjp-protests.html?utm_source=doolnews&amp;utm_medium=related"/>
      </related>
      <p>മഹാരാഷ്ട്ര സര്‍ക്കാര്‍ രൂപീകരണത്തില്‍ സുപ്രീംകോടതി ഇന്ന് വിധി പറയും. ഇതിനിടെ കോണ്‍ഗ്രസ് അധ്യക്ഷ സോണിയാ ഗാന്ധി പാര്‍ലമെന്റില്‍ പ്രതിഷേധിച്ചു. നിരവധി കോണ്‍ഗ്രസ് നേതാക്കളും പ്രവര്‍ത്തകരും ബാനറുകള്‍ ഉയര്‍ത്തുകയും മുദ്രാവാക്യം വിളിക്കുകയും ചെയ്തു. ജനാധിപത്യത്തെ കൊല്ലുന്നത് ബി.ജെ.പി അവസാനിപ്പിക്കണമെന്ന് കോണ്‍ഗ്രസ് സഭയില്‍ ഉന്നയിച്ചു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>24 മണിക്കൂറിനുള്ളില്‍ മഹാരാഷ്ട്രയില്‍ വിശ്വാസ വോട്ടെടുപ്പ് നടത്തണമെന്ന് സുപ്രീം കോടതിയില്‍ ശിവസേനയുടെ അഭിഭാഷകന്‍ കപില്‍ സിബല്‍ വാദിച്ചിട്ടുണ്ട്.</p>
      <p>ശിവസേന-കോണ്‍ഗ്രസ്-എന്‍.സി.പി പാര്‍ട്ടികളിലെ 148 എം.എല്‍.എമാരും ഏഴ് സ്വതന്ത്രരും ഒപ്പിട്ട സത്യവാങ്മൂലവുമാണ് സുപ്രീം കോടതിക്ക് മുന്‍പില്‍ വെച്ച് കപില്‍ സിബല്‍ സമര്‍പ്പിച്ചത്.</p>
    </article>
  </body>
</html>