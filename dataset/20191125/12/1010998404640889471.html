<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/protest-i-kontraprotest-zaradi-izbora-na-valeri-simeonov-za-zam-predsedatel-na-ns.html"/>
    <meta property="og:site_name" content="bTV Новините"/>
    <meta property="article:published_time" content="2019-11-25T12:30:00+00:00"/>
    <meta property="og:title" content="Протест и контрапротест заради избора на Валери Симеонов за зам.-председател на НС"/>
    <meta property="og:description" content="Автошествие на майки на деца с увреждания ще премине довечера през Орлов мост"/>
  </head>
  <body>
    <article>
      <h1>Протест и контрапротест заради избора на Валери Симеонов за зам.-председател на НС</h1>
      <h2>Автошествие на майки на деца с увреждания ще премине довечера през Орлов мост</h2>
      <address><time datetime="2019-11-25T12:30:00+00:00">25 Nov 2019, 12:30</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/25/rakidjii_1574694978-1.mp4"/>
      </figure>
      <p>Протести и контрапротест има днес в София заради избора на Валери Симеонов за зам.-председател на Народното събрание.</p>
      <p>Очаква се днес майки на деца с увреждания да излязат на протестно автошествие срещу този избор.</p>
      <p>То ще се проведе вечерта след 18 ч. и ще премине през Орлов мост, автомобилите ще обикалят и кръговото кръстовище при 4-ти километър.</p>
      <p>По-рано през днес пък представители на браншови организации демонстрираха подкрепа за Симеонов. Пред сградата на Народното събрание дойдоха търговци на горива, производители на ракия и подкрепящи здравословното хранене на деца. Според тях, Симеонов е на страната на дребния бизнес и се бори с монополите.</p>
      <p>Контрапротестът е под надслов „Демокрация или диктатура”. Сред организациите са: Асоциацията на българските търговци, производители, вносители и превозвачи на горива, Националното сдружение „Българска домашна ракия“ и Националната асоциация за здравословно хранене за децата.</p>
      <p>Те развяха лозунги с надписи: „Долу ръцете от Валери“, „Валери – патриот на дело, не на думи“, „Валери – смел и честен патриот“, „Валери – този път не си сам“ и др.</p>
    </article>
  </body>
</html>