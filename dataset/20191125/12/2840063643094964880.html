<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sostenibilita/risorse/2019/11/25/clima-record-emissioni-gas-serra-nel_WdUsF2gFvT2mNzZIZaFVDO.html"/>
    <meta property="og:site_name" content="Adnkronos"/>
    <meta property="article:published_time" content="2019-11-25T12:47:00+00:00"/>
    <meta property="og:title" content="Clima, record emissioni di gas serra nel 2018"/>
    <meta property="og:description" content="Nuovo record di emissioni di gas serra. Secondo l'Organizzazione meteorologica mondiale (Wmo) delle Nazioni Unite, nel 2018 la concentrazione di diossido di carbonio (CO2), che rappresenta il principale gas a effetto serra derivante da attività umane, ha raggiunto le 407,8 parti per milione: la concentrazione più alta da 3-5 milioni di anni, secondo il segretario generale dell'Organizzazione Petteri Taalas."/>
  </head>
  <body>
    <article>
      <h1>Clima, record emissioni di gas serra nel 2018</h1>
      <address>
        <time datetime="2019-11-25T12:47:00+00:00">25 Nov 2019, 12:47</time>
      </address>
      <p>Nuovo record di emissioni di gas serra. Secondo l'Organizzazione meteorologica mondiale (Wmo) delle Nazioni Unite, nel 2018 la concentrazione di diossido di carbonio (CO2), che rappresenta il principale gas a effetto serra derivante da attività umane, ha raggiunto le 407,8 parti per milione: la concentrazione più alta da 3-5 milioni di anni, secondo il segretario generale dell'Organizzazione Petteri Taalas.</p>
      <p>"Allora, la temperatura era di 2-3 gradi più alta e il livello del mare era da 10 a 20 metri più alto di adesso",sottolinea Taalas. Record anche per il metano, un altro gas a effetto serra: +259% rispetto ai livelli pre-industriali, mentre le concentrazioni di ossido di azoto sono salite del 123%.</p>
      <p>Dal 1990, secondo il Wmo, l'effetto di riscaldamento dei gas a effetto serra è aumentato del 43%, e il trend è in crescita perché, sottolinea l'Organizzazione dell'Onu, "non vi è alcun segno di rallentamento o di calo della concentrazione di gas serra nell'atmosfera nonostante tutti gli impegni previsti dall'accordo di Parigi sui cambiamenti climatici ", afferma Taalas.</p>
    </article>
  </body>
</html>