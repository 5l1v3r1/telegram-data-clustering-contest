<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7963822/"/>
    <meta property="og:site_name" content="Sanook"/>
    <meta property="article:published_time" content="2019-11-25T12:44:25+00:00"/>
    <meta property="og:title" content="เรือบรรทุกแกะเกือบ 15,000 ตัว ล่มกลางทะเลดำในโรมาเนีย"/>
    <meta property="og:description" content="เรือบรรทุกแกะ 14,600 ตัว ล่มหลังจากออกจากท่าเรือในโรมาเนีย มุ่งหน้าสู่ซาอุดีอาระเบีย เบื้องต้น เจ้าหน้าที่สามารถช่วยแกะได้เพียง 32 ตัว"/>
  </head>
  <body>
    <article>
      <h1>เรือบรรทุกแกะเกือบ 15,000 ตัว ล่มกลางทะเลดำในโรมาเนีย</h1>
      <address>
        <time datetime="2019-11-25T12:44:25+00:00">25 Nov 2019, 12:44</time>
      </address>
      <p>
        <b>เรือบรรทุกแกะ 14,600 ตัว ล่มหลังจากออกจากท่าเรือในโรมาเนีย มุ่งหน้าสู่ซาอุดีอาระเบีย เบื้องต้น เจ้าหน้าที่สามารถช่วยแกะได้เพียง 32 ตัว</b>
      </p>
      <p>เรือควีนไฮนด์ เรือบรรทุกสินค้าที่บรรทุกแกะจำนวน 14,600 ตัว ประสบอุบัติเหตุล่มลงใน<a href="https://www.sanook.com/travel/1397261/">ทะเล</a>ดำ หลังจากออกจากท่าเรือในโรมาเนีย เพื่อมุ่งหน้าสู่ซาอุดีอาระเบีย</p>
      <p>ทั้งนี้ เจ้าหน้าที่กู้ภัยชาวฝั่งของโรมาเนียสามารถช่วยชีวิตลูกเรือลำดังกล่าวประกอบไปด้วยลูกเรือชาวซีเรีย 20 คน ชาวเลบานอน 1 คน และแกะอีกได้เพียง 32 ตัวเท่านั้น</p>
      <figure>
        <img src="https://s.isanook.com/ns/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL25zLzAvdWQvMTU5Mi83OTYzODIyL2F3MWh6MnV2bWpheG9zMHhtczgyeXpsaHp0aGp6LmpwZw==.jpg"/>
      </figure>
      <p><b>แอนา มาเรีย สตอยกา โฆษกของทีมกู้ภัย</b> กล่าวว่า '"การกู้ภัยกำลังอยู่ในขั้นตอนดำเนินการ และเธอหวังว่าแกะที่ติดอยู่ในเรือยังมีชีวิตอยู่"</p>
      <p>ทางด้านสมาคมผู้เพาะพันธุ์และส่งออกปศุสัตว์ของโรมาเนียเรียกร้องให้มีการสอบสวนเรื่องดังกล่าว โดยระบุว่าอุบัติเหตุดังกล่าวเป็นโศกนาฏกรรมของการส่งออกปศุสัตว์ของโรมาเนีย นอกจากนี้ยังกล่าวว่า "หากไม่สามารถที่ป้องกันอุบัติเหตุที่เกิดจากการขนส่งปศุสัตว์ในระยะไกลได้ พวกเราควรยับยั้งการส่งออกทั้งหมด"</p>
      <p>ขณะที่ NGO ด้านคุ้มครองสัตว์สากล ออกมาเรียกร้องให้มีการสอบสวนเรื่องนี้อย่างเปิดเผยและเร่งด่วน โดยระบุว่า เรือลำดังกล่าวมีการบรรทุกน้ำหนักเกินอัตราที่กำหนด และเครื่องยนต์ของเรือลำดังกล่าวนั้นมีปัญหามาตั้งแต่เดือนธันวาคมปีที่แล้ว</p>
      <p>โรมาเนียเป็นประเทศผู้ส่งออกแกะเป็นอันดับต้นๆ ไปยังภูมิภาคตะวันออกกลาง และเป็นผู้เพาะพันธุ์แกะได้มากเป็นอันดับ 3 ในสหภาพยุโรป รองจากอังกฤษและสเปน</p>
      <footer><b>ขอขอบคุณ<br/></b>ข้อมูล :<a href="https://www.theguardian.com/world/2019/nov/25/rescuers-race-to-save-14600-sheep-after-cargo-ship-capsizes">The Guardian </a>,<a href="https://www.bbc.com/news/world-europe-50538592">BBC</a></footer>
    </article>
  </body>
</html>