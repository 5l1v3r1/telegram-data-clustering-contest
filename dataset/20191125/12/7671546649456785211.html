<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042915035"/>
    <meta property="og:site_name" content="Dnevnik"/>
    <meta property="article:published_time" content="2019-11-25T12:55:00+00:00"/>
    <meta property="og:title" content="London Uberju zavrnil obnovitev licence"/>
    <meta property="og:description" content="Agencija Transport for London (TfL), ki skrbi za večji del londonskega transportnega sistema, je zavrnila Uberjev zahtevek za obnovitev licence. Agencija se je za to odločila zaradi varnostnih pomislekov."/>
  </head>
  <body>
    <article>
      <h1>London Uberju zavrnil obnovitev licence</h1>
      <address><time datetime="2019-11-25T12:55:00+00:00">25 Nov 2019, 12:55</time> by <a rel="author">STA</a></address>
      <p>
        <b>Agencija Transport for London (TfL), ki skrbi za večji del londonskega transportnega sistema, je zavrnila Uberjev zahtevek za obnovitev licence. Agencija se je za to odločila zaradi varnostnih pomislekov.</b>
      </p>
      <p>Zavrnitev zahtevka je zadnji v nizu težav, s katerimi se Uber sooča v Londonu, poroča AFP. Ameriško podjetje za prevoze je namreč nezaželeno tudi med tamkajšnjimi taksisti, ki so v preteklosti s protesti poskušali doseči, da bi TfL Uberju odvzel potrebno licenco.</p>
      <p>Septembra je podjetje vložilo zahtevek za dvomesečno podaljšanje licence, saj se je prejšnja 15-mesečna dovolilnica iztekala. TfL je sicer podaljšanje pogojevalo z izboljšanjem varnosti za potnike, a je danes organ sporočil, da so zaznali vzorce nepravilnosti. Izpostavili so predvsem dejstvo, da so nekateri neavtorizirani vozniki za prevoze uporabljali uporabniške račune že registriranih voznikov.</p>
      <p>Kot sporočilo TfL še povzema AFP, so zlorabe računov zabeležili vsaj v 14.000 primerih. V agenciji so sicer izpostavili, da je Uber naslovil nekatere pomisleke nazornega regulatorja, a z rešitvami niso zadovoljni, saj še naprej omogočajo manipulacije.</p>
      <p>Uber ima v skladu z britansko zakonodajo 21 časa za pritožbo, v tem času pa lahko opravlja storitve. V podjetju so pritožbo že napovedali, v postopku pa bodo morali dokazati, da so odstranili vse dejavnike tveganja.</p>
      <p>Londonski župan Sadiq Khan je potezo TfL podprl in zapisal, da je poteza sicer nepriljubljena, a podaril, da podjetja morajo igrati po pravilih.</p>
      <related>
        <h4>Preberite zadnje Älanke</h4>
        <a href="https://www.dnevnik.si/kartica/1042915121"/>
        <a href="https://www.dnevnik.si/kartica/1042915122"/>
        <a href="https://www.dnevnik.si/1042915124/sport/hokej-na-ledu/kopitar-s-kralji-izgubil-derbi-pacifiske-skupine"/>
        <a href="https://www.dnevnik.si/1042915118/magazin/zdravje/mednarodni-dan-pomanjkanja-zeleza-namenjen-ozavescanju-o-pomenu-zeleza-za-zdravje"/>
        <a href="https://www.dnevnik.si/1042915120/svet/trumpovi-davki-ostajajo-najbolje-varovana-drzavna-skrivnost"/>
        <a href="https://www.dnevnik.si/1042914662/magazin/kulinarika/kuharski-recepti/cordon-bleu-zrezek-stevilnih-imen-kakovosti-in-oblik"/>
        <a href="https://www.dnevnik.si/1042915113/svet/evropa-pred-razglasitvijo-podnebne-krize"/>
      </related>
    </article>
  </body>
</html>