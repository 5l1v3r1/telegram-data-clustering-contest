<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/huawei-sound-x-fiyati-ozellikleri-h80486.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T12:58:07+00:00"/>
    <meta property="og:title" content="Huawei Sound X - Fiyatı ve Özellikleri"/>
    <meta property="og:description" content="Çin'de devam eden etkinliğinde yeni premium tabletini ve dizüstü bilgisayar serilerini duyuran Huawei, yeni akıllı hoparlörü Sound X'i de duyurdu."/>
  </head>
  <body>
    <article>
      <h1>Huawei Sound X - Fiyatı ve Özellikleri</h1>
      <h2>Çin'de devam eden etkinliğinde yeni premium tabletini ve dizüstü bilgisayar serilerini duyuran Huawei, yeni akıllı hoparlörü Sound X'i de duyurdu. Huawei, Sound X, gelişmiş özellikleri ile tüketicilerin beğenisini kazanacak gibi duruyor.</h2>
      <address><time datetime="2019-11-25T12:58:07+00:00">25 Nov 2019, 12:58</time> by <a rel="author" href="https://www.webtekno.com/yazar/chnylmz" target="_blank">Mustafa Cihan Yılmaz</a></address>
      <p>Huawei, 360 derece ses yayacak tasarıma sahip silindir <b>tasarımlı</b> akıllı hoparlörü Sound X’i bugün gerçekleştiği lansmanla tanıttı. Sound X’in silindir tasarımı, çift tonlu renk yapısı ile oldukça şık bir görünüm sunuyor.</p>
      <p>Huawei Sound X‘te bulunan iki adet 3.5 inç subwoofer hoparlör, SAM bas geliştirme teknolojisine sahip durumda. SAM bas geliştirme teknolojisi ile beraber Sound X, 40Hz gibi düşük frekanslara inerek bas efektini verebilir. Huawei, SAM bas geliştirme teknolojisi olan Sound X’in Hi-Res <b>sertifikalı</b> ilk akıllı hoparlör olduğunu açıkladı.</p>
      <p>Huawei’nin yeni akıllı hoparlörü Sound X, 93 desibele kadar ses verebiliyor. Hoparlör <b>yüksek seviyelerde</b> dahi sesleri bozmuyor. Cihazın Push-Push tasarımında, bir alana yerleştirilmiş iki simetrik woofer bulunuyor. Bu iki simetrik subwoofer tarafından üretilen ses, ters dalga itişini kullanarak yüksek ses seviyelerinde dahi <b>sesin bozulmasını</b> engeller.</p>
      <figure>
        <img src="https://www.webtekno.com/images/editor/default/0002/31/c3f4c72e3d20805c738b1a102ed11e43f9b822a6.jpeg"/>
      </figure>
      <p>İki adet subwooferın yanı sıra hoparlörün yanında düzenli olarak yerleştirilmiş altı adet 1.5 inç 8W hoparlör bulunur. Bu altı adet hoparlör, Histen ses algoritması ile ayarlanmış durumda. Sound X bu şekilde mekansal farkındalığa sahip olarak farklı yerlerde farklı şekiller <b>ses çıkışı</b> sağlıyor. Ayrıca Sound X’de bulunan 1.5GHz MediaTek MT8518 dört çekirdekli işlemci ve parazit önleme teknolojisi, komutların gürültülü ortamlarda dahi hoparlör tarafından alınmasını sağlıyor. </p>
      <p>Sound X’te bulunan NFC özelliği, telefonunuzdaki NFC ile uyumlu bir şekilde çalışıyor. Sound X ayrıca çift hoparlörlü stereo modunu destekliyor. Üzerinde bulunan tuş ile Sound X’i, başka Sound X’lerle eşleyebilirsiniz. </p>
      <figure>
        <img src="https://www.webtekno.com/images/editor/default/0002/31/b5fc446116d78e31e4c13e23f17e683ab320094d.jpeg"/>
      </figure>
      <p>Huawei’nin yeni akıllı hoparlörü Sound X aynı zamanda <b>akıllı ev ürünlerinin</b> kontrol edilmesinde de kullanılabilir. Huawei’nin HiLink teknolojisi Sound X’in Midea, Gree, TCL, Haier, Skyworth, Bosch, Siemens gibi ürünlerle beraber çalışmasını sağlıyor. </p>
      <p>Huawei’nin bugün etkinlikte tanıttığı Sound X akıllı hoparlörler, 165 milimetre çapa ve 203 milimetre <b>yüksekliğine</b> sahip. 512MB RAM’e sahip akıllı hoparlör aynı zamanda 8GB dahili depolama alanı barındırıyor. </p>
      <h3>Sound X’in teknik özellikleri</h3>
      <ul>
        <li>İki adet 60W subwoofer hoparlör</li>
        <li>Altı adet 3.5 inç woofer</li>
        <li>Dört çekirdekli 1.5GHz MediaTek MT8518 işlemci</li>
        <li>512MB RAM</li>
        <li>8GB dahili depolama alanı</li>
        <li>NFC özelliği </li>
        <li>Dual band WiFi</li>
        <li>Bluetooth 5.0</li>
      </ul>
      <h3>Sound X’in fiyatı</h3>
      <figure>
        <img src="https://www.webtekno.com/images/editor/default/0002/31/1570b82706eb056590e9290fdeff83414fe1deb5.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/huawei-matepad-pro-fiyati-ozellikleri-h80474.html">Huawei MatePad Pro, Dünyada Bir İlk Olan Ekranı ile Duyuruldu</a>
      </p>
      <p>Huawei, Sound X akıllı hoparlörü Starry Night isimli tek bir siyah renk seçeneği ile duyurdu. Sound X, tek hoparlör olarak satın alındığında 284 dolar (yaklaşık 1640 TL) fiyata sahipken, ikili stereo set olarak alındığında 553 dolar (yaklaşık 3180 TL) fiyatla kullanıcıların karşısına çıkacak. Bugün ön siparişleri başlayacak hoparlörün fiziksel satışına 5 Aralık’ta başlanacak. </p>
      <p><b>Kaynak : </b>https://www.gizmochina.com/2019/11/25/huawei-unveils-sound-x-smart-speaker-co-developed-with-devialet/</p>
    </article>
  </body>
</html>