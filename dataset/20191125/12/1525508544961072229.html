<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780820/%D9%85%D8%B1%DA%AF-%DB%B4%D8%A8%DB%8C%D9%85%D8%A7%D8%B1-%D9%85%D8%A8%D8%AA%D9%84%D8%A7-%D8%A8%D9%87-%D8%A2%D9%86%D9%81%D9%84%D9%88%D8%A7%D9%86%D8%B2%D8%A7-%D8%AF%D8%B1%DA%AF%D9%84%D8%B3%D8%AA%D8%A7%D9%86-%D9%85%D8%A7%D8%AF%D8%B1%D8%A7%D9%86-%D8%A8%D8%A7%D8%B1%D8%AF%D8%A7%D8%B1-%D9%88%D8%A7%DA%A9%D8%B3%DB%8C%D9%86%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T12:49:07+00:00"/>
    <meta property="og:title" content="معاون دانشگاه علوم ‌پزشکی گلستان خبر داد: مرگ ۴بیمار مبتلا به آنفلوانزا درگلستان/مادران باردار واکسینه شوند"/>
    <meta property="og:description" content="گرگان- معاون بهداشتی دانشگاه علوم پزشکی گلستان از مرگ چهار بیمار مبتلا به آنفلوانزا در گلستان خبر داد و تأکید کرد: مادران باردار و افراد پرریسک حتماً واکسینه شوند."/>
  </head>
  <body>
    <article>
      <h1>معاون دانشگاه علوم ‌پزشکی گلستان خبر داد: مرگ ۴بیمار مبتلا به آنفلوانزا درگلستان/مادران باردار واکسینه شوند</h1>
      <address>
        <time datetime="2019-11-25T12:49:07+00:00">25 Nov 2019, 12:49</time>
      </address>
      <p>سراج الدین عارف نیا در گفتگو با <a href="https://www.mehrnews.com/">خبرنگار مهر</a> اظهار کرد: هر پنج سال یک‌بار شاهد گسترش و ایپدمی آنفلوانزا در گلستان هستیم و امید داریم تا دو هفته دیگر اپیدمی فروکش کند.</p>
      <p>وی افزود: تاکنون ۴۱۷ نفر افراد مشکوک در مراکز درمانی گلستان بستری شده‌اند و ۳۰۰ مورد نمونه‌گیری انجام شده که نتایج آزمایش‌های ۴۳ نفر از آن‌ها مثبت بوده است.</p>
      <p>معاون دانشگاه علوم پزشکی گلستان ادامه داد: تاکنون چهار بیمار مبتلا به آنفلوانزا در گلستان فوت شده‌اند اما آنفلوانزا عامل اصلی نبوده بلکه عامل تشدید کننده بوده است.</p>
      <p>وی با اشاره به اینکه ممکن است ظرف دو ماه آینده شاهد گسترش مجدد بیماری در گلستان باشیم، تأکید کرد: مادران باردار و گروه‌های پرریسک مانند بیماران دیابتی، قلبی و عروقی، بیماران با نقص ایمنی و سرطانی‌ها حتماً واکسینه شوند.</p>
      <p>عارف نیا با تأکید بر اینکه مادران باردار و افراد پرریسک باید واکسینه شوند، تصریح کرد: اگر علائم آنفلوانزا مانند درد و تب در فردی مشاهده شد پس از استراحت، خوردن مایعات و تغذیه مناسب بهبودی حاصل نشد فرد به پزشک مراجعه کند اما در افراد پر ریسک (مادران باردار و افراد دیابتی، بیماران قلب و عروقی و ...) با بروز اولین علائم به پزشک مراجعه کنند.</p>
    </article>
  </body>
</html>