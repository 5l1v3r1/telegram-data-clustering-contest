<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/25/ceppaloni-terremoto-benevento-scosse/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-25T12:35:23+00:00"/>
    <meta property="og:title" content="Ceppaloni Terremoto: sciame sismico alle porte di Benevento"/>
    <meta property="og:description" content="Il centro di Ceppaloni colpito da un terremoto: sciame sismico alle porte di Benevento, molte scosse nella giornata di oggi in Campania."/>
  </head>
  <body>
    <article>
      <h1>Ceppaloni Terremoto: sciame sismico alle porte di Benevento</h1>
      <address><time datetime="2019-11-25T12:35:23+00:00">25 Nov 2019, 12:35</time> by <a rel="author">Gabriele M.</a></address>
      <p>
        <b>Il centro di Ceppaloni colpito da un terremoto: sciame sismico alle porte di Benevento, molte scosse nella giornata di oggi in Campania.</b>
      </p>
      <figure>
        <img src="https://www.viagginews.com/wp-content/uploads/2019/11/GettyImages-1146155276-min-1.jpg"/>
        <figcaption>(Twitter)</figcaption>
      </figure>
      <p> </p>
      <p>Una serie di scosse di terremoto, nella giornata di oggi, hanno avuto come epicentro la provincia di Benevento. La maggior parte degli eventi sismici si sono verificati con epicentro nei pressi di Ceppaloni, comune alle porte di Benevento. Interessata tutta l’area del Sannio, tra Benevento, che dista una decina di km dall’epicentro, e Avellino, a circa 15 km.</p>
      <p>Se vuoi seguire tutte le nostre notizie in tempo reale <a href="https://flipboard.com/@ViaggiNews"><b>CLICCA QUI</b></a></p>
      <h3>Scosse a Benevento: terremoto con epicentro a Ceppaloni</h3>
      <figure>
        <img src="https://www.viagginews.com/wp-content/uploads/2019/09/terremoto.jpg"/>
      </figure>
      <p>Nell’area colpita dalla scossa di terremoto in provincia di Benevento abitano circa 400mila persone: si tratta dunque di una zona molto popolata a cavallo tra due province, che già in passato erano state colpite da grossi eventi sismici. Il più noto di questi è il <a href="https://www.viagginews.com/2016/11/24/apice-paese-fantasma-36-anni-terremoto-irpinia-foto/">terremoto dell’Irpinia del 23 novembre 1980</a>, che mise in ginocchio la popolazione. Appena 2 giorni fa, dunque, era ricorso il 39esimo anniversario da quel doloroso evento.</p>
      <p>Le scosse di oggi hanno avuto magnitudo superiore a 2 con alcuni eventi sismici che hanno avuto magnitudo superiore a 3. In particolare, alle 11.27 una scossa di terremoto di magnitudo 3.2 ha avuto epicentro a 3 km da Ceppaloni, con un ipocentro a 11 km di profondità. Al momento, non si hanno notizie di danni alle cose, ma sono moltissime le telefonate ai Vigili del fuoco e le segnalazioni social. Scuole chiuse sia a Ceppaloni che a Benevento. Il sindaco del capoluogo sannita, Clemente Mastella, ha invitato alla calma, sottolineando comunque di essere in contatto con la Protezione Civile, prontamente allertata.</p>
      <figure>
        <img src="https://www.viagginews.com/wp-content/uploads/2019/10/sismografo-terremoto.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/talisa-ravagnani-chi-e-carriera-vita-privata-ballerina/"/>
        <a href="https://www.viagginews.com/2019/11/25/alioscia-grossi-chi-e-eta-carriera-vita-privata-amici-2019/"/>
        <a href="https://www.viagginews.com/2019/11/25/amici-2019-anticipazioni-concorrenti-cast-professori-novita/"/>
      </related>
    </article>
  </body>
</html>