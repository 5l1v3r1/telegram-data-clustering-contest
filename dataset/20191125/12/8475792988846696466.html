<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/skane/tva-atalas-for-sprangdad-i-malmo"/>
    <meta property="og:site_name" content="SVT Nyheter"/>
    <meta property="article:published_time" content="2019-11-25T12:21:18+00:00"/>
    <meta property="og:title" content="Två åtalas för sprängdåd i Malmö"/>
    <meta property="og:description" content="Två män fångades på övervakningsfilm när de tände på en spränglandning utanför en nattklubb i Malmö i somras. Nu ställs de inför rätta."/>
  </head>
  <body>
    <article>
      <h1>Två åtalas för sprängdåd i Malmö</h1>
      <address><time datetime="2019-11-25T12:21:18+00:00">25 Nov 2019, 12:21</time> by <a rel="author">TT</a></address>
      <p>
        <b>Två män fångades på övervakningsfilm när de tände på en spränglandning utanför en nattklubb i Malmö i somras. Nu ställs de inför rätta.</b>
      </p>
      <p>Två män, 24 och 21 år gamla, har åtalats misstänkta för sprängdådet mot en nattklubb i Malmö i början av sommaren.</p>
      <p>Sprängdådet inträffade nattetid den 11 juni, och stora delar av fasaden till nattklubben på Adelgatan i centrala Malmö förstördes av explosionen. De båda männen greps redan dagen efter sprängningen, och häktades kort därpå på sannolika skäl misstänkta för allmänfarlig ödeläggelse.</p>
      <h3>Fångades på bild</h3>
      <p>Den yngre mannen åtalas för att ha placerat bomben på marken vid entrén – och för att ha försökt tända den utan att lyckas. En knapp timme senare ska han dock ha återvänt tillsammans med 24-åringen och återigen tänt på bomben.</p>
      <p>I bevisningen ingår övervakningsfilmer från platsen, men de åtalade förnekar, enligt stämningsansökan, brott.</p>
      <p>Explosionen orsakade även omfattande skador på bilar i anslutning till platsen.</p>
      <related>
        <h4>Relaterat</h4>
        <a href="https://www.svt.se/nyheter/lokalt/skane/efter-sprangdaden-nu-skarps-sakerheten-vid-malmos-polisstationer"/>
        <a href="https://www.svt.se/nyheter/lokalt/skane/kraftig-okning-av-antalet-sprangdad"/>
        <a href="https://www.svt.se/nyheter/lokalt/skane/kriminella-stjal-och-smugglar-in-sprangmedel"/>
      </related>
    </article>
  </body>
</html>