<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/gossip/2019/11/25/paola-barale-con-gli-uomini-sono-stata-una-scema-9-956920.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T12:43:59+00:00"/>
    <meta property="og:title" content="Paola Barale: &quot;Con gli uomini sono stata una scema&quot;"/>
    <meta property="og:description" content="Gossip - Approfondisci su L'Unione Sarda.it"/>
  </head>
  <body>
    <article>
      <h6 class="kicker">La rivelazione</h6>
      <h1>Paola Barale: "Con gli uomini sono stata una scema"</h1>
      <h2>La showgirl piemontese, oggi 52enne, si confessa in televisione</h2>
      <address>
        <time datetime="2019-11-25T12:43:59+00:00">25 Nov 2019, 12:43</time>
      </address>
      <p>"Con gli uomini sono stata una scema, per colpa loro ho perso tutta la mia parte romantica".</p>
      <p>Paola Barale si racconta nel corso di un'intervista a "Io e te di notte", programma condotto da Pierluigi Diaco su Rai Uno.</p>
      <p>La showgirl piemontese, oggi 52enne, si è concentrata soprattutto sulle relazioni passate evidenziando una certa delusione: "Amo stare in coppia perché ho come esempio i miei genitori. Eravamo in cinque in famiglia, mia madre era una casalinga mentre mio padre un rappresentante e non c'era mai. Nonostante il suo lavoro e gli impegni non mi ha mai fatto sentire la sua mancanza: ricordo che quando poteva veniva a prendermi a scuola ed ero felicissima".</p>
      <p>E ancora: "Io fluida sessualmente? Non amo distinguere. Ognuno fa quello che vuole nella vita. La nostra società ci ha inculcato che dobbiamo scegliere per forza una strada o un’altra. Detto questo ci sono già state parecchie voci su di me e non erano vere".</p>
      <figure>
        <embed-post data-src="https://www.instagram.com/p/B5OdXHUqswn" data-service="Instagram"/>
      </figure>
      <p>Paola Barale prima di entrare in scena</p>
      <p>La showgirl si è sposata con il ballerino, oggi opinionista, Gianni Sperti nel 1998 per poi separarsi quattro anni dopo. Successivamente c'è stata la storia d'amore più importante della sua vita, quella con l'attore Raz Degan.</p>
      <p>I due hanno fatto coppia fino dal 2002 al 2015 senza mai convolare a nozze.</p>
      <p>(Unioneonline/M)</p>
    </article>
  </body>
</html>