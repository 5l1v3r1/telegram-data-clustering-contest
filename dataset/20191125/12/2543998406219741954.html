<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/171092/dacic-kampanjom-povlacenja-priznanja-hocemo-nateramo-pristinu-kompromis"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T12:12:00+00:00"/>
    <meta property="og:title" content="Dačić: Kampanjom povlačenja priznanja hoćemo da nateramo Prištinu na kompromis!"/>
    <meta property="og:description" content="Ministar spoljnih poslova Ivica Dačić kaže da Srbija kampanjom povlačenja priznanja ne radi protiv tzv. Kosova, već da želi da natera Prištinu da se napravi neki kompromis."/>
  </head>
  <body>
    <article>
      <h1>Dačić: Kampanjom povlačenja priznanja hoćemo da nateramo Prištinu na kompromis!</h1>
      <h2>Ministar spoljnih poslova Ivica Dačić kaže da Srbija kampanjom povlačenja priznanja ne radi protiv tzv. Kosova, već da želi da natera Prištinu da se napravi neki kompromis.</h2>
      <address><time datetime="2019-11-25T12:12:00+00:00">25 Nov 2019, 12:12</time> by <a rel="author">Republika</a></address>
      <p>- Oni neće kompromis, kažu nas je priznalo 116 zemalja. Ajde sada da vidimo koliko ih je priznalo?</p>
      <p>Bedžet Pacoli mi se žalio da sam uništio njegovu karijeru i pitao me zašto radim sve to oko priznanja. Mi ne radimo protiv Kosova, već da ih nateramo da napravimo neki kompromis - rekao je Dačić za TV Hepi.</p>
      <p>Navodi da je nedavno bio u poseti zemljama Pacifika i da sa većinom njih Srbija nije imala uspostavljene diplomatske odnose.</p>
      <p>Sa državom Nauru u septembru su uspostavljeni diplomatski odnosi, a i dalje ne postoje sa državama kao što su Samoa u Vanuatu.</p>
      <figure>
        <img src="https://www.republika.rs/data/images/2018-04-04/39321_pacoli01-ap-tamas-kovacs_iff.jpg?1574680325"/>
        <figcaption>Bedžet Pacoli<cite>Tanjug/AP</cite></figcaption>
      </figure>
      <p>- Ne mogu da se načudim šta su radili ovi pre nas. Ako nemamo uspostavljene diplomatske odnose, to znači da nemate nikakve kontakte sa tom zemljom, da za tu zemlju ne postojite. Oni priznaju Kosovo, a ne priznaju nas. Mi smo to dozvolili. I nije takva situacija samo na Pacifiku - naglasio je Dačić.</p>
      <p>Dodaje da se radi i sa članicama Uneska i Interpola koje nisu države, već predstavljaju teritorije, a koji su glasali za ulazak Kosova u te organizacije, da se prebace na "srpsku stranu".</p>
      <p>Upitan da li će Maldivi povući priznanje, Dačić je podsetio da je u njihovom parlamentu pokrenuta afera da je Kosovo dalo dva miliona dolara za priznanje ministru spoljnih poslova.</p>
      <p>- Ako neko misli da ćemo mi dati dva miliona da povuku priznanje, to nije način na koji mi razgovaramo. Taj što je priznao Kosovo se sprema da bude protivkandidat postojećem predsedniku Maldiva i tu su nam se interesi poklopili - zaključio je on.</p>
      <related>
        <h4>Pročitajte još:</h4>
        <a href="http://republika.rs/vesti/srbija/166849/Vulin-Pametni-ljudi-uce-tudjim-greskama-Pacoli-moze-nauci-svojim"/>
        <a href="http://republika.rs/vesti/srbija/170613/Kozarev-opet-zaustavljen-Jarinju-Ponizenje-maltretiranje-treba-prekinu-sto-pre"/>
        <a href="http://republika.rs/vesti/srbija/167883/Ivica-Dacic-Ocekujem-Vlada-Albanije-osudi-distancira-izjave-svog-vrsioca-duznosti-ministra"/>
        <a href="http://republika.rs/vesti/srbija/167234/Dacic-kraja-pomoc-Indije-jos-pet-priznanja-manje"/>
      </related>
    </article>
  </body>
</html>