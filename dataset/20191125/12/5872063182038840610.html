<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/oikonomia/oikonomia-ellada/1561198/black-friday-cyber-monday-oi-kindunoi-gia-tous-katanalotes/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-25T12:22:45+00:00"/>
    <meta property="og:title" content="Black Friday - Cyber Monday: Οι κίνδυνοι για τους καταναλωτές"/>
    <meta property="og:description" content="Τι θα πρέπει να προσέξουν στις εμπορικές ιστοσελίδες"/>
  </head>
  <body>
    <article>
      <h1>Black Friday - Cyber Monday: Οι κίνδυνοι για τους καταναλωτές</h1>
      <address>
        <time datetime="2019-11-25T12:22:45+00:00">25 Nov 2019, 12:22</time>
      </address>
      <p>
        <b>Τι θα πρέπει να προσέξουν στις εμπορικές ιστοσελίδες</b>
      </p>
      <p>Ενόψει των εμπορικών προσφορών της 29ης Νοεμβρίου (Black Friday) και της 2ας Δεκεμβρίου (Cyber Monday), οι οποίες δημιουργούν μια αίσθηση ''επείγοντος'' στη λήψη μιας απόφασης αγοράς, η Γενική Διεύθυνση Προστασίας Καταναλωτή του Υπουργείου Ανάπτυξης και Επενδύσεων, υπενθυμίζει στους καταναλωτές ότι θα πρέπει να είναι ιδιαίτερα προσεκτικοί ιδίως ως προς τις διαδικτυακές συναλλαγές.</p>
      <p>
        <b>Ειδικότερα, μια αξιόπιστη εμπορική ιστοσελίδα θα πρέπει να παρέχει:</b>
      </p>
      <ul>
        <li>Την ταυτότητα του προμηθευτή:</li>
      </ul>
      <p>(πλήρης εταιρική επωνυμία, έδρα, τηλέφωνα επικοινωνίας, email, ταχυδρομική διεύθυνση, ΑΦΜ και αριθμό ΓΕΜΗ).</p>
      <ul>
        <li>Τα κύρια χαρακτηριστικά του προϊόντος και την συνολική τιμή του:</li>
      </ul>
      <p>(συμπεριλαμβανομένων φόρων, επιβαρύνσεων, εξόδων αποστολής, τυχόν εξόδων σε περίπτωση επιστροφής κλπ).</p>
      <ul>
        <li>Τη διαθεσιμότητα, τον τρόπο πληρωμής και αποστολής του προϊόντος.</li>
        <li>Το δικαίωμα αναιτιολόγητης, αζήμιας υπαναχώρησης και επιστροφής του προϊόντος εντός 14 ημερών, καθώς και την πολιτική επιστροφής των προϊόντων της επιχείρησης σε περίπτωση άσκησης του δικαιώματος αυτού.</li>
        <li>Ηλεκτρονικό σύνδεσμο στην πανενωσιακή πλατφόρμα ηλεκτρονικής επίλυσης καταναλωτικών διαφορών (πλατφόρμα ΗΕΔ).</li>
        <li>Ασφαλή μέθοδο συναλλαγής:</li>
      </ul>
      <p>(κατά την καταχώρηση των στοιχείων της συναλλαγής πρέπει να εμφανίζεται το εικονίδιο ασφάλειας-μια κλειδαριά πάνω αριστερά στο browser και η διεύθυνση που ξεκινά με https://).</p>
      <p>
        <b>Επίσης, συστήνεται στους καταναλωτές:</b>
      </p>
      <ul>
        <li>Να προτιμούν να συναλλάσσονται με γνωστά σε αυτούς ηλεκτρονικά καταστήματα.</li>
        <li>Να είναι ιδιαίτερα επιφυλακτικοί στην περίπτωση που ένα προϊόν πωλείται σε εξαιρετικά χαμηλή τιμή και να αποφεύγουν τις προσφορές που εμφανίζονται σε αναδυόμενα παράθυρα, αν προέρχονται από άγνωστους ιστοτόπους.</li>
        <li>Να αποφεύγουν να παρέχουν προσωπικά δεδομένα αν δεν είναι απολύτως βέβαιοι για την ασφάλεια της ιστοσελίδας.</li>
        <li>Να κρατούν αρχείο με τις συναλλαγές τους.</li>
      </ul>
      <p>Για καταγγελίες σχετικά με φαινόμενα παράνομων και παραπλανητικών συμπεριφορών οι καταναλωτές μπορούν να απευθύνονται στην τηλεφωνική γραμμή Καταναλωτή <b>1520 </b>της Γενικής Διεύθυνσης Προστασίας Καταναλωτή, η οποία λειτουργεί τις εργάσιμες ημέρες (Δευτέρα έως Παρασκευή) και ώρες από <b>09.00</b> έως <b>15.00.</b></p>
      <p>Επίσης, οι καταγγελίες μπορούν να υποβάλλονται μέσω της φόρμας καταγγελιών του ιστοτόπου του Υπουργείου Ανάπτυξης και Επενδύσεων (<a href="http://www.mindev.gov.gr/">www.mindev.gov.gr</a>) ή με ηλεκτρονικό μήνυμα στη διεύθυνση <a href="mailto:1520@efpolis.gr">1520@efpolis.gr</a>.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/ellada-nea/1561038/black-friday-episimi-imera-kopanas-gia-enan-stous-treis-mathites/"/>
        <a href="https://www.neakriti.gr/article/ellada-nea/1528379/h-black-friday-efere-eleghous-kai-paravaseis/"/>
      </related>
    </article>
  </body>
</html>