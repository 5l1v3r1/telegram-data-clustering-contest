<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/live-non-e-la-durso-heather-parisi-svela-mi-avevano-chiesto-di/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Live Non è la d’Urso, Heather Parisi svela: “Mi avevano chiesto di…”"/>
    <meta property="og:description" content="Heather Parisi svela un retroscena su Live Non è la d'Urso: &quot;Volevano parlassi di sovranismo&quot; Una settimana fa Heather Parisi è stata ospite a Live di"/>
  </head>
  <body>
    <article>
      <h1>Live Non è la d’Urso, Heather Parisi svela: “Mi avevano chiesto di…”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i0.wp.com/www.lanostratv.it/wp-content/uploads/2019/11/foto_parisi_sfogo_dopo_live.jpg"/>
      </figure>
      <h3>Heather Parisi svela un retroscena su Live Non è la d’Urso: “Volevano parlassi di sovranismo”</h3>
      <p>Una settimana fa <b>Heather Parisi</b> è stata ospite a <b>Live di Barbara d’Urso</b>. E in quella occasione la popolare ballerina americana ha affrontato i 5 temibili ‘sferati’, i quali hanno colto l’occasione per criticarla soprattutto perchè ha deciso di diventare nuovamente madre all’età di 50 anni. Ma non è finita qua perchè successivamente <b>Heather Parisi</b> ha fatto una confessione davvero molto intima a <b>Barbara d’Urso</b>: in passato ha subìto violenze. Una rivelazione che ha commosso tutti in studio e i tanti telespettatori a casa, i quali si sono riversati sui social per esprimerle la loro più totale solidarietà. E a distanza di una settimana da quelle dichiarazioni, <b>Heather Parisi</b> è tornata a parlare su instagram, svelando un retroscena:</p>
      <blockquote>“Mi era stato chiesto di parlare della maternità a 50 anni e di sovranismo. Ho detto di no al sovranismo. Volevo parlare di altro. Non come fanno volti noti a fine carriera che si divertono a raccontare cosa hanno fatto sotto le lenzuola…”</blockquote>
      <p>Un retroscena con una bella frecciatina verso qualche sua collega. A chi si riferirà?</p>
      <h3>Live Non è la d’Urso, Heather Parisi svela: “Molte donne adesso mi chiedono aiuto!”</h3>
      <p><b>Heather Parisi</b>, dopo aver dichiarato su instagram che da <b>Barbara d’Urso a Live</b> avrebbe dovuto parlare di sovranismo, ha anche voluto fare un’altra rivelazione. La donna ha infatti svelato che <b><a href="https://www.lanostratv.it/2019/11/heather-parisi-choc-a-live-non-e-la-durso-ho-subito-violenze/">la sua confessione intima</a></b> fatta Lunedì scorso nel talk show serale di Canale 5 ha colpito davvero tantissime persone, le quali l’hanno inondata di e-mail:</p>
      <blockquote>“Da allora continuo a ricevere tantissime e-mail di solidarietà, ma anche di grida disperate di aiuto di donne che hanno vissuto o vivono esperienze simili a quella che ho vissuto io…”</blockquote>
      <p>Insomma pare davvero che <b>Heather Parisi</b> con il suo dramma sia riuscita a smuovere le coscienze di tante persone a casa, soprattutto molto donne. Proprio su queste ultime la <b>Parisi</b> ha rivelato di essere stata colpita dai loro racconti sulle violenze che hanno subìto o che stanno subendo ancora oggi.</p>
      <h3>Heather Parisi dichiara: “Non farò il nome del mio aguzzino”</h3>
      <p><b>Heather Parisi</b>, che negli ultimi giorni è stata duramente <b><a href="https://www.lanostratv.it/2019/11/live-non-e-la-durso-heather-parisi-contestata-sei-da-rinchiudere/">attaccata da Naike Rivelli</a></b>, sul finire del suo lungo sfogo sul social fotografico, ha anche rivelato che al momento non se la sente di fare il nome del suo aguzzino. Tuttavia la <b>Parisi</b> ha poi tenuto a precisare che non è detto che in futuro non riesca a trovare il coraggio per farlo. Chi sarà costui?</p>
    </article>
  </body>
</html>