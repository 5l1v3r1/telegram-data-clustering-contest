<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-orban-viktor-varhelyi-jo-hazafi/"/>
    <meta property="og:site_name" content="lokál"/>
    <meta property="article:published_time" content="2019-11-25T00:01:04+00:00"/>
    <meta property="og:title" content="Orbán Viktor: Várhelyi jó hazafi"/>
    <meta property="og:description" content="Várhelyi Olivér jó hazafi, nem is delegált volna olyan személyt a miniszterelnök, aki nem az. Soros György megpróbálta, legmagasabb kapcsolatait is bevetve megakadályozni a magyar jelölt kinevezését. A spekuláns ezúttal elbukott, ennek ellenére a következő öt év legfontosabb kérdése a migráció lesz."/>
  </head>
  <body>
    <article>
      <h1>Orbán Viktor: Várhelyi jó hazafi</h1>
      <address><time datetime="2019-11-25T00:01:04+00:00">25 Nov 2019, 00:01</time> by <a rel="author">Lokál</a></address>
      <p>
        <b>Várhelyi Olivér jó hazafi, nem is delegált volna olyan személyt a miniszterelnök, aki nem az. Soros György megpróbálta megakadályozni a magyar uniós biztosjelölt kinevezését. A spekuláns ezúttal elbukott, ennek ellenére a következő öt év legfontosabb kérdése a migráció lesz – derült ki Orbán Viktor a Kossuth rádiónak adott interjújából.</b>
      </p>
      <p>– Az elmúlt tíz év legnagyobb diplomáciai sikere, hogy Magyarország kapta meg a következő időszak legfontosabb portfólióját – mondta Várhelyi Olivér bővítés- és szomszédságpolitikáért felelős biztosi kinevezése kapcsán Orbán Viktor miniszterelnök a Kossuth rádiónak. A miniszterelnök elmondta, hogy vannak olyan pozíciók, amik a pénzügy és a gazdaság területein jelentősek, a biztonság területén azonban Várhelyi Olivér feladata a legfontosabb.</p>
      <figure>
        <img src="https://www.lokal.hu/wp-content/uploads/2019/09/K_MTI20140523062_v2-1280x896.jpg"/>
        <figcaption>(MTI/Európai Tanács/Enzo Zucchi)</figcaption>
      </figure>
      <p>– A magyar ellenzék egyesítette az erőit, hogy elgáncsolja a magyar jelöltet, sőt tények támasztják alá, hogy Soros György el akart jutni a legmagasabb rangú vezetőkhöz, hogy személyesen akadályozza meg Várhelyi Olivér kinevezését – folytatta a miniszterelnök. Hozzátette: sosem fog delegálni olyan személyt nemzetközi pozícióra, aki nem jó hazafi.</p>
      <p>– A következő öt év legfontosabb kérdése a migráció lesz. A kérdés az, hogy mely országok tudják megvédeni a határaikat: Magyarország meg tudja, mások meg nem tudják – mondta, majd hozzátette, hogy a másik legfontosabb kérdés Európa gazdasága, melyben hatalmas hibákat vétettek a kontinenst vezető politikusok.</p>
      <p>– Az európai gazdaságnak az a része, amelyre Brüsszelnek befolyása van – az eurózóna –, cudar állapotban van, és nehéz évek is jönnek. A 2020-as év elsődleges feladata, hogy Magyarország megőrizze a gazdaság eddigi teljesítményét. Ezt célozza majd a második gazdaságvédelmi akcióterv is – mondta Orbán.</p>
      <p>– Nem szabad bezáródnunk, kapcsolatokat kell építeni, kultúrát erősíteni, iskolát és óvodát építeni azokon a helyeken is ahol nagy számban élnek magyar közösségek, mert mi összetartozunk, egy vérből valók vagyunk – utalt a határon túli magyarságra Orbán Viktor.</p>
      <hr/>
      <p>
        <b>Méltatta a Puskás Arénát</b>
      </p>
      <figure>
        <img src="https://www.lokal.hu/wp-content/uploads/2019/11/D__YT20191115057-1280x772.jpg"/>
      </figure>
      <p>Orbán Viktor a Puskás Stadion megnyitásáról azt mondta, hogy ismeri a korábbi vitákat az ilyen nagy beruházásokról, így a Lánchíd vagy a Parlament megépítése kapcsán is ilyenek voltak. A kormányfő szerint ez egy olyan hatalmas műszaki teljesítmény, amelyet az első ceruzavonástól a befejezésig csak magyarok végeztek el.</p>
      <hr/>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-a-miniszterelnok-tovabbra-is-tajekoztatja-a-parlamentet-az-europai-tanacsban-tortentekrol/">A miniszterelnök továbbra is tájékoztatja a parlamentet az Európai Tanácsban történtekről </a>
        </li>
        <li>
          <a href="https://www.lokal.hu/2019-11-orban-a-bovitesi-portfolio-elnyerese-az-elmult-tiz-ev-legnagyobb-diplomaciai-sikere/">Orbán Viktor: 2020 legfontosabb feladata a magyar gazdaság eredményeinek megvédése </a>
        </li>
        <li>
          <a href="https://www.lokal.hu/2019-11-a-sandor-palotaban-fogadta-ader-janos-a-budapestre-erkezo-erdogant-fotok/">Így fogadta Orbán Viktor a Budapestre érkező Erdogant – Fotók!</a>
        </li>
        <li>
          <a href="https://www.lokal.hu/2019-11-terkepen-mutatjuk-hol-lesz-forgalomkorlatozas-ma-a-fovarosban/">Térképen mutatjuk, hol lesz forgalomkorlátozás ma a fővárosban</a>
        </li>
        <li>
          <a href="https://www.lokal.hu/2019-11-ma-budapestre-erkezik-erdogan/">Ma Budapestre érkezik Erdogan</a>
        </li>
      </ul>
    </article>
  </body>
</html>