<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/roma/news/virginia_raggi_rifiuti_discarica_civitavecchia_firma_ordinanza-4885347.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Roma, Raggi firma l'ordinanza: «Più rifiuti a Civitavecchia»"/>
    <meta property="og:description" content="Un'ordinanza per scongiurare il caos rifiuti. Ci prova così Virginia Raggi che oggi, in qualità di sindaco della Città Metropolitana, ha firmato un provvedimento che..."/>
  </head>
  <body>
    <article>
      <h1>Roma, Raggi firma l'ordinanza: «Più rifiuti a Civitavecchia»</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Un'ordinanza per scongiurare il <b>caos rifiuti</b>. Ci prova così <b><a href="https://www.ilmessaggero.it/ricerca/virginia-raggi/">Virginia Raggi</a></b> che oggi, in qualità di sindaco della Città Metropolitana, ha firmato un provvedimento che autorizza Ama, la società che si occupa dello smaltimento dei rifiuti romani, a conferire <b>1000 tonnellate in più nella discarica di <a href="https://www.ilmessaggero.it/ricerca/civitavecchia/">Civitavecchia</a></b>. Il provvedimento, spiegano in una nota i tecnici della Citta Metropolitana Roma Capitale, sarà valido per il tempo strettamente necessario alla riapertura della discarica di <b><a href="https://www.ilmessaggero.it/ricerca/colleferro/">Colleferro</a></b>, chiusa a causa di un grave incidente sul lavoro lo scorso 9 novembre. </p>
      <p>LEGGI ANCHE <a href="https://www.ilmessaggero.it/roma/news/rifiuti_roma_raggi_ama_news_oggi-4884217.html">Rifiuti, la Regione: «Raggi ha solo 24 ore: subito i siti o commissariamo»</a></p>
      <p>Dopo una serie di missive, infuocate ed incrociate, tra Comune e Regione e un'ultima lettera inviata dalla sindaca Virginia Raggi al ministro dell'Ambiente Sergio Costa per chiedere un incontro urgente, era stata la stessa Raggi a proporre questa prospettiva come soluzione temporanea alla crisi. Dure proteste da parte dell'opposizione. «Assistiamo all’ennesimo teatrino Raggi-Zingaretti. E a pagare sono i cittadini di Civitavecchia», dichiara il deputato leghista e coordinatore di Roma e provincia, Claudio Durigon mentre Mentre Fabio Rampelli (FdI) parla di «situazione surreale» e chiede al premier Conte di intervenire per sbloccare lo stallo istituzionale.</p>
      <p>LEGGI ANCHE <a href="https://www.ilmessaggero.it/roma/news/rifiuti_roma_emergenza_discarica_colleferro-4877178.html">Rifiuti, raccolta nel baratro: chiusa la discarica di Colleferro</a></p>
      <footer>Ultimo aggiornamento: 15:54<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/video/roma/roma_rifiuti_cimitero_flaminio_mondezzacchio_albero_di_natale_video_oggi-4885171.html"/>
        <a href="https://www.ilmessaggero.it/roma/news/roma_cinque_stelle_raggi_oggi_ultime_notizie-4885634.html"/>
        <a href="https://www.ilmessaggero.it/roma/news/rifiuti_roma_raggi_ama_news_oggi-4884217.html"/>
        <a href="https://www.ilmessaggero.it/roma/news/rifiuti_roma_ama_le_iene_video_news-4884221.html"/>
        <a href="https://www.ilmessaggero.it/roma/politica/raggi_rifiuti_roma_emergenza_costa_ambiente_ultime_notizie-4881601.html"/>
      </related>
    </article>
  </body>
</html>