<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/smartphone/articoli/n513138/motorola-razr-2-sensori-touch-immagini-brevetto/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Motorla razr: sensori touch laterali nel futuro del pieghevole | Brevetto"/>
    <meta property="og:description" content="Parlare di un ipotetico Motorola razr 2 quando il primo modello non è ancora arrivato sul mercato può sembra prematuro, ma lontano dai riflettori Motorola mette in cassaforte un brevetto che potrebbe risultare molto utile per la realizzazione di un suo erede. L'idea alla base riguarda l'integrazione di sensori touch laterali: otto in totale, quattro su ogni lato."/>
  </head>
  <body>
    <article>
      <h1>Motorla razr: sensori touch laterali nel futuro del pieghevole | Brevetto</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Salvatore Carrozzini</a></address>
      <p>Parlare di un ipotetico <b>Motorola razr 2</b> quando <a href="https://www.hdblog.it/schede-tecniche/motorola-razr-2019_i4221/">il primo modello</a> non è ancora arrivato sul mercato può sembra prematuro, ma lontano dai riflettori Motorola mette in cassaforte un <b>brevetto</b> che potrebbe risultare molto utile per la realizzazione di un suo erede. L'idea alla base riguarda l'integrazione di <b>sensori touch laterali</b>: <b>otto in totale</b>, <b>quattro su ogni lato</b>.</p>
      <p>Il brevetto, approvato il 21 novembre scorso presso USPTO e WIPO, si chiama <i>Cumulative sensor in a foldable device </i>(sensore cumulativo in un dispositivo pieghevole) e mostra uno smartphone simile al Motorola razr 2019, quindi caratterizzato per la possibilità di chiudere lo schermo su se stesso. Rispetto all'attuale razr presenta però un sistema di input aggiuntivo.</p>
      <p>Gli otto sensori posizionati lungo i bordi permettono di eseguire <b>un totale di 20 funzioni</b> e<b> 20 gesture differenti</b>, 13 quando il dispositivo è aperto e 7 quando è chiuso. In tale seconda ipotesi <b>i quattro sensori della parte superiore si allineano perfettamente a quelli della parte inferiore</b>, formando in tal modo un ''sensore cumulativo" che supporta funzioni/gesture diverse rispetto a quelle dei due sensori che lo compongono.</p>
      <figure>
        <img src="https://hd.tudocdn.net/884561?w=1000&amp;fit=clip"/>
      </figure>
      <p>Come nota a margine si può notare che la documentazione allegata suggerisce la presenza di un <b>lettore di impronte integrato nel display</b>; tale aspetto, a scanso di equivoci, non è coperto dal brevetto, ma non è da escludere a priori che possa rientrare nella dotazione di serie di un futuro successore del Motorla razr 2019 che ricorre ad un tradizionale sensore fisico collocato sulla cornice inferiore dello schermo flessibile.</p>
      <p>Ricorrere a sensori touch posizionati lungo i bordi dello smartphone non è una soluzione tecnica del tutto originale - si pensi a dispositivi come <a href="https://www.hdblog.it/schede-tecniche/htc-u11_i3451/">HTC U11 con la modalità edge sense</a>, o a <a href="https://www.hdblog.it/schede-tecniche/sony-xperia-xz3_i3732/">Xperia XZ3</a> che ha fatto da apripista per la tecnologia Side Sense, sino ad arrivare a terminali più recenti come il <a href="https://www.hdblog.it/schede-tecniche/huawei-mate-30-pro_i4159/">Mate 30 Pro che supporta il Side Touch</a>. Sarebbe però <b>inedito l'impiego in un dispositivo pieghevole con schermo flessibile.</b></p>
      <p>E' prematuro prevedere se la tecnologia tutelata dal brevetto verrà effettivamente usata in un prodotto commerciale di Motorola. A condizionare tale possibilità interverranno in primo luogo i risultati di vendita del <a href="https://www.hdblog.it/smartphone/articoli/n512739/motorola-razr-2019-pieghevole-prezzo-anteprima/">nuovo razr 2019 (vi ricordiamo la nostra anteprima)</a> e, più in generale, l'andamento dell'emergente mercato dei dispositivi con schermi flessibili. Per il momento si ricorda che le vendite di Motorola razr 2019 prenderanno in via in Italia con l'<a href="https://www.hdblog.it/smartphone/articoli/n512526/motorola-razr-caratteristiche-prezzo-italia/">apertura dei preordini fissata per il 4 dicembre prossimo e ad un prezzo di 1.599 euro</a>.</p>
      <h3>VIDEO</h3>
      <figure>
        <iframe src="https://www.youtube.com/embed/dZoEA-vInIQ" width="660" height="371" data-service="Youtube" scrolling="no"/>
      </figure>
      <p>Il top di Huawei al miglior prezzo? <a href="https://www.hdblog.it/prezzi/Huawei-P30-Pro_i3951/">Huawei P30 Pro</a>, in offerta oggi da <a href="https://www.hdblog.it/clickgo/?id=3951&amp;pid=kk15b93e54d4c452a19500598da4598d47&amp;nid=4041921352&amp;area=4&amp;prz=545&amp;hash=8082d87ab96e2f0c3ade55760f45ad4b">Mobzilla.it a <b>545 euro</b></a> oppure da <a href="https://www.hdblog.it/clickgo/?id=3951&amp;pid=azb07pwbr7kka3ddqkeb&amp;nid=2170259575&amp;area=4&amp;prz=631&amp;hash=cdb4ccab04d18fe59d6e40838d67158f">Amazon a <b>631 euro</b></a>.</p>
      <p>
        <a href="https://nl.letsgodigital.org/opvouwbare-telefoons/motorola-razr-2-opvouwbare-telefoon/">VIA</a>
      </p>
      <p>
        <a href="https://nl.letsgodigital.org/uploads/2019/11/razr-2.pdf">FONTE</a>
      </p>
    </article>
  </body>
</html>