<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700183/%D9%86%DA%A9%D8%A7%D8%AA-%D8%A8%D8%B3%DB%8C%D8%A7%D8%B1-%D9%85%D9%87%D9%85-%D8%A8%D8%B1%D8%A7%DB%8C-%DB%8C%DA%A9-%D8%B3%D9%81%D8%B1-%D9%84%D8%B0%D8%AA-%D8%A8%D8%AE%D8%B4"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="نکات بسیار مهم برای یک سفر لذت بخش!"/>
    <meta property="og:description" content="در این روزهای شلوغ و مشغله های کاری، اگر زمانی برای سفر کردن برایمان پیش بیاید، نباید آن را از دست بدهیم و میبایست بدون معطلی خود را برای سفری لذت بخش آماده کنیم. اما یک سفر چه ملزوماتی دارد؟ خرید بلیط هواپیما، قطار یا اتوبوس، رزرو هتل، اجاره ویلا و... همگی مواردی هستند که باید با حساسیت و دقت آنها را مورد توجه قرار دهیم تا سفرمان جذابیت خود را از دست ندهد."/>
  </head>
  <body>
    <article>
      <h1>نکات بسیار مهم برای یک سفر لذت بخش!</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <p>در این روزهای شلوغ و مشغله های کاری، اگر زمانی برای سفر کردن برایمان پیش بیاید، نباید آن را از دست بدهیم و میبایست بدون معطلی خود را برای سفری لذت بخش آماده کنیم. اما یک سفر چه ملزوماتی دارد؟ خرید بلیط هواپیما، قطار یا اتوبوس، رزرو هتل، اجاره ویلا و... همگی مواردی هستند که باید با حساسیت و دقت آنها را مورد توجه قرار دهیم تا سفرمان جذابیت خود را از دست ندهد.</p>
      <p>در واقع می خواهم بگویم اگر بنا باشد سفری برای خود تدارک ببینیم تا لذت ساعاتی خوش را برایمان فراهم آورد، نباید بی گدار به آب بزنیم و به قولی سر سری اقدام کنیم. اما برای این که ملزومات یک سفر خوب را رعایت کنیم، به چه چیزهایی باید توجه نماییم؟</p>
      <p> </p>
      <p>
        <b>توجه به وسیله حمل و نقل</b>
      </p>
      <p>شاید نیازی نباشد که به شما تاکید کنم یکی از مهمترین مواردی که باید هنگام سفر کردن به آن توجه کنید، وسیله سفر است. ابتدا از شما سوالی دارد؛ مقصد شما نزدیک است یا دور؟ ابتدا به این سوال پاسخ دهید آن وقت است که می توانید با پاسخ به آن، به سراغ انتخاب وسیله حمل و نقل خود بروید.</p>
      <p>مسیرتان دور است؟ راه زیادی تا رسیدن به مقصد خود دارید؟ بهترین انتخاب برای شما هواپیما است. حتما می دانید این روزها سایت های معتبری چون <a href="https://www.trip.ir/">trip.ir</a> با فروش آنلاین بلیط هواپیما این امکان را برای ما و شما فراهم کرده اند تا به راحتی بتوانید با خرید بلیط هواپیما، یکی از مهمترین دغدغه های سفر خود را بر طرف نمایید.</p>
      <figure>
        <img src="https://cdn.asriran.com/files/fa/news/1398/9/4/1040810_958.jpg"/>
      </figure>
      <p>از سوی دیگر حمل و نقل با اتوبوس و قطار نیز دغدغه های خود را دارد و باید پیش از هر اقدامی به سمت تهیه بلیط برای آنها نیز اقدام کنید.</p>
      <p>اما سفر با وسیله شخصی! شاید تصور کنید بهترین نوع سفر آن است که افراد بتوانند با وسیله شخصی به مسافرت بروند اما باید بگوییم این نوع سفر برای مسیرهای طولانی می تواند خطرات بسیاری به همراه داشته باشد. از همین رو است که پیشنهاد می دهیم به جای آن که زمان زیادی از تعطیلات خود را صرف مسیر کنید، با هواپیما هم از زمان بکاهید و هم زمان بیشتری برای حضور در مقصد مورد نظر خود داشته باشید.</p>
      <p>
        <b>توجه به شرایط مقصد</b>
      </p>
      <p>در نظر گرفتن شرایط مقصدی که می خواهید به آنجا سفر کنید، از اهمیت بسیاری برخوردار است. در واقع شما باید به دقت بدانید که مقصدتان کجاست، چه شرایط آب و هوایی دارد، در کجای آن مقصد قرار است اقامت کنید، برای سفر به مقصد مورد نظر چه مواردی را باید در نظر بگیرید و چه وسایلی را با خود حمل کنید و... .</p>
      <p>در واقع شما پیش از تصمیم برای سفر و خرید <a href="https://www.trip.ir/">بلیط هواپیما</a> ، قطار و... میبایست دقیق از موقعیت آب و هوایی مقصد مطلع گردید. باید بگوییم این مسئله امری بسیار مهم است زیرا ممکن است به طور اتفاقی شما زمانی را برای سفر به شهری در نظر گرفته باشید که آب و هوای آن در روزهای مورد نظر شما برای سفر، بارانی یا برفی باشد و روند سفر شما را به هم بریزد؛ یا حتی ممکن است گرمای بیش از حد هوا برایتان آزار دهنده باشد و شما نتوانید آن طورها هم که دلتان می خواهد، از تفریحات موجود در شهر مورد نظر لذت ببرید.</p>
      <p>همچنین توجه به آب و هوا، به شما کمک می کند تا به درستی بتوانید لباس های خود را برای اقامت در مقصد انتخاب کنید تا دقیقا متناسب با شرایط آنجا باشد.</p>
      <p>
        <b>توجه به ویژگی های محل اقامت</b>
      </p>
      <p>تصور کنید شما هتلی رزرو کرده اید. شاید در این صورت دیگر نیازی به ملزومات اولیه زندگی نداشته باشید و خیالتان راحت باشد که هتل مورد نظر، آنها را برایتان فراهم می آورد اما تصور کنید شما قرار است ویلا یا خانه ای را در شهر مورد نظر برای مدت اقامتتان اجاره کنید، آن وقت است که این سوال برایتان ایجاد می شود که چه چیزهایی باید برای خود ببرید، چه نیازهایی در خانه اجاره شده برایتان پیش می آید و...</p>
      <figure>
        <img src="https://cdn.asriran.com/files/fa/news/1398/9/4/1040811_476.jpg"/>
      </figure>
      <p>در نظر گرفتن تمامی این موارد پیش از آغاز سفر می تواند سبب شود شما در سفر خود به کمترین مشکل برخورد کنید و تمامی آنچه را که نیاز دارید با خود همراه داشته باشید.</p>
      <p>
        <b>برنامه ریزی برای روزهای سفر</b>
      </p>
      <p>اگر شما قرار است به سفری گردشگری بروید بسیار اهمیت دارد که مناطق گردشگری آن را به درستی بشناسید و به خوبی بدانید محل اقامت شما تا هر یک از جاذبه های گردشگری مورد در شهر چقدر فاصله دارد. از سوی دیگری آشنایی با مکان هایی که قرار است به آنها مراجعه کنید و در نظر گرفتن فواصل آنها از هم می تواند شما را یاری کند تا به گونه ای برنامه ریزی کنید که کمترین زمان را در مسیر رفت و آمد باشید.</p>
      <p>در واقع منظورم این است که تنها کافی است شما به خوبی برنامه بریزید که در کدام روز و در چه ساعاتی می خواهید به کجا رفته و از چه مناطقی دیدن کنید.</p>
      <p>هنگام برنامه ریزی برای سفر بهتر است توجه داشته باشید که تحت هیچ شرایطی نباید برنامه را فشرده و خسته کننده بچینید زیرا اگر شما این کار را انجام دهید هم سفری آزار دهنده خواهید داشت و هم اتفاقات احتمالی را مدنظر قرار نداده اید و یک اتفاق کوچک می تواند سبب شود شما از کل برنامه ریزیتان جا بمانید.</p>
    </article>
  </body>
</html>