<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_minenergetiki_poperedili_pro_rizik_togo_shho_rosiya_pripinit_transportuvati_gaz_cherez_ukrayinu_n1239434"/>
    <meta property="og:site_name" content="24 Канал"/>
    <meta property="article:published_time" content="2019-11-25T00:47:00+00:00"/>
    <meta property="og:title" content="У Міненергетики попередили про ризик того, що Росія припинить транспортувати газ через Україну"/>
    <meta property="og:description" content="У міністерстві енергетики заявили, що сьогодні є є 100% ризик припинення транспортування газу з Росії через українську територію. Але до такого розвитку подій вони є готовими."/>
  </head>
  <body>
    <article>
      <h1>У Міненергетики попередили про ризик того, що Росія припинить транспортувати газ через Україну</h1>
      <address><time datetime="2019-11-25T00:47:00+00:00">25 Nov 2019, 00:47</time> by <a rel="author" href="https://24tv.ua/andriy_shlyahtin_tag5269/" target="_blank">Андрій Шляхтін</a></address>
      <p>
        <b>У міністерстві енергетики заявили, що сьогодні є є 100% ризик припинення транспортування газу з Росії через українську територію. Але до такого розвитку подій вони є готовими.</b>
      </p>
      <p>Як під час брифінгу підкреслив міністр енергетики Олексій Оржель, українські підземні газосховища є підготовленими до того, що Росія припинить транспортувати газ через територію України.</p>
      <blockquote>Важливо!<a href="https://24tv.ua/tsini_na_gaz_dlya_ukrayintsiv_mozhut_rekordno_vpasti_umovi_n1239242"> Ціни на газ для українців можуть рекордно впасти: умови</a></blockquote>
      <aside>У газосховищах маємо такі обсяги, щоб ми зимовий період пройшли зі стабільним газозабезпеченнямі теплозабезпеченням, коли у нас є 100% ризик того, що буде припинено транспортування газу з Росії,<cite>– зауважив міністр.</cite></aside>
      <p>За його словами, це означає те, що У<b>країна матиме на 30% більше запасів газу, ніж зазвичай.</b></p>
      <p>"Ми з цими запасами газу можемо повноцінно вийти з опалювального сезону та забезпечити газопостачання у реверсному режимі, забезпечити кожного українця як електричною енергією так і газом", – констатував Оржель.</p>
      <p>До слова, на 29 листопада <a href="https://24tv.ua/do_zavershennya_kontraktu_vse_blizhche_koli_prodovzhatsya_gazovi_peregovori_n1238408">заплановано нову тристоронню зустріч</a> за участю України, Росії та Єврокомісії. На ній обговорюватимуть питання продовження транзиту газу через Україну. Попередній контракт між Україною та російським Газпромом спливає 31 грудня 2019 року.  </p>
      <p>Раніше у Нафтогазі заявляли, що Наразі <a href="https://24tv.ua/ukrayina_vstanovila_chergoviy_rekord_iz_zapasiv_gazu_n1219497">Україна володіє рекордними запасами газу</a> у власних підземних сховищах – 21,7 мільярда метрів кубічних. Європейські країни-партнери теж накопичили рекордні для себе запаси газу – 100 мільярдів метрів кубічних.</p>
      <blockquote>Радимо ознайомитися! <a href="https://24tv.ua/tranzit_gazu_cherez_ukrayinu_2020_novini_gazovi_peregovori_v_bryusseli_n1226275">Газові переговори з Росією: що потрібно знати про транзит і новий контракт</a></blockquote>
    </article>
  </body>
</html>