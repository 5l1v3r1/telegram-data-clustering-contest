<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_bojoviki-obstrilyali-dachnij-masiv-zgorili-6-budinkiv/939691"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T00:43:00+00:00"/>
    <meta property="og:title" content="Бойовики обстріляли дачний масив: згоріли 6 будинків"/>
    <meta property="og:description" content="На Донеччині внаслідок ворожого обстрілу загорілися дачні будинки. НП трапилася у неділю ввечері, поблизу Березового. Людей евакуювали, повідомляє пресцентр ООС. &quot;24 листопада, близько 18.00 російські окупанти обстріляли позиції підрозділів Об'єднаних сил в районі Березового ..."/>
  </head>
  <body>
    <article>
      <h1>Бойовики обстріляли дачний масив: згоріли 6 будинків</h1>
      <address><time datetime="2019-11-25T00:43:00+00:00">25 Nov 2019, 00:43</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939691_w_300.jpg?v=0"/>
        <figcaption>Під обстріл бойовиків потрапили дачні будинку поблизу Березового. Фото: Словов і Діло</figcaption>
      </figure>
      <p>На Донеччині внаслідок ворожого обстрілу загорілися дачні будинки. НП трапилася у неділю ввечері, поблизу Березового.</p>
      <p>Людей евакуювали, повідомляє пресцентр ООС.</p>
      <p>"24 листопада, близько 18.00 російські окупанти обстріляли позиції підрозділів Об'єднаних сил в районі Березового Донецької області і дачний масив цього населеного пункту з великокаліберних кулеметів із застосуванням трасуючих та бронебійно-запалювальних боєприпасів.</p>
      <p>Внаслідок обстрілу загорілася суха трава. Сильний вітер призвів до швидкого поширення пожежі, яка перекинулась на розташований неподалік дачний виселок.</p>
      <p>Майже вщент вигоріли 6 будівель. Військовослужбовцям Об'єднаних сил вдалося оперативно евакуювати цивільне населення, зараз тривають заходи з локалізації пожежі", йдеться у повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_gorlivkoyu-keruvav-ukrayinskij-rozvidnik/939690"/>
      </related>
      <p>Близько 23.00 пожежу локалізували, постраждалих немає.</p>
      <blockquote>22 листопада бойовики відкрили вогонь у межах ділянки розведення №3 в районі Петрівського.<br/>Це зроблено з метою дискредитувати ЗСУ в очах місцевого населення та світової спільноти, повідомляє пресслужба штабу ООС.</blockquote>
    </article>
  </body>
</html>