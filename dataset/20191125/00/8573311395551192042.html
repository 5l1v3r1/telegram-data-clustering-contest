<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/mondo/2019/11/25/harry-meghan-volano-america-famiglia-markle-stati-uniti-foto"/>
    <meta property="og:site_name" content="VANITY FAIR"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Harry e Meghan volano in America: la famiglia Markle tornerà alla carica?"/>
    <meta property="og:description" content="I duchi di Sussex si apprestano a volare negli Stati Uniti dove - pare - resteranno più di un mese: un lasso di tempo lungo, in cui la sorellastra e il padre dell’ex attrice potrebbero rifarsi sotto per conoscere il piccolo Archie"/>
  </head>
  <body>
    <article>
      <h1>Harry e Meghan volano in America: la famiglia Markle tornerà alla carica?</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.vanityfair.it/author/nbambini" target="_blank">Nicola Bambini</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/24211851/meghan-l5-950x684.jpg"/>
        </figure>
        <figure>
          <img src="https://images.vanityfair.it/gallery/89172/Big/d878fc23-7d35-491f-9cf5-29a6f0fa0564.jpg"/>
          <figcaption>
            <b>Papà Thomas Markle</b>
            <cite>Splashnews</cite>
          </figcaption>
        </figure>
        <figure>
          <img src="https://images.vanityfair.it/gallery/89172/Big/5400e018-a623-4c87-b35b-94a2d0a356ac.jpg"/>
          <figcaption>
            <b>Papà Thomas Markle</b>
            <cite>Splashnews</cite>
          </figcaption>
        </figure>
        <figure>
          <img src="https://images.vanityfair.it/gallery/89172/Big/2dd67d0d-6ff9-4437-b935-65db79fcdd6f.jpg"/>
          <figcaption>
            <b>Il fratellastro Thomas Jr. Markle</b>
            <cite>Splashnews</cite>
          </figcaption>
        </figure>
        <figure>
          <img src="https://images.vanityfair.it/gallery/89172/Big/e65f0136-a3e9-40c3-a82a-61483655b561.jpg"/>
          <figcaption>
            <b>Mamma Doria Radlan</b>
            <cite>Splashnews</cite>
          </figcaption>
        </figure>
        <figure>
          <img src="https://images.vanityfair.it/gallery/89172/Big/d46fbbe0-89e5-465c-b546-e16b7b4fe971.jpg"/>
          <figcaption>
            <b>Mamma Doria Radlan</b>
            <cite>Splashnews</cite>
          </figcaption>
        </figure>
        <figcaption>I parenti di Meghan Markle</figcaption>
      </slideshow>
      <p>
        <b>I duchi di Sussex si apprestano a volare negli Stati Uniti dove - pare - resteranno più di un mese: un lasso di tempo lungo, in cui la sorellastra e il padre dell’ex attrice potrebbero rifarsi sotto per conoscere il piccolo Archie</b>
      </p>
      <p>Una <b>sorellastra</b> che non perde occasione di attaccarla e un <b>papà</b> rimasto coinvolto in uno scandalo di foto. <a href="https://www.vanityfair.it/topic/meghan-markle"><b>Meghan Markle</b></a> trascorrerà oltre un mese <a href="https://www.vanityfair.it/people/mondo/2019/11/22/harry-meghan-natale-sussex-archie-stati-uniti-regina-foto"><b>nella natia California</b></a>, con l’intento di rilassarsi e allentare la pressione dei<b> tabloid britannici</b> che nell’ultimo periodo non le hanno dato <b>tregua</b>. Eppure, proprio negli <b>Stati Uniti,</b> potrebbe dover fare i conti comunque con uno<b> spiacevole inconveniente</b>: un parte della sua famiglia.</p>
      <p>Sì, perché se è vero che mamma <b>Doria</b>, insegnante di yoga d’origine <b>afroamericana</b>, è in assoluto una delle persone a cui Meghan è più affezionata, non si può dire lo stesso della sorellastra <b>Samantha</b> e del papà <b>Thomas</b>. La prima, poco dopo l’annuncio ufficiale del fidanzamento con il <a href="https://www.vanityfair.it/topic/harry-dinghilterra"><b>principe Harry</b></a>, si è affrettata a dire che Meghan è «<b>un’arrampicatrice sociale</b>» e che avrebbe presto scritto un sorta di «<b>biografia scandalo</b>» su di lei.</p>
      <p>Le due non si parlerebbero dal <b>2008</b> ed ecco quindi la scelta non invitarla al <b>royal wedding</b>: Samantha, che è costretta su una <b>sedia a rotelle</b> a causa di una malattia, però <b>non l’ha presa bene</b> e ha presto rincarato la dose attaccando la sorellastra in diretta tv. Salvo poi presentarsi davanti a <b>Kensington Palace</b> con la speranza di ricevere udienza o quantomeno<b> lasciare una lettera</b>: missione fallita e mesto ritorno a <b>Los Angeles</b>.</p>
      <p>Diversa la situazione del papà, <b>figura controversa,</b> che era stato invitato da Meghan al matrimonio ma alla fine, per <b>problemi di salute</b>, ha dovuto rinunciare ad accompagnarla all’altare. Proprio in vista delle <b>nozze</b> era stato paparazzato in un negozio di <b>abiti su misura,</b> ma il <i>Daily Mail</i> lo aveva poi beccato a<a href="https://www.vanityfair.it/people/mondo/2018/05/16/meghan-markle-padre-thomas-foto-famiglia-scandali-nozze-harry-gossip"><b> mettersi d’accordo con i fotografi</b></a>: insomma, un servizio orchestrato ad hoc, che ha messo<b> in imbarazzo</b> la royal family.</p>
      <p>Si è subito detto «<b>mortificato</b>», si è scusato con tutti e di recente, dalla sua casa al confine con il <b>Messico</b>, ha chiesto di poter conoscere il suo nuovo nipotino, <b>Archie</b>. Che viaggerà con Harry e Meghan negli <b>Stati Uniti</b>, per la prima volta: chissà che i Markle non colgano l’occasione per<b> tornare alla carica</b>.</p>
      <related>
        <h4>LEGGI ANCHE</h4>
        <a href="https://www.vanityfair.it/people/mondo/2019/11/23/meghan-harry-rapporto-famiglia-reale-teso-isolati-foto-gossip"/>
        <a href="https://www.vanityfair.it/people/mondo/2019/11/22/harry-meghan-natale-sussex-archie-stati-uniti-regina-foto"/>
      </related>
    </article>
  </body>
</html>