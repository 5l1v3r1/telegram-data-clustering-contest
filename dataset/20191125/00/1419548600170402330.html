<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/wxcn4b"/>
    <meta property="og:site_name" content="News7 Tamil"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="பொதுப்பணித்துறை அலுவலகத்தில் குடியேறும் போராட்டத்தில் ஈடுபட்ட விவசாயிகள்!"/>
    <meta property="og:description" content="பொதுப்பணித்துறை அலுவலகத்தில் குடியேறும் போராட்டத்தில் ஈடுபட்ட விவசாயிகள்!"/>
  </head>
  <body>
    <article>
      <h1>பொதுப்பணித்துறை அலுவலகத்தில் குடியேறும் போராட்டத்தில் ஈடுபட்ட விவசாயிகள்!</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">saravanamanoj</a></address>
      <p>
        <b>முல்லை பெரியாறு கால்வாயிலிருந்து தண்ணீர் திறக்க கோரி 500க்கும் மேற்பட்ட விவசாயிகள், சிவகங்கை மாவட்ட பொதுப்பணித்துறை அலுவலகத்தில் குடியேறும் போராட்டத்தில் ஈடுபட்டனர். </b>
      </p>
      <p>சிவகங்கை மாவட்டத்திற்கு உட்பட்ட முல்லை பெரியாறு ஆயக்கட்டு பிரதான கால்வாய் வழியாக செல்லும் தண்ணீர் மூலம் பல ஆயிரக்கணக்கான ஏக்கர் விவசாய நிலங்கள் நீர் பாசனம் பெற்று வருகின்றன. விவசாய பணிகளுக்காக இந்த கால்வாயிலிருந்து 30 நாட்களுக்கு 100 கன அடி நீர் திறந்துவிடப்பட வேண்டும். ஆனால், தற்போது வெறும் 14 நாட்கள் மட்டுமே தண்ணீர் திறக்கப்பட்டு திடீரென கால்வாயை மூடியுள்ளதாக விவசாயிகள் குற்றம் சாட்டுகின்றனர். </p>
      <p>நீர் திறக்காததால் தங்கள் பயிர்கள் கருகும் நிலை ஏற்பட்டுள்ளதாக வேதனை தெரிவித்துள்ள அவர்கள், சிவகங்கை மாவட்ட பொதுப்பணித்துறை அலுவலகத்தை முற்றுகையிட்டனர். தங்களுக்கு அளிக்க வேண்டிய உரிய நீரை வழங்க வேண்டும் எனவும் அவர்கள் வலியுறுத்தினர்.</p>
    </article>
  </body>
</html>