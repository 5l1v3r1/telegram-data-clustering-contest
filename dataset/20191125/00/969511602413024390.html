<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/piata-centralelor-termice-vanzarile-de-locuinte-noi-sustin-vanzarile-de-centrale-pe-gaz-18614452"/>
    <meta property="og:site_name" content="BusinessMagazin"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Piaţa centralelor termice. Vânzările de locuinţe noi susţin vânzările de centrale pe gaz"/>
    <meta property="og:description" content="Mai bine de nouă din zece locuinţe fina­lizate în anul 2018 au fost echipate cu cen­trale termice pe gaz, iar modelul cel mai utilizat este cel cu putere de 24 kW. „Urmarea câtorva recomandări simple în..."/>
  </head>
  <body>
    <article>
      <h1>Piaţa centralelor termice. Vânzările de locuinţe noi susţin vânzările de centrale pe gaz</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.businessmagazin.ro/autor/bogdan-alecu" target="_blank">Bogdan Alecu</a></address>
      <h3>Piaţa centralelor termice. Vânzările de locuinţe noi susţin vânzările de centrale pe gaz</h3>
      <p>Mai bine de nouă din zece locuinţe fina­lizate în anul 2018 au fost echipate cu cen­trale termice pe gaz, iar modelul cel mai utilizat este cel cu putere de 24 kW. „Urmarea câtorva recomandări simple în alegerea centralei termice va da rezultate pe termen lung, pentru că astfel se pot face economii im­por­­tan­te la facturile de utilităţi în con­di­ţii de confort ridicat“, a decla­rat Cătălin Drăguleanu, country manager la Ariston Thermo România.</p>
      <p>Mai bine de nouă din zece locuinţe fina­lizate în anul 2018 au fost echipate cu cen­trale termice pe gaz, iar modelul cel mai utilizat este cel cu putere de 24 kW.  „Urmarea câtorva recomandări simple în alegerea centralei termice va da rezultate pe termen lung, pentru că astfel se pot face economii im­por­­tan­te la facturile de utilităţi în con­di­ţii de confort ridicat“, a decla­rat Cătălin Drăguleanu, country manager la Ariston Thermo România.</p>
      <p>Avantajele centralei termi­ce în com­paraţie cu alte sisteme de încăl­zit au făcut ca aceasta să fie pri­ma opţiu­ne de încălzi­re pen­tru apartamen­tele noi. Mai exact, peste 90% din locu­in­ţele finali­zate în anul 2018 sunt dotate cu centrală ter­mi­că, potrivit datelor Institutului Naţional de Statistică (INSSE).</p>
      <p>Spre comparaţie, mai puţin de 1% din locuinţele finalizate în 2018 au fost racordate la sistemul de termoficare. Preferinţa românilor pentru centralele termice în aparta­men­tele noi, în detrimentul altor soluţii de încălzire, se remarcă şi în anii anteriori. Astfel, în 2017 şi 2016 ponderea locuinţelor finalizate care au montată o centrală termică este de peste 85%, potrivit datelor INSSE.</p>
      <p>„Aceste statistici confirmă faptul că românii doresc solu­ţii moderne şi eficiente de încălzire pentru lo­cuin­ţele lor. Extinderea infra­structurii de trans­port gaze în mai multe zone din ţară ar face ca toţi românii să bene­fi­cieze de stan­darde ridi­ca­te de con­fort, indife­rent că locu­iesc în mediul urban sau rural“, a spus Cătălin Drăguleanu.</p>
      <p>Investiţia necesară pen­tru instalarea unei centrale ter­mi­­ce por­neş­te, în medie, de la 3.200 de lei pentru înlocuirea unui model vechi şi poate ajun­ge până la aproximativ 8.200 lei pentru o primă in­sta­lare, într-un apartament de 80 mp, potrivit estimărilor Ariston. Amortizarea achiziţiei se poate face în 2-4 ani, în func­ţie de oraş şi de costurile gigacaloriei în sistem centralizat.</p>
      <p>Parcul total de centrale termice instalate a crescut substan­ţial în ultimii ani, susţinut de debranşări, înlocuiri şi de achiziţiile pentru proiecte noi. Potrivit estimărilor Ariston, numărul total de centrale va ajunge în acest an la apro­ximativ 2,6 milioane, comparativ cu 2,4 mi­lioane în anul 2018. </p>
      <figure>
        <img src="https://www.businessmagazin.ro/images/pixel.png"/>
      </figure>
      <p>Alegerea centralei termice trebuie să ia în calcul supra­fa­ţa locuinţei, numărul de consumatori şi cantitatea de apă cal­dă necesară. Modelul de centrală cel mai utilizat în Româ­nia este cel cu o putere de 24 kW, potrivit pentru un aparta­ment de maximum 120 de metri pătraţi. Recoman­da­rea spe­cia­liş­tilor este însă ca la prima achiziţie clientul să aibă o discuţie cu un consilier specializat, care îl poate ajuta să ia cea mai bu­nă alegere. Gradul de izolare a locuinţei, obi­ce­iurile de con­sum şi nu în ultimul rând factorii cli­ma­tici sunt aspecte tehni­ce importante în procesul de achiziţie.</p>
      <p>Cumpărătorul trebuie să aibă în vedere şi ce perioadă de garanţie este asigurată de producător. Durata de utilizare a unei centrale termice depăşeşte, în medie, 10 ani, şi este important ca atât serviciul de garanţie, cât şi cel de post-garanţie să fie asigurate de firme specializate. Astfel, reparaţiile sunt efectuate cu piese de schimb originale, iar reviziile tehnice sunt derulate de personal autorizat, aspecte care vor prelungi durata de viaţă a echipamentului.</p>
      <p>„Studiile pe care le-am realizat arată că nevoile clien­ţilor au evoluat în ultimii ani şi că serviciile postvânzare sunt tot mai importante, în special pentru persoanele care îşi înlo­cu­iesc echipamentele vechi de încălzire. Extragaranţia a deve­nit unul dintre factorii principali în procesul de achiziţie, mo­tiv pentru care de ceva timp regăsim pe piaţă modele care oferă şi până la şapte ani de garanţie“, a explicat Cătălin Drăguleanu, country manager la Ariston Thermo România.</p>
      <p>Pentru un consum cât mai eficient de energie este reco­man­dată gestionarea căldurii prin soluţii de conectivitate in­te­ligentă (smart connectivity), care pot aduce economii sem­ni­ficative la factura de întreţinere, fără însă a renunţa la con­fort. Mai exact, tehnologia actuală îţi permite să controlezi de la distanţă centrala, să poţi regla şi programa temperatura din locuinţă de oriunde ai fi, în funcţie de propriile pre­ferinţe, reducând astfel consumul ridicat atunci când nu eşti acasă.</p>
      <p>Aceste echipamente inteligente sunt tot mai căutate pe piaţa locală. Potrivit datelor Ariston, vânzările de centrale „smart“ au crescut cu 24% anul trecut faţă de 2017.</p>
      <figure>
        <img src="https://www.businessmagazin.ro/images/pixel.png"/>
      </figure>
      <p>
        <b>
          <i>Cătălin Drăguleanu, country manager, Ariston Thermo România: nevoile clien­ţilor au evoluat în ultimii ani şi serviciile post-vânzare sunt tot mai importante, în special pentru persoanele care îşi înlocuiesc echipamentele vechi de încălzire.</i>
        </b>
      </p>
    </article>
  </body>
</html>