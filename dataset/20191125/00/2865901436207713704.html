<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/covek-na-rodendanu-mog-ujaka-koji-me-je-vredao-i-gol-koji-je-sve-promenio/343426"/>
    <meta property="og:site_name" content="MozzartSport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Čovek na rođendanu mog ujaka koji me je vređao i gol koji je sve promenio..."/>
    <meta property="og:description" content="Ili kako sam još kao dete navikao na kritike... Crtice iz života Julijana Drakslera"/>
  </head>
  <body>
    <article>
      <h1>Čovek na rođendanu mog ujaka koji me je vređao i gol koji je sve promenio...</h1>
      <h2>Ili kako sam još kao dete navikao na kritike... Crtice iz života Julijana Drakslera</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p><b>Julijan Draksler </b>spada u red onih igrača čija je majstorstvo umelo da zaslepi mase, ali isto tako njegovo ime uvek ide u folder pod nazivom <i>"nikada nije iskazao pun potencijal"</i>. Nemac je već dugo na sceni, skoro punih deset godina, a tek mu je 26. U Pariz je stigao pre dve i po sezone i još nije pokazao ni delić mogućnosti. Ne blista ni ove jeseni... Poslednji gol u Ligi 1 pre 13 meseci. </p>
      <p>Kritike su nešto što dolazi kao prirodan sled događaja, ali kritike više ne mogu da ga potresu, niti da poremete ovog momka. On je u razgovoru za <i>Goal.com</i> kazao kako je još kao tinejdžer naučio da bude otporan na takve stvari...<br/><b>"Šalke nije bio običan poslodavac za mene, kao bilo koji drugi. Mnogo očiju bilo je uprto u mene. Kada bismo izgubili nisu mi samo navijači govorili da sam bio loš. To su činile i moje komšije, prijatelji, bliski ljudi iz porodice. Recimo, bio sam jednom prilikom na rođendanu svog ujaka. Na zabavi je bio čovek koji ne propušta utakmice Šalkea i iznenada mi kazao kako sam odigrao sr..e utakmicu. To je način na koji se ljudi obraćaju jedni drugima u mom kraju. Jednostavno, nemaju dlake na jeziku. I nije ih briga da li imate 16, 17 ili 30 godina. Nije ih briga da li ste još u fazi razvoja"</b>, ispričao je <b>Draksler</b>, podvukavši da mu je to pomoglo da brže odraste i da kao stariji lakše podnosi kritike. </p>
      <p><b>"Istovremeno, ljudi tamo imaju vrlo dobar osećaj da li ste 100 odsto posvećeni ili imate nekakvu "gužvu" u glavi"</b>.</p>
      <p><b>Draksler </b>kaže da ne osuđuje one koji nisu bili baš prijatni prema njemu...<br/><b>"Kada imaš tako malo godina onda si sklon defanzivnom stavu, ne razumeš šta ti govore, ili nećeš da razumeš. Ali kada sa ove distance pogledam na te stvari mogu da kažem da su uglavnom bili u pravu kada su me kritikovali"</b>. </p>
      <p>Julijan Draksler se prisetio svojih početaka i prvog gola u dresu Šalkea koji mu je promenio život...<br/><b>"To je bilo protiv Nirnberga u DFB kupu. Imao sam 17 godina... Tri dana pre toga sam debitovao za Šalke u Hanoveru. Nisam bio baš sjajan, ali pobedili smo i bio sam srećan. To je za mene bio Holivud. I onda ta utakmica protiv Nirnberga. Postigao gol u produžetku, bilo je čudesno. Više ništa neće biti isti u mom životu. Sećam se da nisam znao gde da krenem posle gola, na koju stranu. Hteo sam da zagrlim kamermana, ali onda sam shvatio da moram da se ponašam kao profesionalac. U trenutku sam odrastao. Sledećem jutra trebalo je da idem u školu. Rekao sam se sebi - ne, nema šanse. Taj gol zaista je promenio sve"</b>, iskreno će Draksler.</p>
      <figure>
        <img src="https://mozzartsport.com/upload/CKEditor/untitled%20folder/18.%20Maljkovi%C4%87.png"/>
      </figure>
      <p>
        <i><b>Foto</b>: Reuters</i>
      </p>
    </article>
  </body>
</html>