<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/smartphone/articoli/n513189/huawei-mate-30-watch-gt-2-unita-consegnate/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Huawei Mate 30 Series e Watch GT 2: record di spedizioni"/>
    <meta property="og:description" content="I Mate 30 e Watch GT 2 rientrano tra i più recenti prodotti di Huawei. Oggi, in occasione del lancio del tablet MatePad Pro, dei nuovi MateBook D 14 e 15 e dell'altoparlante smart Sound X, il produttore cinese ha fatto il punto sull'andamento delle consegne di tali smartphone e smartwatch a livello mondiale. Sono dati importanti, tenuto conto che proprio l'attuale top della gamma Mate, la sua variante Pro e quella 5G sono i primi a risentire in maniera diretta degli effetti dell'ormai ben noto ban imposto dagli Stati Uniti, che ha determinato in primo luogo l'impossibilità di integrare le app e i servizi Google."/>
  </head>
  <body>
    <article>
      <h1>Huawei Mate 30 Series e Watch GT 2: record di spedizioni</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Salvatore Carrozzini</a></address>
      <p>I <b>Mate 30 </b>e<b> Watch GT 2</b> rientrano tra i più recenti prodotti di Huawei. Oggi, <a href="https://www.hdblog.it/tablet/articoli/n513145/huawei-matepad-pro-foto-caratteristiche/">in occasione del lancio del tablet MatePad Pro</a>, dei <a href="https://www.hdblog.it/hardware/articoli/n513156/huawei-matebook-d-14-15-caratteristiche-prezzo/">nuovi MateBook D 14 e 15</a> e dell'<a href="https://www.hdblog.it/accessori/articoli/n512761/huawei-sound-x-dettagli-immagini-smart-speaker/">altoparlante smart Sound X</a>, il produttore cinese ha fatto il punto sull'andamento delle <b>consegne di tali smartphone e smartwatch a livello mondiale</b>. Sono dati importanti, tenuto conto che proprio <a href="https://www.hdblog.it/schede-tecniche/huawei-mate-30_i4158/">l'attuale top della gamma Mate</a>, <a href="https://www.hdblog.it/schede-tecniche/huawei-mate-30-pro_i4159/">la sua variante Pro</a> <a href="https://www.hdblog.it/schede-tecniche/huawei-mate-30-pro-5g_i4160/">e quella 5G</a> sono i primi a risentire in maniera diretta degli effetti dell'ormai ben noto <a href="https://www.hdblog.it/huawei-ban/">ban imposto dagli Stati Uniti</a>, che ha determinato in primo luogo l'impossibilità di integrare le app e i servizi Google.</p>
      <figure>
        <img src="https://hd.tudocdn.net/884678?w=1000&amp;fit=clip"/>
      </figure>
      <p>Nonostante i limiti di una distribuzione che sta raggiungendo solo ora e in quantità limitate il mercato europeo - <a href="https://www.hdblog.it/smartphone/articoli/n512884/huawei-mate-30-pro-spagna-europa-prezzo/">in Spagna il Mate 30 Pro è disponibile per l'acquisto esclusivamente tramite lo Space Store del produttore situato a Madrid</a> - il CEO Richard Yu ha confermato che <b>sono stati consegnati oltre 7 milioni di Mate 30 a livello mondiale</b> (dato cumulativo per tutti i modelli della gamma) <b>nei primi 60 giorni</b> di permanenza sul mercato. Ciò si traduce in un <b>aumento delle consegne pari al 75%</b> rispetto a quelle registrate dalla<b> precedente linea Mate 20</b> nello stesso intervallo di tempo - <a href="https://www.hdblog.it/2019/03/11/huawei-mate-20-10-milioni-unita-spedizioni/">si ricorda che ai Mate 20 son serviti circa 4 mesi e mezzo per raggiungere il traguardo dei 10 milioni di pezzi (consegnati)</a>.</p>
      <figure>
        <img src="https://css.hd-cdn.it/new_files/img/shim.gif"/>
      </figure>
      <figure>
        <img src="https://css.hd-cdn.it/new_files/img/shim.gif"/>
      </figure>
      <figure>
        <img src="https://css.hd-cdn.it/new_files/img/shim.gif"/>
      </figure>
      <figure>
        <img src="https://css.hd-cdn.it/new_files/img/shim.gif"/>
      </figure>
      <figure>
        <img src="https://css.hd-cdn.it/new_files/img/shim.gif"/>
      </figure>
      <figure>
        <img src="https://css.hd-cdn.it/new_files/img/shim.gif"/>
      </figure>
      <table bordered="">
        <tr>
          <td/>
          <td/>
          <td/>
          <td/>
          <td/>
          <td/>
        </tr>
        <tr>
          <td valign="top"><a href="https://www.hdblog.it/schede-tecniche/huawei-mate-30_i4158/">Huawei Mate 30</a> 76.1 x 160.8 x 8.4 mm6.62 pollici - 2340x1080 px</td>
          <td valign="top"><a href="https://www.hdblog.it/schede-tecniche/huawei-mate-30-pro_i4159/">Huawei Mate 30 Pro</a> 73.1 x 158.1 x 8.8 mm6.53 pollici - 2400x1176 px</td>
          <td valign="top"><a href="https://www.hdblog.it/schede-tecniche/huawei-mate-30-5g_i4161/">Huawei Mate 30 5G</a> 76.1 x 160.8 x 8.4 mm6.62 pollici - 2340x1080 px</td>
          <td valign="top"><a href="https://www.hdblog.it/schede-tecniche/huawei-mate-30-pro-5g_i4160/">Huawei Mate 30 Pro 5G</a> 73.1 x 158.1 x 8.8 mm6.53 pollici - 2400x1176 px</td>
          <td valign="top"><a href="https://www.hdblog.it/schede-tecniche/huawei-mate-30-rs-porsche-design_i4162/">Huawei Mate 30 RS Porsche Design</a> 73.1 x 158.1 x 8.8 mm6.53 pollici - 2400x1176 px</td>
          <td valign="top"><a href="https://www.hdblog.it/schede-tecniche/huawei-mate-30-lite_i4029/">Huawei Mate 30 Lite</a> 73.4 x 155.2 x 7.95 mm6.21 pollici - 2340x1080 px</td>
        </tr>
      </table>
      <p>
        <a href="https://www.hdblog.it/compara/4158-4159-4161-4160-4162-4029.html">Clicca qui per il confronto completo »</a>
      </p>
      <p>
        <i>La famiglia Mate 30 al completo</i>
      </p>
      <p>Nel caso dello smartwatch <a href="https://www.hdblog.it/2019/09/19/huawei-watch-gt-2-ufficiale-prezzo-caratteristiche/">Watch Active 2, presentato insieme ai Mate 30 a metà settembre</a> e <a href="https://www.hdblog.it/2019/10/04/huawei-watch-gt-2-red-bull-italia-prezzi/">disponibile per l'acquisto nel mercato italiano a partire dal 7 ottobre scorso</a>, l'azienda conferma che è stato raggiunto e superato il traguardo di <b>oltre 1 milione di unità consegnate a livello mondiale</b>. Anche in questo caso i <b>risultati sono migliori rispetto a quelli ottenuti dal precedente modello</b> - Watch GT - che <b>ha impiegato tre mesi in più per raggiungere lo stesso obiettivo</b>. Il fatto che Watch GT 2 sia basato su LiteOS, il sistema operativo proprietario sviluppato da Huawei, pone inoltre meno restrizioni alla commercializzazione nei mercati internazionali - di fatto non è dipendente dalle app e dai servizi Google.</p>
      <figure>
        <img src="https://hd.tudocdn.net/884679?w=1000&amp;fit=clip"/>
      </figure>
      <figure>
        <img src="https://css.hd-cdn.it/new_files/img/shim.gif"/>
      </figure>
      <p>
        <a href="https://www.amazon.it/HUAWEI-Smartwatch-Settimane-Allenamento-Quadrante/dp/B07XH9KHLR?psc=1&amp;SubscriptionId=AKIAIIE3VILBRQFVUVCA&amp;tag=hdblit-api-21&amp;linkCode=xm2&amp;camp=2025&amp;creative=165953&amp;creativeASIN=B07XH9KHLR&amp;smid=A11IL2PNWYJU7H">HUAWEI Smartwatch Watch GT 2, 46 mm, Durata della Batteria Fino a 2 Settimane, GPS, 15 Modalità di Allenamento, Display del Quadrante in Vetro 3D, Chiamata Tramite Bluetooth, Matte Black</a>
      </p>
      <figure>
        <img src="https://css.hd-cdn.it/new_files/img/shim.gif"/>
      </figure>
      <p><a href="https://www.amazon.it/HUAWEI-Smartwatch-Settimane-Allenamento-Quadrante/dp/B07XH9KHLR?psc=1&amp;SubscriptionId=AKIAIIE3VILBRQFVUVCA&amp;tag=hdblit-api-21&amp;linkCode=xm2&amp;camp=2025&amp;creative=165953&amp;creativeASIN=B07XH9KHLR&amp;smid=A11IL2PNWYJU7H">Amazon</a> <a href="https://www.amazon.it/HUAWEI-Smartwatch-Settimane-Allenamento-Quadrante/dp/B07XH9KHLR?psc=1&amp;SubscriptionId=AKIAIIE3VILBRQFVUVCA&amp;tag=hdblit-api-21&amp;linkCode=xm2&amp;camp=2025&amp;creative=165953&amp;creativeASIN=B07XH9KHLR&amp;smid=A11IL2PNWYJU7H"><b><s>219</s> 189€ </b></a> <a href="https://www.amazon.it/HUAWEI-Smartwatch-Settimane-Allenamento-Quadrante/dp/B07XH9KHLR?psc=1&amp;SubscriptionId=AKIAIIE3VILBRQFVUVCA&amp;tag=hdblit-api-21&amp;linkCode=xm2&amp;camp=2025&amp;creative=165953&amp;creativeASIN=B07XH9KHLR&amp;smid=A11IL2PNWYJU7H">SCONTO NEL CARRELLO</a></p>
      <p>In breve, un bilancio per ora positivo, pur con tutte le difficoltà che Huawei sta incontrando per distribuire i suoi prodotti a livello internazionale. Una situazione che nemmeno la recente proroga del ban, che <a href="https://www.hdblog.it/huawei/articoli/n512647/huawei-proroga-ban-6-mesi-avvisi-utenti/">vale esclusivamente in relazione alle infrastrutture di rete 4G</a> ha permesso di superare. Per un riassunto di pregi e difetti del Mate 30 Pro e del Watch GT 2 vi rimandiamo ai nostri articoli: <a href="https://www.hdblog.it/2019/09/27/huawei-mate-30-pro-italia-prova-google-app/">QUI quello sul top gamma di fine 2019</a>, <a href="https://www.hdblog.it/2019/09/21/huawei-watch-gt-2-prezzo-disponibilita-prova/">QUI quello di Watch GT 2</a>.</p>
      <h3>VIDEO</h3>
      <figure>
        <iframe src="https://www.youtube.com/embed/2DO1cnJwIWw" width="660" height="371" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/xeh8qG1ExGk" width="660" height="371" data-service="Youtube" scrolling="no"/>
      </figure>
      <p>Il top gamma con il miglior rapporto qualità/prezzo? <a href="https://www.hdblog.it/prezzi/Asus-ZenFone-6_i3998/">Asus ZenFone 6</a>, in offerta oggi da <a href="https://www.hdblog.it/clickgo/?id=3998&amp;pid=tc90AI01W1M00780&amp;nid=4141990879&amp;area=4&amp;prz=499&amp;hash=a0b90b06b11ab6fc12324319d1bd8972">ASUS eShop a <b>499 euro</b></a> oppure da <a href="https://www.hdblog.it/clickgo/?id=3998&amp;pid=do306458402&amp;nid=455512531&amp;area=4&amp;prz=559&amp;hash=b7f9e0111fcc6fd3ae51a0bb6748cec8">Unieuro a <b>559 euro</b></a>.</p>
      <p>
        <a href="https://www.ithome.com/0/459/039.htm">VIA</a>
      </p>
      <p>
        <a href="https://twitter.com/HuaweiMobile/status/1198953489206038528">FONTE</a>
      </p>
    </article>
  </body>
</html>