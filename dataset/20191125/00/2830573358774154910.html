<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/champions-league/2019/11/25-63805748/simeone_juve_protagonista_anche_quest_anno_ronaldo_l_atletico_lo_ha_sempre_sofferto_/"/>
    <meta property="og:site_name" content="Tuttosport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Simeone: “Juve protagonista anche quest'anno. Ronaldo? L'Atletico lo ha sempre sofferto”"/>
    <meta property="og:description" content="Il Cholo presenta la sfida di Champions contro i bianconeri: “Sarri sta cercando di trasmettere il suo messaggio ai giocatori, i conti si fanno in primavera. CR7? Un numero uno”"/>
  </head>
  <body>
    <article>
      <h1>Simeone: “Juve protagonista anche quest'anno. Ronaldo? L'Atletico lo ha sempre sofferto”</h1>
      <h2>Il Cholo presenta la sfida di Champions contro i bianconeri: “Sarri sta cercando di trasmettere il suo messaggio ai giocatori, i conti si fanno in primavera. CR7? Un numero uno”</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p><b>TORINO</b> - “<i>Sappiamo che la <b>Juve</b> è un avversario forte, con grandi giocatori </i><i>e un allenatore con uno stile preciso. Dobbiamo portare la partita dove vogliamo noi</i>”. Il Cholo <b>Simeone</b> mette in guardia il suo <b>Atletico </b>alla vigilia della sfida di Champions contro i bianconeri. “<i>Una squadra più forte? È presto per fare bilanci però è chiaro che la Juve ha grandissimi campioni che si adatteranno a <b>Sarri</b>. Hanno piedi buoni, possono giocare in più ruoli. La squadra, anche quest’anno, sarà come sempre protagonista. Il tecnico sta cercando di trasmettere il suo messaggio ai giocatori, i conti però si fanno in primavera</i>”. Inevitabile l’argomento <b>Cristiano Ronaldo</b>: “<i>È un campione, un numero uno, noi lo abbiamo sempre sofferto. Non credo sia Ronaldo contro Atletico, veniamo in questa bellissima casa per fare la nostra partita</i>”. Chiusura sulla filosofia dei Colchoneros: “<i>Noi cerchiamo di ottenere risultati, che arrivino con cinque o trenta passaggi corretti non ci importa. <b>Joao Felix</b>? È con noi da poco e si è infortunato. Abbiamo bisogno di questo ragazzo, ha caratteristiche che il resto della squadra non ha. È umile e ha voglia di lavorare</i>”.</p>
      <p>
        <a href="https://www.tuttosport.com/news/calcio/champions-league/2019/11/25-63784957/sarri_con_ronaldo_ho_un_buon_rapporto_non_leggo_le_critiche/?a=2">
          <b>Sarri: "Con Ronaldo ho un buon rapporto"</b>
        </a>
      </p>
      <p>
        <a href="https://www.tuttosport.com/news/calcio/champions-league/2019/11/25-63784963/higuain_non_devo_rubare_il_trono_a_ronaldo_felice_alla_juve/?a=2">
          <b>Higuain: "Non rubo il trono a Ronaldo"</b>
        </a>
      </p>
      <figure>
        <a href="https://www.tuttosport.com/foto/calcio/champions-league/2019/11/25-63794702/juve_sarri_parla_in_campo_con_ronaldo/">
          <img src="https://cdn.tuttosport.com/images/2019/11/25/163324074-62e15abb-8f2b-4e3f-b302-4831fb1a4200.jpg"/>
        </a>
        <figcaption>Juve, Sarri parla in campo con Ronaldo<br/><a href="https://www.tuttosport.com/foto/calcio/champions-league/2019/11/25-63794702/juve_sarri_parla_in_campo_con_ronaldo/">Guarda la gallery</a></figcaption>
      </figure>
      <related>
        <a href="https://www.tuttosport.com/news/calcio/champions-league/2019/11/25-63784957/sarri_con_ronaldo_ho_un_buon_rapporto_non_leggo_le_critiche/?a=2"/>
        <a href="https://www.tuttosport.com/news/calcio/champions-league/2019/11/25-63784963/higuain_non_devo_rubare_il_trono_a_ronaldo_felice_alla_juve/?a=2"/>
        <a href="https://www.tuttosport.com/archivio/calcio/champions-league"/>
        <a href="https://www.tuttosport.com/news/calcio/champions-league/2019/11/25-63804329/atalanta_gasperini_zapata_out_con_la_dinamo_serve_un_solo_risultato_/?related_news"/>
        <a href="https://www.tuttosport.com/news/calcio/serie-a/atalanta/2019/11/25-63799630/atalanta_rifinitura_verso_la_dinamo_out_zapata/?related_news"/>
        <a href="https://www.tuttosport.com/news/calcio/serie-a/napoli/2019/11/25-63787965/napoli_insigne_non_convocato_per_il_liverpool/?related_news"/>
        <a href="https://www.tuttosport.com/news/calcio/champions-league/2019/11/25-63784963/higuain_non_devo_rubare_il_trono_a_ronaldo_felice_alla_juve/?related_news"/>
      </related>
    </article>
  </body>
</html>