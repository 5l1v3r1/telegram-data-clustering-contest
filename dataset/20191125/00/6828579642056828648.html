<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/prawo-finanse-statystyki/orange-swiatlowod-pol-miliona-klientow"/>
    <meta property="og:site_name" content="Telepolis"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Orange Światłowód ma już pół miliona klientów"/>
    <meta property="og:description" content="Z pomarańczowego światłowodu korzysta już pół miliona klientów Orange, najwięcej w Warszawie, Wrocławiu, Krakowie, Szczecinie i Łodzi. Korzysta z niego ponad połowa znajdujących się w zasięgu mieszkańców Podkowy Leśnej, co trzeci mieszkający w zasięgu Orange Światłowodu w Milanówku oraz co czwarty w Zakopanem. Wykorzystanie sieci światłowodowej Orange w skali kraju zwiększyło się do 12,5%."/>
  </head>
  <body>
    <article>
      <h1>Orange Światłowód ma już pół miliona klientów</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">msnet</a></address>
      <p>
        <b>Z pomarańczowego światłowodu korzysta już pół miliona klientów Orange, najwięcej w Warszawie, Wrocławiu, Krakowie, Szczecinie i Łodzi. Korzysta z niego ponad połowa znajdujących się w zasięgu mieszkańców Podkowy Leśnej, co trzeci mieszkający w zasięgu Orange Światłowodu w Milanówku oraz co czwarty w Zakopanem. Wykorzystanie sieci światłowodowej Orange w skali kraju zwiększyło się do 12,5%.</b>
      </p>
      <blockquote>– Widzimy, że Polacy coraz chętniej wybierają superszybki internet. Potwierdza to ponad 500 tysięcy użytkowników Orange Światłowodu. Wystarczy spojrzeć na tempo, w jakim ta usługa zdobywała klientów: pierwsze sto tysięcy użytkowników zdobyliśmy po dwóch latach od uruchomienia oferty, a ostatnie w zaledwie 7 miesięcy.<br/>Od 2015 roku zainwestowaliśmy w rozwój sieci światłowodowej ponad 3 mld zł. Dziś z usługi może korzystać ponad 4 mln, czyli blisko 30% wszystkich domów i mieszkań w Polsce. Chcemy, aby do końca przyszłego roku co najmniej 5 mln gospodarstw domowych było w zasięgu.</blockquote>
      <p>- powiedział Jean-François Fallacher, prezes Orange Polska</p>
      <related>
        <h4>Zobacz:</h4>
        <a href="https://www.telepolis.pl/wiadomosci/taryfy-promocje-uslugi/orange-testy-5g-warszawa-podsumowanie"/>
        <a href="https://www.telepolis.pl/wiadomosci/prawo-finanse-statystyki/orange-play-plus-t-mobile-jedna-trzecia-ruchu-strony-internetowe"/>
      </related>
      <p>Prowadzone od 5 lat inwestycje spowodowały, że dostęp do sieci światłowodowej Orange ma <b>ponad 4 mln gospodarstw domowych i firm w 142 miastach</b>, w tym <b>400 tys. domów jednorodzinnych</b>. W ponad 70 miastach zasięgiem sieci światłowodowej objętych jest ponad połowa gospodarstw domowych.</p>
      <p>Orange Polska zapewnia dostęp do Internetu także z wykorzystaniem sieci światłowodowych innych operatorów. Pomarańczowi biorą również udział w <b>Programie Operacyjnym Polska Cyfrowa</b>, dzięki czemu w zasięgu światłowodu znalazło się <b>37 tys. domów i firm</b>,  głównie w obszarach tak zwanych białych plam.</p>
      <p>Orange oferuje światłowodowe łącza internetowe o szybkości maksymalnej <b>300 Mb/s</b>, <b>600 Mb/s</b> oraz <b>1 Gb/s</b>. Możemy z nich skorzystać także w pakiecie <b>Orange Love</b>. Klienci, którzy zdecydują się na zakup lub przedłużenie pakietu Orange Love z telewizją na 2 lata w ofercie świątecznej, otrzymają telewizor <b>Thomson 32” HD</b> oraz drugi smartfon w prezencie.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/taryfy-promocje-uslugi/orange-na-swieta-telewizor-oraz-drugi-smartfon-w-prezencie-pod-choinke"/>
        <a href="https://www.telepolis.pl/wiadomosci/taryfy-promocje-uslugi/orange-wylaczenie-taryf-smart-na-karte-nowe-orange-go"/>
      </related>
      <p>Źródło tekstu: Orange</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/taryfy-promocje-uslugi/orange-testy-5g-warszawa-podsumowanie"/>
        <a href="https://www.telepolis.pl/wiadomosci/sprzet/orange-neva-jet-5g-debiutuje-najpierw-w-polsce"/>
        <a href="https://www.telepolis.pl/wiadomosci/prawo-finanse-statystyki/orange-play-plus-t-mobile-jedna-trzecia-ruchu-strony-internetowe"/>
        <a href="https://www.telepolis.pl/wiadomosci/wydarzenia/orange-zwolnienia-pracownikow-lata-2020-2021-rozmowy-zwiazki-zawodowe"/>
        <a href="https://www.telepolis.pl/wiadomosci/taryfy-promocje-uslugi/ostatnia-szansa-na-darmowe-2gb-internetu-w-orange"/>
      </related>
    </article>
  </body>
</html>