<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-besiktas-besiktasin-golu-haftaya-72inci-dakikada-mi-353313"/>
    <meta property="og:site_name" content="Fotospor"/>
    <meta property="article:published_time" content="2019-11-25T00:07:00+00:00"/>
    <meta property="og:title" content="Beşiktaş'ın golü haftaya 72'inci dakikada mı?"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Beşiktaş'ın golü haftaya 72'inci dakikada mı?</h1>
      <address>
        <time datetime="2019-11-25T00:07:00+00:00">25 Nov 2019, 00:07</time>
      </address>
      <p>Ekim ayının başından bu yana Süper Lig ve Avrupa'nın 5 büyük liginde en az gol yiyen takım <b>Beşiktaş </b>kalesinde 6 maçta sadece 1 gol gördü. Ligde oynadığı son 4 maçı da kazanan siyah-beyazlılar sezonun ilk 8 haftasında sadece 2 galibiyet alabilmişti. Aslında son 10 maçın 9’unun ilk yarısında gol atamayan Beşiktaş son 3 maçını 1-0 kazanırken, gollerin Galatasaray maçında 69'uncu dakikada Umut Nayir’den, Denizlispor maçında 70’nci  dakikada N’Koudou’dan ve Cumartesi akşam da <b>Konyaspor</b> maçında 71’nci dakikada Burak Yılmaz’dan gelmesi dikkat çekti.</p>
      <p>
        <b>SOYUNMA ODASINA DA TRİBÜNLERE DE SİNERJİ GELDİ</b>
      </p>
      <p><b>Abdullah Avcı</b>’nın maç sonunda dediği gibi Beşiktaş’ın soyunma odasına ''sinerji'' geldi... aynı şekilde siyah-beyazlı tribünlere de sinerji geldi. Oyunculardan teknik direktörü, yönetimden birbirlerine kadar tepkili olan tribünlerin Konyaspor maçından sonraki görüntüsü görülmeye değerdi. Konya stadında ışıklar kapatılmasına rağmen Beşiktaş tribünleri telefonların ışıklarını yakarak geceyi aydınlattılar.</p>
      <p>Kaynak: Fotospor</p>
    </article>
  </body>
</html>