<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/orgh-ston-arh-gia-th-diaithsia-eyaggeloy"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Οργή στον Αρη για τη διαιτησία Ευαγγέλου"/>
    <meta property="og:description" content="Έξαλλοι είναι στον Άρη με την διαιτησία του Ευαγγέλου στο χθεσινό (24/11) παιχνίδι με την ΑΕΚ στο Ολυμπιακό Στάδιο που τελείωσε ισόπαλο 1-1. "/>
  </head>
  <body>
    <article>
      <h1>Οργή στον Αρη για τη διαιτησία Ευαγγέλου</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Αντώνης Φουντής</a></address>
      <h4>Έξαλλοι είναι στον Άρη με την διαιτησία του Ευαγγέλου στο χθεσινό (24/11) παιχνίδι με την ΑΕΚ στο Ολυμπιακό Στάδιο που τελείωσε ισόπαλο 1-1. </h4>
      <p>Οι διαμαρτυρίες των ανθρώπων της ομάδας ου ήταν πολύ έντονες και τη στιγμή που καταλογίστηκε το πέναλτι υπέρ της Ένωσης στο φινάλε του αγώνα, ενώ και μετά το τέλος του, βγήκαν εκτός εαυτού αφού αν και έπαιζαν με δέκα παίκτες από το 53’ λόγω αποβολής του Ιντέγε, έχασαν τη νίκη από ένα πέναλτι που καταλόγισε ο Ευαγγέλου μέσω VAR.</p>
      <h3>Τι είπε ο Χαριστέας</h3>
      <p>Χαρακτηριστικές ήταν οι δηλώσεις του <b>Αγγελου Χαριστέα</b> μετά το παιχνίδι: «Ηρθαμε στο ΟΑΚΑ για να πάρουμε τους τρεις βαθμούς. Γι' αυτό παίζει πάντα ο Άρης. <b>Όλοι είδαν πως έχουμε δυνατή ομάδα,</b> είμαι ευχαριστημένος από τα παιδιά. Αν δεν ήταν ο ρέφερι που έκανε ένα πολύ κακό παιχνίδι θα φεύγαμε με τους τρεις βαθμούς.Φάνηκε πως η ελληνική διαιτησία έχει προβλήματα, αυτό συζήτησα και στην UEFA που ήμουν τις προηγούμενες ημέρες. Χάνουμε την ουσία του αθλήματος και αυτό φάνηκε. Χάνεται πολύτιμος χρόνος στο VAR, το οποίο δεν έχουμε μάθει να το χρησιμοποιούμε. Εκνευρίζει τους παίκτες, τον κόσμο και κάθε εβδομάδα κάνουμε βήματα πίσω.</p>
      <p>Είμαι απόλυτα ευχαριστημένος από τους ποδοσφαιριστές μας, αν ήταν 50-50 οι διαιτητές θα φεύγαμε με τους τρεις βαθμούς από το ΟΑΚΑ. Εδώ να ξεκαθαρίσω ότι οι δηλώσεις μου, δεν έχουν να κάνουν καθόλου με την ΑΕΚ. Όσοι είδαν σήμερα το παιχνίδι, είδαν τις φάσεις. Ας τις αναλύσουν και θα δουν πως σε ένα παιχνίδι που ο διαιτητής σταματάει το παιχνίδι σε κάθε φάση για τρία και τέσσερα λεπτά, τότε κάτι δεν πάει καλά», είπε χαρακτηριστικά ο τεχνικός διευθυντής του Αρη.</p>
      <p><b>Όσο για τον Ερασιτέχνη Άρη, στον επίσημο λογαριασμό του στα social media, έκανε λόγο για «κλοπή». Γράφει συγκεκριμένα: «ΚΛΟΠΗ. </b>Η κλοπή είναι έγκλημα που τιμωρείται από τον Ποινικό Κώδικα στα άρθρα 372 ΠΚ. Στη βασική της μορφή είναι πλημμέλημα και τιμωρείται με φυλάκιση τουλάχιστον τριών μηνών. Η κλοπή απαιτεί δόλο του δράστη, κλοπή εξ αμελείας δεν υπάρχει. Μόνο μπράβο στην ομάδα μας #ARIS»</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>