<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yeniasya.com.tr/cetin-acar/veraset-i-nubuvvet-ile-vazifelenmek_507436"/>
    <meta property="og:site_name" content="YENİ ASYA"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Veraset-i Nübüvvet ile vazifelenmek"/>
    <meta property="og:description" content="Cenab-ı Allah’ın Esma-i Hüsnalarının tecelligâhı olduğumuzda nasıl ”halife-i arz” unvanını alıyorsak, Peygamberimiz’in (asm) getirmiş olduğu şeriata ve O’nun (asm) Sünnet-i Seniyyesine ittiba etmekle de Resulullah’a (asm) ümmet oluruz."/>
  </head>
  <body>
    <article>
      <h1>Veraset-i Nübüvvet ile vazifelenmek</h1>
      <h2>Cenab-ı Allah’ın Esma-i Hüsnalarının tecelligâhı olduğumuzda nasıl ”halife-i arz” unvanını alıyorsak, Peygamberimiz’in (asm) getirmiş olduğu şeriata ve O’nun (asm) Sünnet-i Seniyyesine ittiba etmekle de Resulullah’a (asm) ümmet oluruz.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">Çetin ACAR</a></address>
      <p>Resulullah (asm) bir gün; “Allah’ın rahmeti benim vekillerimin üzerine olsun.” diye buyurunca; Sahabe Efendilerimiz, ‘sizin vekilleriniz kimlerdir, Ya Resulullah (asm)? diye sorarlar. Cevaben der ki, “Sünnetimi yaşatıp, Allah’ın kullarına öğretendir.” (Buhari-Müslim)</p>
      <p>Risale-i Nur eserleri bu asırda en önemli sünnet olan “tebliğ” vazifesini tam olarak yerine getirdiğini ifade eden Üstadımız; “Biz nur şakirtleri, ancak manevî Âl-i Beyt’ten sayılabiliriz.” 1 diyerek vazifemizin ehemmiyetini ortaya koyduğu gibi, şevk ve gayretimizi de kamçılamıştır.</p>
      <p>Peygamberimiz ayrıca ”Âlimler peygamberlerin varisleridir” 2 diye buyurarak. Bu dehşetli zamanda ümmetin üzerinde çok önemli bir miras olduğunu ve bu mirası korumak ve neşretmek vazifesi ile tavzif edildiğimizi ve asla ümitsizliğe yer olmadığını belirtip, müjdeliyor.</p>
      <p>“Eğer deseniz: “Hadiste âlim tabiri var. Bir kısmımız yalnız kâtibiz”.</p>
      <p>“Elcevap: Bir sene bu risaleleri ve bu dersleri anlayarak ve kabul ederek okuyan, bu zamanın mühim ve hakikatli bir âlimi olabilir, eğer anlamasa da, madem Risale-i Nur şakirtlerinin bir şahs-ı manevisi var; o şahs-ı manevî bu zamanın bir âlimidir. Sizin kalemleriniz ise, o şahs-ı manevinin parmaklarıdır.” 3 (Bu zamanda o şahs-ı manevinin kalemini kullanan parmak, Yeni Asya Gazetesi ve neşriyatlarıdır)</p>
      <p>Üstadımız, bu zamanda Âl-i Beyt’ten sayılmamız için sünnete uymanın gerekliliğine şöyle ifade ediyor; “Demek Âl-i Beyt’ten, vazife-i risaletçe muradı, Sünnet-i Seniyyesidir. Sünnet-i Seniyyeye ittibaı terk eden, hakikî Âl-i Beyt’ten olmadığı gibi, Âl-i Beyt’e hakikî dostta olamaz. 4</p>
      <p>Demek oluyor ki, veraset-i Nübüvvet gibi vazife ile tavzif edilmek ve Âl-i Beyt’ten sayılmak istiyorsak, bu ancak Peygamberimiz’in (asm) Sünnet-i Seniyyesine uymak ile mümkün.</p>
      <p>Bu dehşetli asırda bunları tatbik etmek ve sahip olmak ise ancak ve ancak Risale-i Nur eserlerinin hakikatleri etrafında toplanmak ve hizmet etmektir.</p>
      <p>
        <b>Dipnotlar:</b>
      </p>
      <p>1- Şuâlar. 2- Buhari, ilim. 10. 3- Lem’alar, 404. 4- Lem’alar, 44.</p>
    </article>
  </body>
</html>