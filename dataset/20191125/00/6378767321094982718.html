<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/sef-rezortu-slovenskej-diplomacie-prijal-delegaciu-z-ciernej-hory-cl722955.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Šéf rezortu slovenskej diplomacie prijal delegáciu z Čiernej Hory"/>
    <meta property="og:description" content="24hod.sk - Šéf rezortu slovenskej diplomacie prijal delegáciu z Čiernej Hory - Na snímke slovenský minister zahraničných vecí a európskych záležitostí SR Miroslav Lajčák."/>
  </head>
  <body>
    <article>
      <h1>Šéf rezortu slovenskej diplomacie prijal delegáciu z Čiernej Hory</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Na snímke slovenský minister zahraničných vecí a európskych záležitostí SR Miroslav Lajčák.</b><br/>Bratislava 25. novembra (TASR) - Minister zahraničných vecí a európskych záležitostí SR Miroslav Lajčák (nominant Smeru-SD) v pondelok prijal predsedu výboru pre medzinárodné vzťahy a krajanov Parlamentu Čiernej Hory Andriju Nikoliča. TASR o tom informoval tlačový odbor rezortu diplomacie.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574718135.'"/>
      </figure>
      <p>Hlavnou témou diskusie bola podľa rezortu zahraničná politika Čiernej Hory v kontexte vývoja regiónu západného Balkánu a eurointegračného procesu. "<i>Dúfam, že naše vzťahy sa budú aj naďalej zintenzívňovať, a to nielen na politickej úrovni, ale aj v iných oblastiach,</i>" komentoval šéf slovenskej diplomacie.<br/><br/>Podľa Lajčáka je Podgorica v oblasti dobrých susedských vzťahov príkladom pre celý západný Balkán, podporuje jej integračné úsilie. Partneri pozitívne zhodnotili rozvoj slovensko-čiernohorských vzťahov.<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>