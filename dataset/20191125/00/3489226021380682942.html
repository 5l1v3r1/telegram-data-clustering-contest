<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/boles-apo-fila-pros-ton-mhtsotakh-mme-kata-mpogdanoy-gia-ta-xeronhsia"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Βολές από φίλα προς τον Μητσοτάκη ΜΜΕ κατά Μπογδάνου για τα ξερονήσια"/>
    <meta property="og:description" content="Τις τελευταίες ημέρες ο βουλευτής του κυβερνώντος κόμματος Κωνσταντίνος Μπογδάνος πολύ χαϊδεύει το ακροδεξιό ακροατήριο, με στόχο να πάρει την πρωτοκαθεδρία από τον Βορίδη και τον Αδωνη τώρα ειδικά που είναι υπουργοί και δύσκολα αναπτύσσουν τις απόψεις τους."/>
  </head>
  <body>
    <article>
      <h1>Βολές από φίλα προς τον Μητσοτάκη ΜΜΕ κατά Μπογδάνου για τα ξερονήσια</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Newsroom</a></address>
      <h4>Τις τελευταίες ημέρες ο βουλευτής του κυβερνώντος κόμματος Κωνσταντίνος Μπογδάνος πολύ χαϊδεύει το ακροδεξιό ακροατήριο, με στόχο να πάρει την πρωτοκαθεδρία από τον Βορίδη και τον Αδωνη τώρα ειδικά που είναι υπουργοί και δύσκολα αναπτύσσουν τις απόψεις τους.</h4>
      <p>Για τον λόγο αυτό έχει προβεί σε ένα κρεσέντο υπερσυντηρητικού παραληρήματος με θέσεις όπως ότι ο λαός δίνει το μονοπώλιο της βίας στο κράτος, με αποκορύφωμα το ότι δεν έχει ταμπού με τα ξερονήσια και ως εκ τούτου προτείνει να μεταφερθούν σε αυτά οι πρόσφυγες και οι μετανάστες.</p>
      <p>Στις μεγάλες αντιδράσεις που προκάλεσε η προτροπή του αυτή από τα κόμματα της Κεντροαριστεράς και της Αριστεράς, άρχισαν να προστίθεται και στελέχη από το χώρο της Δεξιάς.</p>
      <p>Χαρακτηριστική περίπτωση ο Θανάσης Μαυρίδης του Φιλελεύθερου και του Liberal ο οποίος σε άρθρο του με τίτλο «Αυτόν τον δρόμο, Κωνσταντίνε Μπογδάνε, θα τον πας μόνος σου...», ασκεί σκληρή κριτική στον βουλευτή όχι μόνο για τις απόψεις του αλλά και γιατί «μπαίνουν τρικλοποδιές στην κυβέρνηση από βουλευτές της, την στιγμή που η κυβέρνηση δίνει έναν τιτάνιο αγώνα εντός και εκτός συνόρων».</p>
      <p>Το Μαξίμου αρχίζει να φοβάται τη στροφή προς την ακροδεξιά μεγάλης μερίδας του κόμματος και προσπαθεί να τιθασεύσει τους φανατικούς υποστηρικτές της. Βγήκαν λοιπόν οι φιλικοί προς τον Κυριάκο Μητσοτάκη δημοσιογράφοι και άρχισαν να ρίχνουν τροχιοδεικτικές βολές προς τον Μπογδάνο. </p>
      <p>Αν είναι πραγματικές ή αν βάλουν για τα μάτια του κόσμου αυτό θα το δείξει η συνέχεια.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>