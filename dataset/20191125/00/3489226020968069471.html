<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/sth-rwmh-thn-trith-gia-to-prosfygiko-o-mhtsotakhs"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Στη Ρώμη την Τρίτη για το προσφυγικό ο Μητσοτάκης"/>
    <meta property="og:description" content="Στη Ρώμη θα βρίσκεται αύριο ο πρωθυπουργός Κυριάκος Μητσοτάκης προκειμένου να συναντηθεί με τον Ιταλό ομόλογό του, Τζουζέπε Κόντε."/>
  </head>
  <body>
    <article>
      <h1>Στη Ρώμη την Τρίτη για το προσφυγικό ο Μητσοτάκης</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Σπύρος Γκουτζάνης</a></address>
      <h4>Στη Ρώμη θα βρίσκεται αύριο ο πρωθυπουργός Κυριάκος Μητσοτάκης προκειμένου να συναντηθεί με τον Ιταλό ομόλογό του, Τζουζέπε Κόντε.</h4>
      <p>Στο επίκεντρο της συνάντησης θα είναι η  προσφυγική κρίση, καθώς <b>Ελλάδα και Ιταλία </b>σηκώνουν ιδιαίτερο βάρος ως χώρες πρώτης υποδοχής. Ο Κυριάκος Μητσοτάκης, <b>σύμφωνα με κυβερνητικές πηγές</b>, θα επιδιώξει τον συντονισμό που απαιτείται για την προώθηση κοινών πολιτικών και λύσεων σε επίπεδο Ε.Ε.</p>
      <p>Κατά τη διάρκεια της συνάντησης θα γίνει επισκόπηση των διμερών σχέσεων και θα συζητηθούν<b> οι προοπτικές περαιτέρω σύσφιξής τους, με έμφαση στον τομέα της οικονομίας, του εμπορίου και της ενέργειας, στους οποίους ήδη έχει εκδηλωθεί ενδιαφέρον ιταλικών εταιρειών για επενδύσεις στην Ελλάδα.</b></p>
      <p>Σε αυτό το πλαίσιο, θα συζητηθεί η έγκαιρη ολοκλήρωση του TAP, ο οποίος θα μεταφέρει προς την Ευρώπη αζέρικο φυσικό αέριο περνώντας από την Ιταλία καθώς και ο σχεδιασμός πολύ σημαντικών ενεργειακών εγχειρημάτων που βρίσκονται σε εξέλιξη, όπως ο EastMed.</p>
      <p>Σύμφωνα πάντα με κυβερνητικές πηγές θα συζητηθεί και η ενταξιακή προοπτική των Δυτικών Βαλκανίων και η ανάγκη η διαδικασία αυτή να παραμείνει ζωντανή. Η Ελλάδα τρέχει να προλάβει τις εξελίξεις καθώς την σχετική πρωτοβουλία για την συνέχιση της ενταξιακής προοπτικής την ανέλαβε η Ιταλία μετά την τελευταία Σύνοδο Κορυφής και το “βέτο” της Γαλλίας σε Βόρεια Μακεδονία και Αλβανία. </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>