<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/100313/1841169/SOK-v-slovenskom-soubiznise--Samovrazda-mladej-herecky---27--z-Panelaku-"/>
    <meta property="og:site_name" content="Topky.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="ŠOK v slovenskom šoubiznise: Samovražda mladej herečky (†27) z Paneláku!"/>
    <meta property="og:description" content="BRATISLAVA - Slovenský šoubiznis v pondelok popoludní šokovala informácia o smrti mladej herečky známej zo seriálu Panelák Moniky Potokárovej (†27). Umelkyňa, ktorá pôsobila v Slovenskom národnom divadle, spáchala samovraždu!"/>
  </head>
  <body>
    <article>
      <h1>ŠOK v slovenskom šoubiznise: Samovražda mladej herečky (†27) z Paneláku!</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <h3>ŠOK v slovenskom šoubiznise: Samovražda mladej herečky (†27) z Paneláku!</h3>
      <p>
        <i>BRATISLAVA - Slovenský šoubiznis v pondelok popoludní šokovala informácia o smrti mladej herečky známej zo seriálu Panelák Moniky Potokárovej (†27). Umelkyňa, ktorá pôsobila v Slovenskom národnom divadle, spáchala samovraždu!</i>
      </p>
      <p>Herečka, ktorá bola vydatá za kolegu Roba Rotha, podľa našich informácií spáchala samovraždu. Záchranná služba mala na miesto činu doraziť dnes o 9:11 ráno.</p>
      <p>Šokujúcu správu napokon potvrdilo aj SND, kde herečka pôsobila. <i><b>„Vedenie Slovenského národného divadla prijalo s hlbokým smútkom správu o úmrtí poprednej mladej členky Činohry SND Moniky Potokárovej,“ </b></i>objavilo sa na stránke Slovenského národného divadla. </p>
      <p>Potokárová bola uznávanou slovenskou herečkou. V roku 2017 získala Prémiu Literárneho fondu za  postavu Moniky v inscenácii hry Zo života ľudstva, v roku 2018 Cenu Dosky za mimoriadny počin v oblasti činoherného divadla za spevácky výkon v inscenácii Kabaret normalizácia alebo Modlitba za Martu a v tom istom roku Výročnú cenu Literárneho fondu za postavu They v inscenácii hry Hedda Gablerová. </p>
      <p>Patrila k najobsadzovanejším herečkám činoherného súboru SND, momentálne stvárňovala až 12 postáv. <i><b>„V Monike Potokárovej stráca naša kultúra a umenie jednu z najtalentovanejších predstaviteliek mladej hereckej generácie. Česť jej pamiatke!“ </b></i>dodalo na svojej stránke SND.</p>
      <p>Rodine a blízkym vyjadrujeme úprimnú sústrasť!</p>
    </article>
  </body>
</html>