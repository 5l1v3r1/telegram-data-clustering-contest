<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/black-friday-2019-asus-sconti-smartphone-piu-apprezzati-fan.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Black Friday 2019 ASUS, sconti sugli smartphone più apprezzati dai fan"/>
    <meta property="og:description" content="I quattro prodotti in promozione con la campagna BlackWeeks sono ZenFone 5Z, ROG Phone, ZenFone 6 e ZenFone 6 Edition 30. Vediamo i prezzi.. In occasione del Black Friday 2019, ASUS offre vari sco..."/>
  </head>
  <body>
    <article>
      <h1>Black Friday 2019 ASUS, sconti sugli smartphone più apprezzati dai fan</h1>
      <h2>I quattro prodotti in promozione con la campagna BlackWeeks sono ZenFone 5Z, ROG Phone, ZenFone 6 e ZenFone 6 Edition 30. Vediamo i prezzi.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p>In occasione del <b>Black Friday 2019</b>, <b>ASUS</b> offre vari sconti sulla propria gamma di <b>smartphone</b>, disponibili sia su ASUS eShop sia nella rete di punti vendita ASUS Gold Store.<br/><br/>I quattro prodotti in promozione con la campagna BlackWeeks sono i seguenti: ZenFone 5Z, ROG Phone, ZenFone 6 e ZenFone 6 Edition 30. Qui di seguito i dettagli e <b>prezzi</b> dei dispositivi:<br/><br/><i><i><b>Zenfone 5Z</b><br/><br/><a href="https://multiplayer.it/notizie/195741-asus-ha-presentato-zenfone-5-zenfone-5z-zenfone-5-lite-e-zenfone-5-max.html">ZenFone 5Z</a> è lo smartphone per chi cerca il massimo, con performance elevate grazie al processore Qualcomm Snapdragon 845 Mobile Platform e sistema intelligente a doppia fotocamera per foto sempre perfette. Equipaggiato con il potente sensore Sony IMX363, fotocamera secondaria grandangolare da 120° e funzionalità avanzate della fotocamera supportate dall'intelligenza artificiale - tra cui AI Scene Detection, AI Photo Learning, Real-time Portrait e Real-time Beautification - Zenfone 5Z stimola la creatività e permette di concentrarsi sul soggetto piuttosto che sulle impostazioni della fotocamera.<br/><br/>ZenFone 5Z è in promozione in duplice configurazione, 6GB di RAM/64GB di storage e 8GB di RAM/ 256GB di storage.<br/><br/>Prezzo al pubblico consigliato: a partire da 249,00 €, IVA inclusa (fino a 150,00€ di sconto) Promozione valida su ASUS eShop e negli ASUS Gold Store.<br/><br/><b>ROG Phone</b><br/><br/><a href="https://multiplayer.it/recensioni/rog-phone-recensione.html">ROG Phone</a> è uno smartphone costruito da gamer, per gamer. Il processore Qualcomm Snapdragon 845 Mobile Platform overclockato a 2,96 GHz e la GPU Adreno 630 offrono prestazioni epiche mentre il suo esclusivo sistema di raffreddamento a camera di vapore GameCool permette di sostenere lunghissime sessioni di gioco. Il suo display AMOLED FullHD+ fonde velocità incredibili con immagini meravigliose, senza compromessi. Il design ultra-confortevole presenta esclusive porte montate lateralmente e controlli avanzati e ultra-reattivi, inclusi gli AirTrigger programmabili con sistema di vibrazione avanzata, consentendo di concentrarsi esclusivamente sul gioco, dando il vantaggio necessario per vincere.<br/><br/>ROG Phone è in promozione in duplice configurazione, 8GB di RAM/128GB di storage e 8GB di RAM/512GB di storage.<br/><br/>Prezzo al pubblico consigliato: a partire da 399,00 €, IVA inclusa (fino a 400€ di sconto) Promozione valida su ASUS eShop e negli ASUS Gold Store.<br/><br/><b>ZenFone 6</b><br/><br/>ZenFone 6 si distingue subito da tutti gli altri smartphone grazie alla rivoluzionaria Flip Camera, un modulo motorizzato che consente di utilizzare, sia frontalmente che posteriormente, la fotocamera principale Sony IMX586 da 48 megapixel e la fotocamera grandangolare (125°) da 13 megapixel per scatti di livello professionale con qualsiasi angolazione. In più, per un'esperienza visiva senza confini, è dotato di un display NanoEdge da 6,4 pollici a tutto schermo e offre un'interfaccia utente veloce e fluida, che lo rende facile da usare per chiunque. Grazie alla batteria da ben 5000mAh, con ZenFone 6 il divertimento non finisce mai.<br/><br/>ZenFone 6 è in promozione esclusivamente nella configurazione 8GB di RAM/256GB di storage. Prezzo al pubblico consigliato: 499,00 €, IVA inclusa (100€ di sconto)<br/><br/>Promozione valida esclusivamente il 29 novembre 2019 negli ASUS Gold Store.<br/><br/><b>ZenFone 6 Edition 30</b><br/><br/>Per tutti coloro che cercano un prodotto più ricercato, ASUS ha festeggiato i primi 30 anni di attività creando l'edizione limitata ZenFone 6 Edition 30, con un design iconico tema a cerchi concentrici ispirato alla filosofia Zen e disponibile nell'elegante colorazione Matte Black con il logo celebrativo in rilievo. In aggiunta, rispetto al modello base, questa versione è dotata di 12GB di RAM e 512GB di memoria interna, per offrire performance fluide e veloci, senza limiti. Oltre ad un design esclusivo e prestazioni potenziate, ZenFone 6 Edition 30 è presentato in una confezione di livello premium, da collezione, all'interno della quale è inoltre inclusa una serie di vantaggi VIP.<br/><br/>Prezzo al pubblico consigliato: 699,00 €, IVA inclusa (100€ di sconto)<br/><br/>Promozione valida esclusivamente il 29 novembre 2019 su ASUS eShop<br/><br/>Tutte le promozioni saranno attive dal 25 novembre all'8 dicembre incluso, ad eccezione di quelle relative allo ZenFone 6 e allo ZenFone 6 Edition 30, valide esclusivamente per la giornata del Black Friday (29 novembre 2019).</i></i></p>
      <figure>
        <img src="https://multiplayer.net-cdn.it/thumbs/images/2019/11/21/asus-rog-phone_jpg_1400x0_crop_upscale_q85.jpg"/>
      </figure>
    </article>
  </body>
</html>