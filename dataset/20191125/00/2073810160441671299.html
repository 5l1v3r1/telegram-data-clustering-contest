<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/stefano-de-martino-guaccero-gossip-precisazioni-449533"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Stefano De Martino, Guaccero spazientita: “Sono cose non vere!”"/>
    <meta property="og:description" content="Su Stefano De Martino? Bianca Guaccero non ci sta! Lo sfogo a Detto Fatto Chi conosce Bianca Guaccero sa bene che la sincerità è una delle caratteristiche che più la contraddistinguono e, quando qualcosa la infastidisce, lo dice senza problemi. Come le ultime notizie che sono circolate su di lei e Stefano De Martino. Qualche […]"/>
  </head>
  <body>
    <article>
      <h1>Stefano De Martino, Guaccero spazientita: “Sono cose non vere!”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Pascal Ciuffreda</a></address>
      <figure>
        <img src="https://www.gossipetv.com/wp-content/uploads/2019/11/stefano-de-marino-bianca-guaccero.jpg"/>
      </figure>
      <h3>Su Stefano De Martino? Bianca Guaccero non ci sta! Lo sfogo a Detto Fatto</h3>
      <p>Chi conosce <b>Bianca Guaccero</b> sa bene che la sincerità è una delle caratteristiche che più la contraddistinguono e, quando qualcosa la infastidisce, lo dice senza problemi. Come le ultime notizie che sono circolate su di lei e<b> Stefano De Martino</b>. Qualche giorno fa, la conduttrice di <b>Detto Fatto</b> aveva ammesso che il ballerino è un bel ragazzo (così come lo ammetterebbe chiunque), ma questa sua innocente confessione sarebbe stata strumentalizzata da siti che hanno lanciato <b>gossip</b> sensazionalistici. Guaccero non vuol far parte di questo giochetto e, in diretta, ha detto tutto quello che aveva da dire!</p>
      <h3>Bianca Guaccero fraintesa: la conduttrice vuole fare delle precisazioni dopo le ultime notizie su Stefano De Martino</h3>
      <p>Recentemente Bianca aveva parlato <a href="https://www.gossipetv.com/bianca-guaccero-ex-di-belen-ritocchini-de-martino-448841">degli ex di Belen e dei ritocchini di De Martino</a>, trattando tutto con grande rispetto; qualcuno, però, ha pensato bene di stravolgere le sue parole, facendola passare per quella che non è. Per questa ragione oggi, a Detto Fatto, ha precisato: <i>“Sono davvero contraria a questa strumentalizzazione sulle parole usate su Stefano De Martino la volta scorsa. Io qualche giorno fa avevo fatto un complimento dicendogli che è un bellissimo ragazzo. Ho letto cose non vere che non appartengono al mio spirito”</i>.</p>
      <h3>Bianca Guaccero e Fabrizio Moro, retroscena Una vita da cantare</h3>
      <p>Una puntata ricca di sorprese, momenti emozionanti (la Guaccero ha letto <a href="https://www.gossipetv.com/bianca-guaccero-contro-violenza-sulle-donne-discorso-449475">un discorso toccante contro la violenza sulle donne</a>) e di gossip… qualcuno che ha riguardato anche la conduttrice! <b>Jonathan Kashanian</b> le ha chiesto cosa è successo dietro le quinte di <b>Una vita da cantare</b> con <b>Fabrizio Moro</b>: <i>“Noi ci siamo detti quello che ci siamo detti sul palcoscenico”</i>, e ha poi immediatamente cambiato discorso: <i>“Volevo fare complimenti davvero molto sentiti a tutti gli artisti che hanno preso parte all’evento”</i>. <b>Bianca e Fabrizio</b> sono in ottimi rapporti, ma non c’è stata alcuna intenzione di approfondire la conoscenza nell’ultimo periodo, visto che la conduttrice ha ribadito che non frequenta un uomo da tempo immemore!</p>
    </article>
  </body>
</html>