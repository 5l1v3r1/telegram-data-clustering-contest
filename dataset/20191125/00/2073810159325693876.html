<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/lamica-geniale-2-quando-va-in-onda-data-449523"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="L’amica geniale 2 su Rai Uno, ecco quando va in onda: la data"/>
    <meta property="og:description" content="Quando va in onda L’amica geniale 2: data dei nuovi episodi Dopo il grande successo riscosso in Italia e negli Stati Uniti torna su Rai Uno L’amica geniale. La storia di Lila e Lenù, tratta dai fortunati e incantevoli romanzi di Elena Ferrante, torna in prima serata con una seconda stagione. La Rai ha deciso […]"/>
  </head>
  <body>
    <article>
      <h1>L’amica geniale 2 su Rai Uno, ecco quando va in onda: la data</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2018/12/lila-e-lenu-festa-lamica-geniale.jpg"/>
      </figure>
      <h3>Quando va in onda L’amica geniale 2: data dei nuovi episodi</h3>
      <p>Dopo il grande successo riscosso in Italia e negli Stati Uniti torna su Rai Uno L’amica geniale. La storia di Lila e Lenù, tratta dai fortunati e incantevoli romanzi di Elena Ferrante, torna in prima serata con una seconda stagione. La Rai ha deciso di programmare i nuovi episodi subito dopo il Festival di Sanremo, che andrà in onda dal 4 all’8 febbraio 2020. Dunque, salvo cambiamenti dell’ultima ora, <b>L’amica geniale 2 sarà trasmessa a partire da lunedì 10 febbraio 2020. </b>La seconda parte sarà divisa in 4 puntate, per un totale di 8 episodi. Confermate nel ruolo delle giovani protagoniste Gaia Girace e Margherita Mazzucco mentre<a href="https://www.gossipetv.com/lila-bambina-lamica-geniale-attrice-ludovica-nasti-leucemia-384286"> Ludovica Nasti (Lila da bambina)</a> sarà presente in alcuni flashback.</p>
      <h3>Anticipazioni su L’amica geniale 2: la trama</h3>
      <p><a href="https://www.gossipetv.com/lamica-geniale-2-quando-va-in-onda-anticipazioni-387906">L’amica geniale 2</a> racconterà ancora una volta <b>l’amicizia tra Lila e Lenù.</b> Le due resteranno amiche nonostante gli stili di vita ben diversi: Lila è sposata con Stefano Caracci mentre Lenù continua a studiare.<a href="https://www.gossipetv.com/lamica-geniale-2-riprese-foto-video-news-424954"> La seconda stagione</a>, così come il secondo libro della saga letteraria di Elena Ferrante, sarà ambientata in gran parte sull’isola di Ischia. Qui Lila trascorrerà la sua prima estate da sposata e porterà con sé Lenù. Ad Ischia le due amiche troveranno Nino Sarratore, che cambierà per sempre il rapporto tra le due ragazze.</p>
      <h3>L’amica geniale 2 diretta sempre da Saverio Costanzo</h3>
      <p>I primi episodi de L’amica geniale 2 <b>saranno diretti da Saverio Costanzo</b> – già regista della prima stagione – mentre alcuni saranno firmati da Alice Rohrwacher. Soggetto e sceneggiature sono di Elena Ferrante, Francesco Piccolo, Laura Paolucci e Saverio Costanzo. Paolo Sorrentino e Jennifer Schuur sono i produttori esecutivi. Le riprese si sono tenute la scorsa estate tra Roma, Napoli, Ischia e Pisa.</p>
    </article>
  </body>
</html>