<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/il-paradiso-delle-signore-gloria-radulescu-figlio-449586"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Il Paradiso delle Signore, Gloria Radulescu: “Voglio un figlio”"/>
    <meta property="og:description" content="Il Paradiso delle Signore: l’attrice Gloria Radulescu pronta a diventare mamma Dopo aver ottenuto il successo grazie a Il Paradiso delle Signore, Gloria Radulescu è pronta a mettere su famiglia. L’attrice italo-rumena non ha mai nascosto il suo desiderio di maternità e alla soglia dei 30 anni e con un nuovo amore ha decisamente voglia […]"/>
  </head>
  <body>
    <article>
      <h1>Il Paradiso delle Signore, Gloria Radulescu: “Voglio un figlio”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/11/gloria-radulescu-intervista.jpg"/>
      </figure>
      <h3>Il Paradiso delle Signore: l’attrice Gloria Radulescu pronta a diventare mamma</h3>
      <p>Dopo aver ottenuto il successo grazie a Il Paradiso delle Signore, Gloria Radulescu è pronta a mettere su famiglia. L’attrice italo-rumena non ha mai nascosto il suo desiderio di maternità e alla soglia dei 30 anni e con un nuovo amore <b>ha decisamente voglia di avere dei pargoli attorno.</b> Gloria – che indossa i panni di Marta Guarnieri dalla terza stagione della soap opera di Rai Uno- lo ha ribadito in un’intervista rilasciata al settimanale F. La Radulescu sogna da sempre di avere dei figli, al contrario del matrimonio, che non è invece una priorità. La giovane non sente le nozze come un evento indispensabile nella propria vita.</p>
      <h3>Le parole di Gloria Radulescu su matrimonio e figli</h3>
      <p><i>“Matrimonio? Non sono contraria, ma non vedo come un traguardo l’abito bianco. In questo momento, un figlio è il mio più grande desiderio, proprio come il mio personaggio nella serie”,</i> ha spiegato Gloria Radulescu. <i>“La maternità è un arricchimento.<b> Ho questo forte senso materno dall’età di 25 anni</b> e non ho mai pensato a un figlio come a un ostacolo per la mia carriera. È un preconcetto e sono sicura che diventare madre non toglierebbe nulla al mio percorso. Al contrario, aggiungerebbe elementi importanti e preziosi”</i>, ha aggiunto.</p>
      <h3>Massimiliano, chi è il fidanzato di Gloria Radulescu</h3>
      <p><a href="https://www.gossipetv.com/il-paradiso-delle-signore-gloria-radulescu-parla-del-fidanzato-massimiliano-449195">Gloria Radulescu si è fidanzata da poco con Massimiliano</a>, un ragazzo che non fa parte del mondo dello spettacolo. I due si sono conosciuti grazie ad amici in comune e condividono la passione per l’arte, la musica e il cinema.</p>
    </article>
  </body>
</html>