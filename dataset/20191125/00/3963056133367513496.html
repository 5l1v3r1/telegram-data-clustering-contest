<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mind_the_gap/amalfi_violenza_donne_rosso_illuminazione-4886026.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Il Duomo di Amalfi si illumina di rosso per la giornata contro la violenza sulle donne"/>
    <meta property="og:description" content="Il Duomo di Amalfi si illumina di rosso in occasione della Giornata internazionale contro la violenza sulle donne. Il colore simbolo della manifestazione è stato utilizzato per il quarto..."/>
  </head>
  <body>
    <article>
      <h1>Il Duomo di Amalfi si illumina di rosso per la giornata contro la violenza sulle donne</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Il Duomo di Amalfi si illumina di rosso in occasione della Giornata internazionale contro la violenza sulle donne. Il colore simbolo della manifestazione è stato utilizzato per il quarto anno per illuminare la facciata della Cattedrale di Sant’Andrea Apostolo e lanciare così il segnale di adesione di Amalfi alla giornata nata per dire no alla violenza di genere. L’assessore alla cultura Enza Cobalto, che ha promosso l'iniziativa, dichiara: «Abbattere il muro del silenzio è l’obiettivo chiave nel percorrere la strada per l’eliminazione della violenza contro le donne. Il duomo illuminato di rosso è un messaggio che attraverso centinaia di foto postate sui social, legate a riflessioni sulla violenza dei genere o il femminicidio, ha sempre raggiunto un elevato numero di persone. È un modo per sensibilizzare sul tema, ma anche per dire a chi vive un dramma di questo genere che non è sola, che c’è una rete forte nella società civile che è sensibile ed è pronta ad aiutare, e che uscire dal silenzio è la soluzione».<br/>L’illuminazione in rosso ha adornato le volte della facciata, il mosaico che la sovrasta e la scalea monumentale della Cattedrale.</p>
      <footer>© RIPRODUZIONE RISERVATA</footer>
    </article>
  </body>
</html>