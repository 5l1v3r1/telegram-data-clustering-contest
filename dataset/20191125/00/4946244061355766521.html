<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mo.be/nieuws/derde-van-afrikaanse-plantensoorten-bedreigd"/>
    <meta property="og:site_name" content="MO*"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Derde van Afrikaanse plantensoorten bedreigd"/>
    <meta property="og:description" content="Maar liefst 31,7 procent van de plantensoorten in tropisch Afrika lopen het gevaar uit te sterven."/>
  </head>
  <body>
    <article>
      <h1>Derde van Afrikaanse plantensoorten bedreigd</h1>
      <h2>Biodiversiteit in gevaar</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">IPS</a></address>
      <p>Maar liefst 31,7 procent van de plantensoorten in tropisch Afrika lopen het gevaar uit te sterven.</p>
      <p>Plantensoorten in gevaar krijgen doorgaans veel minder aandacht dan bedreigde diersoorten. Er is ook veel minder onderzoek naar gedaan, zo blijkt uit de rode lijst van de International Union for Conservation of Nature (IUCN). De lijst dekt vrijwel alle gekende zoogdieren (86 procent) en 61 procent van de vogels. Maar van amper 8 procent van de planten is de status gekend.</p>
      <h3>Cruciaal</h3>
      <p>Nochtans zijn planten even cruciaal voor het voortbestaan van ecosystemen. Een internationaal team van wetenschappers gebruikte de methodiek van de IUCN daarom om de bedreigingen in kaart te brengen voor plantensoorten in tropisch Afrika. </p>
      <p>De resultaten zijn allesbehalve geruststellend: 6990 plantensoorten (31,7 procent) krijgen het etiket “waarschijnlijk of potentieel bedreigd”. De soorten komen in een steeds kleiner gebied of in veel minder grote aantallen voor.</p>
      <p>De wetenschappers definieerden ook de gebieden waar de meeste soorten worden bedreigd: Ethiopië, Centraal-Tanzania, het zuiden van de Democratische Republiek Congo en de tropische regenwouden van West-Afrika.</p>
      <p>Het onderzoek, dat verscheen in <i>Science Advances</i>, werd geleid door het Franse Institut de Recherche pour le Développement (IRD).</p>
    </article>
  </body>
</html>