<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/atalanta/2019/11/25-63799630/atalanta_rifinitura_verso_la_dinamo_out_zapata/"/>
    <meta property="og:site_name" content="Tuttosport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Atalanta, rifinitura verso la Dinamo. Out Zapata"/>
    <meta property="og:description" content="Ha invece lavorato con i compagni, da aggregato, l'attaccante mancino del 2002 Amad Diallo Traore"/>
  </head>
  <body>
    <article>
      <h1>Atalanta, rifinitura verso la Dinamo. Out Zapata</h1>
      <h2>Ha invece lavorato con i compagni, da aggregato, l'attaccante mancino del 2002 Amad Diallo Traore</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p><b>BERGAMO</b> - Duvan <b>Zapata</b> si è allenato a margine del gruppo durante la rifinituta dell'<b>Atalanta</b> alla vigilia del match di martedì sera a San Siro contro la <b>Dinamo</b> <b>Zagabria</b> in Champions League. Dopo aver saltato la convocazione sabato scorso in campionato con la <b>Juventus</b>, dunque, sono quasi nulle le chances per il colombiano, lesionatosi l'adduttore destro con la <b>Colombia</b> il 12 ottobre scorso, di rientrare in squadra in occasione della penultima partita del Group Stage C. Ha invece lavorato con i compagni, da aggregato, l'attaccante mancino del 2002 Amad Diallo <b>Traore</b>, alla sua seconda presenza da subentrato proprio coi bianconeri l'altro ieri su quattro convocazioni con la prima squadra: suo il gol del 7-1 all'<b>Udinese</b> a Bergamo il 27 ottobre, ultimo successo della squadra di Gian Piero <b>Gasperini</b>. C'è tempo fino alla mezzanotte di oggi per inserire l'ivoriano nella lista B della Uefa, attualmente occupata dal solo Musa <b>Barrow</b>: in tal caso, domani alle 13 a Zingonia, non scenderebbe in campo con la <b>Primavera</b> in Youth League.</p>
      <figure>
        <a href="https://www.tuttosport.com/foto/calcio/champions-league/2019/11/06-63128841/atalanta_stratosferica_il_manchester_city_si_arrocca_e_strappa_un_pari/">
          <img src="https://cdn.tuttosport.com/images/2019/11/06/224358948-0ef81751-e79c-4a42-a4d7-310dfe19453d.jpg"/>
        </a>
        <figcaption>Atalanta stratosferica: il Manchester City si arrocca e strappa un pari<br/><a href="https://www.tuttosport.com/foto/calcio/champions-league/2019/11/06-63128841/atalanta_stratosferica_il_manchester_city_si_arrocca_e_strappa_un_pari/">Guarda la gallery</a></figcaption>
      </figure>
      <related>
        <a href="https://www.tuttosport.com/news/calcio/champions-league/2019/11/25-63781450/champions_league_gli_arbitri_delle_italiane/"/>
        <a href="https://www.tuttosport.com/news/calcio/serie-a/2019/11/23-63690282/serie_a_atalanta-juve_1-3_higuain_e_dybala_firmano_la_rimonta_gosens_non_basta/"/>
        <a href="https://www.tuttosport.com/archivio/calcio/serie-a/atalanta"/>
        <a href="https://www.tuttosport.com/news/calcio/champions-league/2019/11/25-63781450/champions_league_gli_arbitri_delle_italiane/?related_news"/>
        <a href="https://www.tuttosport.com/news/calcio/calciomercato/2019/11/24-63738949/juve_paratici_al_dall_ara_prende_appunti_dopo_il_super-gol_di_kulusevski/?related_news"/>
        <a href="https://www.tuttosport.com/news/calcio/serie-a/atalanta/2019/11/23-63698238/atalanta_gasperini_pareggio_sfortunato_fino_a_li_meritavamo_la_vittoria_/?related_news"/>
        <a href="https://www.tuttosport.com/news/calcio/serie-a/2019/11/23-63690282/serie_a_atalanta-juve_1-3_higuain_e_dybala_firmano_la_rimonta_gosens_non_basta/?related_news"/>
      </related>
    </article>
  </body>
</html>