<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/zhittya/135089-u-zhitomirsky-flyi-susplnogo-vdbuvsya-trenng-anglyska-dlya-zhurnalstv.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="У Житомирській філії Суспільного відбувся тренінг «Англійська для журналістів»"/>
    <meta property="og:description" content="21-22 листопада у Житомирській філії Суспільного відбувся тренінг для журналістів з вивчення ангілійської мови. Під час дводенного тренінгу «Англійська для журналістів» були подані правила побудови речень англійською мовою, використання дієслова to be та особливості вживання Present Simple.Учасники тренінгу змагались на швидкість створення правильних структур із запропонованих слів, пригадали різні англомовні терміни, які використовують у професійній діяльності. Заняття проводила внутрішня тренерка Академії Суспільного мовлення, редакторка творчої групи «Ранок» Житомирської філії, - Оксана Ковальчук. «Ідея проведення тренінгу «Англійська для журналістів» належить менеджеру Житомирської філії Артуру Самарцеву, – каже Оксана Ковальчук. - Він запропонував мені як сертифікованому тренеру і як фахівцю з англійської провести таке заняття. Дивовижно, я вперше спробувала себе у ролі тренера і мені сподобалось! Отримала величезне задоволення, сподіваюсь, учасники також. Дуже допомагали очі колег-учасників тренінгу, яким…"/>
  </head>
  <body>
    <article>
      <h1>У Житомирській філії Суспільного відбувся тренінг «Англійська для журналістів»</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <figure>
        <img src="http://ruporzt.com.ua/uploads/posts/2019-11/1574692936_1.jpg"/>
      </figure>
      <p>21-22 листопада у Житомирській філії Суспільного відбувся тренінг для журналістів з вивчення ангілійської мови. Під час дводенного тренінгу «Англійська для журналістів» були подані правила побудови речень англійською мовою, використання дієслова to be та особливості вживання Present Simple.<br/><br/>Учасники тренінгу змагались на швидкість створення правильних структур із запропонованих слів, пригадали різні англомовні терміни, які використовують у професійній діяльності.<br/><br/>Заняття проводила внутрішня тренерка Академії Суспільного мовлення, редакторка творчої групи «Ранок» Житомирської філії, - Оксана Ковальчук.<br/>«Ідея проведення тренінгу «Англійська для журналістів» належить менеджеру Житомирської філії Артуру Самарцеву, – каже Оксана Ковальчук. - Він запропонував мені як сертифікованому тренеру і як фахівцю з англійської провести таке заняття. Дивовижно, я вперше спробувала себе у ролі тренера і мені сподобалось! Отримала величезне задоволення, сподіваюсь, учасники також. Дуже допомагали очі колег-учасників тренінгу, яким було цікаво, і ще більше хотілося виправдати їхні очікування та надати максимум корисної інформації. Була вражена, коли учасниці, які раніше вивчали лише німецьку мову, правильно будували речення і виконували граматичні вправи з англійської».</p>
      <figure>
        <img src="http://ruporzt.com.ua/uploads/posts/2019-11/1574692970_2.jpg"/>
      </figure>
      <p>Тетяна Іскоростенська, редакторка творчої групи «Ранок», учасниця тренінгу:<br/>«Було чимало інтерактиву. Слухали англійською радіо повідомлення про пошук нових ведучих для нового шоу "Saturday Night Live". Намагались зрозуміти, хто потрібен і які вимоги. Відбирали кандидатур з переліку претендентів, обґрунтовуючи англійською свою точку зору».<br/><br/>Наталка Кулініч, редакторка UA: Українське радіо «Житомирська хвиля», учасниця тренінгу:<br/>«Корисне заняття! За допомогою мозкового штурму ми проаналізували, якими є ефективні способи і методи вивчення іноземної мови. Також отримали практичні поради, як легко запам’ятовувати слова, довідались про корисні інтернет-ресурси для практикування мови у вільний час».</p>
    </article>
  </body>
</html>