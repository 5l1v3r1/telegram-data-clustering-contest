<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ekai.pl/miedzyreligijne-rozmowy-o-milosierdziu-bozym-w-burkina-faso/"/>
    <meta property="og:site_name" content="eKAI"/>
    <meta property="article:published_time" content="2019-11-25T00:26:00+00:00"/>
    <meta property="og:title" content="Międzyreligijne rozmowy o Miłosierdziu Bożym w Burkina Faso"/>
    <meta property="og:description" content="Podczas IV Kongresu Bożego Miłosierdzia w Wagadugu w Burkina Faso o miłosierdziu mówili przedstawiciele innych wyznań i religii. Panel międzyreligijny został zatytułowany: &quot;Miłosierdzie Boże, mos"/>
  </head>
  <body>
    <article>
      <h1>Międzyreligijne rozmowy o Miłosierdziu Bożym w Burkina Faso</h1>
      <address><time datetime="2019-11-25T00:26:00+00:00">25 Nov 2019, 00:26</time> by <a rel="author">mm (KAI Wagadugu) / hsz</a></address>
      <p>
        <b>Podczas IV Kongresu Bożego Miłosierdzia w Wagadugu w Burkina Faso o miłosierdziu mówili przedstawiciele innych wyznań i religii. Panel międzyreligijny został zatytułowany: „Miłosierdzie Boże, most, prowadzący ludzi do jedności”.</b>
      </p>
      <p>Podczas wystąpienia pastor Henri Ye opierał się Biblii, imam Alidou Ilboudo wskazywał fragmenty Koranu, które mówią o miłosierdziu i przebaczeniu. Melegue Traore, przedstawiciel lokalnej religii plemiennej, animizmu, mówił o naturalnych korzeniach miłosierdzia, które z natury przejawia się z relacjach społecznych poprzez wzajemną pomoc i solidarność we wspólnotach plemiennych oraz przez szacunek do przyrody.</p>
      <p>– W <a href="https://ekai.pl/search/Burkina+Faso/">Burkina Faso</a> nie możemy mówić o konflikcie religijnym. Wyznawcy wszystkich obecnych tu religii i wyznań żyją tutaj w dobrych relacjach. Ich udział w Kongresie pokazuje, że mamy wspólne źródła, na których powinniśmy się opierać. Konflikt istnieje między skrajnymi ugrupowaniami, tam, ma podłoże polityczne, a nie religijne. Chodzi o to, by wprowadzić destabilizację – mówi ks. Stanisław Filipek, pallotyn, organizator Kongresu.</p>
      <p>W IV Kongresie Miłosierdzia Bożego w Wagadugu uczestniczy ponad 1000 osób z całej Afryki, w tym kardynałowie, biskupi, misjonarze, przedstawiciele wspólnot zakonny, członkowie grup Bożego Miłosierdzia i przedstawiciele władz lokalnych. Kongres trwał do 24 listopada.</p>
      <footer>Wagadugu Ⓒ Ⓟ</footer>
      <related>
        <a href="https://ekai.pl/matki-wiezniow-politycznych-ewakuowane-z-katedry-w-managui/"/>
      </related>
    </article>
  </body>
</html>