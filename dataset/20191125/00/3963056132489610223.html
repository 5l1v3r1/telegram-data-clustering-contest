<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/roma/news/vigilessa_assiste_mamma_bimba_roma_tiburtina-4885770.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Vigilessa samaritana assiste mamma con bimba di due anni bloccata nella notte alla stazione di Tiburtina"/>
    <meta property="og:description" content="Una notte da incubo per una trentottenne di Foggia, rimasta bloccata sotto la pioggia alla stazione degli autobus di Tiburtina assieme alla figlia di due anni. La donna era venuta a Roma per sbrigare..."/>
  </head>
  <body>
    <article>
      <h1>Vigilessa samaritana assiste mamma con bimba di due anni bloccata nella notte alla stazione di Tiburtina</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Una notte da incubo per una trentottenne di Foggia, rimasta<b> bloccata sotto la pioggia</b> alla stazione degli autobus di <b><a href="https://www.ilmessaggero.it/ricerca/tiburtina/">Tiburtina </a></b>assieme alla figlia di due anni. La donna era venuta a Roma per sbrigare alcune pratiche amministrative ma <b>non era riuscita a riprendere l'autobus per tornare a casa</b>. Il cellulare sul quale aveva salvato il biglietto di ritorno aveva dato forfait: la batteria si era scaricata completamente. Senza biglietto <b>l'autista </b>dell'autobus che l'avrebbe dovuta riaccompagnare a casa <b>non l'ha fatta salire</b> nonostante avesse la figlia una bambina piccola al seguito.</p>
      <p>LEGGI ANCHE <a href="https://www.ilmessaggero.it/roma/news/autostazione_tiburtina_spostamento_anagnina_residenti_e_fuori_sede_in_rivolta-4830949.html">Tiburtina, residenti e fuori sede in rivolta contro lo spostamento della stazione bus ad Anagnina</a></p>
      <p>Ad alleviare la nottata della 38enne è arrivata, però, <b>una vigilessa della <a href="https://www.ilmessaggero.it/ricerca/polizia/">polizia </a>locale di Roma Capitale</b>, in quel momento impegnata nei consueti controlli serali nell'area della stazione. L'agente, preoccupata per la bambina, si è presa cura della donna e della figlia, procurando loro una sistemazione per la notte. I suoi colleghi hanno subito provveduto ad <b>avvisare la Sala Operativa Sociale</b> e in attesa dell'arrivo degli operatori si sono attivati per fornirle un aiuto immediato, comprando alcuni beni di prima necessità per lei e la sua bambina. La vigilessa si è presa cura di loro fino la mattina seguente, adoperandosi anche il giorno dopo, nonostante fosse fuori servizio, per accompagnarle alla <b><a href="https://www.ilmessaggero.it/ricerca/stazione/">stazione</a></b>.</p>
      <footer>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/roma/news/droga_corriere_roma_tiburtina_mezzo_chilo_marijuana_nello_zaino-4864593.html"/>
        <a href="https://www.ilmessaggero.it/roma/news/ladro_di_zaini_tiburtina_arrestato_agenti_polfer_polizia_ferroviaria_liberi_dal_servizio-4858102.html"/>
        <a href="https://www.ilmessaggero.it/roma/news/scomparso_adolescente_ritrovato_tiburtina-4834793.html"/>
        <a href="https://www.ilmessaggero.it/roma/news/autostazione_tiburtina_spostamento_anagnina_residenti_e_fuori_sede_in_rivolta-4830949.html"/>
        <a href="https://www.ilmessaggero.it/roma/news/polfer_arresti_polizia_ferroviaria_denunce_controlli_nigeriana_tiburtina_spaccio-4826439.html"/>
      </related>
    </article>
  </body>
</html>