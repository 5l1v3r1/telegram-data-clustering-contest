<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hdmotori.it/mercedes-benz/articoli/n513144/smart-elettrica-fortwo-forfour-prezzo-italia/"/>
    <meta property="og:site_name" content="www.hdmotori.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Smart elettrica, ecco i prezzi: si parte da 25.000 euro"/>
    <meta property="og:description" content="Dopo averle viste in più occasioni (QUI al Salone di Francoforte), finalmente possiamo dare un prezzo alle nuove Smart fortwo e forfour, d'ora in poi esclusivamente offerte con motori elettrici. Mercedes-Benz non è andata quindi per il sottile e deciso di puntare prima di tutto sulle proprie citycar per la rivoluzione elettrica che sta poi interessando l'intero mercato automobilistico, mandando di fatto in pensione qualsiasi variante a motore termico."/>
  </head>
  <body>
    <article>
      <h1>Smart elettrica, ecco i prezzi: si parte da 25.000 euro</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Gabriele Arestivo</a></address>
      <p>Dopo averle <a href="http://www.hdmotori.it/2019/09/05/smart-fortwo-forfour-eq-restyling-solo-elettriche/"><b>viste in più occasioni (QUI al Salone di Francoforte)</b></a>, finalmente possiamo dare <b>un prezzo alle nuove Smart fortwo e forfour</b>, d'ora in poi esclusivamente offerte con motori elettrici. Mercedes-Benz non è andata quindi per il sottile e deciso di puntare prima di tutto sulle proprie citycar per la rivoluzione elettrica che sta poi interessando l'intero mercato automobilistico, mandando di fatto in pensione qualsiasi variante a motore termico.</p>
      <p>Un passo importante che sarà effettivo da inizio del prossimo anno con la vendita delle quattro versioni presenti sul listino italiano: <i><b>pure, passion, pulse </b>e<b> prime</b></i>. Tanti gli allestimenti a disposizione per avere qualcosa in più rispetto alla variante base e tre diversi pacchetti a partire da questi prezzi:</p>
      <ul>
        <li><b>Smart fortwo elettrica</b> (2 posti) a partire <b>da 25.000 euro</b></li>
        <li><b>Smart forfour elettrica </b>(4 posti) a partire <b>da 25.649 euro</b></li>
        <li><b>Smart EQ fortwo cabrio</b> (2 posti) a partire <b>da 28.649 euro</b></li>
      </ul>
      <slideshow>
        <figure>
          <img src="https://hd.tudocdn.net/879948?w=660&amp;h=436&amp;fit=clip"/>
        </figure>
        <figure>
          <img src="https://hd.tudocdn.net/879947?w=660&amp;h=436&amp;fit=clip"/>
        </figure>
        <figure>
          <img src="https://hd.tudocdn.net/879946?w=660&amp;h=436&amp;fit=clip"/>
        </figure>
        <figure>
          <img src="https://hd.tudocdn.net/879945?w=660&amp;h=436&amp;fit=clip"/>
        </figure>
        <figure>
          <img src="https://hd.tudocdn.net/879944?w=660&amp;h=436&amp;fit=clip"/>
        </figure>
        <figure>
          <img src="https://hd.tudocdn.net/879939?w=660&amp;h=436&amp;fit=clip"/>
        </figure>
        <figure>
          <img src="https://hd.tudocdn.net/879938?w=660&amp;h=436&amp;fit=clip"/>
        </figure>
        <figure>
          <img src="https://hd.tudocdn.net/879937?w=660&amp;h=436&amp;fit=clip"/>
        </figure>
        <figure>
          <img src="https://hd.tudocdn.net/879933?w=660&amp;h=436&amp;fit=clip"/>
        </figure>
        <figure>
          <img src="https://hd.tudocdn.net/879936?w=660&amp;h=436&amp;fit=clip"/>
        </figure>
      </slideshow>
      <p>Disponibile <b>su richiesta un caricatore da 22 kW con funzione di ricarica rapida</b> che permetterà di passare dal 10 all'80% in meno di 40 minuti, basterà poi sfruttare l'app smart EQ control e Plugsurfing per utilizzare qualsiasi stazione di ricarica presente sul nostro territorio. Incluso nel prezzo ci sarà comunque un caricatore da 4,6 kW e <b>la Wallbox</b>, con garanzia e manutenzione gratuita per 3 anni.</p>
      <p>Non cambiano <a href="http://www.hdmotori.it/smart/articoli/n511566/nuove-smart-fortwo-forfour-eq-italia-prezzo/"><b>come già detto nelle scorse settimane</b></a> <b>i propulsori elettrici</b>, si parla quindi di <b>60 kW/82 CV ed un pacco batterie da 17,6 kWh </b>che fornisce <b>un'autonomia di circa 160 km. </b>Un range inferiore a tante altre soluzioni competitor ma in linea con le aspettative di una piccola citycar. Non resta adesso che provarle, di certo non vediamo l'ora di farlo e raccontarvi di cosa sono capaci<b> le nuove Smart elettriche in arrivo, già da gennaio 2020.</b></p>
      <h3>VIDEO ANTEPRIMA</h3>
      <figure>
        <iframe src="https://www.youtube.com/embed/izZYDvis_cM" width="660" height="371" data-service="Youtube" scrolling="no"/>
      </figure>
    </article>
  </body>
</html>