<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.totaaltv.nl/nieuws/bumastemra-haalt-veel-online-radiozenders-uit-de-lucht/"/>
    <meta property="og:site_name" content="Totaal TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Buma/Stemra haalt veel online radiozenders ‘uit de lucht’"/>
    <meta property="og:description" content="Veel Nederlanders die online naar radio luisteren, dienen uiterlijk voor 1 januari naar een alternatief op zoek te gaan. Veel online radiozenders gaan namelijk stoppen."/>
  </head>
  <body>
    <article>
      <h1>Buma/Stemra haalt veel online radiozenders ‘uit de lucht’</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Jarco Kriek</a></address>
      <p>
        <b>
          <i>Veel Nederlanders die online naar radio luisteren, dienen uiterlijk voor 1 januari naar een alternatief op zoek te gaan. Veel online radiozenders gaan namelijk stoppen.</i>
        </b>
      </p>
      <p>Het gaat mogelijk om honderden radiozenders – de zogenaamde internetradio – die uiterlijk op 31 december noodgedwongen de stekker uit de online verspreiding moeten trekken. Hun hostingpartner Radionomy stopt namelijk op 31 december alle activiteiten. Radionomy is een gratis dienst waarmee zonder het betalen van hostingkosten en auteursrechten online radio gemaakt kan worden. Tevens levert Radionomy de radiozenders gratis software waarmee de muziek afgespeeld kan worden.</p>
      <h3>Buma/Stemra</h3>
      <p>Vooral het niet betalen van auteursrechten is al enige tijd een doorn in het oog van belangenverenigingen als Buma/Stemra in Nederland. Buma/Stemra kwam in juni met Radionomy overeen dat de radiozenders die van deze dienst gebruikmaken tot en met 31 december zonder het betalen van auteursrechten online uit mogen zenden. Na deze periode moeten de radiozenders de auteursrechten gaan betalen. Voor Radionomy is dit reden om de stekker op 31 december in het geheel uit de dienst te trekken. Dit betekent dat niet alleen uit Nederland afkomstige online radiozenders maar wereldwijd alle online radiozenders die van Radionomy een andere oplossing moeten zoeken voor de online verspreiding vanaf 1 januari 2020.</p>
      <h3>Internetradio duur</h3>
      <p>In praktijk betekent dit dat voor veel online radiozenders die nu van de diensten van Radionomy gebruikmaken het doek valt. Om verder te gaan moet niet alleen een ander hostingbedrijf – die betaald dient te worden – gezocht worden. Ook moet een overeenkomst met de belangenverenigingen Buma/Stemra en Sena gesloten worden. Daarnaast moet ook de overstap naar nieuwe software gemaakt worden waarmee de muziek afgespeeld kan worden. Hiervoor zijn overigens welke enkele goedwerkende gratis alternatieven. Maar uiteindelijk gaat de online verspreiding voor deze radiozenders stijgen van gratis naar tientallen en zelfs in enkele gevallen honderden euro’s per maand. Met dit kostenplaatje in het vooruitzicht hebben diverse online radiozenders aangekondigd de uitzending aan het einde van het jaar te staken.</p>
      <related>
        <h4>Meer over dit onderwerp</h4>
        <a href="https://www.totaaltv.nl/nieuws/ziggo-go-testversie-voor-android-tv-gelekt-op-internet/"/>
        <a href="https://www.totaaltv.nl/nieuws/ziggo-netflix-en-videoland-dit-zijn-enkele-kijktips/"/>
        <a href="https://www.totaaltv.nl/nieuws/wegkwijnend-npo-3fm-krijgt-extra-geld-en-kost-miljoen-euro-per-maand/"/>
        <a href="https://www.totaaltv.nl/nieuws/netflix-voegt-derde-seizoen-the-crown-en-dertig-andere-titels-toe/"/>
      </related>
    </article>
  </body>
</html>