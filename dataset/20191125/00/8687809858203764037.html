<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oggi.it/attualita/notizie/2019/11/25/crolla-un-ponte-sulla-a6-torna-il-terrore-in-liguria-il-racconto-choc-del-testimone-dietro-di-me-arrivava-un-pullman-con-decine-di-persone/"/>
    <meta property="og:site_name" content="OGGI"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Crolla un ponte sulla A6: torna il terrore in Liguria. Il racconto choc del testimone: “Dietro di me arrivava un pullman con decine di persone…”"/>
    <meta property="og:description" content="L’autostrada A6, all’altezza del comune di Altare, si è aperta a causa di una frana della collina, a trenta metri dal suolo. Non sembrano esserci vittime, anche grazie ad alcuni automobilisti che hanno bloccato il traffico alle loro spalle. E il pensiero va inevitabilmente al Ponte Morandi..."/>
  </head>
  <body>
    <article>
      <h1>Crolla un ponte sulla A6: torna il terrore in Liguria. Il racconto choc del testimone: “Dietro di me arrivava un pullman con decine di persone…”</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <figure>
        <a href="https://www.oggi.it/attualita/gallery/crolla-un-viadotto-sulla-a6-torna-il-terrore-in-liguria-le-foto-choc/">
          <img src="https://static2.oggi.it/wp-content/uploads/sites/2/2019/11/viadotto-savona645.jpg?v=1574664374"/>
        </a>
        <figcaption>Al crollo del ponte sull’A6, si aggiunge una voragine di dieci metri che ha squarciato l’A21: così va a pezzi l’Italia...<br/><a href="https://www.oggi.it/attualita/gallery/crolla-un-viadotto-sulla-a6-torna-il-terrore-in-liguria-le-foto-choc/?origin=275873&amp;blog_origin=2">Foto</a> | <a href="https://www.oggi.it/video/attualita/2019/11/25/autostrada-a6-crolla-un-viadotto-vicino-a-savona-guarda-il-video-della-voragine-girato-da-uno-dei-miracolati/">Video</a></figcaption>
      </figure>
      <p>
        <b>L’autostrada A6, all’altezza del comune di Altare, si è aperta a causa di una frana della collina, a trenta metri dal suolo. Non sembrano esserci vittime, anche grazie ad alcuni automobilisti che hanno bloccato il traffico alle loro spalle. E il pensiero va inevitabilmente al Ponte Morandi…</b>
      </p>
      <p>Un altro viadotto è crollato in Liguria, questa volta sull’A6, nel savonese, a causa di una frana. La mente torna subito ai fatti del Ponte Morandi (<a href="https://www.oggi.it/attualita/tag/ponte-morandi/">SPECIALE</a>). E il racconto di chi era presente mette i brividi: “Ero in fase di sorpasso, ho visto una persona che sbracciava e ho pensato avesse qualche malore. Poi mi sono voltato e ho visto tutto nero, il viadotto non c’era più” – <a href="https://www.oggi.it/attualita/gallery/crolla-un-viadotto-sulla-a6-torna-il-terrore-in-liguria-le-foto-choc/">FOTO</a> | <a href="https://www.oggi.it/video/attualita/2019/11/25/autostrada-a6-crolla-un-viadotto-vicino-a-savona-guarda-il-video-della-voragine-girato-da-uno-dei-miracolati/">VIDEO</a></p>
      <p>
        <a href="https://www.oggi.it/attualita/gallery/crolla-un-viadotto-sulla-a6-torna-il-terrore-in-liguria-le-foto-choc/">Le immagini choc del crollo del viadotto nel savonese e della voragine sull’A21 – FOTOGALLERY</a>
      </p>
      <p><b>LA TESTIMONIANZA CHOC -</b> Sono le parole di Daniele Cassol, 56 anni, vigilante che transitava sul viadotto all’altezza del Comune di Altare, quando un’imponente massa di fango si è staccata dalla collina buttando giù tutto: “Dietro di me arrivava anche un pullman con decine di persone, per fortuna siamo riusciti a fermarlo”. C’è chi sostiene che una macchina sia volata di sotto, ma i vigili del fuoco, che si sono mossi subito, al momento non ne hanno trovato traccia. Un altro testimone, Franco Spano di Albisola, ha girato un video poco prima dell’arrivo dei soccorsi, sporgendosi fino all’orlo del precipizio. A Primocanale ha raccontato: “Per fortuna non c’era nessuno. L’autista di un camion s’è accorto che qualcosa stava succedendo, ma è riuscito a passare. Poi tutto è venuto giù”.</p>
      <p>
        <a href="http://www.oggi.it/video/attualita/2018/08/14/genova-crolla-un-ponte-sullautostrada-le-prime-immagini-del-disastro-guarda-il-video/">Il video choc del crollo del ponte – GUARDA</a>
      </p>
      <p><b>LA VORAGINE SULL’A21 -</b> Ma non è l’unica tragedia sfiorata sulle autostrade nel weekend a causa di un crollo: sull’A21 Torino-Piacenza si è infatti aperta una voragine di una decina di metri tra Asti e Villanova. Un’auto l’ha evitata per un soffio. Il terreno sarebbe sprofondato a causa del maltempo che si sta abbattendo sul Piemonte, dove il traffico è interrotto anche sull’A5. Ad Alessandria un’auto è finita nel fiume Bormida e gli occupanti trasferiti in ospedale, mentre sempre nello stesso fiume è stato recuperato il cadavere di una donna travolta dalla piena mentre si dirigeva al lavoro.</p>
      <p>
        <a href="http://www.oggi.it/attualita/gallery/crollo-del-ponte-morandi-a-genova-sono-39-i-morti-i-bambini-le-famiglie-il-campione-dello-sport-ecco-le-loro-storie-e-i-loro-volti-guarda-le-foto/">Crollo ponte A10, le storie delle vittime – FOTOGALLERY</a>
      </p>
      <p><b>LE POLEMICHE -</b> Il governatore della Liguria Giovanni Toti chiede un “un piano straordinario di manutenzione” dei viadotti. I vigili del fuoco di Savona la polizia stradale dovranno ora appurare lo stato di manutenzione del viadotto dell’A6. Due anni fa il consigliere regionale dei 5Stelle Andrea Melis presentò un’interrogazione per capire quale fosse lo stato dei ponti della Savona-Torino, dopo che erano state mostrare sui social le immagini dei piloni corrosi dalla ruggine di un altro viadotto dell’A6, il Bormida. Autostrada dei Fiori, spa, società del gruppo Gavio, replicò serenamente: “Dal 2013 sono stati investiti sulla tratta 280 milioni e posizionati sensori di movimento sui viadotti. Non sono mai stati segnalati pericoli”.</p>
      <p>
        <a href="http://www.oggi.it/video/attualita/2018/08/14/genova-il-ponte-crollato-sullautostrada-le-impressionanti-immagini-della-polizia-guarda-il-video/">Genova, il ponte crollato sull’autostrada: le impressionanti immagini della Polizia – VIDEO</a>
      </p>
      <p>
        <b>
          <i>e.m.</i>
        </b>
      </p>
    </article>
  </body>
</html>