<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/teaser-pentru-noua-generatie-mercedes-benz-gla-prezentare-in-11-decembrie-94935.html"/>
    <meta property="og:site_name" content="Automarket"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Teaser pentru noua generație Mercedes-Benz GLA: prezentare în 11 decembrie"/>
    <meta property="og:description" content="Mercedes-Benz a publicat un teaser pentru noua generație a SUV-ului GLA, ce va fi prezentată în 11 decembrie la Stuttgart. Noul GLA va fi cu peste 10 centimetri mai înalt decât predecesorul său."/>
  </head>
  <body>
    <article>
      <h1>Teaser pentru noua generație Mercedes-Benz GLA: prezentare în 11 decembrie</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Paul Cosma</a></address>
      <slideshow>
        <figure>
          <img src="https://static.automarket.ro/img/auto_resized/db/article/094/935/794393l-610x390-b-b64cef99.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/935/284537l-610x390-b-747a956d.jpg"/>
        </figure>
        <figure>
          <img src="https://static.automarket.ro/img/auto_resized/db/article/094/935/933963l-610x390-b-f04eeca5.jpg"/>
        </figure>
      </slideshow>
      <p>Mercedes-Benz a publicat un teaser pentru noua generație a SUV-ului GLA, ce va fi prezentată în 11 decembrie la Stuttgart. Noul GLA va fi cu peste 10 centimetri mai înalt decât predecesorul său.</p>
      <p>Mercedes a confirmat, de curând, că <b>noul GLA va fi prezentat publicului în 11 decembrie la sediul central de la Stuttgart, iar evenimentul este programat să înceapă la ora 15:00. </b>Singurul detaliu oficial suplimentar este că premiera mondială va fi una "complet digitală".</p>
      <p>Nemții au publicat acum un teaser și mai multe imagini “sub camuflaj” pentru viitorul model. În plus, Mercedes anunță că noul GLA va fi cu peste 10 centimetri mai înalt decât predecesorul său și că va oferi mai mult spațiu pentru pasagerii din spate.</p>
      <p>La interior, germanii vor implementa instrumentarul de bord digital și ecranul central de la Clasa A și GLB, în timp ce gama de motorizări va fi preluată de la GLB.</p>
      <p>
        <b>Astfel, <a href="https://www.automarket.ro/masini-noi/mercedes-benz/">Mercedes-Benz</a> GLA va putea fi achiziționat cu motor pe benzină de 1.33 litri sau 2.0 litri cu cu puteri cuprinse între 163 <a href="https://www.automarket.ro/stiri/cal-putere-cp-86347.html">CP</a> și 224 <a href="https://www.automarket.ro/stiri/cal-putere-cp-86347.html">CP</a>, în timp ce fanii <a href="https://www.automarket.ro/stiri/aprindere-prin-comprimare-86323.html">diesel</a> vor avea la dispoziție unitatea de 2.0 litri disponibilă în variante de 150 <a href="https://www.automarket.ro/stiri/cal-putere-cp-86347.html">CP</a> și 190 <a href="https://www.automarket.ro/stiri/cal-putere-cp-86347.html">CP</a>.</b>
      </p>
      <p>Ulterior, noul GLA va putea fi cumpărat și într-o versiune <a href="https://www.automarket.ro/stiri/sistem-de-propulsie-hibrid-plug-in-85705.html">plug-in hybrid</a> de 218 <a href="https://www.automarket.ro/stiri/cal-putere-cp-86347.html">cai putere</a> și cu <a href="https://www.automarket.ro/stiri/autonomie-86325.html">autonomie</a> electrică de până la 69 de kilometri, similară cu cea existentă deja pe noua generație Clasa A.</p>
      <p>Via Mercedes-Benz</p>
    </article>
  </body>
</html>