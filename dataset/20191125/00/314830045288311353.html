<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939691/%D8%B1%DB%8C%DB%8C%D8%B3%E2%80%8C%D8%AC%D9%85%D9%87%D9%88%D8%B1%DB%8C-%D8%A8%D8%B1-%D9%BE%DB%8C%DA%A9%D8%B1-%D8%AE%D9%88%D8%A7%D9%87%D8%B1-%D8%AE%D9%88%D8%AF-%D9%86%D9%85%D8%A7%D8%B2-%D8%AE%D9%88%D8%A7%D9%86%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="رییس‌جمهوری بر پیکر خواهر خود نماز خواند"/>
    <meta property="og:description" content="حجت‌الاسلام والمسلمین حسن روحانی رییس‌جمهوری، روز دوشنبه با حضور در آیین تشییع «صدیقه فریدون» خواهر خود، در زادگاهش شهر سرخه استان سمنان، بر پیکر آن مرحومه نماز خواند. به گزارش ایرنا «صدیقه فریدون» خواهر رییس جمهوری روز یکشنبه سوم آذر پس از یک دوره بیماری دارفانی را وداع گفت و آیین تشیع پیکر آن مرحومه تا دقایقی دیگر از مسجد جمعه تا وادی‌السلام شهرستان سرخه برگزار می‌شود.آیین ختم مرحومه فریدون نیز امروز بعد از نماز مغرب و عشاء در حسینیه شهدا سرخه با حضور دکتر روحانی برگزار می‌شود.حسین فریدون برادر رئیس جمهوری، محمود واعظی رئیس دفتر رئیس جمهوری، عیسی کلانتری معاون رئیس جمهوری و رئیس سازمان حفاظت محیط زیست، حسینعلی امیری معاون پارلمانی رئیس جمهوری، حجت‌الاسلام والمسلمین سیدمحمود علوی وزیر اطلاعات، علی اصغر مونسان وزیر میراث‌فرهنگی، گردشگری و صنایع‌دستی و رضا اردکانیان وزیر نیرو، از جمله مهم‌ترین مقام‌های کشوری بودند که در این آیین حضور داشتند.بنا بر اعلام خانواده آن مرحومه، مراسم سوم و هفتم خواهر رییس جمهوری روز پنجشنبه هفتم آذر از ساعت ۱۴ و ۳۰ تا ۱۶ در حسینیه شهدای سرخه و در ادامه بر سر مزار وی برگزار می‌شود.آیین…"/>
  </head>
  <body>
    <article>
      <h1>رییس‌جمهوری بر پیکر خواهر خود نماز خواند</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>حجت‌الاسلام والمسلمین حسن روحانی رییس‌جمهوری، روز دوشنبه با حضور در آیین تشییع «صدیقه فریدون» خواهر خود، در زادگاهش شهر سرخه استان سمنان، بر پیکر آن مرحومه نماز خواند.<br/><br/>به گزارش ایرنا «صدیقه فریدون» خواهر رییس جمهوری روز یکشنبه سوم آذر پس از یک دوره بیماری دارفانی را وداع گفت و آیین تشیع پیکر آن مرحومه تا دقایقی دیگر از مسجد جمعه تا وادی‌السلام شهرستان سرخه برگزار می‌شود.<br/><br/>آیین ختم مرحومه فریدون نیز امروز بعد از نماز مغرب و عشاء در حسینیه شهدا سرخه با حضور دکتر روحانی برگزار می‌شود.<br/><br/>حسین فریدون برادر رئیس جمهوری، محمود واعظی رئیس دفتر رئیس جمهوری، عیسی کلانتری معاون رئیس جمهوری و رئیس سازمان حفاظت محیط زیست، حسینعلی امیری معاون پارلمانی رئیس جمهوری، حجت‌الاسلام والمسلمین سیدمحمود علوی وزیر اطلاعات، علی اصغر مونسان وزیر میراث‌فرهنگی، گردشگری و صنایع‌دستی و رضا اردکانیان وزیر نیرو، از جمله مهم‌ترین مقام‌های کشوری بودند که در این آیین حضور داشتند.<br/><br/>بنا بر اعلام خانواده آن مرحومه، مراسم سوم و هفتم خواهر رییس جمهوری روز پنجشنبه هفتم آذر از ساعت ۱۴ و ۳۰ تا ۱۶ در حسینیه شهدای سرخه و در ادامه بر سر مزار وی برگزار می‌شود.<br/><br/>آیین ختم آن مرحومه در تهران، شنبه نهم آذر ماه از ساعت ۱۴ تا ۱۵ و ۳۰ دقیقه در مسجد بلال سازمان صدا و سیما برگزار خواهد شد.<br/><br/>آخرین سفر رسمی روحانی به استان زادگاه خود به آذر ۹۷ بازمی‌گردد که رئیس جمهوری در قالب سفر استانی به مدت ۲ روز در استان سمنان حضور یافت.<br/><br/>شهرستان سرخه با ۱۵ هزار و ۵۲۳ نفر جمعیت در فاصله ۲۰ کیلومتری غرب مرکز استان سمنان زادگاه دکتر روحانی رئیس جمهوری است.</p>
    </article>
  </body>
</html>