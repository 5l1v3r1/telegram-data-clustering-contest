<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939684/%D8%A7%D8%B1%D8%AF%D9%88%D8%BA%D8%A7%D9%86-%D8%A8%D8%A7-%D8%A7%D9%85%DB%8C%D8%B1-%D9%82%D8%B7%D8%B1-%D8%AF%DB%8C%D8%AF%D8%A7%D8%B1-%DA%A9%D8%B1%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="اردوغان با امیر قطر دیدار کرد"/>
    <meta property="og:description" content="رئیس‌جمهور ترکیه امروز (دوشنبه) وارد دوحه شد و با امیر قطر دیدار کرد.به گزارش ایسنا، به نقل از خبرگزاری اسپوتنیک، رجب طیب اردوغان، رئیس‌جمهور ترکیه در جریان سفر به قطر با تمیم بن حمد آل ثانی، امیر این کشور دیدار کرد.در این سفر تعدادی از وزرای ترکیه از جمله وزیر ورزش، وزیر دفاع و دارایی و تعدادی از مسئولان، اردوغان را همراهی می‌کنند.قرار است امیر قطر و اردوغان ریاست پنجمین نشست کمیته عالی ترکیه-قطر را برعهده بگیرند و توافق‌نامه‌هایی نیز میان دو طرف امضا شود.طبق گزارش‌های داخلی در سال جاری میلادی دو کشور شاهد رشد و توسعه در زمینه اقتصادی بوده‌اند و ارزش صادرات ترکیه به قطر از آغاز سال ۲۰۱۹ تا ماه سپتامبر به ۸۳۸ میلیون دلار رسیده و ۸.۷ درصد نسبت به همین محدوده زمانی در سال گذشته میلادی افزایش یافته است."/>
  </head>
  <body>
    <article>
      <h1>اردوغان با امیر قطر دیدار کرد</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>رئیس‌جمهور ترکیه امروز (دوشنبه) وارد دوحه شد و با امیر قطر دیدار کرد.<br/><br/>به گزارش ایسنا، به نقل از خبرگزاری اسپوتنیک، رجب طیب اردوغان، رئیس‌جمهور ترکیه در جریان سفر به قطر با تمیم بن حمد آل ثانی، امیر این کشور دیدار کرد.<br/><br/>در این سفر تعدادی از وزرای ترکیه از جمله وزیر ورزش، وزیر دفاع و دارایی و تعدادی از مسئولان، اردوغان را همراهی می‌کنند.<br/><br/>قرار است امیر قطر و اردوغان ریاست پنجمین نشست کمیته عالی ترکیه-قطر را برعهده بگیرند و توافق‌نامه‌هایی نیز میان دو طرف امضا شود.<br/><br/>طبق گزارش‌های داخلی در سال جاری میلادی دو کشور شاهد رشد و توسعه در زمینه اقتصادی بوده‌اند و ارزش صادرات ترکیه به قطر از آغاز سال ۲۰۱۹ تا ماه سپتامبر به ۸۳۸ میلیون دلار رسیده و ۸.۷ درصد نسبت به همین محدوده زمانی در سال گذشته میلادی افزایش یافته است.</p>
    </article>
  </body>
</html>