<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/partizan-podnosi-zahtev-za-ponistavanje-meca-u-moraci/343431"/>
    <meta property="og:site_name" content="MozzartSport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Partizan podnosi zahtev za poništavanje meča u Morači"/>
    <meta property="og:description" content="Crno-beli će kompletnu ekspertsku analizu spornih odluka poslati u sedište Evrolige"/>
  </head>
  <body>
    <article>
      <h1>Partizan podnosi zahtev za poništavanje meča u Morači</h1>
      <h2>Crno-beli će kompletnu ekspertsku analizu spornih odluka poslati u sedište Evrolige</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Nema mira u Jadranskoj ligi. Partizan je juče poražen od Budućnosti u Podgorici, a večeras <b><a href="https://www.kurir.rs/sport/kosarka/3364341/kurir-saznaje-sprema-se-haos-na-jadranu-partizan-podnosi-zahtev-za-ponistenje-meca-iz-morace?fbclid=IwAR0gnRK5pKDEIDFwJ3PYeguXjZJ9rI8-7ZIoXcV4uSiqtlNkRyqRe3xcj8w">Kurir </a></b>piše da će crno-beli čak tražiti da se meč poništi.</p>
      <p>Partizan ne želi da se pomiri s onim što se dešavalo na parketu Morače, već će kompletnu ekspertsku analizu spornih odluka poslati u sedište Evrolige s namerom da se utakmica proglasi neregularnom i da se prilikom dodele specijalnih pozivnica u obzir uzmu klubovi koji na ovakav način dolaze do rezultata.</p>
      <figure>
        <img src="https://mozzartsport.com/upload/CKEditor/25.11.2019./770x200-PFK.png"/>
      </figure>
      <p>Dakle, u toku je pravljenje analize sudijskih odluka koju će crno-beli poslati Evroligi i tražiti na taj način da se meč proglasi neregularnim.<br/>"<b>Verujem da ste gledali utakmicu, videli ste kako su se stvari odvijale. Ne bih ja komentarisao ništa više od toga. Svi koji sada željno iščekuju neke oštrije reči s naše strane moraju biti svesni da su nakon prethodne dve finalne serije ABA lige pravila učinjena još strožim i mi nećemo da izlažemo klub riziku da plaća veoma visoke kazne. Novinari koji dugo prate košarku, baš kao i ljubitelji košarke u našoj zemlji i regionu, siguran sam da prepoznaju određene pojave i bez dodatnih komentara"</b>, rekao nam je predsednik KK Partizan <b>Ostoja Mijailović </b>za Kurir.</p>
      <p>Videćemo šta će proisteći iz svega ovoga... U međuvremenu Partizan radi na dovođenju beka, a <b>Redži Reding</b> je vrlo blizu potpisa.</p>
      <figure>
        <img src="https://mozzartsport.com/upload/CKEditor/25.11.2019./74409243_2598294986926447_6296020158666244096_n.jpg"/>
      </figure>
      <figure>
        <img src="https://mozzartsport.com/upload/CKEditor/25.11.2019./3.%20Predrag%20Danilovi%C4%87.jpg"/>
      </figure>
      <p>FOTO: Star Sport</p>
    </article>
  </body>
</html>