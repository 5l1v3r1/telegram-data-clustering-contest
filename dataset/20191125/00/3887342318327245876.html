<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238635-mourinho-sa-vyjadril-k-spekulaciam-o-ibrahimovicovi-bez-sance"/>
    <meta property="og:site_name" content="ProFutbal"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Mourinho sa vyjadril k špekuláciám o Ibrahimovičovi: Bez šance"/>
    <meta property="og:description" content="Tréner Jose Mourinho vylúčil príchod Zlatana Ibrahimoviča do anglického klubu Tottenham Hotspur."/>
  </head>
  <body>
    <article>
      <h1>Mourinho sa vyjadril k špekuláciám o Ibrahimovičovi: Bez šance</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">TASR</a></address>
      <p>Tréner Jose Mourinho vylúčil príchod Zlatana Ibrahimoviča do anglického klubu Tottenham Hotspur.</p>
      <p><i>"Bez šance,"</i> citovala reakciu portugalského kouča agentúra SID. Tridsaťosemročný švédsky útočník, ktorý hral naposledy v LA Galaxy, si momentálne hľadá nového zamestnávateľa.</p>
      <p><i>"Nepríde, ale je to výnimočný hráč aj človek,"</i> vyzdvihol <b>Mourinho </b>kvality Ibrahimoviča, ktorého viedol v Manchestri United a Interi Miláno.</p>
    </article>
  </body>
</html>