<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/trener-mornara-mnogo-ljut-zbog-poslednjeg-kosa-postujem-sve-ali-vraticemo-istom-merom-sad-cemo-i-mi-kao-buducnost/343422"/>
    <meta property="og:site_name" content="MozzartSport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Trener Mornara mnogo ljut zbog poslednjeg koša: Poštujem sve, ali vratićemo istom merom! Sad ćemo i mi kao Budućnost..."/>
    <meta property="og:description" content="Mihailo Pavićević zamerio zbog poena Odža na kraju..."/>
  </head>
  <body>
    <article>
      <h1>Trener Mornara mnogo ljut zbog poslednjeg koša: Poštujem sve, ali vratićemo istom merom! Sad ćemo i mi kao Budućnost...</h1>
      <h2>Mihailo Pavićević zamerio zbog poena Odža na kraju...</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Crvena zvezda je lako i ubedljivo slavila protiv Mornara na debiju Dragana Šakote - 105:82. Meč je rešen mnogo pre samog finiša, ali crveno-beli su maksimalno ozbiljno odigrali svaki napad do kraja utakmice. Ne praktikuje se da ekipe koje imaju veliku zalihu ozbiljno napadnu koš rivala u poslednjim sekundama, međutim Beograđani su to večeras uradili, <b>Odžo </b>je poentirao i izazvao bes kod trenera Mornara<b> Mihaila Pavićevića</b>. </p>
      <p>On je prilikom rukovanja zamerio zbog toga kolegi <b>Šakoti</b>, a zatim nezadovoljstvo iskazao i na konferenciji za medije...<br/><b>"Nije mi jasan taj poslednji koš... I nemojte posle da se čidite kad utakmica u Baru zbog ovoga bude mnogo drugačija. Poštujem sve, ali mi ćemo vratiti istom merom. Ovo je sportska ljutnja, neće me proći. Jesmo li uvek dočekali Zvezdu lepo u Baru? Uvek su se osećali kao kod kuće... U Podgorici ne može da uđe nijedan navijač, a kod nas u su imali domaćinsku atmosferu. Sada ćemo i mi tako, niko neće ući"</b>, nije krio ljutnju Pavićević, ali nije ni želeo da dalje širi priču, već je prokomentarisao meč sa sportskog apsekta:</p>
      <p><b>"Čestitam Crvenoj zvezdi na zasluženoj pobedi. Opšte je poznato da kada dođe do promene trenera igrači kreću od nule i da daju sve od sebe. Takav pristup imala je Zvezda i to nije iznenađenje. Iznenađenje je naš pristup - previše mekan. Oni su se razigrali na vreme i bilo je pitanje samo kojim će s erezultatom utakmica završiti"</b>, podvukao je Pavićević.</p>
      <figure>
        <img src="https://mozzartsport.com/upload/CKEditor/untitled%20folder/17.-Du%C5%A1an-Mandii%C4%87.png"/>
      </figure>
      <p>
        <i><b>Foto</b>: MN Press</i>
      </p>
    </article>
  </body>
</html>