<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774469,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="דיווח: טבע במגעים לסיום פרשת תיאום המחירים"/>
    <meta property="og:description" content="בלומברג דיווח שהחברה הישראלית וחברות פארמה נוספות מנהלות משא ומתן עם משרד המשפטים האמריקאי להגעה להסכם בפרשה; בין האפשרויות שעלו - החברות יודו בחלק מההאשמות, ישלמו קנסות ויהיו מוגנות מפני הגשת כתב אישום"/>
  </head>
  <body>
    <article>
      <h1>דיווח: טבע במגעים לסיום פרשת תיאום המחירים</h1>
      <h2>בלומברג דיווח שהחברה הישראלית וחברות פארמה נוספות מנהלות משא ומתן עם משרד המשפטים האמריקאי להגעה להסכם בפרשה; בין האפשרויות שעלו - החברות יודו בחלק מההאשמות, ישלמו קנסות ויהיו מוגנות מפני הגשת כתב אישום</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">סופי שולמן</a></address>
      <p>חברת טבע ויצרניות תרופות נוספות ניהלו בששת החודשים האחרונים שיחות עם משרד המשפטים האמריקאי במטרה להגיע לסיום החקירה הממושכת בנוגע לקרטל תיאום המחירים בין חברות הפארמה. כך דיווח בלומברג לפי מקורבים.</p>
      <p>בין האפשרויות שעלו במהלך השיחות, הסכמים שלפיהם החברות יודו</p>
      <table>
        <tr>
          <td/>
        </tr>
      </table>
      <p>בחלק מההאשמות, אך יהיו מוגנות מפני הגשת כתב אישום בתמורה לשיתוף פעולה עם החקירה ותשלום קנסות.</p>
      <p>על פי הגורמים, המשא ומתן מתקיים עם כל חברה בנפרד, וייתכן שלא יוביל להסכמה. לוח הזמנים לצורך הגעה להסכם אינו ברור, והממשלה עדיין יכולה להחליט להגיש כתב אישום נגד החברות, כך לפי מקורב לנושא שצוטט בבלומברג.</p>
      <p>מטבע נמסר: "אנו ממשיכים לשתף פעולה עם הבדיקה שמקיים משרד המשפטים האמריקאי. כמו בכל מקרה של חקירה ממשלתית או הליך משפטי, אנו פתוחים לדרכי הגעה לפתרון, כל עוד הן הגיוניות עבור החברה, בעלי המניות, והמטופלים אותם אנו משרתים. אנו נמשיך להגן על עצמנו בנחישות בעניינים אלו".</p>
      <p>בחודש מאי השנה מעל ל-40 מדינות בארה"ב <a href="https://www.calcalist.co.il/markets/articles/0,7340,L-3761873,00.html">הגישו כתבי תביעה נגד שורה של יצרניות תרופות גנריות</a> על ניפוח מחירים כחלק מקרטל, שבו הייתה שותפה טבע. התביעות מאשימות את החברה הישראלית במעורבות בתיאום וניפוח של מחירי התרופות הגנריות במיליארדי דולרים.</p>
    </article>
  </body>
</html>