<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301745/%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%DB%B4-%D8%A2%D8%B0%D8%B1%D9%85%D8%A7%D9%87-%D9%84%D8%A8%DB%8C%DA%A9-%D8%A8%D9%87-%D8%B1%D9%87%D8%A8%D8%B1%DB%8C-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="راهپیمایی ۴ آذرماه لبیک به رهبری است"/>
    <meta property="og:description" content="قائم مقام شورای تبلیغات اسلامی: در همه کشور مردم با هدایت‌های حکیمانه و شجاعانه صف خودشان را از اغتشاش‌گران در کوتاه‌ترین زمان ممکن جدا کردند و در حال برگزاری حماسه‌های کاملا خودجوش و مردمی هستند."/>
  </head>
  <body>
    <article>
      <h6 class="kicker">قائم مقام شورای تبلیغات اسلامی:</h6>
      <h1>راهپیمایی ۴ آذرماه لبیک به رهبری است</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">صدف صمیمی</a></address>
      <p>قائم مقام شورای تبلیغات اسلامی: در همه کشور مردم با هدایت‌های حکیمانه و شجاعانه صف خودشان را از اغتشاش‌گران در کوتاه‌ترین زمان ممکن جدا کردند و در حال برگزاری حماسه‌های کاملا خودجوش و مردمی هستند.</p>
      <p>نصرت‌الله لطفی در گفت‌وگو با ایسنا، در ارتباط با اهمیت راهپیمانی چهارم آذر ماه در تهران اظهار کرد: صاحبان اصلی و پشتبانه اصلی نظام مردم شریف ایران هستند. آن‌ها بودند که انقلاب کردند و طی چهل سال گذشته همواره مقابل تمام فتنه‌ها ایستادگی کردند.</p>
      <p>وی خاطر نشان کرد: امروز هم حضور این مردم نقش بی بدیلی در درهم پیچیدن فتنه و نمایش حضور، صلابت، تشخیص و بصیرت جمعی دارد.</p>
      <p>قائم مقام شورای هماهنگی تبلیغات اسلامی گفت: در همه کشور مردم با هدایت‌های حکیمانه و شجاعانه صف خودشان را از اغتشاش‌گران در کوتاه‌ترین زمان ممکن جدا کردند و در حال برگزاری حماسه‌های کاملا خودجوش و مردمی هستند.</p>
      <p>وی تاکید کرد: تهران با ویژگی خاص خود پایتخت سیاسی کشور مردمانی وظیفه شناس است. امیدواریم ۴ آذر ماه لبیک به رهبری در این مراسم پیام ویژه‌ای برای داخلی‌ها و خارجی‌ها داشته باشد.</p>
      <p>انتهای پیام</p>
    </article>
  </body>
</html>