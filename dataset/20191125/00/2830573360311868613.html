<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/juventus/2019/11/25-63781447/juve_dybala_con_sarri_noi_attaccanti_ci_divertiamo_di_piu_/"/>
    <meta property="og:site_name" content="Tuttosport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Juve, Dybala: &quot;Con Sarri noi attaccanti ci divertiamo di più&quot;"/>
    <meta property="og:description" content="L'argentino elogia il tecnico bianconero: &quot;Ha un modo differente di intendere il gioco, abbiamo più palla e creiamo occasioni&quot;. Su Cristiano Ronaldo: &quot;Parliamo molto, non solo di calcio&quot;"/>
  </head>
  <body>
    <article>
      <h1>Juve, Dybala: "Con Sarri noi attaccanti ci divertiamo di più"</h1>
      <h2>L'argentino elogia il tecnico bianconero: "Ha un modo differente di intendere il gioco, abbiamo più palla e creiamo occasioni". Su Cristiano Ronaldo: "Parliamo molto, non solo di calcio"</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p><b>TORINO</b> – <a href="https://www.tuttosport.com/news/calcio/serie-a/juventus/2019/11/24-63725465/dybala_ero_tranquillo_sarri_mi_sta_aiutando_tanto/">Paulo Dybala</a> si racconta in un’intervista agli spagnoli di ‘El Pais’, parlando anche della sua esperienza nella Juventus. Del tecnico <a href="https://www.tuttosport.com/news/calcio/serie-a/juventus/2019/11/25-63769727/sarri_show_quasi_come_allegri/">Maurizio Sarri</a> sembra entusiasta: “<i>Ha un modo completamente diverso di comprendere il gioco</i> – dice Dybala - <i>per me e, forse anche per gli altri attaccanti, <b>è più divertente</b>. Abbiamo più palla e creiamo più occasioni. Ti consente di rischiare e fare qualcosa di diverso perché sai che avrai un'altra opportunità. E questo ti dà molto: impari, giochi veloce e attacchi tutto il tempo. Ci sono partite in cui creiamo venti occasioni da gol; immaginate cosa sia per un attaccante</i>”. Poi si sofferma su <b>Cristiano Ronaldo</b>: “<i>Ho un buon rapporto con Cristiano</i> – racconta Dybala - <i>parliamo molto, a volte parliamo a lungo... della nazionale, della Juve, ma anche di cose che non hanno nulla a che fare con il calcio</i>”.</p>
      <figure>
        <video src="http://media.tuttosport.com/omnisport/2019/11/20/19112019_IT_PERFORM_GOSSIPN_1574204735449_1065.mp4"/>
        <figcaption>Dybala, sorpresona per il suo compleanno!</figcaption>
      </figure>
      <h3>Evra e Buffon veri leader</h3>
      <p>Poi racconta il suo momento nella Juventus: “<i>Mi sento un giocatore importante, rispettato dai tifosi e dai compagni di squadra, ma non mi sento un leader né cerco di esserlo</i> – spiega Dybala - <i>il leader deve trasmettere, deve generare qualcosa di positivo nel gruppo. Non devi urlare o insultare per essere rispettato. Devi sapere quando e come parlare con un compagno. O, semplicemente, a volte non devi dire nulla. <b>Evra</b>, per esempio, era un fenomeno nel trasmettere. O <b>Buffon</b>, che è un signore e solo la sua presenza è imponente. L'importante è essere naturali, non serve a nulla imporre che gli altri ti amino</i>”.</p>
      <related>
        <a href="https://www.tuttosport.com/news/calcio/serie-a/juventus/2019/11/24-63725465/dybala_ero_tranquillo_sarri_mi_sta_aiutando_tanto/"/>
        <a href="https://www.tuttosport.com/news/calcio/serie-a/2019/11/22-63632218/gasperini-sarri_i_rivoluzionari/"/>
        <a href="https://www.tuttosport.com/archivio/calcio/serie-a/juventus"/>
        <a href="https://www.tuttosport.com/news/calcio/serie-a/juventus/2019/11/25-63769727/sarri_show_quasi_come_allegri/?related_news"/>
        <a href="https://www.tuttosport.com/news/calcio/serie-a/juventus/2019/11/24-63725465/dybala_ero_tranquillo_sarri_mi_sta_aiutando_tanto/?related_news"/>
        <a href="https://www.tuttosport.com/news/calcio/serie-a/2019/11/23-63691603/atalanta-juventus_1-3_il_tabellino/?related_news"/>
        <a href="https://www.tuttosport.com/news/calcio/serie-a/juventus/2019/11/23-63660524/diretta_atalanta-juventus_ore_15_probabili_formazioni_e_dove_vederla_in_tv/?related_news"/>
      </related>
    </article>
  </body>
</html>