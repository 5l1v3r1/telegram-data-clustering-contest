<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939596/%D8%AD%D8%B1%DA%A9%D8%AA-%D8%AC%D9%87%D8%A7%D8%AF%DB%8C-%DA%A9%D8%B1%D9%88%D8%B2-%D8%AF%D8%B1-%D8%AF%D8%A7%D8%AE%D9%84%DB%8C%E2%80%8C%D8%B3%D8%A7%D8%B2%DB%8C-%D9%82%D8%B7%D8%B9%D8%A7%D8%AA-%D9%BE%DB%8C%D8%B4%D8%B1%D9%81%D8%AA%D9%87-%D8%AE%D9%88%D8%AF%D8%B1%D9%88"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="حرکت جهادی کروز در داخلی‌سازی قطعات پیشرفته خودرو"/>
    <meta property="og:description" content="شرکت کروز سعی در توسعه صنعت قطعه سازی، اشتغالزایی و خودکفایی اقتصادی در کشور را دارد. کروز در سه سایت تولیدی خود بیش از ۱۰۰۰ قطعه با شماره فنی متفاوت تولید می‌کند. قطعه سازی کروز در تامین حدود ۴۱ مدل خودروی داخلی نقش مستقیم دارد و با سرمایه گذاری ۳۳ هزار میلیارد تومانی کمک بزرگ به صنعت خودرو کرده و سبب حفظ و عدم خروج سالانه ده‌ها میلیون دلار ارز شده است. از دیگر دستاورد‌های کروز می‌توان به اشتغالزایی برای بانوان اشاره کرد که این موضوع کمک بزرگی به جلوگیری از آسیب‌های اجتماعی کرده است."/>
  </head>
  <body>
    <article>
      <h1>حرکت جهادی کروز در داخلی‌سازی قطعات پیشرفته خودرو</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>شرکت کروز سعی در توسعه صنعت قطعه سازی، اشتغالزایی و خودکفایی اقتصادی در کشور را دارد. کروز در سه سایت تولیدی خود بیش از ۱۰۰۰ قطعه با شماره فنی متفاوت تولید می‌کند. قطعه سازی کروز در تامین حدود ۴۱ مدل خودروی داخلی نقش مستقیم دارد و با سرمایه گذاری ۳۳ هزار میلیارد تومانی کمک بزرگ به صنعت خودرو کرده و سبب حفظ و عدم خروج سالانه ده‌ها میلیون دلار ارز شده است. از دیگر دستاورد‌های کروز می‌توان به اشتغالزایی برای بانوان اشاره کرد که این موضوع کمک بزرگی به جلوگیری از آسیب‌های اجتماعی کرده است.</i>
      </p>
      <figure>
        <img src="https://cdn.tabnak.ir/files/fa/news/1398/9/4/1095362_201.jpg"/>
      </figure>
      <p>با گذشت حدود یک سال و نیم از تحریم های زورگویانه آمریکا علیه کشورمان و نیز تحریم مستقیم صنعت خودروسازی که موج منفی و تاثیرات بسیاری بر زنجیره تامین خودروسازان داشت، قطعه سازانی هستند که دست از تلاش نکشیدند و با وجود همه ی مشکلات به تامین قطعات و خارج شدن خودروهای موجود در کف پارکینگ ها پرداختند.</p>
      <p>به گزارش <a href="https://www.tabnak.ir/fa/economic">تابناک اقتصادی</a>؛ یکی از این قطعه سازان شرکت صنایع تولیدی کروز است که به عنوان بزرگترین کارخانه تولیدکننده قطعات در کشور سعی در توسعه صنعت قطعه سازی، اشتغالزایی و خودکفایی اقتصادی در کشور را دارد و در حقیقت با حرکت جهادی در داخلی سازی قطعات پیشرفته، کمک بزرگی به نگهداری و تولید صنعت خودروی داخلی کرده است.</p>
      <p>این شرکت قطعه ساز در تامین قطعات خودروهای ایران خودرو، سایپا، گروه بهمن و... نقش به سزایی دارد. در اصل کروز در سه سایت تولیدی خود بیش از 1000 قطعه با شماره فنی متفاوت تولید می کند و می توان گفت که تقریبا هیچ خودروی مونتاژی ساخت داخل نیست که حداقل از یک مجموعه قطعات این قطعه سازی استفاده نکند.</p>
      <p>کروز در گستره عظیمی از خودروهای مونتاژی و حدود 41 مدل خودروی داخلی نقش مستقیم دارد و تامین کننده اصلی نیازهای صنعت خودروسازی کشور است. قطعات این بنگاه اقتصادی در خودروهایی از قبیل پژو 405، 206، رانا، تیبا، برلیانس، کاپرا، دانگ فنگ و... مورد استفاده قرار می گیرد.</p>
      <p>کروز با تعمیق داخلی سازی قطعات و رسیدن به خودکفایی در ساخت بسیاری از قطعات های تک و پیشرفته خودرو موجب کاهش واردات شد و آن ها را با همان کیفیت و قیمت ارزان تر به تولید انبوه رساند.</p>
      <p>کروز با حضور موثر در اقتصاد مقاومتی و در شرایطی که وزارت صنعت، معدن و تجارت توسعه ساخت داخل در صنایع به ویژه صنعت قطعه سازی را با هدف کاهش واردات و ارزبری در دستور کار خود قرار داده است، با شرکت در میزهای تخصصی ساخت داخل قطعات خودرو که توسط وزارت صمت برگزار شد، سعی در رسیدن به خودکفایی در این صنعت را دارد.</p>
      <p>برای مثال شرکت ایسکرا از شرکت های زیر مجموعه ی کروز، با استفاده از تکنولوژی روز دنیا و دستگاه های پیشرفته و همچنین با کمک جوانان و مهندسان نخبه توانسته بیش از 50 درصد از اجزای استارت و دینام خودرو شامل یوک، جازغالی و اساتورپک را داخلی سازی کند و سبب حفظ سالانه بیش از سه میلیون دلار شود. در حال حاضر این مجموعه محصول از شرکت ایسکرا در بازار داخلی به عنوان بهترین قطعه و بالاترین سطح کیفیت نسبت به رقبای خود شناخته شده است.</p>
      <p>علاوه بر آن از شرکت ایسکرا می توان به عنوان اولین صادر کننده استارت و دینام به خارج از کشور نام برد، چرا که چندی پیش قراردادی بین شرکت ایسکرا و شرکت LLC Pramo-Electro روسیه منعقد شد که به موجب آن انواع قطعات استارت و دینام شامل آرمیچر، سلونوئید، لاستیک اینسرت، مجموعه یوک و استاتورپک به روسیه صادر کرد و این نشان دهنده آن است که کیفیت قطعات تولیدی این قطعه ساز، به حدی بالا است که قابلیت صادرات هم دارد.</p>
      <p>قطعه سازی کروز در سه دهه فعالیت خود با سرمایه گذاری 33 هزار میلیارد تومانی در این امر، کمک بزرگی به صنعت خودرو کرده است، چرا که سبب کاهش ارزبری و حفظ سالانه ده ها میلیون دلار ارز شده است. از دیگر دستاوردهای کروز می توان به اشتغالزایی برای بانوان اشاره کرد که این موضوع کمک بزرگی به جلوگیری از آسیب های اجتماعی کرده است و موجب شده تا همپای استانداردهای جهانی پیش رود.</p>
    </article>
  </body>
</html>