<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200868"/>
    <meta property="og:site_name" content="মানবজমিন"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="আরো চড়েছে পিয়াজের দাম"/>
    <meta property="og:description" content="রাজধানীর বাজারে আরও বেড়েছে পিয়াজের দাম। এক দিনের ব্যবধানে কেজি প্রতি ১০ থেকে ২০ টাকা পর্যন্ত বেড়েছে। গতকাল কাওরান বাজারে দেশি পিয়াজ বিক্রি হয়েছে কেজিপ্রতি ২৩০ থেকে ২৪০ টাকা। যা আগের দিন ২০০ থেকে ২১০ টাকায় বিক্রি হয়েছে। মিয়ানমার থেকে আমদানি করা পিয়াজ বিক্রি হচ্ছে ১৯০ থেকে ২০০ টাকা পর্যন্ত। এছাড়া চীন থেকে আমদানি করা পিয়াজ ১৩০ থেকে ১৪০, মিশর থেকে আমদানি করা পিয়াজ ১৭০ টাকায় বিক্রি হচ্ছে। কাওরান বাজারে পিয়াজের পাইকারী বিক্রেতা আবদুল মোতালেব বলেন, শনিবার পাবনা থেকে দেশি পিয়াজ আমদানি করেছি। আগের আমদানি করা পিয়াজ একটু কম দামে পেলেও বাজারে নতুন আসা দেশি পিয়াজের দাম ২০ থেকে ৩০ টাকা বেড়েছে। পাইকারী রেটে ২২০ টাকা দরে বিক্রি করছি। যা খুচরা বাজারে ২৩০ থেকে ২৪০ টাকায় বিক্রি হচ্ছে।পিয়াজ ব্যবসায়ী হৃদয় জানান, চায়না  থেকে আমদানি করা পিয়াজ ১৩০ থেকে ১৪০ টাকায় বিক্রি করছি। আর দেশি পিয়াজের মতো দেখতে বার্মা থেকে আসা পিয়াজ ১৯০ টাকায় বিক্রি করছি। একই তথ্য জানান পিয়াজ বিক্রেতা ছদর উদ্দিন। এদিকে গত সপ্তাহ থেকে বেড়ে যাওয়া চালের দাম নতুন করে আর বাড়েনি। কাওরান বাজারে সব ধরনের চাল আগের দামেই বিক্রি হচ্ছে। রনি রাইস এজেন্সির স্বত্ত্বাধিকারী আলামিন…"/>
  </head>
  <body>
    <article>
      <h1>আরো চড়েছে পিয়াজের দাম</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">স্টাফ রিপোর্টার</a></address>
      <p>রাজধানীর বাজারে আরও বেড়েছে পিয়াজের দাম। এক দিনের ব্যবধানে কেজি প্রতি ১০ থেকে ২০ টাকা পর্যন্ত বেড়েছে। গতকাল কাওরান বাজারে দেশি পিয়াজ বিক্রি হয়েছে কেজিপ্রতি ২৩০ থেকে ২৪০ টাকা। যা আগের দিন ২০০ থেকে ২১০ টাকায় বিক্রি হয়েছে। মিয়ানমার থেকে আমদানি করা পিয়াজ বিক্রি হচ্ছে ১৯০ থেকে ২০০ টাকা পর্যন্ত। এছাড়া চীন থেকে আমদানি করা পিয়াজ ১৩০ থেকে ১৪০, মিশর থেকে আমদানি করা পিয়াজ ১৭০ টাকায় বিক্রি হচ্ছে। কাওরান বাজারে পিয়াজের পাইকারী বিক্রেতা আবদুল মোতালেব বলেন, শনিবার পাবনা থেকে দেশি পিয়াজ আমদানি করেছি। আগের আমদানি করা পিয়াজ একটু কম দামে পেলেও বাজারে নতুন আসা দেশি পিয়াজের দাম ২০ থেকে ৩০ টাকা বেড়েছে।</p>
      <p>পাইকারী রেটে ২২০ টাকা দরে বিক্রি করছি। যা খুচরা বাজারে ২৩০ থেকে ২৪০ টাকায় বিক্রি হচ্ছে।</p>
      <p>পিয়াজ ব্যবসায়ী হৃদয় জানান, চায়না  থেকে আমদানি করা পিয়াজ ১৩০ থেকে ১৪০ টাকায় বিক্রি করছি। আর দেশি পিয়াজের মতো দেখতে বার্মা থেকে আসা পিয়াজ ১৯০ টাকায় বিক্রি করছি। একই তথ্য জানান পিয়াজ বিক্রেতা ছদর উদ্দিন। এদিকে গত সপ্তাহ থেকে বেড়ে যাওয়া চালের দাম নতুন করে আর বাড়েনি। কাওরান বাজারে সব ধরনের চাল আগের দামেই বিক্রি হচ্ছে। রনি রাইস এজেন্সির স্বত্ত্বাধিকারী আলামিন জানান, মানভেদে মিনিকেট ৪৪ থেকে ৪৮, নাজিরশাইল ৫২ থেকে ৫৫, আটাশ ৩৩ থেকে ৩৬, পাইজাম ৩১ থেকে ৩৫, গুটি স্বর্ণা ৩০, জিরা শাইল ৩৮ থেকে ৪০, বাসমতি ৫৫ টাকায় বিক্রি হচ্ছে। চাঁদপুর রাইস এজেন্সির মালিক মো. বাচ্চু বলেন, আপাতত চালের দাম কমার সম্ভাবনা নাই। আবার মিলাররা চাইলে কমাতে পারে বাড়াতেও পারে। চালের দাম তাদের নিয়ন্ত্রণে। তবে দেশে ইরি ধান উঠার আগ পর্যন্ত দাম কমার সম্ভাবনা নেই। জনতা রাইস এজেন্সির রাসেল বলেন, চালের দামতো কমার সম্ভাবনা দেখছি না।</p>
      <p>এই বিভাগের সর্বাধিক পঠিত</p>
    </article>
  </body>
</html>