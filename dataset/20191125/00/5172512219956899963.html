<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/seful-jaguar-land-rover-ne-dorim-aliante-cu-alti-producatori-dar-nu-o-94923.html"/>
    <meta property="og:site_name" content="Automarket"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Șeful Jaguar Land Rover: “Ne dorim alianțe cu alți producători, dar nu o fuziune”"/>
    <meta property="og:description" content="Jaguar Land Rover își dorește alianțe cu alți producători, astfel încât să-și reducă cheltuielile cu dezvoltarea noilor tehnologii, dar nu este interesat de o fuziune, potrivit lui Ralf Speth, CEO-ul grupului britanic."/>
  </head>
  <body>
    <article>
      <h1>Șeful Jaguar Land Rover: “Ne dorim alianțe cu alți producători, dar nu o fuziune”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Paul Cosma</a></address>
      <p>Jaguar Land Rover își dorește alianțe cu alți producători, astfel încât să-și reducă cheltuielile cu dezvoltarea noilor tehnologii, dar nu este interesat de o fuziune, potrivit lui Ralf Speth, CEO-ul grupului britanic.</p>
      <p>Jaguar <a href="https://www.automarket.ro/masini-noi/land-rover/">Land Rover</a> a înregistrat <a href="https://www.automarket.ro/stiri/cadere-libera-jaguar-land-rover-a-avut-pierderi-de-500-de-milioane-de-92737.html">pierderi de aproape 500 de milioane de dolari în al doilea trimestru din acest an.</a> Pierderile au fost de aproape două ori mai mari față de rezultatul avut în aceeași perioadă din 2018. JLR nu reușește să-și revină din punct de vedere financiar, programul de redresare neavând deocamdată rezultate.</p>
      <p>Proprietarii de la Tata Motors au transmis recent că sunt în căutarea unor parteneri cu care să revitalizeze Jaguar Land Rover, însă nu doresc o vânzare.</p>
      <p>La rândul său, CEO-ul Ralf Speth a spus că-și dorește parteneri de alianță cu JLR, însă o fuziune nu este luată în calcul. </p>
      <p><b><i>“Sim</i></b><b><i>țim presiunea cheltuielilor cu reducerea emisiilor și dezvoltarea mașinilor <a href="https://www.automarket.ro/stiri/masina-electrica-85611.html">electrice</a>. Nu ne dorim o fuziune, putem să supraviețuim pe cont propriu,”</i></b> a spus Ralf Speth.</p>
      <p>Grupul Tata ar fi propus unor companii ca <a href="https://www.automarket.ro/stiri/grupul-tata-ar-fi-propus-bmw-si-geely-sa-investeasca-la-jaguar-land-rover-94683.html">BMW și Geely să vină să investească la JLR </a>în vederea dezvoltării de mașini <a href="https://www.automarket.ro/stiri/masina-electrica-85611.html">electrice</a>. Grupul Geely a negat orice discuții cu Tata sau JLR în acest sens, în timp ce BMW și grupul Tata au refuzat să comenteze aceste informații neoficiale.</p>
      <p>JLR are un “plan de supraviețuire” prin care vrea să lanseze 5 modele noi în următorii 2 ani, printre care noul Defender, o nouă generație Range Rover, crossover-ul Road Rover, SUV-ul Jaguar J-Pace, precum și electricul Jaguar XJ.</p>
      <p>Via <a href="https://www.reuters.com/article/us-autoshow-la-jlr/jaguar-land-rover-chief-wants-alliances-not-a-merger-idUSKBN1XV11X">Reuters</a></p>
    </article>
  </body>
</html>