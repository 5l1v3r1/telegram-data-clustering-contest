<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/bara_montepulciano_abbandonata_polizia_ultime_notizie-4885287.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Montepulciano, trovata bara in un fosso: indagini in corso"/>
    <meta property="og:description" content="Una bara trovata in un fosso ha fatto scattare le indagini della polizia municipale di Montepulciano, in provincia di Siena. L'oggetto è stato rinvenuto tra lo Scalo e la frazione di..."/>
  </head>
  <body>
    <article>
      <h1>Montepulciano, trovata bara in un fosso: indagini in corso</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Una <b><a href="https://www.ilmessaggero.it/ricerca/bara/">bara</a></b> trovata in un fosso ha fatto scattare le indagini della polizia municipale di <b><a href="https://www.ilmessaggero.it/ricerca/montepulciano/">Montepulciano</a></b>, in provincia di <b><a href="https://www.ilmessaggero.it/ricerca/siena/">Siena</a></b>. L'oggetto è stato rinvenuto tra lo Scalo e la frazione di Acquaviva. I vigili urbani sono già risaliti all'azienda costruttrice (del nord Italia) e a quella del Senese che tratta quel marchio per la vendita al dettaglio, ma vogliono capire chi e perchè abbia abbandonato la cassa da morto, senza rispettare le norme sul conferimento dei rifiuti.</p>
      <p>LEGGI ANCHE <a href="https://www.ilmessaggero.it/mondo/moglie_muore_incidente_foto_facebook_8_ottobre_2018-4027209.html">La moglie incinta muore in un incidente causato da un ubriaco: lui pubblica le foto dentro la bara</a></p>
      <p>A trovare la bara, riferisce il «Corriere di Arezzo», è stato un cittadino che l'ha notata affiorare dall'acqua del fosso e ha immediatamente avvisato i vigili urbani, giunti immediatamente sul posto. È stata la stessa polizia municipale a recuperare la cassa, a trasferirla nell'autorimessa del Comune e ad avvisare la procura della Repubblica di Siena.</p>
      <footer>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/italia/madre_morta_risorge-4107083.html"/>
        <a href="https://www.ilmessaggero.it/mondo/moglie_muore_incidente_foto_facebook_8_ottobre_2018-4027209.html"/>
        <a href="https://www.ilmessaggero.it/primopiano/esteri/donna_muore_bara_rituale-3901539.html"/>
        <a href="https://www.ilmessaggero.it/primopiano/cronaca/mantova_suicidio_funerale_madre_cimitero-2033320.html"/>
      </related>
    </article>
  </body>
</html>