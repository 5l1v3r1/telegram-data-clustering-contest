<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/tennis/2019/11/25-63781443/ranking_atp_nadal_re_indiscusso_berrettini_ottavo_e_primo_tra_gli_azzurri/"/>
    <meta property="og:site_name" content="Tuttosport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Ranking Atp: Nadal re indiscusso, Berrettini ottavo e primo tra gli azzurri"/>
    <meta property="og:description" content="La vittoria in Coppa Davis ha messo la ciliegina sulla torta in un'annata da incorniciare per il maiorchino. Sorride anche il tennis italiano, con il 23enne romano nella top 10 e ben otto atleti entro i primi 100"/>
  </head>
  <body>
    <article>
      <h1>Ranking Atp: Nadal re indiscusso, Berrettini ottavo e primo tra gli azzurri</h1>
      <h2>La vittoria in Coppa Davis ha messo la ciliegina sulla torta in un'annata da incorniciare per il maiorchino. Sorride anche il tennis italiano, con il 23enne romano nella top 10 e ben otto atleti entro i primi 100</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p><b>TORINO - </b>Cala il sipario sulla stagione tennistica e <b>Rafa</b> <b>Nadal</b> mette la ciliegina sulla torta in un'annata ricca di soddisfazioni. Con il successo in <a href="https://www.tuttosport.com/news/tennis/2019/11/24-63767341/coppa_davis_trionfo_spagna_nadal_decisivo_canada_ko_in_finale/"><b>Coppa</b> <b>Davis</b></a> della sua <b>Spagna</b>, il maiorchino chiude alla grande una stagione che lo ha visto tornare <b>numero 1</b> nella <a href="https://www.tuttosport.com/live/tennis/classifiche_atp.shtml">classifica mondiale</a>. Il mancino di Manacor si era assicurato la certezza di chiudere davanti a <b>Djokovic</b> già dopo le Atp Finals di Londra. Oltre 800 i punti di vantaggio accumulati sul serbo, che rimane comunque davanti a <b>Federer</b>.</p>
      <figure>
        <a href="https://www.tuttosport.com/foto/tennis/2019/11/24-63769298/coppa_davis_l_apoteosi_della_spagna_di_nadal/">
          <img src="https://cdn.tuttosport.com/images/2019/11/24/232755939-ba2ae051-791c-4f1b-af74-98b2489eeaf1.jpg"/>
        </a>
        <figcaption>Coppa Davis, l'apoteosi con selfie della Spagna di Nadal<br/><a href="https://www.tuttosport.com/foto/tennis/2019/11/24-63769298/coppa_davis_l_apoteosi_della_spagna_di_nadal/">Guarda la gallery</a></figcaption>
      </figure>
      <h3>Per l'Italia stagione da incorniciare</h3>
      <p>Subito sotto il podio <b>Dominic</b> <b>Thiem</b>, <b>Daniil</b> <b>Medvedev</b>, <b>Stefanos</b> <b>Tsitsipas</b> e <b>Alexander</b> <b>Zverev. </b>All'<b>ottavo</b> posto c'è l'italiano <b>Matteo</b> <b>Berrettini</b>, autore di una stagione superlativa, mentre chiudono la top 10 <b>Bautista</b> <b>Agut</b> e <b>Monfils. </b>Quella appena conclusa è stata una stagione da incorniciare per il tennis azzurro. Un movimento in salute che ha visto entrare ben otto suoi rappresentanti entro la top 100 mondiale. Dopo il 23enne romano, infatti, c'è <b>Fabio</b> <b>Fognini</b>, scivolato al <b>12° posto</b> dopo esser riuscito a entrare anche nella top 10, seguito da  <b>Lorenzo</b> <b>Sonego</b> e <b>Marco</b> <b>Cecchinato</b>, rispettivamente <b>52°</b> e <b>71°</b>. Poi <b>Andreas</b> <b>Seppi</b> (72°) e il gioiellino <b>Jannik</b> <b>Sinner</b>, che grazie al successo alle <b>Next Gen Atp Finals</b> si porta al numero <b>78</b> della classifica mondiale. Chiudono <b>Stefano</b> <b>Travaglia</b> (84°) e <b>Salvatore</b> <b>Caruso</b> (96°). </p>
      <figure>
        <video src="http://media.tuttosport.com/omnisport/2019/11/25/241119_IT_PERFORM_NADAL_RV_1574634405831_1065.mp4"/>
        <figcaption>Nadal: "Non potrei essere più felice"</figcaption>
      </figure>
      <related>
        <a href="https://www.tuttosport.com/news/tennis/2019/11/24-63767341/coppa_davis_trionfo_spagna_nadal_decisivo_canada_ko_in_finale/"/>
        <a href="https://www.tuttosport.com/live/tennis/classifiche_atp.shtml"/>
        <a href="https://www.tuttosport.com/archivio/tennis"/>
        <a href="https://www.tuttosport.com/news/tennis/2019/11/24-63730338/nadal_show_la_spagna_raggiunge_il_canada_in_finale_di_coppa_davis/?related_news"/>
        <a href="https://www.tuttosport.com/news/tennis/2019/11/23-63659672/coppa_davis_la_spagna_di_nadal_batte_l_argentina_e_va_in_semifinale/?related_news"/>
        <a href="https://www.tuttosport.com/news/tennis/2019/11/21-63607540/djokovic_e_nadal_atp_cup_e_coppa_davis_vanno_unite_/?related_news"/>
        <a href="https://www.tuttosport.com/news/tennis/2019/11/21-63597605/italia_eliminata_dalla_coppa_davis_sconfitta_anche_contro_gli_usa/?related_news"/>
      </related>
    </article>
  </body>
</html>