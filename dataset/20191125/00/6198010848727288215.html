<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/alberto-matano-in-palestra-prima-della-diretta-cuccarini-fa-un-appello/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Alberto Matano in palestra prima della diretta. Cuccarini fa un appello"/>
    <meta property="og:description" content="La vita in diretta, Alberto Matano si allena prima di andare in onda: la foto su instagram Andrà in onda oggi, lunedì 25 novembre 2019, su Rai1 a partire"/>
  </head>
  <body>
    <article>
      <h1>Alberto Matano in palestra prima della diretta. Cuccarini fa un appello</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/emanuelefiocca/" target="_blank">Emanuele Fiocca</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_alberto_matano_palestra.jpg"/>
      </figure>
      <h3>La vita in diretta, Alberto Matano si allena prima di andare in onda: la foto su instagram</h3>
      <p>Andrà in onda oggi, lunedì 25 novembre 2019, su Rai1 a partire dalle 16.50 una nuova <b>puntata de La vita in diretta, con Alberto Matano e Lorella Cuccarini.</b> E a distanza di qualche ora dal ritorno del programma dopo la consueta pausa per il weekend, <b>Alberto Matano ha pubblicato una foto su instagram</b> che lo ritrae in palestra (visibile in alto), intento a fare sollevamento pesi! <i>“Lunedì comincia così…”</i> è lo stato allegato come didascalia alla foto dal giornalista, che ha poi aggiunto gli hashtag: <i>#buongiorno #earlymorning #workout #nopainnogain</i>. Non è un’abitudine per il mezzobusto del TG1 mostrarsi sui social in occasioni e momenti non legati al lavoro: Matano, infatti, è molto riservato, anche se posta spesso foto su instagram, scattate però quasi sempre sul lavoro.</p>
      <h3>Lorella Cuccarini fa un ringraziamento speciale sui social prima de La vita in diretta</h3>
      <p>La collega <b>Lorella Cuccarini</b> ha deciso invece di iniziare la nuova settimana postando su instagram un messaggio contro la violenza sulle donne. La più amata dagli italiani, che pomeriggio sarà, come suddetto, nuovamamente in onda su Rai1 con <b>Alberto Matano a La vita in diretta</b>, ha infatti asserito:</p>
      <blockquote>Oggi è la giornata internazionale per la soppressone della violenza sulle donne. Per l’occasione, grazie all’invito di Giusy Versace che ne è promotrice, ho partecipato alla mostra fotografica “I muri del silenzio”.</blockquote>
      <p>A tale stato ha allegato lo scatto con il quale ha preso parte proprio a tale mostra, ossia il seguente:</p>
      <figure>
        <img src="https://www.lanostratv.it/wp-content/uploads/2019/11/foto_lorella_cuccarini_instagram-min.jpg"/>
      </figure>
      <h3>La vita in diretta 2019/2020: ascolti in crescita per Alberto Matano e Lorella Cuccarini</h3>
      <p>Nel frattempo gli <b>ascolti de La vita in diretta di Lorella Cuccarini e Alberto Matano</b> sono in miglioramento rispetto all’esordio di settembre: da qualche settimana il programma, nella seconda parte, si avvicina infatti a 2 milioni di telespettatori. Nonostante ciò, però, negli ultimi giorni si è parlato in rete di una possibile <b><a href="https://www.lanostratv.it/2019/11/la-vita-in-diretta-chiude-a-rischio-lorella-cuccarini-e-alberto-matano/">sostituzione della trasmissione</a></b> con un nuovo programma…</p>
    </article>
  </body>
</html>