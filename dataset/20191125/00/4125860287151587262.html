<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://uza.uz/oz/society/fu-arolarning-zhamiyatdagi-zgarishlarga-dakhldorligi-ay-dara-25-11-2019"/>
    <meta property="og:site_name" content="uza.uz"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Фуқароларнинг жамиятдаги ўзгаришларга дахлдорлиги қай даражада?"/>
  </head>
  <body>
    <article>
      <h1>Фуқароларнинг жамиятдаги ўзгаришларга дахлдорлиги қай даражада?</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p><b><b>Маълумки, Ўзбекистон Республикаси Марказий сайлов комиссиясининг 2019 йил 11 октябрдаги қарорига мувофиқ, жорий йилнинг 20 октябридан 20 ноябригача мамлакатимизда “Сайлов қонунчилиги тарғиботи ойлиги” ўтказилди. </b> </b><br/>Ойлик доирасида “Ўзпахтасаноат” акциядорлик жамияти тизимидаги ташкилотларда ҳам туркум тадбирлар ўтказилди.  <br/>Сайловолди тарғибот тадбирларида Сайлов кодексининг мазмун-моҳияти, сайлов қонунчилигига киритилган ўзгартишлар хусусида атрофлича сўз юритилди. <br/>“Ўзпахтасаноат” акциядорлик жамияти мажлислар залида ташкил этилган навбатдаги давра суҳбатида Олий Мажлис Қонунчилик палатаси депутатлари, “Миллий тикланиш” демократик партияси мутасаддилари иштирок этди.  <br/>Тадбир аввалида бу галги сиёсий жараёнларнинг олдингилардан фарқли жиҳатлари, фуқароларнинг жамиятдаги ўзгаришларга дахлдорлигини акс эттирувчи видеолавҳа намойиш этилди. <br/>Парламент қуйи палатаси депутати, “Миллий тикланиш” демократик партияси раисининг биринчи ўринбосари Нодирбек Мухторов Сайлов кодексининг қабул қилиниши билан сайлов тизимида рўй берган янгиликлар ҳақида маълумот берди. <br/>Сайловнинг ҳар бир фуқаро ҳаётида тутган ўрни хусусида ўз мулоҳазаларини билдириб ўтди. <br/><b>“Ўзпахтасаноат” акциядорлик жамияти </b> <b>матбуот хизмати</b></p>
      <figure>
        <img src="http://uza.uz/include/img/tg-chan-oz.png"/>
      </figure>
      <figure>
        <img src="http://uza.uz/include/img/mistake-oz.png"/>
      </figure>
    </article>
  </body>
</html>