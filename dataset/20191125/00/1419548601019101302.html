<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/9nszbj"/>
    <meta property="og:site_name" content="News7 Tamil"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="அயோத்தியில் ராமர் கோயில் கட்டுவது உறுதி: ராஜ்நாத் சிங் "/>
    <meta property="og:description" content="அயோத்தியில் ராமர் கோயில் கட்டுவது உறுதி: ராஜ்நாத் சிங் "/>
  </head>
  <body>
    <article>
      <h1>அயோத்தியில் ராமர் கோயில் கட்டுவது உறுதி: ராஜ்நாத் சிங் </h1>
      <address><time datetime="2019-11-25T00:00:00+00:00">25 Nov 2019</time> by <a rel="author">shanmugapriya</a></address>
      <p>
        <b>அயோத்தியில் ராமர் கோயில் கட்டுவதை, எந்த சக்தியாலும் தடுக்க முடியாது, என்று மத்திய பாதுகாப்புத்துறை அமைச்சர் ராஜ்நாத் சிங் தெரிவித்துள்ளார். </b>
      </p>
      <p>ஜார்க்கண்ட் மாநிலத்தில் வரும் 30ம் தேதி முதற்கட்ட வாக்குப்பதிவு நடைபெறவுள்ள நிலையில், அரசியல் கட்சிகள் அங்கு தீவிர பிரச்சாரத்தில் ஈடுபட்டுள்ளனர். பிஸ்ராம்பூர் பகுதியில் நடந்த பாஜக கூட்டத்தில் பிரச்சாரம் மேற்கொண்ட, மத்திய பாதுகாப்புத்துறை அமைச்சர் ராஜ்நாத் சிங், பாதுகாப்புத்துறையில் இந்தியா தற்போது முன்னேற்றம் கண்டுள்ளதாகவும், நமது ராணுவ பலத்தை அதிகரிக்கும் வகையில், விரைவில் ரஃபேல் போர் விமானங்கள் வரவுள்ளதாகவும் கூறினார். </p>
      <p>இதன் மூலம் நமது எல்லைக்குள் இருந்து கொண்டே, எல்லைக்கு அப்பால் உள்ள  தீவிரவாத முகாம்களை அழிக்க முடியும், என்று ராஜ்நாத் சிங் கூறினார். உச்சநீதிமன்றம் தடையை விலக்கியுள்ளதால், அயோத்தியில் ராமர் கோயில் கட்டுவது உறுதி என்றும், மத்திய அமைச்சர் ராஜநாத் சிங் உறுதிபடத் தெரிவித்தார். </p>
    </article>
  </body>
</html>