<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://golossokal.com.ua/podii/na-lvivshini-policeiski-rozslidyut-obstavini-zagibeli-jinki-na-zaliznichnii-kolii.html"/>
    <meta property="og:site_name" content="Голос Сокальщини - новини Сокаля, Червонограда"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="На Львівщині поліцейські розслідують обставини загибелі жінки на залізничній колії"/>
    <meta property="og:description" content="Попередньо встановлено, що пенсіонерка померла від травм, отриманих внаслідок наїзду потяга сполучен..."/>
  </head>
  <body>
    <article>
      <h1>На Львівщині поліцейські розслідують обставини загибелі жінки на залізничній колії</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://golossokal.com.ua/author/zhovkivchka" target="_blank">Андрій Гаврилюк</a></address>
      <p>
        <b>Попередньо встановлено, що пенсіонерка померла від травм, отриманих внаслідок наїзду потяга сполученням «Львів-Бахмут».</b>
      </p>
      <p>У Кам’янка-Бузький відділ поліції 24 листопада надійшло повідомлення про те, що на залізничному перегоні між райцентром та селом Зубів Міст, близько 15.40, внаслідок наїзду потяга загинула жінка.</p>
      <p>На місці події працювала слідчо-оперативна група. Поліцейські встановили особу загиблої – нею виявилась 45-річна мешканка Кам’янки-Бузької. Від травм, отриманих внаслідок наїзду потяга сполученням «Львів-Бахмут» вона померла на місці події.</p>
      <p>За цим фактом відкрито кримінальне провадження за  ч.3 ст.276 (Порушення правил безпеки руху або експлуатації залізничного, водного чи повітряного транспорту) КК України. Санкція статті передбачає покарання – позбавлення волі на строк від п’яти до десяти років. Проводиться досудове розслідування.</p>
      <p>
        <b>Відділ комунікації поліції Львівської області</b>
      </p>
      <related>
        <h4>Публікації по темі</h4>
        <a href="https://golossokal.com.ua/podii/policeiski-rozslidyut-obstavini-zagibeli-cholovika-v-tyrkivskomy-raioni.html"/>
        <a href="https://golossokal.com.ua/podii/yvaga-rozshykova-dtp-naizd-na-pishohoda-y-gorodockomy-raioni.html"/>
        <a href="https://golossokal.com.ua/podii/stan-avariinosti-na-lvivshini-za-17-listopada.html"/>
      </related>
    </article>
  </body>
</html>