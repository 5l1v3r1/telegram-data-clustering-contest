<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/prognoze-nisu-optimisticne-moguce-novo-odlaganje/343394"/>
    <meta property="og:site_name" content="MozzartSport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Prognoze nisu optimistične, moguće novo odlaganje"/>
    <meta property="og:description" content="Kiša i dalje lije u Lećeu"/>
  </head>
  <body>
    <article>
      <h1>Prognoze nisu optimistične, moguće novo odlaganje</h1>
      <h2>Kiša i dalje lije u Lećeu</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Okršaj Lećea i Kaljarija odložen je sinoć zbog velikog nevremena na jugu Italije, novi termin zakazan je za ponedeljak po podne (između 15 i 17 časova), ali postoje realne šanse da ni danas meč ne bude odigran s obzirom na to da kiša i dalje lije kao iz kabla. </p>
      <p>Podsetimo, zbog natopljenog terena stadiona Via del Mare sudija <b>Mauricio Marijani</b> je u dogovoru sa kapitenima Leća i Kaljarija <b>Panajotisom Tahtsidisom</b> i<b> Radžom Najngolanom</b> odložio susret 13. kola. Na odluku je verovatno uticao i nestanak struje na stadionu samo nekoliko minuta pre početka susreta, koji je bio zakazan za 20.45, iako je električna energija u međuvremenu došla.</p>
      <p>Leće i dalje traži prvu pobedu na stadionu Via del Mare po povratku u Seriju A. <b>Liveranijevi</b> momci su zabeležili tri poraza i dva remija na svom stadionu, posebno je vredan onaj protiv Juvea. Kaljari je veoma nezgodan klijent u ovoj sezoni da se upišu tri boda, za Leće još više jer praktično<b> Liverani</b> ima samo jednog napadača u optimalnoj fizičkoj kondiciji, <b>La Mantiju</b>. <b>Farijas, Falko, Babakar</b> i <b>Lapadula</b> su imali probleme različite prirode tokom pauze i niko od njih nije odradio treninge punim intezitetom. Ipak, očekuje se da barem dvojica od četvorice budu spremni za meč. Rovitog <b>Mankosua</b> bi trebalo da zemeni <b>Šakov</b> u ulozi “trekvartiste” kako Italijani zovu ofanzivnog plejmejkera. </p>
      <p>Kaljari u ovoj sezoni ne zna za poraz na gostujućim stadionima u Seriji A. Tri pobede i dva poraza je skor <b>Maranovog</b> tima na “kontinentu”. <b>Sardi</b> stižu u Salento u gotovo najjačem mogućem sastavu, ne računajući <b>Kranja, Pavoletija</b> i <b>Birsu</b>, koji će se vratiti na teren tek u 2020. godini. Jedina dva  prvotimca koja će reskočiti meč su <b>Pelegrini </b>i <b>Čepiteli</b>. Mogao bi da ostane na klupi i <b>Nandez</b> budući da se vratio sa prekookeanskog puta i Jonita je valdina alternativa. U napadu je potvrđen trio <b>Najngolan - Žoao Pedro - Simeone. </b></p>
      <p>Kaljari nije poražen u poslednjih 10 kola i zaista deluje impresivno. Ekipa sa Sardinije stiže na jug kod domaćina koji nije zabeležio trijumf već sedam rundi te je s pravom pri dnu tabele Serije A. Inače, Kaljari je postigao najmanje po dva gola na poslednja tri susreta u ovom takmičenju.</p>
      <p><b>SERIJA A - 13. KOLO</b>:</p>
      <p>
        <b>Subota</b>
      </p>
      <p>Atalanta - Juventus 1:3 (0:0)<br/>/Gosens 56 – Iguain 74, 82, Dibala/</p>
      <p>Milan - Napoli 1:1 (1:1)<br/>/Bonaventura 29 - Lozano 24/</p>
      <p>Torino - Inter 0:3 (0:2)<br/>/Martinez 12, De Fraj 32, Lukaku 55/</p>
      <p>
        <b>Nedelja</b>
      </p>
      <p>Bolonja - Parma 2:2 (1:1)<br/>/Palasio 40, Džemaili 90+5 - Kuluševski 17, Jakoponi 71/</p>
      <p>Verona - Fjorentina 1:0 (0:0)<br/>/Di Karmine 61/</p>
      <p>Roma -  Breša 3:0 (0:0)<br/>/Smoling 49, Mančini 57, Džeko 67/</p>
      <p>Sasuolo – Lacio 1:2 (1:1)<br/>/Kaputo 45 – Imobile 34, Kaisedo 91/</p>
      <p>Sampdorija - Udineze 2:1 (1:1)<br/>/Gabijadini 45+6, Ramirez 75pen – Nestorovski 29/</p>
      <p>
        <b>Ponedeljak</b>
      </p>
      <p>
        <b>
          <a href="https://www.mozzartbet.com/sr#/match/4539368">15.00:  (3,20) Leće  (3,40)  Kaljari (2,25) </a>
          <br/>
          <a href="https://www.mozzartbet.com/sr#/match/4539374">20.45:  (2,60) SPAL  (3,10)  Đenova (2,85) </a>
        </b>
      </p>
      <p>
        <i><b>NAPOMENA</b>: Kvote su podložne promenama</i>
      </p>
      <figure>
        <img src="https://mozzartsport.com/upload/CKEditor/24.11.2019/SerijaASAMDDORIJA.jpg"/>
      </figure>
      <figure>
        <img src="https://mozzartsport.com/upload/CKEditor/25.11.2019./sahsahsah.jpg"/>
      </figure>
      <p><b>Foto</b>: <i>Reuters</i></p>
    </article>
  </body>
</html>