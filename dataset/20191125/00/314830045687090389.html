<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939550/%D8%A8%DB%8C%D8%A7%D9%86%DB%8C%D9%87-%D8%AE%D8%A7%D9%86%D9%87-%D8%A7%D8%AD%D8%B2%D8%A7%D8%A8-%D8%AF%D8%B1%D8%A8%D8%A7%D8%B1%D9%87-%D8%AD%D9%88%D8%A7%D8%AF%D8%AB-%D8%A7%D8%AE%DB%8C%D8%B1"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="بیانیه خانه احزاب درباره حوادث اخیر"/>
    <meta property="og:description" content="در روزهای اخیر یک بار دیگر شاهد نقش آفرینی رهبر حکیم و فرزانه انقلاب اسلامی در راس تصمیم گیری های جمهوری اسلامی و بر هم خوردن خواب آشفته دشمنان قسم خورده انقلاب بودیم."/>
  </head>
  <body>
    <article>
      <h1>بیانیه خانه احزاب درباره حوادث اخیر</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>در روزهای اخیر یک بار دیگر شاهد نقش آفرینی رهبر حکیم و فرزانه انقلاب اسلامی در راس تصمیم گیری های جمهوری اسلامی و بر هم خوردن خواب آشفته دشمنان قسم خورده انقلاب بودیم.</i>
      </p>
      <p>خانه احزاب کشور با انتشار بیانیه‌ای درباره حوادث اخیر از همگان به حضور حماسی در راهپیمایی محکومیت اغتشاشات دعوت کرده است.</p>
      <p>به گزارش «تابناک»، متن بیانیه به این شرح است:</p>
      <p><b>بسم الله الرحمن الرحیم</b><br/>در روزهای اخیر یک بار دیگر شاهد نقش آفرینی رهبر حکیم و فرزانه انقلاب اسلامی در راس تصمیم گیری های جمهوری اسلامی و بر هم خوردن خواب آشفته دشمنان قسم خورده انقلاب بودیم. به یقین تصمیم حکیمانه رهبر انقلاب اسلامی در این مقطع حساس ابعاد مختلفی خواهد داشت که در گذر زمان نقش آن بیش از پیش بر همگان آشکارتر خواهد شد. بر همین اساس، خانه احزاب حمایت قاطع خود را از منطق کلام رهبری که نشانگر قانونگرایی، اعتماد به تصمیمات مسؤولین منتخب مردم با پشتوانه کارشناسی و مطالبه حقوق آنان می باشد، اعلام می دارد و یک بار دیگر با اصول انقلاب و اصل نظام ولایت فقیه تجدید میثاق خواهد کرد.</p>
      <p>خانه احزاب ایران با محکوم کردن اتفاقات چند روز اخیر، خواهان برخورد قاطعانه دستگاه قضایی کشور با ایادی مخل امنیت مردم می باشد و از همین جا از ملت خداجو و بزرگ ایران عزیز می خواهد که با لبیک به ندای ولی امرمسلمین و مقام معظم رهبری، با درک شرایط حساس فعلی، با حضور حماسی در راهپیمایی محکومیت اغتشاشات اخیر در شهر تهران که قرار است در مورخه ۴ آذر ماه ۱۳۹۸ برگزار شود، یک بار دیگر با آرمان های انقلاب بیعت کرده و با حضور پرشور خویش طومار نفاق و خودکامگی را در هم آمیزند.</p>
    </article>
  </body>
</html>