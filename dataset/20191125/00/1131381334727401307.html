<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/tv-show/kardashian/2019/11/25/mary-jo-campbell-chi-e.html"/>
    <meta property="og:site_name" content="Sky TG24"/>
    <meta property="article:published_time" content="2019-11-25T00:45:00+00:00"/>
    <meta property="og:title" content="Chi è Mary Jo Campbell, la nonna di Kim Kardashian"/>
    <meta property="og:description" content="Mary Jo Campbell è la mamma di Kris Jenner, nonna delle sorelle Kardashian, considerata una vera e propria star. Ha 85 anni ma vanta ancora uno stile glamour e un incredibile fascino: ecco tutto quello che c’è da sapere sulla bisnonna più trendy del mondo. Se volete sapere tutto sul mondo della famiglia Kardashian, l’appuntamento da non perdere è dal lunedì al venerdì alle 18.45 su Sky Uno (canale 108) e sul digitale terrestre al canale 455 LE KARDASHIAN: vai allo SPECIALE "/>
  </head>
  <body>
    <article>
      <h1>Chi è Mary Jo Campbell, la nonna di Kim Kardashian</h1>
      <h2><b>Mary Jo Campbell</b> è la mamma di Kris Jenner, nonna delle <b><a href="https://tg24.sky.it/spettacolo/tv-show/kardashian/home.html">sorelle Kardashian</a></b>, considerata una vera e propria star. Ha 85 anni ma vanta ancora uno stile glamour e un incredibile fascino: ecco tutto quello che c’è da sapere sulla bisnonna più trendy del mondo. Se volete sapere tutto sul mondo della famiglia Kardashian, <b>l’appuntamento da non perdere è dal lunedì al venerdì alle 18.45 su Sky Uno</b> (canale 108) e sul digitale terrestre al canale 455 <br/><b><a href="https://tg24.sky.it/spettacolo/tv-show/kardashian/home.html">LE KARDASHIAN: vai allo SPECIALE </a></b></h2>
      <address>
        <time datetime="2019-11-25T00:45:00+00:00">25 Nov 2019, 00:45</time>
      </address>
      <p>Conosciamo tutti le <b><a href="https://tg24.sky.it/spettacolo/tv-show/kardashian/2019/11/12/kardashian-people-choice-award.html">Kardashian</a></b>, le loro carriere e le mille storie di famiglia, tra amori, cambi di sesso e successi. Da qualche giorno si sente molto parlare anche di un'altra donna della <b><a href="https://tg24.sky.it/spettacolo/tv-show/kardashian/home.html">famiglia Kardashian</a></b>, <b>Mary Jo Campbell</b>, mamma di <b><a href="https://tg24.sky.it/spettacolo/tv-show/kardashian/2019/10/17/kris-jenner-storia.html">Kris Jenner</a></b>. La nonna delle <b><a href="https://tg24.sky.it/spettacolo/tv-show/kardashian/2019/11/03/kardashian-libri.html">sorelle Kardashian</a></b>, considerata una vera e propria star, ha 85 anni e uno stile glamour da far invidia. Nonostante non sia più una ragazzina, <b>Mary Jo Campbell</b> vanta ancora una bellezza mozzafiato e uno stile trendy. Rispetto alle figlie e alle nipoti preferisce stare lontana dai riflettori, anche se con poche apparizioni pubbliche l'hanno resa una vera e propria star. Si è sposata due volte, la prima con l'ingegnere Robert Houghton, dal quale ha avuto le figlie <b>Kris e Karen</b>, rimaste con lei anche dopo il divorzio, la seconda con l'imprenditore Harry Shannon. È con quest'ultimo che si è trasferita a Oxnard, in California, con l'intera famiglia, per poi tornare a San Diego dopo qualche anno.</p>
      <p>A lasciare tutti senza parole è l'incredibile verve della nonna, che non perde occasione per celebrare i successi delle nipoti, prendendo parte alle loro feste e ai loro servizi fotografici. Ha un caschetto glamour, porta la frangetta, i rossetti scuri, indossa i jeans a vita alta ed è anche passata al biondo platino in onore di <b><a href="https://tg24.sky.it/spettacolo/tv-show/kardashian/2019/11/05/kim-kardashian-tarantola.html">Kim</a></b> quando questa ha pensato di cambiare colore di capelli. Insomma, anche se ha superato gli 80 anni, è davvero trendy. Di recente, dopo la nascita della figlia di <b><a href="https://tg24.sky.it/spettacolo/tv-show/kardashian/2019/11/18/kylie-jenner-foto-costume.html">Kylie Jenner</a></b>, è diventata ancora una volta bisnonna ed è stata immortalata con la piccola Stormie tra le braccia.</p>
      <p>“Testimonial sui social” per la linea di cosmetica della nipote <b>Kim Kardashian</b>, <b>Mary Jo Campbell</b> qualche tempo fa è stata scelta come modella per testare i nuovi fondotinta della linea di make-up, <b>KKW Beauty</b>, nonostante l'età avanzata. La<b> madre di Kris Jenner </b>si è fatta truccare le braccia, caratterizzate da degli evidenti segni del tempo, e il risultato è stato incredibile. Al termine della seduta, <b>Mary Jo</b> sembrava avere almeno 20 anni in meno. Tutti quelle che sognano di riprodurre lo stesso effetto sulla propria pelle, però, farebbero meglio a non gioire troppo presto: il kit di fondotinta firmati dalla <b>Kardashian</b> ha registrato il sold-out anche se constava circa 200 euro.</p>
      <figure>
        <embed-post data-src="https://www.instagram.com/p/B0YekXPAg7a" data-service="Instagram"/>
      </figure>
    </article>
  </body>
</html>