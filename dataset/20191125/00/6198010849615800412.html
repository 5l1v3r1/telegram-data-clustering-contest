<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/vieni-da-me-nunzia-de-girolamo-choc-ho-avuto-minacce-di-morte/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Vieni da me, Nunzia De Girolamo choc: “Ho avuto minacce di morte”"/>
    <meta property="og:description" content="Nunzia De Girolamo fa una confessione spiazzante a Vieni da me: &quot;Non l'ho mai palesato!&quot; Nunzia De Girolamo è stata ospite oggi a Vieni da me nella"/>
  </head>
  <body>
    <article>
      <h1>Vieni da me, Nunzia De Girolamo choc: “Ho avuto minacce di morte”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/andreafilocomo/" target="_blank">Andrea Filocomo</a></address>
      <figure>
        <img src="https://i0.wp.com/www.lanostratv.it/wp-content/uploads/2019/11/foto_nunzia_de_girolamo.jpg"/>
      </figure>
      <h3>Nunzia De Girolamo fa una confessione spiazzante a Vieni da me: “Non l’ho mai palesato!”</h3>
      <p><b>Nunzia De Girolamo</b> è stata ospite oggi a <b>Vieni da me</b> nella rubrica “Domande al buio”. Intervistata da <b>Caterina Balivo</b>, l’ex parlamentare ha parlato della sua carriera in politica e in tv, di Ballando con le stelle, dei suoi nuovi progetti e della sua famiglia. Nunzia, però, ha raccontato nel programma del pomeriggio di <b>Rai1</b> un fatto choc che l’ha vista protagonista quando era ancora in politica. Ecco cos’ha detto:</p>
      <blockquote>“Ho avuto diverse volte paura. A parte quando da ragazza tentarono di farmi uscire fuori di strada, quando ero in politica ho avuto minacce di morte. Non l’ho mai palesato.”</blockquote>
      <p>L’ex parlamentare e opinionista ha dichiarato di essersi trovata in un angolo con persone poco raccomandabili. <b>Nunzia De Girolamo a Vieni da me</b> ha poi ammesso: <i>“Ogni volta è un dolore che si rinnova!”</i>.</p>
      <h3>Vieni da me, Nunzia De Girolamo parla del suo primo amore: “E’ stato un periodo difficilissimo”</h3>
      <p><b>Nunzia De Girolamo a Vieni da me</b> ha parlato anche del suo primo amore. Non ha speso belle parole per questa relazione, anzi, approfittando della Giornata Internazionale contro la violenza sulle donne, l’ex parlamentare e opinionista ha rivelato:</p>
      <blockquote>“Mi pento del mio primo amore. E’ stato un amore pesante, adolescenziale, che mi ha tolto la serenità. Per tanto tempo ho avuto paura di lui. Mi toglieva l’aria. E’ stato un periodo difficilissimo che cancellerei.”</blockquote>
      <p>Per colpa di quell’amore malato, Nunzia De Girolamo ha rivelato a <b>Caterina Balivo</b> che non parlava nemmeno con i suoi genitori. Oggi, però, a distanza di tempo, i due sono diventati quasi amici e quell’uomo si è fatto una famiglia, proprio come lei. Insomma, un racconto durissimo quello di <b>Nunzia De Girolamo</b> nel programma del pomeriggio di <b>Rai1</b>. L’ex concorrente di Ballando con le stelle ha anche ammesso di essere stata vittima di bullismo e come lei anche sua figlia Gea.</p>
      <h3>Nunzia De Girolamo fa una confessione su Ballando con le stelle: “Sono stata al gioco”</h3>
      <p>Ospite di <b>Vieni da me</b>, <b>Nunzia De Girolamo</b> ha parlato anche di <b>Ballando con le stelle</b>. L’ex concorrente del programma di Milly Carlucci ha ammesso che non prenderebbe mai il posto di nessuno dei giudici, ma ha dichiarato: <i>“Ho subito le critiche, mi sono difesa senza scadere nel trash!”</i> e ha anche aggiunto che <i>“ognuno ha un ruolo, sono stata al gioco!”</i>. Insomma, dopo aver detto che <b><a href="https://www.lanostratv.it/2019/10/vita-in-diretta-nunzia-de-girolamo-selvaggia-lucarelli-e-malvagia/">Selvaggia Lucarelli è ‘malvagia’</a></b>, oggi <b>Nunzia De Girolamo a Vieni da me</b> da <b>Caterina Balivo</b> è tornata a parlare di quell’esperienza che rifarebbe <i>“altre mille volte nella vita”</i>.</p>
    </article>
  </body>
</html>