<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/rtvs-si-vo-vysielani-pripomenie-m-potokarovu-cl722900.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="RTVS si vo vysielaní pripomenie M. Potokárovú"/>
    <meta property="og:description" content="24hod.sk - RTVS si vo vysielaní pripomenie M. Potokárovú - Na archívnej snímke herečka Monika Potokárová."/>
  </head>
  <body>
    <article>
      <h1>RTVS si vo vysielaní pripomenie M. Potokárovú</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Na archívnej snímke herečka Monika Potokárová.</b><br/>Bratislava 25. novembra (TASR) - Rozhlas a televízia Slovenska (RTVS) si vo vysielaní pripomenie zosnulú herečku Moniku Potokárovú. TASR o tom informovala PR manažérka RTVS Silvia Turnerová.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574711716.'"/>
      </figure>
      <p>Dvojka si Potokárovú pripomenie v talkshow Trochu inak s Adelou v noci z pondelka na utorok (26. 11.) o 0.20 h na Dvojke. Rádio Devín zaradí mimoriadne do vysielania rozhlasovú hru Ivana Stodolu Marína Havranová, v ktorej herečka stvárnila hlavnú postavu.<br/><br/>Poslucháči si ju budú môcť vypočuť v rámci Dramatického rádia Devín v utorok o 21.00 h.<br/><br/>Monika Potokárová účinkovala aj v hre Kazimír a Karolína, ktorú Rádio Devín bude premiérovať v utorok 3. decembra.<br/><br/>O úmrtí 27-ročnej herečky informovalo v pondelok Slovenské národné divadlo (SND). V súčasnosti patrila k najobsadzovanejším herečkám činoherného súboru SND, momentálne mala v repertoári 12 postáv.<br/><br/><br/> </p>
    </article>
  </body>
</html>