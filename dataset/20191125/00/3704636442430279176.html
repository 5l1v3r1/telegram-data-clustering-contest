<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nostrofiglio.it/news/25-novembre-giornata-internazionale-onu-contro-la-violenza-sulle-donne"/>
    <meta property="og:site_name" content="Nostrofiglio.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="25 novembre: Giornata internazionale Onu contro la violenza sulle donne"/>
    <meta property="og:description" content="Per dire 'basta' alla violenza ogni anno, il 25 novembre, ricorre la Giornata internazionale contro la violenza sulle donne. #Orangetheeorld'' è lo slogan per la campagna che ricorda la barbara uccisione di tre sorelle assassinate nel 1960"/>
  </head>
  <body>
    <article>
      <h1>25 novembre: Giornata internazionale Onu contro la violenza sulle donne</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Luisa Perego</a></address>
      <p><b>Il 25 novembre ricorre la "Giornata Internazionale per l'eliminazione della Violenza sulle Donne",</b> istituita dall'Assemblea Generale delle Nazioni Unite nel 1999, per sensibilizzare governi, organizzazioni governative, ong, società civile e mezzi di informazione su questo fenomeno.</p>
      <p> </p>
      <p>Secondo dati <a href="https://www.unwomen.org/en/news/in-focus/end-violence-against-women">dell'Onu</a>, si stima che nel mondo intero, secondo una base di dati raccolti tra il 2005 e il 2016 in 87 Paesi, il 19% delle donne tra i 15 e i 49 anni ha subito una violenza fisica e/o sessuale da un partner intimo nei 12 mesi che hanno preceduto la ricerca. Questa violenza a volte porta alla morte. Nel 2012, circa la metà di tutte le vittime di omicidi nel mondo sono state uccise da familiari o conoscenti (comparato al 6% delle vittime di sesso maschile).</p>
      <p>(Il video ufficiale in inglese)</p>
      <figure>
        <iframe src="https://www.youtube.com/embed/NN7RDAWFVF8" width="640" height="360" data-service="Youtube" scrolling="no"/>
      </figure>
      <p>La data del 25 novembre è stata scelta per ricordare il massacro delle sorelle Mirabal, Patria, Minerva e María Teresa, assassinate durante il regime domenicano di Rafael Leonidas Trujillo lo stesso giorno del 1960.</p>
      <p>Dal 1981 in questa data nel mondo si organizzano iniziative di sensibilizzazione contro la violenza.</p>
      <hr/>
      <h3>In arancione contro la violenza</h3>
      <p>'Orange the World, #HearMeToo'' è lo slogan per la giornata. La tinta scelta dalle Nazioni Unite per sensibilizzare il contro contro la violenza è l'arancione.</p>
      <hr/>
      <p><b>"La <a href="https://www.nostrofiglio.it/tag/violenza-sulle-donne">violenza nei confronti delle donne</a>, che si manifesta sotto diverse forme</b>, è molto diffusa nel mondo – ha detto due anni fa l'ex segretario generale dell'Onu Ban ki-Moon al Palazzo di Vetro - ed è uno degli ostacoli più significativi alla piena uguaglianza tra i sessi".</p>
      <related>
        <h4>LEGGI ANCHE</h4>
        <a href="https://www.nostrofiglio.it/adolescenza/tempo-libero-adolescenza/la-violenza-contro-le-donne-spiegata-ai-ragazzi-e-alle-ragazze"/>
        <a href="https://www.nostrofiglio.it/news/buone-notizie/violenza-donne-modi-per-eliminare-la-cultura-dello-stupro"/>
      </related>
      <p> </p>
      <h3>Perché questa giornata?</h3>
      <p> </p>
      <ul>
        <li>La violenza contro le donne è una violazione dei diritti umani</li>
        <li>La violenza contro le donne è una conseguenza della discriminazione nei confronti delle donne, nelle leggi ma anche nella pratica, e di una diseguaglianza tra uomini e donne</li>
        <li>La violenza contro le donne impatta e impedisce di progredire in molte aree</li>
        <li>La violenza contro le donne non è inevitabile. La prevenzione è possibile ed essenziale</li>
        <li>La violenza contro le donne continua ad essere una pandemia globale</li>
      </ul>
      <p>Sui social, l'hashtag della giornata è #orangetheworld </p>
      <p>Fonti: <a href="https://www.unwomen.org/en/news/in-focus/end-violence-against-women">un.org</a>;</p>
      <p> </p>
      <p>Leggi anche: <a href="https://www.nostrofiglio.it/famiglia/maltrattamenti-in-famiglia-che-cosa-fare-per-uscirne">maltrattamenti in famiglia, che cosa fare per uscirne</a> e <a href="https://www.nostrofiglio.it/news/violenza-sulle-donne-in-italia-una-su-tre-e-aggredita-dal-partner">violenza sulle donne in Italia, i dati</a> </p>
      <p> </p>
      <related>
        <h4>TI POTREBBE INTERESSARE</h4>
        <a href="https://www.nostrofiglio.it/famiglia/separazione-e-divorzio/women-run-the-show-lo-spot-contro-la-violenza-sulle-donne"/>
        <a href="https://www.nostrofiglio.it/news/italia-una-donna-su-tre-ha-subito-violenza"/>
      </related>
    </article>
  </body>
</html>