<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700246/%D8%AD%DA%A9%D9%85-%D8%A7%D8%B9%D8%AF%D8%A7%D9%85-%D8%A8%D8%B1%D8%A7%DB%8C-7-%D9%86%D9%81%D8%B1-%D8%AF%D8%B1-%D9%85%D8%B5%D8%B1-%D8%A8%D9%87-%D8%A7%D8%AA%D9%87%D8%A7%D9%85-%D8%A7%D9%82%D8%AF%D8%A7%D9%85%D8%A7%D8%AA-%D8%AA%D8%B1%D9%88%D8%B1%DB%8C%D8%B3%D8%AA%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="حکم اعدام برای 7 نفر در مصر به اتهام اقدامات تروریستی"/>
    <meta property="og:description" content="دادگاه کیفری قاهره هفت تن را به اتهام دست داشتن در اقدامات تروریستی در رابطه با پرونده معروف به &quot;حلوان&quot; به اعدام محکوم کرد."/>
  </head>
  <body>
    <article>
      <h1>حکم اعدام برای 7 نفر در مصر به اتهام اقدامات تروریستی</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <p>دادگاه کیفری قاهره هفت تن را به اتهام دست داشتن در اقدامات تروریستی در رابطه با پرونده معروف به "حلوان" به اعدام محکوم کرد.</p>
      <p>به گزارش ایسنا، به نقل از سایت شبکه روسیا الیوم، دادگاه کیفری قاهره حکم نهایی ۳۲ تن از متهمان پرونده معروف به گروه «مینی‌بوس حلوان» را صادر و هفت تن از این افراد را به اتهام اقدامات تروریستی به اعدام محکوم کرد.</p>
      <p>این دادگاه سه تن دیگر را نیز به ۱۵ سال حبس و ۱۵ شخص را هم به ۱۰ سال حبس محکوم کرد.</p>
      <p>طبق این گزارش، به دنبال بررسی دادگاه کیفری قاهره هفت فرد نیز در ارتباط با این پرونده تبرئه شدند.</p>
      <p>وزارت کشور مصر پیشتر در بیانیه‌ای اعلام کرده بود، یک گروه از نیروهای امنیتی اداره تحقیقات پلیس منطقه حلوان با لباس شخصی در حال بررسی وضعیت امنیتی مرکز با یک مینی‌بوس بودند که گروهی ناشناس با یک خودروی شاسی‌بلند در خیابان عمر بن عبدالعزیز سد راه آنها شده و سپس چهار نفر که در پشت خودرو مخفی شده بودند بیرون آمده و شروع به تیراندازی شدید به سمت آنها کرده و به سرعت متواری شدند.</p>
      <p>طبق این گزارش، سروان محمد محمد حامد، معاون رئیس مرکز پلیس حلوان نیز از جمله کشته‌های این حمله است.</p>
    </article>
  </body>
</html>