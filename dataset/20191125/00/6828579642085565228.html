<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/wydarzenia/przygotujcie-sie-huawei-rusza-z-wielka-kampania-marketingowa-360-stopni"/>
    <meta property="og:site_name" content="Telepolis"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Przygotujcie się: Huawei rusza z wielką kampanią marketingową 360 stopni"/>
    <meta property="og:description" content="Anna i Robert Lewandowscy podpowiedzą, który z produktów Hauweia wybrać na prezent. Zobaczycie ich w telewizji, na przystankach autobusowych i w warszawskim metrze. Producent chce też promować uniwersalne wartości i budować przy tym pozytywny wizerunek marki, przekonując, że „to, co ważne, nie zawsze przychodzi łatwo”."/>
  </head>
  <body>
    <article>
      <h1>Przygotujcie się: Huawei rusza z wielką kampanią marketingową 360 stopni</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Mieszko</a></address>
      <p>
        <b>Anna i Robert Lewandowscy podpowiedzą, który z produktów Hauweia wybrać na prezent. Zobaczycie ich w telewizji, na przystankach autobusowych i w warszawskim metrze. Producent chce też promować uniwersalne wartości i budować przy tym pozytywny wizerunek marki, przekonując, że „to, co ważne, nie zawsze przychodzi łatwo”.</b>
      </p>
      <p>Huawei jest w dobrej sytuacji finansowej i mimo problemów spowodowanych przez spór ze Stanami Zjednoczonymi, nie zwalnia tempa. W Polsce chiński producent <b>startuje z wielowymiarową kampanią marketingową</b>, która łączy w sobie elementy kampanii wizerunkowej i produktowej. </p>
      <p>Kampania „To, co ważne, nie zawsze przychodzi łatwo” z udziałem Roberta Lewandowskiego opowiada o tym, że <b>pokonywanie trudności, </b>które każdy z nas napotyka na swojej życiowej drodze, <b>hartuje nas</b> i pozwala sięgać po więcej, wzbogaca nas, nawet jeśli wcześniej okupione jest wysiłkiem czy bólem. Hauwei nie będzie promował w niej swoich produktów, lecz chce<b> budować pozytywny wizerunek marki.</b> Przygotowane przez producenta spoty na pewno warto obejrzeć dla ich przekazu.</p>
      <figure>
        <img src="https://www.telepolis.pl/images/2019/11/Huawei-kampania.03.jpg"/>
      </figure>
      <p>Kampania <b>ma charakter 360 stopni</b> i składa się z 30-sekundowego spotu telewizyjnego, 60-sekundowego spotu do emisji w kinach i internecie, oraz z komunikacji na nośnikach OOH w największych miastach Polski i na warszawskim lotnisku. Telewizyjna część kampanii wystartowała w południe, 25 listopada.</p>
      <p>W kolejnej, <b>świątecznej odsłonie kampanii </b>pojawią się razem Anna i Robert Lewandowscy, którzy będą inspirować Polaków do zakupów świątecznych. Trzy 15-sekundowe spoty telewizyjne, kampania radiowa i OOH na przystankach autobusowych i w warszawskim metrze będą promować trzy produkty: najnowszego smartwatcha Huawei Watch GT 2, słuchawki Huawei FreeBuds 3 i smartfony z serii P30. Ta część kampanii zacznie się 1 grudnia. </p>
      <p>Kampania „To, co ważne, nie zawsze przychodzi łatwo” będzie miała swoją kontynuację w odsłonie digitalowej, w której <b>Marcin Tyszka i Kuba Wojewódzki,</b> członkowie Team Huawei, opowiedzą swoje osobiste historie. Filmy<b> o nieznanych szerokiej publiczności faktach z ich życia</b>, które były decydujące dla nich w drodze do sukcesu, będą emitowane w kanałach digitalowych Huawei od 1 grudnia.</p>
      <p>Źródło tekstu: Huawei</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/wydarzenia/huawei-otwiera-swoj-pierwszy-salon-sprzedazy-w-polsce-najpierw-w-warszawie-a-potem-byc-moze-takze-w-innych-miastach"/>
        <a href="https://www.telepolis.pl/wiadomosci/taryfy-promocje-uslugi/drewniane-etui-z-lewandowskim-i-nowy-junior-box-w-ofercie-sieci-play"/>
        <a href="https://www.telepolis.pl/wiadomosci/sprzet/w-konkursie-huaweia-mozna-wygrac-spotkanie-z-robertem-lewandowskim-i-wyjazd-na-mecz"/>
        <a href="https://www.telepolis.pl/wiadomosci/taryfy-promocje-uslugi/kot-i-lewandowski-w-nowej-kampanii-t-mobile"/>
        <a href="https://www.telepolis.pl/wiadomosci/sprzet/lionel-messi-twarza-marki-huawei"/>
      </related>
    </article>
  </body>
</html>