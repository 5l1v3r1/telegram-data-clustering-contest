<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/poios-einai-telika-o-adiabastos-k-mhtsotakh"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Ποιος είναι τελικά ο αδιάβαστος κ. Μητσοτάκη;"/>
    <meta property="og:description" content="Αναίτια φαίνεται πως ο πρωθυπουργός πέρασε στην άλλη πλευρά του Ατλαντικού για να καταρτίσει το πρώτο βιογραφικό της χώρας, αφού δείχνει να αγνοεί στοιχειώδη ιστορικά γεγονότα της χώρας."/>
  </head>
  <body>
    <article>
      <h1>Ποιος είναι τελικά ο αδιάβαστος κ. Μητσοτάκη;</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Άγγελος Προβολισιάνος</a></address>
      <h4>Αναίτια φαίνεται πως ο πρωθυπουργός πέρασε στην άλλη πλευρά του Ατλαντικού για να καταρτίσει το πρώτο βιογραφικό της χώρας, αφού δείχνει να αγνοεί στοιχειώδη ιστορικά γεγονότα της χώρας.</h4>
      <p>Κατά τη συζήτηση σε επίπεδο πολιτικών αρχηγών για τη Συνταγματική Αναθεώρηση λίγο πριν την τελική ψηφοφορία,<b> ο Αλ. Τσίπρας επιτέθηκε στον Κυρ. Μητσοτάκη για την πρόταση της ΝΔ που αφορά την εκλογή του Προέδρου της Δημοκρατίας</b> και η οποία προβλέπει εκλογή ακόμα και με σχετική ψηφοφορία. Ήτοι λιγότερες και από 151 ψήφους, γεγονός που προβλέπεται μεν και στο ισχύον Σύνταγμα με τη μεσολάβηση όμως της διάλυσης της Βουλής και της προκήρυξης εκλογών.</p>
      <p><i>«Θα μπορούσαν ποτέ να φανταστούν ο Κωνσταντίνος Καραμανλής και ο Κωνσταντίνος Τσάτσος, όταν έφτιαχναν το Σύνταγμα του 1975, ότι έχει θέση στο πολίτευμά μας Πρόεδρος μειοψηφίας; Θα δεχόταν ποτέ ο Κ. Καραμανλής και ο Κ. Τσάτσος να γίνουν οι Πρόεδροι που έγιναν, αν ήξεραν ότι για να εκλεγούν στη θέση αυτή αρκεί η πλειοψηφία που απαιτείται για να εγκρίνει η Βουλή έναν διοικητή ΔΕΚΟ;»</i>, ήταν τα ερωτήματα που απηύθυνε στον πολιτικό του αντίπαλο ο πρόεδρος του ΣΥΡΙΖΑ.</p>
      <p>Απαντώντας στην κριτική, ο <b>Κυρ. Μητσοτάκης </b>χαρακτήρισε για άλλη μια φορά αδιάβαστο τον <b>Αλ. Τσίπρα,</b> σημειώνοντας πως ο Κ. Καραμανλή είχε εκλεγεί ΠτΔ με 153 ψήφους. <b>Το γεγονός είναι αληθές</b>. Ωστόσο, ο πρωθυπουργός <b>απέφυγε βολικά να διευκρινίσει πως πριν τη δεύτερη εκλογή του Κωνσταντίνου Καραμανλή στο αξίωμα του πρώτου πολίτη της χώρας, το Μάιο του 1990, είχε προηγηθεί η διάλυση της Βουλής και η προκήρυξη εκλογών εξαιτίας της αδυναμίας επανεκλογής του Χρ. Σαρτζετάκη στο ίδιο αξίωμα. </b>Οι εκλογές που ανέδειξαν κυβέρνηση τη ΝΔ με πρόεδρο τον Κων. Μητσοτάκη έγιναν στις 8 Απριλίου, με την πρώτη ψηφοφορία -λίγες εβδομάδες αργότερα- για την εκλογή του Κων. Καραμανλή στο αξίωμα του ΠτΔ να αποβαίνει άκαρπη και η λύση να βρίσκεται στη δεύτερη ψηφοφορία με 153 ψήφους.</p>
      <p>
        <b>Αλλά τι ενδιαφέρει έναν 17χρονο τι έγινε το 1990...;</b>
      </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>