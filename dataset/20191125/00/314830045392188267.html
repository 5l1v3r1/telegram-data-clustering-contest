<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/937872/-%D9%85%DB%8C%D9%86%D9%88-%D8%A8%D8%B1%D9%86%D8%AF%DB%8C-%E2%80%8C%DA%A9%D9%87-%D8%B2%D9%86%D8%AF%D9%87-%D8%B4%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="« مینو » برندی ‌که زنده شد"/>
    <meta property="og:description" content="خیلی‌ها در سالروز تولد مینو، برای نخستین بار به خود بالیدند که ۶۰ سال است مخاطب و خریدار محصولات مینو بوده‌اند. محصولاتی که برای‌شان نوستالژی خاص خود را دارد و خاطرات کودکی، نوجوانی و حتی زندگی امروز با آن عجین شده است."/>
  </head>
  <body>
    <article>
      <h1>« مینو » برندی ‌که زنده شد</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>خیلی‌ها در سالروز تولد مینو، برای نخستین بار به خود بالیدند که ۶۰ سال است مخاطب و خریدار محصولات مینو بوده‌اند. محصولاتی که برای‌شان نوستالژی خاص خود را دارد و خاطرات کودکی، نوجوانی و حتی زندگی امروز با آن عجین شده است.</i>
      </p>
      <p>برند شامل همه احساسات، ویژگی‌ها و مفاهیمی است که به یک نام گره خورده‌ است؛ برند، برداشت مردم و افراد از یک نام است و برند «مینو» هم از آن مستثنی نیست.<br/>در یک ماه اخیر اگر نگاهی موشکافانه به تبلیغات برندهای متعدد در کشور داشته باشیم، می‌توان نام مینو را بر روی بیلبوردهای شهری، تیزرهای تلویزیون، اخبار رسانه‌ها و حتی تابلوهای تبلیغاتی اطراف زمین مسابقات فوتبال داخلی و خارجی دید.</p>
      <p>برندی که جشن تولد 60 سالگی خود را پشت سر گذاشته و خود را برای ادامه مسیر توسعه خود طی می‌کند. اما آنچه در این میان از اهمیت به سزایی برخوردار است، بر سر زبان‌افتادن برند «مینو» است. برندی که شصت سال است در خانواده هر ایرانی جای دارد و محصولاتش در سبد خانوار ایرانی حضور دارد بدون آنکه نظر ما را به سوی خود جلب کند.</p>
      <figure>
        <img src="https://cdn.tabnak.ir/files/fa/news/1398/9/4/1095507_414.jpg"/>
      </figure>
      <p>در مدیریت نوین، برندسازی مجدد از‌ جایگاه ویژه‌ای برخوردار است. شرکت‌های بزرگ که از قدمت چشمگیری برخوردارند در تمامی جوامع، در جهت بیداری دوباره مشتریان و مخاطبان خود به سراغ برندسازی دوباره می‌روند اما در این میان، نگاه و بینش جدید مدیران برندها در ارتباط با مشتریان از اهمیت به سزایی برخوردار است. علم ارتباط با مخاطب در دنیای امروز، پُلی میان مخاطب و مدیران شرکت‌ها است.</p>
      <p>این علم، تمامی ابزارهای لازم از قبیل رسانه، تبلیغات، نشست های خبری و حتی تحلیل بازار، نیازسنجی مخاطب و صدها ایده ناب را به خدمت می‌گیرد تا بتواند چراغ برند را در خانه ذهن مخاطب خود روشن نگه دارد.</p>
      <p>برند مینو در طول ۶۰ سال حضور خود در جامعه ایرانی، نگاهی محصول محور داشته است، نگاهی سنتی که اهمیت ارتباط با مخاطب را تنها از جنبه استقبال جامعه از محصولات خود می‌بیند اما در تلاقی تولد ۶۰ سالگی مینو، مدیران مدبّر این گروه بزرگ صنعتی، نیاز بزرگی را در ذهن مخاطب میلیونی خود بیدار کردند.</p>
      <p>نیاز به افتخار «وفاداری به برند»؛ نیازی که همه در یک ماه اخیر با دیدن نام مینو در تابلوهای سطح شهر با آن مواجه شدند. تماشاگران در کنار تماشای فوتبال با دیدن نام مینو در اطراف زمین مسابقه به بسته پفک نمکی مینو در دست خود دقت بیشتری کردند؛ با دیدن تیزرهای جذاب مینو در قاب تلویزیون که از تلفیق تصاویر تبلیغاتی مرتبط با سال‌های دور و فضای حاضر جامعه ساخته شده، به یاد سال‌های گذشته خاطره بازی کردند. با خواندن گزارش‌ها و مطالبی که توسط نویسنده‌های مطرح در نشریات و رسانه‌ها منتشر شد، به بزرگی مینو و خودشان که ۶۰ سال مخاطبش هستند فکر کردند و حتی در شبکه‌های اجتماعی، متوجه شدند که مینو، از هر جای ایران هوادار دارد، عکس‌های مینو که از هر نقطه ایران خاطره دارد.</p>
      <figure>
        <img src="https://cdn.tabnak.ir/files/fa/news/1398/9/4/1095512_469.jpg"/>
      </figure>
      <p>خیلی‌ها در سالروز تولد مینو، برای نخستین بار به خود بالیدند که ۶۰ سال است مخاطب و خریدار محصولات مینو بوده‌اند. محصولاتی که برای‌شان نوستالژی خاص خود را دارد و خاطرات کودکی، نوجوانی و حتی زندگی امروز با آن عجین شده است.</p>
      <p>اکنون مشتریان مینو برای نخستین بار متوجه شدند که مزه و طعم «مشتری وفادار» بودن، لذت بخش است و از این پس با خرید محصولات مینو، نمک پفک نمکی مینو برای آنها طعم جذاب‌تری خواهد داشت. ساقه طلایی مینو را با مکث بیشتری میل می‌کنند و تمام احساسات شیرین و شور امروز خود را مدیون نسل جدید مدیران مینو خواهند بود.</p>
      <p>کمپین شصت سالگی‌ مینو، موضوع مهمی را برای خیلی‌ها زنده کرد، می‌توان ۶۰ سال، می‌توان چند نسل، مشتری وفادار بود.</p>
      <figure>
        <img src="https://cdn.tabnak.ir/files/fa/news/1398/9/4/1095513_397.jpg"/>
      </figure>
      <figure>
        <img src="https://cdn.tabnak.ir/files/fa/news/1398/9/4/1095514_329.jpg"/>
      </figure>
    </article>
  </body>
</html>