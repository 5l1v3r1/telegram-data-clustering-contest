<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.focus-wtv.be/nieuws/rally-kortrijk-83-procent-geflitst-piloten-netjes-achter-fietsers"/>
    <meta property="og:site_name" content="Focus | WTV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Rally Kortrijk: 8,3 procent geflitst, piloten netjes achter fietsers"/>
    <meta property="og:description" content="De rallypiloten hebben zich tijdens de 6 Uren van Kortrijk voorbeeldig gedragen, blijkt uit controles van de politie: ze bleven in het centrum mooi achter de fietsers. Maar over het algemeen reed 8,3"/>
  </head>
  <body>
    <article>
      <h1>Rally Kortrijk: 8,3 procent geflitst, piloten netjes achter fietsers</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Jeroen Vercruysse</a></address>
      <p>
        <b>De rallypiloten hebben zich tijdens de 6 Uren van Kortrijk voorbeeldig gedragen, blijkt uit controles van de politie: ze bleven in het centrum mooi achter de fietsers. Maar over het algemeen reed 8,3 procent van alle bestuurders te snel.</b>
      </p>
      <p>Het is een klassieker: de politie controleert op snelheid tijdens de 6 Uren van Kortrijk. Zaterdag controleerden ze over heel Kortrijk ruim 3.800 voertuigen, bijna 11 procent reed te snel. Dat zijn dus gewone bestuurders, maar vaak ook mensen die naar de rally komen kijken.</p>
      <h3>Rallypiloten netjes achter fietsers</h3>
      <p>Zondag controleerde politiezone VLAS dan weer 4.300 voertuigen, net geen zes procent reed toen te snel. Over het hele weekend geeft 8,3 procent van de bestuurders die te snel reed.</p>
      <p>Politiezone VLAS wijst erop dat de rallypiloten in de fietszone in het centrum netjes achter de fietsers bleven. Er zijn ook 81 auto’s weggetakeld uit de servicezone, een twintigtal stond fout geparkeerd en één copiloot moest naar het ziekenhuis na een crash.</p>
    </article>
  </body>
</html>