<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/100313/1841047/Lucie-Vondrackova-po-rozvode--Novy-chlap-v-jej-zivote--"/>
    <meta property="og:site_name" content="Topky.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Lucie Vondráčková po rozvode: Nový chlap v jej živote?!"/>
    <meta property="og:description" content="PRAHA – Lucie Vondráčková (39) a Tomáš Plekanec (37) len nedávno ukončili vojnu, ktorá medzi nimi panovala od ohlásenia rozpadu ich manželstva. Kým hokejista našiel veľmi skoro po odlúčení lásku v náručí tenistky Lucie Šafářovej (32), s ktorou čaká na Vianoce prírastok, speváčku spájali s viacerými mužmi, avšak nový vzťah nepotvrdila. Až doteraz..."/>
  </head>
  <body>
    <article>
      <h1>Lucie Vondráčková po rozvode: Nový chlap v jej živote?!</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <h3>Lucie Vondráčková po rozvode: Nový chlap v jej živote?!</h3>
      <p>
        <i>PRAHA – Lucie Vondráčková (39) a Tomáš Plekanec (37) len nedávno ukončili vojnu, ktorá medzi nimi panovala od ohlásenia rozpadu ich manželstva. Kým hokejista našiel veľmi skoro po odlúčení lásku v náručí tenistky Lucie Šafářovej (32), s ktorou čaká na Vianoce prírastok, speváčku spájali s viacerými mužmi, avšak nový vzťah nepotvrdila. Až doteraz...</i>
      </p>
      <p>Manželstvo speváčky a športovca sa rozpadlo ešte minulý rok. Odvtedy jeden s druhým bojovali ako levy. Napokon však najmä v záujme svojich synov Adama a Matyáša vyhlásili mier. Hokejista sa už dokonca pripravuje na rolu trojnásobného otca, ktorým by sa mal stať už v období Vianoc. Lásku našiel v náručí českej tenistky. Vondráčková však také šťastie na láskyplné objatia nemala.</p>
      <figure>
        <img src="https://img.topky.sk/big/2320009.png/deti-unos-Lucie-Vondrackova-Rozvod.png"/>
      </figure>
      <p>Lucie Vondráčková je vo vzťahoch opatrná. <a href="https://www.topky.sk/gl/628033/2320009/Lucie-Vondrackova-po-rozvode--Novy-chlap-v-jej-zivote--"/> Zdroj: Instagram L.V.</p>
      <p>Spájaná síce bola s parkouristom Tomášom Zonygom aj s hokejovým brankárom Marekom Peksom. Ani s jedným však Lucie vzťah nepotvrdila a malo ísť len o kamarátske stretávky. A to aj napriek tomu, že v jej byte trávili množstvo voľného času. Teraz však konečne prehovorila pre český magazín Exkluziv o pánovi dokonalom.</p>
      <p><b><i>„Je naozaj jedno, či ten pán Dokonalý robí takú, alebo makovú prácu, najdôležitejšia je iná vec. Nech vie, čo chce a pritom sa dokáže sám na sebe zasmiať. Bez nadhľadu, humoru a umenia sám seba zhodiť je všetko v živote o dosť ťažšie,“ </i></b>povedala Lucie na margo toho, ako si predstavuje toho pravého. No pre speváčku je veľmi dôležité aj to, aby vychádzal s jej deťmi, ktoré sú pre ňu celý jej svet.</p>
      <p>A zašla aj ďalej. Hoci predtým zatĺkala, či má vzťah, teraz tajomne povedala: <b><i>„Nie som sama a najdôležitejší sú pre mňa moji chlapci.“ </i></b>Či už narážala na to, že má okolo seba dobrých ľudí, alebo je po jej boku skutočne nový muž, vie zrejme len ona sama. V jednom má však jasno. <i><b>„Budem so vzťahom ešte opatrnejšia ako predtým, čo už snáď ani nejde. Ale vyhnúť sa tenkému ľadu? Dá sa to vôbec? Myslím, že nie,“</b></i> povedala pre Exkluziv rodáčka z Prahy. Nech je, ako chce, snáď sa aj na Lucku usmeje opäť šťastie.</p>
      <figure>
        <img src="https://img.topky.sk/big/2524709.jpg/Lucie-Vondrackova-FOTO--Instagram-L-V-.png"/>
      </figure>
      <p>Pre Luciu Vondráčkovú sú najdôležitejší jej synovia Adam a Matyáš. <a href="https://www.topky.sk/gl/628033/2524709/Lucie-Vondrackova-po-rozvode--Novy-chlap-v-jej-zivote--"/> Zdroj: Instagram L.V.</p>
    </article>
  </body>
</html>