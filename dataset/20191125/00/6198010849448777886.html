<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/caterina-balivo-cirilli-le-svela-disturbo-un-conduttore-di-rai1/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Caterina Balivo, Cirilli le svela: “Disturbo un conduttore di Rai1”"/>
    <meta property="og:description" content="Vieni da me, Gabriele Cirilli confessa a Caterina Balivo: &quot;Disturbo sempre Flavio Insinna&quot; Gabriele Cirilli è stato oggi ospite a Vieni da me nella"/>
  </head>
  <body>
    <article>
      <h1>Caterina Balivo, Cirilli le svela: “Disturbo un conduttore di Rai1”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/andreafilocomo/" target="_blank">Andrea Filocomo</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_gabriele_cirilli.jpg"/>
      </figure>
      <h3>Vieni da me, Gabriele Cirilli confessa a Caterina Balivo: “Disturbo sempre Flavio Insinna”</h3>
      <p><b>Gabriele Cirilli</b> è stato oggi ospite a <b>Vieni da me</b> nella rubrica “Intervista con le emoticon”. Attraverso vari personaggi, Cirilli ha parlato della sua vita, della sua carriera e dei suoi progetti. Parlando di <b>Flavio Insinna</b>, con il quale il comico è molto amico, Cirilli ha confessato a <b>Caterina Balivo</b>:</p>
      <blockquote>“Lo chiamo fratellone, abbiamo studiato insieme alla scuola di Proietti. Lo disturbo tutti i giorni, gli chiedo consigli… Lavora pure di notte. Ha un’intelligenza particolare su questo lavoro…”</blockquote>
      <p><b>Gabriele Cirilli a Vieni da me</b> ha anche aggiunto che il conduttore de L’Eredità è <i>“un maestro, un professore”</i>. Gabriele ha poi raccontato nel programma di <b>Rai1</b> che la mamma di Insinna gli regalò una macchina e fu quindi molto carina e gentile con lui. Cirilli ha poi svelato: <i>“Da lì è iniziata la mia libertà!”</i>. Insomma, una bella amicizia quella tra Gabriele e Flavio Insinna.</p>
      <h3>Gabriele Cirilli fa una confessione su Carlo Conti a Vieni da me: “A un provino mi disse no!”</h3>
      <p><b>Gabriele Cirilli ospite a Vieni da me</b> ha anche parlato di <b>Carlo Conti</b>, con il quale ha condiviso tanti anni di tv grazie all’impegno con <b>Tale e Quale Show</b>. Parlando del conduttore, però, Gabriele ha fatto una dichiarazione a <b>Caterina Balivo</b>, dicendo:</p>
      <blockquote>“Carlo Conti mi disse no, ma era un no giusto. Avevo solo un pezzo, non ci rimasi male perché due anni dopo mi chiamò per Sanremo Estate.”</blockquote>
      <p>Insomma, da un “no” è poi iniziata una bellissima amicizia tra i due. Al momento della paletta, però, Gabriele Cirilli ha dato – scherzando – un “non mi piace”, perché: <i>“E’ troppo tutto!”</i>. Insomma, tante risate con <b>Gabriele Cirilli a Vieni da me</b>, anche se qualche tempo fa, il comico aveva dichiarato a La vita in diretta di aver <b><a href="https://www.lanostratv.it/2019/10/la-vita-in-diretta-gabriele-cirilli-ho-sofferto-di-depressione/">sofferto di depressione</a></b>.</p>
      <h3>Vieni da me, Gabriele Cirilli su Milly Carlucci: “Insopportabile per quanto è stakanovista!”</h3>
      <p>Dopo aver parlato di Flavio Insinna e Carlo Conti, <b>Gabriele Cirilli</b> nell’<i>Intervista con le emoticon</i> di <b>Vieni da me</b> ha parlato anche di <b>Milly Carlucci</b> che lo volle a <b>Ballando con le stelle</b>. Sulla conduttrice del sabato sera di Rai1, Cirilli ha rivelato a <b>Caterina Balivo</b> che <i>“è insopportabile per quanto è stakanovista”</i>, aggiungendo anche che è una grande professionista della televisione che lui stima molto. Cirilli ha infine ringraziato Milly per avergli dato la possibilità di partecipare a Ballando. Insomma, un’intervista molto divertente quella di <b>Gabriele Cirilli a Vieni da me</b>.</p>
    </article>
  </body>
</html>