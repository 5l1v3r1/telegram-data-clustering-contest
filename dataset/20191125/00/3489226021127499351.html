<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/panathhnaikos-prwtos-se-axiologhsh-kai-pontoys-sthn-eyrwligka-xamhla-sthn-amyna"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Παναθηναϊκός: Πρώτος σε αξιολόγηση και πόντους στην Ευρωλίγκα, χαμηλά στην άμυνα"/>
    <meta property="og:description" content="Ο Παναθηναϊκός έχει αρχίσει να “ρολάρει” στην Ευρωλίγκα, μετρά δυο συνεχόμενες νίκες και τρία “διπλά” ήδη, βρίσκεται μέσα στην πρώτη οκτάδα, ενώ η στατιστική του εικόνα στις περισσότερες κορυφαίες κατηγορίες της διοργάνωσης είναι εκπληκτική."/>
  </head>
  <body>
    <article>
      <h1>Παναθηναϊκός: Πρώτος σε αξιολόγηση και πόντους στην Ευρωλίγκα, χαμηλά στην άμυνα</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Newsroom</a></address>
      <h4>Ο Παναθηναϊκός έχει αρχίσει να “ρολάρει” στην Ευρωλίγκα, μετρά δυο συνεχόμενες νίκες και τρία “διπλά” ήδη, βρίσκεται μέσα στην πρώτη οκτάδα, ενώ η στατιστική του εικόνα στις περισσότερες κορυφαίες κατηγορίες της διοργάνωσης είναι εκπληκτική.</h4>
      <p>Τα προαναφερθέντα δεν αποτελούν καθόλου υπερβολή. Μια ματιά στους πίνακες του θεσμού, όσον αφορά τους “αριθμούς” των ομάδων έπειτα από τους δέκα πρώτους αγώνες θα εκπλήξει ευχάριστα τους φιλάθλους των “πρασίνων” που μετά την συμφωνία του συλλόγου με τον προπονητή Ρικ Πιτίνο “βλέπουν” ακόμα πιο ευοίωνο το μέλλον της αγαπημένης τους ομάδας στην Ευρωλίγκα.</p>
      <p>Για να μιλήσουμε με στατιστικά, το “τριφύλλι” πρωταγωνιστεί επιθετικά στην διοργάνωση όντας στην πρώτη θέση σε αξιολόγηση και πόντους, την ώρα που διαθέτει την τρίτη καλύτερη επίδοση σε ασίστ και κλεψίματα, γεγονός που αν μη τι άλλο δείχνει τις δυνατότητες του την φετινή σεζόν.</p>
      <p>Μπορεί να βρίσκεται στην έβδομη θέση της βαθμολογίας με 6-4 ρεκόρ, όμως δεν πρέπει να ξεχνάμε πως από τις τέσσερις ήττες του, οι τρεις είναι με διαφορά μόνο ενός πόντου, ενώ αντίθετα οι τέσσερις εκ των έξι νικών του επετεύχθησαν με διαφορές άνω των δέκα πόντων. Ως εκ τούτου, οι “αριθμοί” του μαρτυρούν ότι πρόκειται για ένα άκρως αποτελεσματικό επιθετικά σύνολο, το οποίο έχει δυνατότητες για… ακόμα ψηλότερα.</p>
      <p>Αντίθετα, οι δυο στατιστικές κατηγορίες που παρουσιάζει μέτρια εικόνα είναι αυτές των πόντων που δέχεται και των συνολικών ριμπάουντ. Στην πρώτη κατέχει την 16η θέση, την ώρα που στην έτερη έχει την 14η επίδοση! όπως γίνεται αντιληπτό, οι “πράσινοι” πρέπει να βελτιώσουν αρκετά την παρουσία τους τουλάχιστον στην άμυνα αν θέλουν να δημιουργήσουν ένα σύνολο που σε συνάρτηση με την πολύ καλή εικόνα της επίθεσης να διεκδικήσουν την είσοδο τους στο Final Four έπειτα από επτά χρόνια.</p>
      <p>Πάμε όμως να δούμε αναλυτικά τους αντίστοιχους πίνακες, τόσο τους τέσσερις που ο Παναθηναϊκός πρωταγωνιστεί, όσο και τους δυο στους οποίους υστερεί.</p>
      <p>
        <b>Αξιολόγηση (1η θέση)</b>
      </p>
      <p>Με 1006 μονάδες PIR ο Παναθηναϊκός βρίσκεται στην πρώτη θέση του συγκεκριμένου πίνακα με τις κορυφαίες ομάδες της Ευρωλίγας πάνω από Ρεάλ Μαδρίτης, Μπαρτσελόνα, Εφές και Μακάμπι Τελ Αβίβ που είναι ψηλότερα από αυτόν στην βαθμολογία!Πολύ μεγάλο ρόλο ΄παίζει και το γεγονός πως ο Νικ Καλάθης αποτελεί τον όγδοο κορυφαία παίκτη σε αξιολόγηση με 19,2 μονάδες ανά αγώνα.</p>
      <p>Αναλυτικά ο πίνακας με τις κορυφαίες ομάδες σε αξιολόγηση στην Ευρωλίγκα έπειτα από τους δέκα πρώτους αγώνες:</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/25/5ddbdf6b825e6328980cb237.jpg"/>
      </figure>
      <p>
        <b>Πόντοι (1η θέση)</b>
      </p>
      <p>Η επίθεση του Παναθηναϊκού δουλέυει σε υψηλά στάνταρ μέχρι στιγμής στην Ευρωλίγκα και για αυτό οι”πράσινοι” κατέχουν την κορυφαία επίδοση. Μπορεί να έχουν έναν αγώνα με δυο παρατάσεις (εντός έδρας ήττα με 106-105 από την Άλμπα Βερολίνου), όμως ακόμα και να αφαιρέσουμε τους πόντους που σκόραρε στις δυο παρατάσεις, πάλι πρώτος είναι μαζί με την Χίμκι… Ο ΝτεΣον Τομας αποτελεί τον παίκτη με τον καλύτερο μέσο όρο πόντων, καθώς πετυχαίνει 14,2 ανά αγώνα.</p>
      <p>Αναλυτικά ο πίνακας με τις κορυφαίες ομάδες σε πόντους στην Ευρωλίγκα έπειτα από τους δέκα πρώτους αγώνες:</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/25/5ddbdf92825e6330bf657ce3.jpg"/>
      </figure>
      <p>
        <b>Ασίστ (3η θέση)</b>
      </p>
      <p>Όταν μια ομάδα λειτουργεί καλά επιθετικά,δεν μπορεί παρά να έχει εκπληκτική δημιουργία, όπως ο Παναθηναϊκός που μοιράζει 18,9 ασίστ ανά αγώνα. Εννοείται πως ο κορυφαίος παίκτης των “πρασίνων” και της Ευρωλίγκας σε αυτόν τον τομέα είναι ο Νικ Καλάθης με 9,1 τελικές πάσες ανά ματς, ήτοι σημαίνει σχεδόν τις μισές του συνόλου που αγωνίζεται.</p>
      <p>Αναλυτικά ο πίνακας με τις κορυφαίες ομάδες σε ασίστ στην Ευρωλίγκα έπειτα από τους δέκα πρώτους αγώνες:</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/25/5ddbdfb1825e6330c0143333.jpg"/>
      </figure>
      <p>
        <b>Κλεψίματα (3η θέση)</b>
      </p>
      <p>Στα κλεψίματα ο Παναθηναϊκός δείχνει πολύ καλή εικόνα και είναι στην τρίτη θέση των κορυφαίων ομάδων στην Ευρωλίγκα με 7,3 ανά αγώνα. Την ίδια επίδοση έχει και η Ζενίτ Αγίας Πετρούπολης, ενώ προηγούνται οι Μακάμπι Τελ Αβίβ και ο Ερυθρός Αστέρας. Ο ΝτεΣόν Τόμας αποτελεί τον καλύτερο παίκτη από πλευράς “πρασίνων” με 1,5 ανά ματς.</p>
      <p>Αναλυτικά ο πίνακας με τις κορυφαίες ομάδες σε κλεψίματα στην Ευρωλίγκα έπειτα από τους δέκα πρώτους αγώνες:</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/25/5ddbdfcf825e63239869ce06.jpg"/>
      </figure>
      <p>
        <b>Πόντοι αντιπάλου (16η θέση)</b>
      </p>
      <p>Εκτός των πρωταγωνιστικών ρόλων που διαδραματίζει ο Παναθηναϊκός στους στατιστικούς πίνακες της Ευρωλίγκας, υπάρχουν και κάποιοι που είναι “κομπάρσος”, με αποτέλεσμα να μην βρίσκεται ακόμα ψηλότερα στην βαθμολογία. Ο πρώτος είναι αυτός των αμυντικών επιδόσεων. Μια κατηγορία στην οποία οι “πράσινοι” παρουσιάζουν μεγάλα προβλήματα μέχρι στιγμής στην διοργάνωση, καθώς δέχονται 83,8 πόντους ανά αγώνα, αριθμός, ο οποίος θεωρείται απαγορευτικός για ομάδα που δουλεύει με στόχο τις υψηλές θέσεις.</p>
      <p>Αναλυτικά ο πίνακας με τις κορυφαίες ομάδες αμυντικά (και τον Παναθηναϊκό) στην Ευρωλίγκα έπειτα από τους δέκα πρώτους αγώνες:</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/25/5ddbdfe8825e6328980cb238.jpg"/>
      </figure>
      <p>
        <b>Συνολικά ριμπάουντ (14η θέση)</b>
      </p>
      <p>Μια άλλη κατηγορία που υστερεί χαρακτηριστικά ο Παναθηναϊκός είναι αυτή των συνολικών ριμπάουντ. Οι “πράσινοι” έχουν 33,8 ανά αγώνα, κάτι, το οποίο τους κατατάσσει στην 14η θέαση, αν και με μικρή διαφορά από τις ομάδες που προηγούνται.</p>
      <p>Αναλυτικά ο πίνακας με τις κορυφαίες ομάδες σε συνολικά ριμπάουντ (και τον Παναθηναϊκό) στην Ευρωλίγκα έπειτα από τους δέκα πρώτους αγώνες:</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/25/5ddbdffe825e63239869ce07.jpg"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>