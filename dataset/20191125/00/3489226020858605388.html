<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/toyrkia-h-astynomia-dielyse-diadhlwsh-kata-ths-bias-eis-baros-gynaikwn"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Τουρκία: Η αστυνομία διέλυσε διαδήλωση κατά της βίας εις βάρος γυναικών"/>
    <meta property="og:description" content="Οι αστυνομικοί χρησιμοποίησαν δακρυγόνα και πυροβόλησαν με πλαστικές σφαίρες για να απωθήσουν τους διαδηλωτές, στην πλειοψηφία τους γυναίκες, που προσπαθούσαν να κάνουν πορεία στη λεωφόρο Ιστικλάλ, στην καρδιά της πόλης."/>
  </head>
  <body>
    <article>
      <h1>Τουρκία: Η αστυνομία διέλυσε διαδήλωση κατά της βίας εις βάρος γυναικών</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Newsroom</a></address>
      <h4>Οι αστυνομικοί χρησιμοποίησαν δακρυγόνα και πυροβόλησαν με πλαστικές σφαίρες για να απωθήσουν τους διαδηλωτές, στην πλειοψηφία τους γυναίκες, που προσπαθούσαν να κάνουν πορεία στη λεωφόρο Ιστικλάλ, στην καρδιά της πόλης.</h4>
      <p>Σύμφωνα με φωτορεπόρτερ του Γαλλικού Πρακτορείου, <b>περίπου 2.000 άνθρωποι είχαν συγκεντρωθεί νωρίτερα σε μια μικρή πλατεία, σε μικρή απόσταση, για να τιμήσουν την Παγκόσμια Ημέρα κατά της βίας σε βάρος των γυναικών</b>. Πολλοί κρατούσαν πλακάτ με τα οποία ζητούσαν «το τέλος της ατιμωρησίας» ενώ σε άλλα είχαν γράψει τα ονόματα γυναικών που δολοφονήθηκαν από συζύγους ή πρώην συντρόφους στην Τουρκία.</p>
      <p><i>«Δεν θα ανεχτούμε την απώλεια άλλης μιας γυναίκας»</i>, έγραφε το πανό στην κορυφή της πορείας.</p>
      <p>Η εκπαιδευτικός Αϊσέ Μπαϊκάλ εξήγησε ότι πήγε να διαδηλώσει «εναντίον των εχθρών των γυναικών» ώστε «να σταματήσουν οι δολοφονίες». <i>«Το τελευταίο διάστημα οι γυναικοκτονίες στη χώρα μας έχουν αυξηθεί πολύ και, παντού στην κοινωνία, μας φιμώνουν»</i>, είπε η Οζγκέ Τσεκτσέν, 25 ετών.</p>
      <p>Μετά τη συγκέντρωση, η οποία που ολοκληρώθηκε χωρίς να σημειωθούν επεισόδια, οι διαδηλωτές ξεκίνησαν πορεία στη λεωφόρο Ιστικλάλ, όμως βρέθηκαν αντιμέτωποι με τους αστυνομικούς που διέλυσαν τη διαδήλωση, σύμφωνα με το ΑΠΕ - ΜΠΕ.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>