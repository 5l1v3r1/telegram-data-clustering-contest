<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/ayta-elege-o-mhtsotakhs-prin-apo-tis-ekloges-gia-toys-diorismoys-sta-nosokomeia-video"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Αυτά έλεγε ο Μητσοτάκης πριν από τις εκλογές για τους διορισμούς στα νοσοκομεία (Video)"/>
    <meta property="og:description" content="Μάλιστα, είχε θέσει και το εξής ερώτημα: «Τι προτιμάει ο κόσμος; Αποτυχημένους βουλευτές ή τεχνοκράτες που θα αξιολογούνται;»."/>
  </head>
  <body>
    <article>
      <h1>Αυτά έλεγε ο Μητσοτάκης πριν από τις εκλογές για τους διορισμούς στα νοσοκομεία (Video)</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Newsroom</a></address>
      <h4>Μάλιστα, είχε θέσει και το εξής ερώτημα: «Τι προτιμάει ο κόσμος; Αποτυχημένους βουλευτές ή τεχνοκράτες που θα αξιολογούνται;».</h4>
      <p>Δεν έχουν περάσει παρά λίγες ημέρες από<b><a href="https://www.newsbeast.gr/greece/arthro/5677434/aytoi-einai-oi-neoi-dioikites-sta-nosokomeia-toy-esy"> την ανακοίνωση των νέων διοικητών και αναπληρωτών διοικητών στα νοσοκομεία</a>, </b>με τα ονόματα ορισμένων εκ των νέων διοικούντων να βρίσκονται στην επικαιρότητα, λόγω άμεσης ή έμμεσης σχέσης με τη Νέα Δημοκρατία. </p>
      <p>Η εξέλιξη αυτή έρχεται σε πλήρη αντίθεση με τα όσα ειπώθηκαν από την κυβέρνηση περί τοποθέτησης τεχνοκρατών και «αρίστων», καθώς με τον έναν ή τον άλλον τρόπο, στο προσκήνιο βγαίνουν τα «γαλάζια παιδιά».</p>
      <p>Το οξύμωρο της υπόθεσης είναι πως λίγες ημέρες πριν από τις εκλογές της 7ης Ιούλη, ο Κυριάκος Μητσοτάκης είχε τοποθετηθεί συγκεκριμένα για τις διοικήσεις στα νοσοκομεία της χώρας, αναφέροντας τα εξής: «Μη κοροϊδευόμαστε, δεν χρειάζονται τα νοσοκομεία μας τεχνοκρατικό μάνατζμεντ; Το να φέρεις ένα μάνατζερ από τον ιδιωτικό τομέα να διοικήσει ένα νοσοκομείο είναι μεταφορά τεχνογνωσίας από τον ιδιωτικό τομέα στον δημόσιο. Γιατί είναι κακό αυτό; τι προτιμάει ο κόσμος να διορίζουμε αποτυχημένος βουλευτές στα Νοσοκομεία μας;».</p>
      <p><b>Μάλιστα, ο Κυριάκος Μητσοτάκης έθεσε και το εξής ερώτημα: </b>«Τι προτιμάει ο κόσμος να έχουμε αποτυχημένους βουλευτές στα νοσοκομεία μας ή τεχνοκράτες που θα αξιολογούνται;».</p>
      <figure>
        <iframe src="https://www.youtube.com/embed/tMhoWJj3TmU" width="480" height="270" data-service="Youtube" scrolling="no"/>
      </figure>
      <p>Πηγή video: Jo Di</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>