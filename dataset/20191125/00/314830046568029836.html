<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939523/%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%88%D9%84%DB%8C%D9%86-%D8%A2%D8%B2%D9%85%D9%88%D9%86-%D9%85%D9%84%DB%8C-%D9%82%D8%A7%D9%86%D9%88%D9%86-%D8%A7%D8%B3%D8%A7%D8%B3%DB%8C-%D8%AF%D8%B1-%D8%A2%D8%B0%D8%B1%D9%85%D8%A7%D9%87"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="برگزاری اولین آزمون ملی قانون اساسی در آذرماه"/>
    <meta property="og:description" content="به مناسبت چهلمین سال تصویب قانون اساسی، پژوهشکده شورای نگهبان با همکاری دانشگاه آزاد اولین آزمون ملی قانون اساسی را برگزار می‌کند.به گزارش تابناک به نقل از شورای نگهبان، دانشجویان و دانش آموختگان دانشگاه‌ها و طلاب حوزه‌های علمیه سراسر کشور تا تاریخ ۶ آذر ماه ۱۳۹۸ مهلت دارند تا در این آزمون که به صورت مجازی در تاریخ ۸ آذر ماه سال جاری برگزار خواهد شد، شرکت کنند.علاقه‌مندان جهت کسب اطلاعات بیشتر می‌توانند به پایگاه اطلاع رسانی همایش چهل سال قانون اساسی جمهوری اسلامی ایران به نشانی www.shoraconf.ir مراجعه کنند.همایش «چهل سال قانون اساسی جمهوری اسلامی ایران؛ دستاوردها، ظرفیت‌ها و چشم‌اندازها» به مناسبت فرا رسیدن چهلمین سال تصویب قانون اساسی، با همکاری پژوهشکده شورای نگهبان و قوای مجریه، قضائیه و مقننه و مشارکت مراکز دانشگاهی و پژوهشی برجسته کشور در آذرماه سال‌جاری برگزار خواهد شد."/>
  </head>
  <body>
    <article>
      <h1>برگزاری اولین آزمون ملی قانون اساسی در آذرماه</h1>
      <h2>شورای نگهبان اعلام کرد:</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>به مناسبت چهلمین سال تصویب قانون اساسی، پژوهشکده شورای نگهبان با همکاری دانشگاه آزاد اولین آزمون ملی قانون اساسی را برگزار می‌کند.<br/><br/>به گزارش تابناک به نقل از شورای نگهبان، دانشجویان و دانش آموختگان دانشگاه‌ها و طلاب حوزه‌های علمیه سراسر کشور تا تاریخ ۶ آذر ماه ۱۳۹۸ مهلت دارند تا در این آزمون که به صورت مجازی در تاریخ ۸ آذر ماه سال جاری برگزار خواهد شد، شرکت کنند.<br/><br/>علاقه‌مندان جهت کسب اطلاعات بیشتر می‌توانند به پایگاه اطلاع رسانی همایش چهل سال قانون اساسی جمهوری اسلامی ایران به نشانی www.shoraconf.ir مراجعه کنند.<br/><br/>همایش «چهل سال قانون اساسی جمهوری اسلامی ایران؛ دستاوردها، ظرفیت‌ها و چشم‌اندازها» به مناسبت فرا رسیدن چهلمین سال تصویب قانون اساسی، با همکاری پژوهشکده شورای نگهبان و قوای مجریه، قضائیه و مقننه و مشارکت مراکز دانشگاهی و پژوهشی برجسته کشور در آذرماه سال‌جاری برگزار خواهد شد.</p>
    </article>
  </body>
</html>