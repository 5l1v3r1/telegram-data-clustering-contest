<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e-forologia.gr/cms/viewContents.aspx?id=215884"/>
    <meta property="og:site_name" content="e-forologia"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Η Black Friday είναι μία ημέρα γιορτής του εμπορίου και όχι μια ακόμα παρατεταμένη περίοδος προσφορών"/>
    <meta property="og:description" content="- Ο Εμπορικός Σύλλογος Αθηνών θεωρεί την Black Friday μία ημέρα γιορτής του εμπορίου που αφορά όλο τον εμπορικό κόσμο,..."/>
  </head>
  <body>
    <article>
      <h1>Η Black Friday είναι μία ημέρα γιορτής του εμπορίου και όχι μια ακόμα παρατεταμένη περίοδος προσφορών</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Ο Εμπορικός Σύλλογος Αθηνών θεωρεί την Black Friday μία ημέρα γιορτής του εμπορίου που αφορά όλο τον εμπορικό κόσμο, ανεξαρτήτως μεγέθους επιχείρησης και κατηγορίας προϊόντων. Συμμετέχοντας σε αυτή την ενέργεια, οι επιχειρήσεις αυξάνουν τις πωλήσεις τους και ενισχύουν άμεσα την ρευστότητα τους, αλλά παρέχουν παράλληλα την δυνατότητα στους καταναλωτές, να επωφεληθούν από τις πολύ χαμηλές τιμές σε συγκεκριμένα είδη.</p>
      <p>Η έρευνα αγοράς αποτελεί πάντοτε χρήσιμο εργαλείο για τον καταναλωτή, για να επιλέξει με αντικειμενικά κριτήρια τα προϊόντα που καλύπτουν τις προσωπικές του ανάγκες, συνυπολογίζοντας τη σχέση ποιότητας και τιμής, ειδικά για είδη τα οποία έχουν υψηλή αξία αγοράς.</p>
      <p>Ο Εμπορικός Σύλλογος Αθηνών, καλεί τους καταναλωτές να αξιοποιήσουν προς το συμφέρον τους τις χαμηλές τιμές που θα βρουν στην αγορά την Παρασκευή 29 Νοεμβρίου και ταυτόχρονα επισημαίνει στον επιχειρηματικό κόσμο, τον κίνδυνο ο θεσμός αυτός να χάσει το σκοπό και την αίγλη του, εάν μετατραπεί από ημέρα γιορτής του εμπορίου, σε μία ακόμη παρατεταμένη και αναιμική περίοδο προσφορών.</p>
    </article>
  </body>
</html>