<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/cumhurbaskani-erdogan-katara-gitti/1654465"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Cumhurbaşkanı Erdoğan Katar'a gitti"/>
    <meta property="og:description" content="Türkiye ile Katar arasındaki Yüksek Stratejik Komitesinin Beşinci Toplantısı'nın icrası kapsamındaki resmi ziyaretle Türkiye-Katar ilişkilerinin tüm boyutlarıyla gözden geçirilmesi planlanıyor."/>
  </head>
  <body>
    <article>
      <h1>Cumhurbaşkanı Erdoğan Katar'a gitti</h1>
      <h2>Türkiye ile Katar arasındaki Yüksek Stratejik Komitesinin Beşinci Toplantısı'nın icrası kapsamındaki resmi ziyaretle Türkiye-Katar ilişkilerinin tüm boyutlarıyla gözden geçirilmesi planlanıyor.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">Yıldız Aktaş  </a></address>
      <h4>Ankara</h4>
      <p><b>Türkiye Cumhurbaşkanı Recep Tayyip Erdoğan</b>, Türkiye ile Katar arasındaki Yüksek Stratejik Komitesinin Beşinci Toplantısı'nın icrası kapsamında bu ülkeye gitti.</p>
      <p>Erdoğan ve beraberindekileri taşıyan özel uçak "TUR", saat 09.25'te Esenboğa Havalimanı'ndan hareket etti.</p>
      <p>Cumhurbaşkanı Erdoğan'ı havalimanından Cumhurbaşkanı Yardımcısı Fuat Oktay, Vali Vasip Şahin, Büyükşehir Belediye Başkanı Mansur Yavaş ve diğer ilgililer uğurladı.</p>
      <p>Erdoğan ile Gençlik ve Spor Bakanı Mehmet Muharrem Kasapoğlu, Hazine ve Maliye Bakanı Berat Albayrak, Milli Savunma Bakanı Hulusi Akar, Sanayi ve Teknoloji Bakanı Mustafa Varank, Ticaret Bakanı Ruhsar Pekcan, İletişim Başkanı Fahrettin Altun ve MİT Başkanı Hakan Fidan da Katar'a gitti.</p>
      <p>Temaslarda, Türkiye-Katar ilişkileri tüm boyutlarıyla gözden geçirilecek, iki ülke arasındaki iş birliğinin tüm alanlarda daha da derinleştirilmesi imkanları ele alınacak; keza, bölgesel ve uluslararası meseleler hakkında fikir teatisinde bulunulacak.</p>
      <p>Komite toplantısı vesilesiyle Türkiye ve Katar arasındaki iş birliğini güçlendirmeye yönelik çeşitli anlaşma ve mutabakat metinlerinin imzası planlanırken Erdoğan'ın Türk-Katar Birleşik Müşterek Kuvvet Komutanlığını ziyaret etmesi de öngörülüyor.</p>
      <related>
        <a href="https://www.aa.com.tr/tr/turkiye/cumhurbaskani-erdogan-katara-gitti/1654465"/>
        <a href="https://www.aa.com.tr/tr/dunya/ermeni-tasarisinin-senatoda-engellenmesini-beyaz-saray-istemis-/1654427"/>
        <a href="https://www.aa.com.tr/tr/turkiye/cumhurbaskani-erdogan-katara-gidiyor/1654170"/>
        <a href="https://www.aa.com.tr/tr/turkiye/ogretmeni-cumhurbaskani-erdogani-anlatti/1653956"/>
        <a href="https://www.aa.com.tr/tr/dunya/korfez-krizinin-bozdugu-iliskileri-futbol-onarabilir-mi/1652798"/>
        <a href="https://www.aa.com.tr/tr/politika/ak-partili-turan-bestepeye-giden-chpli-iddiasi-mesnetsiz/1651800"/>
      </related>
    </article>
  </body>
</html>