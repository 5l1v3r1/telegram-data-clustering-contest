<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700202/%D8%A8%D8%B1%DA%AF%D8%B2%D8%A7%D8%B1%DB%8C-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D8%A7%D9%85%D8%B1%D9%88%D8%B2-%D8%AA%D9%87%D8%B1%D8%A7%D9%86-%D8%AF%D8%B1-%D8%A7%D9%85%D9%86%DB%8C%D8%AA-%DA%A9%D8%A7%D9%85%D9%84"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="برگزاری راهپیمایی امروز تهران در امنیت کامل"/>
    <meta property="og:description" content="رییس پلیس پایتخت از برگزاری راهپیمایی امروز مردم تهران در امنیت کامل خبر داد."/>
  </head>
  <body>
    <article>
      <h1>برگزاری راهپیمایی امروز تهران در امنیت کامل</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <p>رییس پلیس پایتخت از برگزاری راهپیمایی امروز مردم تهران در امنیت کامل خبر داد.</p>
      <figure>
        <img src="https://cdn.asriran.com/files/fa/news/1398/9/4/1040886_122.jpg"/>
      </figure>
      <p>سردار حسین رحیمی پس از پایان راهپیمایی امروز مردم تهران که در محکومیت ناآرامی‌های اخیر در پایتخت برگزار شد، در گفت‌وگو با ایسناگفت: مردم همواره مدافع نظام، انقلاب و ولایت هستند و این‌بار نیز با حضور خود در راهپیمایی بزرگ امروز بار دیگر اثبات کردند که در دفاع از نظام و رهبری در صف نخست قرار دارند.</p>
      <p>فرمانده انتظامی تهران بزرگ ادامه داد: مردم امروز با حضور پرشور و پرشعور خود حمایتشان را از آرمان‌های بلند امام و رهبری و انقلاب اسلامی نشان دادند و ثابت کردند که این مردم به دشمنان اجازه رسیدن به مطامع شومشان را نخواهند داد.</p>
      <p>رحیمی با اشاره به تدابیر ویژه پلیس برای برگزاری این راهپیمایی گفت: یگان‌های مختلف پلیس برای برگزاری این راهپیمایی در امنیت کامل و آرامش در آماده‌باش بودند و خوشبختانه این راهپیمایی نیز در امنیت و آرامش کامل برگزار شد.</p>
    </article>
  </body>
</html>