<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/halove-atleticke-ms-2022-sa-uskutocnia-v-belehrade-cl722842.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Halové atletické MS 2022 sa uskutočnia v Belehrade"/>
    <meta property="og:description" content="24hod.sk - Halové atletické MS 2022 sa uskutočnia v Belehrade - Nór Karsten Warholm (uprostred) zvíťazil vo finále mužov na 400 m cez prekážky na MS v atletike v katarskej Dauhe 30. septembra 2019."/>
  </head>
  <body>
    <article>
      <h1>Halové atletické MS 2022 sa uskutočnia v Belehrade</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Nór Karsten Warholm (uprostred) zvíťazil vo finále mužov na 400 m cez prekážky na MS v atletike v katarskej Dauhe 30. septembra 2019.</b><br/>Monte Carlo 25. novembra (TASR) - Dejiskom halových majstrovstiev sveta v atletike v roku 2022 bude Belehrad. Na zasadnutí v Monte Carle to schválilo vedenie Svetovej atletiky. Vrcholné atletické podujatie sa do srbskej metropoly vráti po piatich rokoch, v roku 2017 hostila halové ME.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574693936.'"/>
      </figure>
      <p>Vzhľadom na novú stratégiu prideľovania atletických šampionátov, keď svetová federácia priamo rokuje s vytypovanými mestami, bol Belehrad jediným uchádzačom o usporiadanie HMS 2022. Hlavné mesto Srbska má k dispozícii halu Stark Arena s kapacitou 18.386 divákov.<br/><br/>Vedenie Svetovej atletiky takisto rozhodlo, že MS v polmaratóne sa v roku 2022 uskutočnia v čínskom meste Jang-čou. Informáciu priniesol portál SportBusiness.com.<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>