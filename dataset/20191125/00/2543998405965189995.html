<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/lifestyle/auto/170979/video-sad-smislile-kako-sprece-ljude-voze-pijani"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T00:16:00+00:00"/>
    <meta property="og:title" content="(VIDEO) SAD smislile kako da spreče ljude da voze pijani"/>
    <meta property="og:description" content="U Sjedinjenim državama od 2024. godine neće biti moguće voziti pod dejstvom alkohola."/>
  </head>
  <body>
    <article>
      <h1>(VIDEO) SAD smislile kako da spreče ljude da voze pijani</h1>
      <h2>U Sjedinjenim državama od 2024. godine neće biti moguće voziti pod dejstvom alkohola.</h2>
      <address><time datetime="2019-11-25T00:16:00+00:00">25 Nov 2019, 00:16</time> by <a rel="author">index.hr</a></address>
      <p>Uz preveliku brzinu, vožnja pod uticajem alkohola jedan je od najčešćih uzroka saobraćajnih nesreća. Usprkos pokušajima auto-industrije da spreči vožnju pod dejstvom alkohola, sve se svodi na drugu stranu, odnosno poteze policije koja treba da otkrije takve vozače i isključi ih iz saobraćaja.</p>
      <p>Da se radi o velikom bezbednosnom problemu u drumskom saobraćaju, govori podatak da svakog dana na putevima u SAD-u pogine 30 ljudi u nesrećama uzrokovanim alkoholom, navodi američki NHTSA. Zato se ponovo razmišlja o uvođenju pasivnih sistema u automobile koji bi detektovali vozača pod dejstvom alkohola.</p>
      <p>Volvo je ranije ove godine najavio takav sistem u svojim automobilima, a u Americi su čak i konkretniji. Prema novom predlogu zakona, sva nova vozila od 2024. godine moraće da imaju ugrađen pasivni sistem detekcije alkohola.</p>
      <figure>
        <img src="https://www.republika.rs/data/images/2019-04-25/97014_alkos_iff.jpg?1574613797"/>
        <figcaption>
          <cite>pixabay.com</cite>
        </figcaption>
      </figure>
      <p>Pojedini američki senatori forsiraju ovakav predlog uprkos protivljenju dela javnosti, koji se poziva na ljudska prava. Njihovo objašnjenje je vrlo jasno: Ako su automobili već preplavljeni tolikim tehnologijama da će uskoro moći da se kreću bez pomoći vozača, zašto onda ne bismo ugradili i ovaj mali dodatak?</p>
      <p>Senatori Tom Judol i Rik Skot već su pripremili predlog zakona poznat kao RIDE (Reduce Impaired Driving for Everyone), a uključila se i država. Još 2015. godine pokrenut je program DADSS (Driver Alcohol Detection System for Safety), a do sada su predstavili dva sistema za detekciju alkohola.</p>
      <p>Jedan se zasniva na dahu vozača, poput klasičnog alkotesta, a drugi je kompleksniji i zahteva da vozač prisloni prst na senzor na komandnoj tabli, gde se spektroskopijom meri koncentracija alkohola u krvi:</p>
      <figure>
        <iframe src="https://www.youtube.com/embed/yykyT4YRw4A" width="660" height="400" data-service="Youtube" scrolling="no"/>
      </figure>
      <p>NHTSA je pritom vrlo konkretan. Kažu da sistem mora biti tačan, nenametljiv i pouzdan u svakoj situaciji.</p>
      <p>Takođe, izuzetno je bitno da sistem ne pokazuje u nekim situacijama lažnu koncentraciju alkohola u krvi, kao i da bude u svakom slučaju u potpunosti obezbeđen od "premošćivanja".</p>
      <p>I ono najvažnije, sistem treba ugraditi u automobile nakon što ga odobri javnosti i uz minimalno povećanje cene automobila, smatraju u NHTSA-u.</p>
      <related>
        <h4>Pročitajte još:</h4>
        <a href="http://republika.rs/lifestyle/auto/166105/Policija-pronasla-ukradeni-automobil-posle-cetiri-decenije-vlasnika-nigde"/>
        <a href="http://republika.rs/lifestyle/auto/151628/VIDEO-Kako-prestrojiti-spicu-lepa-rec-gvozdena-vrata-otvara"/>
        <a href="http://republika.rs/vesti/drustvo/132484/Otvoreno-pismo-Milojka-Pantica-promila-alkohola-krvi-udaranju-policijskog-vozila-voznje-suprotnom-smeru"/>
        <a href="http://republika.rs/hronika/hronika/132208/Strahotna-kolicina-alkohola-krvi-Milojka-Pantica-Bog-sacuvao-ljude-bezumne-voznje-voditelja"/>
      </related>
    </article>
  </body>
</html>