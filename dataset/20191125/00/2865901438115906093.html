<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/buongiorno-italia-rim-je-glavni-grad-evrope/343390"/>
    <meta property="og:site_name" content="MozzartSport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Buongiorno Italia: Rim je glavni grad Evrope"/>
    <meta property="og:description" content="Juventus i Inter se bore sa Makedonca sa švedskim pasošem, u Napulju pljušte kazne, Torinu preti ispadanje u Seriju B"/>
  </head>
  <body>
    <article>
      <h1>Buongiorno Italia: Rim je glavni grad Evrope</h1>
      <h2>Juventus i Inter se bore sa Makedonca sa švedskim pasošem, u Napulju pljušte kazne, Torinu preti ispadanje u Seriju B</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>(Od dopisnika MOZZART Sporta iz Rima)</p>
      <p>Inter i Juventus su u prvom planu italijanske sportske štampe. Dva tima se nalaze u mrtvoj trci za šampionsku titulu, ali vode i pritajeni rat oko serije talentovanih fudbalera u Seriji A, do <b>Kuluševskog</b> do <b>Tonalija</b>.</p>
      <p>Tutosport je otvorio krizu Torina ne birajući reči upozorivši da <b>Kairo</b> i <b>Macari</b> vode klub u Seriju B svojim potezima. Više listova najvaljuje vrlo turbolentne dane u Napulju i u Napoliju pošto je gazda kluba <b>De</b> <b>Laurentis</b> odlučio da ide do kraja sa svojom politikom udaranja po džepu igrača. Rimski <i>Korijere</i> zadovoljno predviđa da su Roma i Lacio u odličnoj poziciji da blindiraju mesta u Ligi šampiona.</p>
      <p>
        <b>LA GAZZETTA DELLO SPORT</b>
      </p>
      <figure>
        <img src="https://mozzartsport.com/upload/CKEditor/25.11.2019./IMG_3431.jpg"/>
      </figure>
      <p>„<b>Recept doktora Kontea</b>”, izveštava <i>Gazeta</i> kako trener Intera namerava da se suoči sa serijom povreda koje su zadesile Nerezure. Posle <b>Sensija</b>, koji će preskočiti i meč sa Slavijom iz Praga u Ligi šampiona, <b>Konte</b> je izgubio do kraja godine i <b>Nikola Barelu</b> zbog povede kolena. „<b>Barela se vraća tek u 2020. Konte sprema Galjardinija i nada se oporavku Sensija. U prelaznom roku Inter će iskoristiti rast cene Gabigola da pojača adekvatno fond igrača. Fofana je jedna od ideja dok bi bilo ostvarenje sna dovođenje Drakslera</b>”, tvrdi <i>Gazeta</i>. Na unutrašnjim stranama se pominju i imena <b>Nemanje Matića</b> i <b>Rodriga De Paula</b>.</p>
      <p>„<b>Kuluševski u ringu. Juve se ne bori samo za Skudeto sa Interom u klinču je sa Nerazurima i za Šveđanina”</b>, tvrdi ispod zaglavlja list da su dva vodeća tima u Seriji A ozbiljno krenuli u operaciju dovođenja super talentovanog Makedonca sa švedskim pasošem. „<b>Duel u januarskom prelaznom roku, Atalanta fiksirala početnu cenu od 30.000.000 evra za licitaciju između dva kluba”,</b> dodaje <i>Gazeta</i>.</p>
      <p>„<b>Moderni fudbaler</b>”, sipa pohvale list u redakcijskom komentaru na račun <b>Kulušveskog</b> koji spada u red najperspektivnijih fudbalera rođenih u novom milenijumu.</p>
      <p>„<b>Lacio, stigla i petica. Roma u vozu za Ligu šampiona. Sa Imobileom i Džekom, Rim je glavni grad Evrope</b>”, piše se da su sa jučerašnjim pobedama dva rimska kluba izbili na mesta koja vode u Ligu šampiona i da bi Rim bi među retkim graovima koji mogu da se pohvale sa dva predstavnika u Ligi šampiona, ako Lacio i Roma zadrže aktuelne pozicije.</p>
      <p>„<b>Više zviždkua nego golova. Pjontek je na ivici da izgubi mesto startera dok bi u januaru mogao da bude poslat i na pozajmicu</b>”, nagoveštava se neslavan završetak avanture poljskog centarfora u Milanelu.</p>
      <p>„<b>Napoli počinje udarenje po džepu. Alan će platiti novčanu kaznu od 200.000 evra. Leteće perje</b>”, najavljuje <i>Gazeta</i> veoma turbulentne dane u Napulju pošto predsednik <b>De Laurentis</b> nema nameru da popusti i želi da ide do kraja sa svojim planom novčanog kažnjavanja igrača. S druge strane, veliko je pitanje kako će fudbaleri reagovati pošto njihova izvinjenja i spremnost da naprave korak nazad nisu naišla na očekivanu reakciju vlasnika kluba.</p>
      <p>
        <b>CORRIERE DELLO SPORT</b>
      </p>
      <figure>
        <img src="https://mozzartsport.com/upload/CKEditor/25.11.2019./IMG_3432.jpg"/>
      </figure>
      <p>„<b>Rimski maraton</b>“, predviđa Korijere da bi Lacio i Roma mogli da blindiraju pozicije iza Juventusa i Intera i vrate na mapu Lige šampiona Večni grad, ali i da taj cilj neće biti lako ostvariti.</p>
      <p>„<b>Rodila se zona Inzagi</b>”, piše rimski dnevnik da je Lacio u poslednjim utakmicama Serije A često rešavao mečeve u poslednjih četvrt sata. Na unutrašnjim stranama se piše o <b>Imobileu</b> koji je uknjižio 15. gol, <b>Luisu Albertu</b> koji je upisao 10. asistenciju, a <b>Kaisedo</b> je postigao odlučujući gol. „<b>Luis Alberto je svetionik, Milinković se video malo, Ačerbi je sigurni vođa, Lejva predvodio juriš”</b>, zbirni je naslov ocena učinka fudbalera Lacija na terenu.</p>
      <p><b>„Posle bledih 45 minuta, Fonseka podviknuo igračima Rome: u listu strelaca su se upisali Smoling, Manćini i Džeko. Dobar povratak Florencija. Smoling želi da ostane: njegovi menadžeri su u Rimu</b>”, piše <i>Korijere</i> na naslovnici. Na unutrašnjim stranama se ističe dupli učinak defanzivaca Rome: „<b>Zid Manćini-Smoling postiže i golove</b>“. U tekstu se navodi da italo-engleski dvojac deluje ukomponovano u odbrani, a da je juče preuzeo na sebe i posao saigrača zaduženih za golove. <i>Korijere</i> ističe i da će <b>Zaniolo</b> zbog nepromišljene i bespotrebne reakcije (prilikom zamene je dobio žuti karton jer nije hteo da izađe tamo gde mu je arbitar pokazao), preskočiti meč sa Veronom.</p>
      <p>„<b>Aplauzi i osmesi, evo Florencija</b>”, posvećuje veliki prostor list i kapitenu Rome koji je konačno posle šest uzastopnih klupa dobio priliku da zaigra od prvog minuta.</p>
      <p>„<b>Lipi: Samo Konte može da zaustavi Juve</b>”, rekao je u intervjuu za <b>Korijere</b> poslednji trener Bjankonera koji je osvojio Ligu šampiona. „<b>Juve je na 60 odsto mogućnosti, ako poboljša igru, a ima dosta prostora za to, osvojiće Skudeto. Ipak, Juve će morati da pazi na Antonija pošto se on neće predati: već je multiplikovao vrednost igračkog pogona Intera</b>”.</p>
      <p>
        <b>TUTTOSPORT</b>
      </p>
      <figure>
        <img src="https://mozzartsport.com/upload/CKEditor/25.11.2019./IMG_3433.jpg"/>
      </figure>
      <p>„<b>Atletiko Ronaldo</b>”, podseća torinski dnevnik da u Torno stiže omiljena žrtva <b>Kristijana Ronalda</b>. „<b>Posle dve zamene i propuštanja jedne utakmice, CR7 želi da se vrati kao veliki protagonista u Ligi šampiona protiv Simeoneovog tima. De Liht će dati sve od sebe da se oporavi za meč sa Atletikom dok će Daglas Kosta morati da odsustvuje dve nedelje</b>”, piše list osim o <b>Ronaldu</b> i o problemima Juvea pošto je Holanđanin pod znakom pitanja zbog povrede ramena, a Brazilac će ponovo na 15-dnevno mirovanje.</p>
      <p>„<b>Juve – Inter slalom za Skudeto</b>”, piše torinski dnevnik da se nastavlja mrtva trka dva kluba za šampionski tron. Analizirajući kalendar do kraja jesenjeg dela šampionata, <i>Tutosport</i> zaključuje da Inter ima malo povolniji raspored budući da će Juve morati da ukrsti koplja sa oba rimska tima, trenutno u velikom zaletu, na Olimpiku. List takođe podseća da <b>Sari</b> maršira gotovo u ritmu rekordnih sezona <b>Alegrija</b>, a da je <b>Konte</b> sa 34 boda u 13 kola postavio novi primat u istoriji Nerazura.</p>
      <p>„<b>Macari i Kairo, ovako se ide u Seriju B”,</b> otvara <i>Tutosport</i>, bez pardona, krizu Torina. „<b>Igra Torina je razočaravajuća, sedam poraza na 13 utakmica i pozicija na tabeli koja zabrinjava”</b>, stoji u podnaslovu.  Na unutršanjim stranam se pojačava kritika: „<b>Da, ovaj Toro (Bik) je magarac: i sada rizikuje ispadanje iz Serije A”</b>.</p>
      <p>List piše i o ozbiljnom previdu Torina koji je prodao 400 ulaznica ultrasima Intera za deo tribine na kome su, po običaju, mirni navijači Torina. „<b>Policija nije preuzela potrebne mere bezbednosti: radile prangije, noževi, pesnice, samo je pukom srećom izbegnuta tragedija</b>”, svedoči list o neverovatnom propustu u organizaciji meča.</p>
      <p>„<b>Pjontek sve više dole, Ibra sve više gore</b>”, konstatuje <i>Tutosport</i> da loše igre Poljaka guraju Milan da napravi drastičan rez, vrati <b>Zlatana Ibrahimovića</b> i pošalje <b>Pjonteka</b> na pozajmicu.</p>
      <p><b>Piše</b>: <b><a href="https://twitter.com/Zeljko73"><i>Željko Pantelić</i></a></b></p>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/ILBufu7SWdE" width="425" height="349" data-service="Youtube" scrolling="no"/>
      </figure>
      <figure>
        <img src="https://mozzartsport.com/upload/CKEditor/25.11.2019./14.png"/>
      </figure>
    </article>
  </body>
</html>