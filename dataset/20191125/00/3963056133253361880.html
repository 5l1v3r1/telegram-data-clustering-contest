<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/roma/news/sciopero_bus_metro_roma_lunedi_9_dicembre_ultime_notizie-4885473.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Bus e metro, sciopero dei sindacati dopo l’Immacolata: ecco il &quot;ponte&quot; del 9 dicembre"/>
    <meta property="og:description" content="Neanche il periodo pre-natalizio sarà immune da scioperi, nel trasporto pubblico romano. A incrociare le braccia, lunedì 9 dicembre, saranno i lavoratori iscritti al sindacato Slm-Fast Confsal..."/>
  </head>
  <body>
    <article>
      <h1>Bus e metro, sciopero dei sindacati dopo l’Immacolata: ecco il "ponte" del 9 dicembre</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Neanche il periodo pre-natalizio sarà immune da <a href="http://www.ilmessaggero.it/t/sciopero">scioperi</a>, nel trasporto pubblico romano. A incrociare le braccia, lunedì 9 dicembre, saranno i lavoratori iscritti al sindacato Slm-Fast Confsal Lazio di <a href="http://www.ilmessaggero.it/t/atac">Atac</a>, quelli di Osp Faisa-Cisal di Cotral e quelli del trasporto pubblico locale della società Ago Uno, operante nei comuni di Albano Laziale, Ariccia, Genzano, Lanuvio e Nemi. Lo sciopero in <a href="http://www.ilmessaggero.it/t/atac">Atac</a>, proprio all’indomani della festa dell’Immacolata, durerà quattro ore, dalle 10 alle 14. Stop per l’intera giornata, invece, per le altre aziende: saranno garantite soltanto le consuete fasce per i pendolari: dalle 5,30 alle 8,30 e dalle 17 alle 20. Le organizzazioni sindacali, per quanto riguarda la municipalizzata <a href="http://www.ilmessaggero.it/t/roma">romana</a>, lamentano tra l’altro «aumenti del carico di lavoro, negazione delle ferie, mancanza di materiali rotabili e di bus, scarsa manutenzione, problemi di sicurezza e continue aggressioni».</p>
      <footer>Ultimo aggiornamento: 17:26<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/roma/news/roma_sciopero_trasporti_mezzi_pubblici_25_ottobre_2019_atac_news-4821145.html"/>
        <a href="https://www.ilmessaggero.it/fotogallery/roma/sciopero_26_otttobre_roma-4065501.html"/>
        <a href="https://www.ilmessaggero.it/video/roma/sciopero_trasporti_code_taxi-4579827.html"/>
        <a href="https://www.ilmessaggero.it/roma/news/sciopero_taxi_roma_25_novembre-4885752.html"/>
      </related>
    </article>
  </body>
</html>