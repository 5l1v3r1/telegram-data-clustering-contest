<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/prawo-finanse-statystyki/black-friday-2019-reklamacje-zwrot-jak-kupowac-uokik"/>
    <meta property="og:site_name" content="Telepolis"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Black Friday 2019: UOKiK mówi jakie masz prawa"/>
    <meta property="og:description" content="Czarny Piątek, Czarny Tydzień, promocja goni promocję. Łatwo jest się w tym wszystkim zatracić. Nie można jednak zapomnieć, że to zakupy jak każde inne i w związku z tym jako kupującemu mamy swoje prawa. A sklepy obowiązki. UOKiK przypomina, jak wygląda to w praktyce."/>
  </head>
  <body>
    <article>
      <h1>Black Friday 2019: UOKiK mówi jakie masz prawa</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">orson_dzi</a></address>
      <p>
        <b>Czarny Piątek, Czarny Tydzień, promocja goni promocję. Łatwo jest się w tym wszystkim zatracić. Nie można jednak zapomnieć, że to zakupy jak każde inne i w związku z tym jako kupującemu mamy swoje prawa. A sklepy obowiązki. UOKiK przypomina, jak wygląda to w praktyce.</b>
      </p>
      <p>Promocja, okazja, za pół-darmo czy nie, jako kupującemu przysługuje nam szereg praw, o których nie możemy zapominać. Nie tylko my, ale również sprzedawcy. A ci czasami potrafią mieć krótką pamięć, więc warto wiedzieć, o czym możemy im przypomnieć.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/taryfy-promocje-uslugi/tidal-juz-od-0-99-zl-przez-cztery-miesiace-promocja-na-black-friday-i-cyber-monday"/>
      </related>
      <p>Na początek przyjrzyjmy się bliżej zakupom w sklepach stacjonarnych. Na co zwracać uwagę?</p>
      <ul>
        <li>Reklamacja - oczywiście, towary dostępne w promocji możemy reklamować. Mamy na to zazwyczaj dwa lata od zakupu. Wyjątkiem są towary, które są sprzedawane jako uszkodzone lub posiadające wadę. Wtedy reklamacja nie przysługuje. W remach reklamacji możemy żądać naprawy, wymiany towaru lub obniżenia ceny. Sprzedawca na rozpatrzenie zgłoszenia ma 14 dni. Do złożenia reklamacji niezbędne jest posiadanie dowodu zakupu.</li>
        <li>Zwrot - w przypadku sklepów stacjonarnych nie można zwrócić zakupionego towaru. Jest to wyłącznie dobra wola sprzedawcy, więc warto dopytać o to przed zakupem.</li>
        <li>Cena - warto zwracać na nią uwagę. Obowiązuje nas cena na metce lub na półce (warto też sprawdzić jej podpis), a nie ta, która "wyskoczy na kasie".</li>
      </ul>
      <related>
        <h4>Zobacz:</h4>
        <a href="https://www.telepolis.pl/artykuly/wydarzenia/black-friday-2019-najlepsze-promocje-lista"/>
      </related>
      <p>W przypadku sklepów internetowych zwróćmy uwagę na następujące kwestie:</p>
      <ul>
        <li>Przesyłka - warto ją sprawdzić po otrzymaniu od kuriera. Oczywiście bądźmy dla niego wyrozumiali. To zapewne jedna z kilkudziesięciu paczek jakie ma dzisiaj dostarczyć, więc nie przywiązujmy go do kaloryfera aż rozpakujemy telewizor i skończymy jego konfigurację. Jeśli paczka nie jest uszkodzona, spokojnie możemy ją otworzyć bez kuriera, a całość udokumentować zdjęciami lub filmem nagranym telefonem. W przypadku uszkodzenia paczki lub towaru, od razu zgłośmy się do sprzedawcy.</li>
        <li>Termin dostarczenia - 30 dni. Takie przepisy obowiązują w krajach Unii Europejskiej. Jeśli nie dostaniemy przesyłki w ciągu 30 dni, możemy odstąpić od zamówienia. Nie, zakupy z Chin na AliExpress nie są objęte przepisami krajów Unii Europejskiej i paczka może do nas "iść" dwa miesiące.</li>
        <li>Zwrot - przecena i promocja nie wpływa na prawo do zwrotu towaru. Mamy na to 14 dni bez podania przyczyny, o ile przedmiot jest nieużywany i nie nosi śladów użytkowania.</li>
        <li>Płatność - UOKiK jako najbezpieczniejszą metodę płatności wskazuje kartę kredytową. W przypadku np. braku dostarczenia towaru możemy się wtedy zwrócić do banku o zwrot kosztów zakupów.</li>
      </ul>
      <related>
        <h4>Zobacz:</h4>
        <a href="https://www.telepolis.pl/wiadomosci/aplikacje-i-rozrywka/pokemon-go-na-45-telefonach-chiny"/>
      </related>
      <p>Źródło tekstu: UOKiK</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/prawo-finanse-statystyki/uokik-kara-za-telemarketing-akademii-zdrowia"/>
        <a href="https://www.telepolis.pl/wiadomosci/taryfy-promocje-uslugi/tidal-juz-od-0-99-zl-przez-cztery-miesiace-promocja-na-black-friday-i-cyber-monday"/>
        <a href="https://www.telepolis.pl/wiadomosci/taryfy-promocje-uslugi/pornhub-premium-lifeplan-black-friday-2019"/>
        <a href="https://www.telepolis.pl/wiadomosci/taryfy-promocje-uslugi/w-allegro-smart-mozna-juz-zamawiac-darmowe-dostawy-kurierem"/>
        <a href="https://www.telepolis.pl/wiadomosci/taryfy-promocje-uslugi/black-weeks-lajt-mobile-no-limit-l-300-gb-internet"/>
      </related>
    </article>
  </body>
</html>