<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-trabzonspor-super-ligde-boylesi-yok-sorloth-amp-nwakaeme-as-353309"/>
    <meta property="og:site_name" content="Fotospor"/>
    <meta property="article:published_time" content="2019-11-25T00:08:00+00:00"/>
    <meta property="og:title" content="Süper Lig'de böylesi yok! Sörloth &amp; Nwakaeme AŞ"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Süper Lig'de böylesi yok! Sörloth &amp; Nwakaeme AŞ</h1>
      <address>
        <time datetime="2019-11-25T00:08:00+00:00">25 Nov 2019, 00:08</time>
      </address>
      <p><b>Trabzonspor</b>’un bu sezon iki oyuncusu parlıyor... geldiğinden beri <b>Alexander Sörloth</b> ve sonradan açılan <b>Anthony Nwakaeme</b>... bu sezon Süper Lig'de hiçbir oyuncu Trabzonspor forması giyen Alexander Sörloth'tan daha fazla gol katkısı yapamadı. Norveçli golcü, 7 gol ve 3 asistle 10 gole katkı sağlarken, Anthony Nwakaeme de bu sezon Süper Lig'de Beşiktaş maçının ardından ikinci kez aynı karşılaşmada hem gol ve hem de asist katkısı yaptı.</p>
      <p>
        <b>Sörloth seferberliği</b>
      </p>
      <p>Trabzonspor'un satın alma opsiyonuyla Crystal Palace'dan 2 yıllığına kiraladığı Alexander Sörloth'un bonservisinin alınması için yoğun çaba gösteriliyor. Gelecek sezon maçların yarısında oynarsa Trabzonspor 6 milyon Euro karşılığında Sörloth'u renklerine katmak zorunda. Ancak bordo mavili yönetim, Sörloth'un bonservisini bu ücretin yarısına şimdiden almak istiyor.</p>
      <p>
        <b>Anthony Nwakaeme'nin gole katkısı dokuz</b>
      </p>
      <p>Trabzonspor'un bonservisini elinde bulundurduğu Anthony Nwakaeme ise bu sezon Trabzonspor'a 9 golde katkı yaptı. 20 maça çıkan Anthony Nwakaeme, 4 gol, 5 asistle bu sezon Trabzonspor'un attığı dokuz gole doğrudan katkıda bulundu.</p>
      <p>
        <b>Trabzonspor'un emniyet sibobu Kamil Ahmet</b>
      </p>
      <p>Öte yandan Trabzonspor’da gündem Kamil Ahmet... asıl mevki sağ bek olmasına rağmen, sağ önde de oynadı. Orta sahada da forma giydi. Geçen akşam da Novak’ın sakatlığında sol bek olarak sahaya çıktı. 2 top çalıp, toplamda 5 defansif hamle yapan, bununla yetinmeyip, 2 de kilit pas veren tecrübeli oyuncu aynı zamanda Mikel ve Pereira’dan sonra takımın en fazla topla oyanayan ismi olarak dikkat çekti.</p>
      <p>Kaynak: Fotospor</p>
    </article>
  </body>
</html>