<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/alda-deusanio-lascia-piero-chiambretti-per-barbara-durso-449489"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Alda D’Eusanio lascia Piero Chiambretti per Barbara d’Urso"/>
    <meta property="og:description" content="Perché Alda D’Eusanio non è nel cast de La Repubblica delle Donne di Piero Chiambretti La Repubblica delle Donne con Piero Chiambretti torna su Rete 4 mercoledì 27 novembre. Nel cast di quest’anno peserà un’assenza importante, quella della conduttrice e giornalista Alda D’Eusanio. La 69enne ha deciso di abbandonare il posto da opinionista che copriva […]"/>
  </head>
  <body>
    <article>
      <h1>Alda D’Eusanio lascia Piero Chiambretti per Barbara d’Urso</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2017/11/alda-deusanio.jpg"/>
      </figure>
      <h3>Perché Alda D’Eusanio non è nel cast de La Repubblica delle Donne di Piero Chiambretti</h3>
      <p>La Repubblica delle Donne con Piero Chiambretti torna su Rete 4 mercoledì 27 novembre. Nel cast di quest’anno peserà un’assenza importante, quella della conduttrice e giornalista Alda D’Eusanio. La 69enne ha deciso di abbandonare il posto da opinionista che copriva lo scorso anno nello show di Chiambretti. Il motivo? A quanto pare <b>Alda ha scelto di fare l’opinionista a Live-Non è la d’Urso</b>, dove appare già dalla scorsa primavera. Sembra che la D’Eusanio abbia stipulato con la produzione del programma di Canale 5 un rapporto di esclusiva che le vieta, almeno per il momento, di presenziare in altri salotti.</p>
      <h3>Le parole di Piero Chiambretti sull’addio di Alda D’Eusanio</h3>
      <p><i>“Che fine ha fatto Alda D’Eusanio? <b>Noi apriamo la porta a tutti, ma ha scelto Barbara d’Urso</b>. È nel cast di Barbara”,</i> ha dichiarato Piero Chiambretti durante la conferenza stampa della nuova edizione de La Repubblica delle Donne, che si è tenuta a Milano lunedì 25 novembre. Dunque, Alda ha scelto di presenziare solo ed esclusivamente a Live-Non è la d’Urso, dove è presente in ogni puntata.</p>
      <h3>Alda D’Eusanio tornerà all’Isola dei Famosi 2020?</h3>
      <p>Ad oggi <a href="https://www.gossipetv.com/alda-deusanio-rifarebbe-isola-dei-famosi-432111">non è chiaro se Alda D’Eusanio riprenderà il ruolo da opinionista all’Isola dei Famosi.</a> La nuova edizione, condotta sempre da Alessia Marcuzzi, tornerà in onda su Canale 5 la prossima primavera. Qualche mese fa <a href="http://gossipetv.com/alda-deusanio-boccia-isola-dei-famosi-407916">Alda ha avuto da ridire sugli autori del reality show</a>, dove ha lavorato accanto ad Alba Parietti.</p>
    </article>
  </body>
</html>