<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/hardware/articoli/n513195/mediatek-intel-modem-5g-2021/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Mediatek e Intel alleate per portare il 5G sui portatili. Si partirà con Dell e HP nel 2021"/>
    <meta property="og:description" content="Mediatek e Intel annunciano oggi la collaborazione finalizzata allo sviluppo della tecnologia necessaria per integrare il 5G sui portatili. L'obiettivo è sviluppare un modem compatibile con le nuove infrastrutture di rete, destinato all'impiego nei notebook di fascia consumer e aziendale. Per l'arrivo dei primi prodotti che ne faranno utilizzo bisognerà attendere l'inizio del 2021; Dell e HP saranno i primi produttori ad adottare tale modem."/>
  </head>
  <body>
    <article>
      <h1>Mediatek e Intel alleate per portare il 5G sui portatili. Si partirà con Dell e HP nel 2021</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Salvatore Carrozzini</a></address>
      <p><b>Mediatek</b> e <b>Intel</b> annunciano oggi la collaborazione finalizzata allo sviluppo della tecnologia necessaria per <b>integrare il 5G sui portatili</b>. L'obiettivo è sviluppare un <b>modem</b> compatibile con le <a href="https://www.hdblog.it/5g/">nuove infrastrutture di rete</a>, destinato all'impiego nei notebook di <b>fascia consumer</b> e <b>aziendale</b>. Per l'arrivo dei primi prodotti che ne faranno utilizzo bisognerà attendere l'<b>inizio del 2021</b>; <b>Dell</b> e <b>HP</b> saranno i primi produttori ad adottare tale modem.</p>
      <p>I dettagli tecnici sono ancora scarsi, ma Mediatek conferma che il <b>nuovo modem per PC sarà basato in parte</b> sull'<a href="https://www.hdblog.it/2019/05/29/mediatek-modem-5g-connettivita-cortex-a77/">Helio M70 5G presentato all'inizio dell'anno</a>. Si ricorda che la sua particolarità risiede nel fatto di essere integrato direttamente nel SoC - non quindi un'unità separata connessa al System-on-chip. Altro elemento degno di nota riguardava il supporto alle architettura di rete SA (standalone) e NSA (non stand-alone), quindi un chip pronto per affrontare l'evoluzione che caratterizzerà il mercato 5G nei prossimi mesi.</p>
      <blockquote><i>Il nostro modem 5G per PC, sviluppato in partnership con Intel, è fondamentale per rendere il 5G accessibile e disponibile su piattaforme domestiche e mobili</i> - Joe Chen, Presidente di Mediatek.</blockquote>
      <figure>
        <img src="https://hd.tudocdn.net/884704?w=1000&amp;fit=clip"/>
      </figure>
      <p>Non è ben chiaro in cosa la variante del modem per i portatili differirà dalla controparte già presentata - ma sino ad ora mai impiegata in uno smartphone. In attesa di ulteriori dettagli, è già definito quale sarà il ruolo <b>Intel</b> nel progetto: <b>si occuperà di definire le specifiche della soluzione 5G</b>, <b>ottimizzerà e validerà la piattaforma</b>, ed infine <b>collaborerà con i vari per l'integrazione del sistema e la co-progettazione</b>.</p>
      <blockquote>Il 5G è pronto a diffondere un nuovo livello di computing e di connettività che trasformerà il modo in cui interagiamo con il mondo. Questa partnership con MediaTek riunisce leader del settore con una profonda esperienza ingegneristica, di integrazione di sistemi e di connettività per offrire esperienze in 5G alla prossima generazione dei migliori PC al mondo. - Gregory Bryant, Executive Vice President di Intel e General Manager del Client Computing Group</blockquote>
      <p>Mediatek e Intel stanno inoltre collaborando con <b>Fibocom per lo sviluppo di moduli in formato M.2 5G</b> - <a href="https://www.hdblog.it/2019/03/05/modem-5g-pc-moduli-m2-intel-qualcommm/">li avevamo visti in occasione dell'ultima edizione del Mobile World Congress</a>, ma all'epoca il progetto coinvolgeva solo Intel, Qualcomm e Fibocom. Per i moduli M.2 si parlava di un generico arrivo nel 2020, ma per una più profonda integrazione con l'hardware dei portatili sembra sia necessario un anno in più.</p>
      <p>Zero compromessi al miglior prezzo?? <a href="https://www.hdblog.it/prezzi/Samsung-Galaxy-S10-Plus_i3876/">Samsung Galaxy S10 Plus</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=3876&amp;pid=eb133251181598&amp;nid=869291037&amp;area=4&amp;prz=630&amp;hash=3419f5ad44cd2b895f375d856701a890">a <b>630 euro</b></a> oppure da <a href="https://www.hdblog.it/clickgo/?id=3876&amp;pid=do290378975&amp;nid=3843156622&amp;area=4&amp;prz=705&amp;hash=2ef051793ea6ef3e6b6c52e1aa1e100b">ePrice a <b>705 euro</b></a>.</p>
      <p>
        <a href="https://newsroom.intel.com/news/intel-mediatek-partner-deliver-5g-pc/">VIA</a>
      </p>
      <p>
        <a href="https://www.mediatek.com/news-events/press-releases/mediatek-and-intel-partner-to-bring-5g-connectivity-to-the-next-generation-of-pcs">FONTE</a>
      </p>
    </article>
  </body>
</html>