<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/oloklhrwthhke-h-dromologhmenh-apo-ton-syriza-prowrh-apoplhrwmh-toy-dnt"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Ολοκληρώθηκε η δρομολογημένη από τον ΣΥΡΙΖΑ πρόωρη αποπληρωμή του ΔΝΤ, ύψους 2,7 δισ. ευρώ"/>
    <meta property="og:description" content="Ολοκληρώθηκε σήμερα η διαδικασία της πρόωρης αποπληρωμής του ακριβού τμήματος των δανείων, ύψους 2,7 δίσ. ευρώ, που χορηγήθηκαν στην Ελλάδα από το Διεθνές Νομισματικό Ταμείο."/>
  </head>
  <body>
    <article>
      <h1>Ολοκληρώθηκε η δρομολογημένη από τον ΣΥΡΙΖΑ πρόωρη αποπληρωμή του ΔΝΤ, ύψους 2,7 δισ. ευρώ</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Newsroom</a></address>
      <h4>Ολοκληρώθηκε σήμερα η διαδικασία της πρόωρης αποπληρωμής του ακριβού τμήματος των δανείων, ύψους 2,7 δίσ. ευρώ, που χορηγήθηκαν στην Ελλάδα από το Διεθνές Νομισματικό Ταμείο.</h4>
      <p>H διαδικασία είχε ενεργοποιηθεί, κατόπιν επίσημου αιτήματος του υπουργείου Οικονομικών, στις 16 Σεπτεμβρίου εφέτος.</p>
      <p>Όπως αναφέρεται σε σχετική ανακοίνωση του υπουργείου, «με την ολοκλήρωσή της υλοποιείται μία ακόμη προγραμματική δέσμευση της κυβέρνησης της Νέας Δημοκρατίας. Ενώ, με την αποπληρωμή αυτή, ενδυναμώνεται η αξιοπιστία της χώρας, μειώνεται το κόστος δανεισμού, καταβάλλονται μικρότερα ποσά, βελτιώνεται η βιωσιμότητα του δημοσίου χρέους και ενισχύεται περαιτέρω η εμπιστοσύνη των διεθνών αγορών.»</p>
      <p>Σημειώνεται ωστόσο πως το αίτημα πρόωρης αποπληρωμής του ΔΝΤ είχε δρομολογηθεί από την προηγούμενη κυβέρνηση ΣΥΡΙΖΑ.</p>
      <p>Όπως είχε δηλώσει ο πρώην υπουργός Οικονομικών Ευκλείδης Τσακαλώτος στις 16 Σεπτεμβρίου 2019 «ο μόνος λόγος που είχε καθυστερήσει το επίσημο αίτημα της πρόωρης αποπληρωμής, η οποία κατέστη δυνατή χάρη στο μαξιλάρι ασφαλείας, ήταν ότι η χώρα εισήλθε σε προεκλογική περίοδο».</p>
      <p>Σημειώνεται ότι από τις 14/3/2019 ο τότε πρωθυπουργός Αλέξης Τσίπρας είχε έμμεσα αποκαλύψει τη θέλησή του για πρόωρη αποπληρωμή του ΔΝΤ.  O Αλέξης Τσίπρας μιλώντας τότε στην κοινοβουλευτική ομάδα του ΣΥΡΙΖΑ προανήγγειλε έμμεσα την πρόωρη αποπληρωμή των δανείων του ΔΝΤ, λέγοντας πως «Έχουμε σχέδιο να πάψει να είναι εδώ το ΔΝΤ και σύντομα θα το κάνουμε πράξη».</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>