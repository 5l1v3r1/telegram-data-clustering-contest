<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/justitie/dosar-preluat-de-la-tulcea-dna-constanta-ancheteaza-un-medic-ginecolog-pentru-luare-de-mita-705956.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="DNA Constanţa anchetează un medic ginecolog pentru luare de mită"/>
    <meta property="og:description" content="Procurorii din cadrul Directiei Nationale Anticoruptie - Serviciul Teritorial Constanta au preluat, de la Parchetul de pe langa Tribunalul Tulcea, dosarul in care medicul ginecolog Deniz-Taniure ..."/>
  </head>
  <body>
    <article>
      <h6 class="kicker">Dosar preluat de la Tulcea!</h6>
      <h1>DNA Constanţa anchetează un medic ginecolog pentru luare de mită </h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Ionuţ ZAGONEANU</a></address>
      <p>
        <a href="https://www.ziuaconstanta.ro/stiri/justitie/dosar-preluat-de-la-tulcea-dna-constanta-ancheteaza-un-medic-ginecolog-pentru-luare-de-mita-705956.html?imagini=1#scroll">🖼️ Galerie foto (1)</a>
      </p>
      <p>Procurorii din cadrul Direcţiei Naţionale Anticorupţie - Serviciul Teritorial Constanţa au preluat, de la Parchetul de pe lângă Tribunalul Tulcea, dosarul în care medicul ginecolog <b>Deniz-Taniure Dumitrache</b>, director medical al Spitalului Judeţean de Urgenţă (SJU) din Tulcea, este acuzat de luare de mită.<br/> <br/>Directorul medical al Spitalului Judeţean de Urgenţă din Tulcea a fost arestat preventiv la jumătatea lunii octombrie de Tribunalul Tulcea, la solicitarea Parchetului de pe lângă Tribunalul Tulcea, pentru 18 infracţiuni de luare de mită.<br/> <br/>Aproape de jumătatea acestei luni, Tribunalul Constanţa a dispus înlocuirea măsurii arestării preventive cu măsura preventivă a controlului judiciar pe o durată de 60 zile.<br/> <br/>Cât se află sub control judiciar, medicul ginecolog trebuie, printre altele, să nu depăşească limita teritorială a României decât cu încuviinţarea prealabilă a organului judiciar, să nu participe la manifestări sportive sau culturale ori la alte adunări publice, să nu exercite nicio activitate în cadrul Spitalului Judeţean Tulcea. Inculpatei i s-a atras atenţia că, în caz de încălcare cu rea-credinţă a obligaţiilor care îi revin, măsura controlului judiciar se poate înlocui cu măsura arestului la domiciliu sau măsura arestării preventive.<br/> <br/>Decizia Tribunalului Constanţa a rămas definitivă.<br/> <br/>Amintim că lucrătorii de poliţie judiciară din cadrul Direcţiei Generale Anticorupţie - Serviciul Judeţean Anticorupţie Tulcea, sub coordonarea procurorului de caz din cadrul Parchetului de pe lângă Tribunalul Tulcea, au realizat o activitate de flagrant privind săvârşirea infracţiunii de luare de mită a medicului ginecolog.<br/> <br/><b>Citește și:</b><br/> <br/><a href="https://www.ziuaconstanta.ro/stiri/justitie/azi-se-decide-la-constanta-libertatea-medicului-ginecolog-deniz-taniure-dumitrache-703205.html">Azi se decide, la Constanţa, libertatea medicului ginecolog Deniz-Taniure Dumitrache</a><br/><br/><a href="https://www.ziuaconstanta.ro/stiri/justitie/oficial-de-la-instanta-medic-ginecolog-din-tulcea-arestat-pentru-18-infractiuni-de-luare-de-mita-702790.html">Oficial de la instanţă! Medic ginecolog din Tulcea, arestat pentru 18 infracţiuni de luare de mită</a><br/><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/justitie/directorul-medical-al-spitalului-judetean-tulcea-medicul-ginecolog-deniz-taniure-dumitrache-eliberat-din-arest-document-705195.html"/>
        <a href="https://www.ziuaconstanta.ro/stiri/justitie/medicul-ginecolog-deniz-taniure-dumitrache-ramane-in-arest-703252.html"/>
        <a href="https://www.ziuaconstanta.ro/stiri/justitie/azi-se-decide-la-constanta-libertatea-medicului-ginecolog-deniz-taniure-dumitrache-703205.html"/>
      </related>
    </article>
  </body>
</html>