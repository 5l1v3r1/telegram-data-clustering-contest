<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/dvojka-u-magli-prvi-strelac-denove-u-autu-zbog-povrede-kolena/343325"/>
    <meta property="og:site_name" content="MozzartSport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Dvojka u magli: Prvi strelac Đenove u autu zbog povrede kolena"/>
    <meta property="og:description" content="Hendikep za Grifone"/>
  </head>
  <body>
    <article>
      <h1>Dvojka u magli: Prvi strelac Đenove u autu zbog povrede kolena</h1>
      <h2>Hendikep za Grifone</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Fudbaleri Đenove putuju oslabljeni na megdan SPAL-u u Ferari u okviru zaključnog okršaja 13. kola Serije A <i><b>(TV Arena Sport 2)</b></i>. Prvi strelac Grifona <b>Kristijan Kuame</b> propustiće ovaj duel zbog povrede kolena koju je nedavno zadobio igrajući za mladu selekciju Obale Slonovače. Biće ovo ozbiljan hendikep za tim iz Ligurije. <b>Kuame </b>je postigao pet golova na 11 mečeva na kojima je dosad igrao i već su veći klubovi počeli da se raspituju za njegovo "zdravlje".</p>
      <p>Međutim, trener Đenove <b>Tijago Mota</b> ne smatra da je <b>Kuameovo </b>odsustvo hendikep, već - motiv.<br/><b>"Biće ovo ozbiljan stimulans za celu Đenovu, ne samo za ofanzivce. Golovi? Očekujem ih od svih, i od veznog reda i od defanzivaca, Ne dobijaju napadači utakmice, već ceo tim"</b>, jasan je <b>Mota</b>.</p>
      <p>
        <i>Kad smo već kod <b>Kuamea</b>, prisetite se njegove majstorije protiv Breše pre nekoliko nedelja...</i>
      </p>
      <figure>
        <iframe src="https://www.youtube.com/embed/e61EuivnYX8" width="425" height="349" data-service="Youtube" scrolling="no"/>
      </figure>
      <p>Kod domaćih sigurno neće biti Poljaka <b>Tijaga Ćoneka</b>, Alžirca <b>Mohameda Faresa, </b>srpskog internacionalca <b>Nenada Tomovića</b> i <b>Marka D'Alesandra</b>. Za goste neće igrati ni <b>Bareka, Saponara</b> i <b>Sanabrija. </b></p>
      <p>Kada je reč o samoj utakmici, koliko je premijerni okršaj 13. kola između Atalante i Juventusa bio atraktivan po imenima, toliko dvoboj SPAL-a i Đenove ne obećava, bar ako je suditi po papiru. </p>
      <p>SPAL je pretposlednji sa osam bodova (skor 2-2-8) i katastrofalnom gol-razlikom 7:18, dok je Đenovi samo "nos" iznad zone ispadanja. Grifoni imaju devet bodova (dve pobede, tri remija i sedam poraza) i gol-razliku 14:26. SPAL je u seriji od pet mečeva bez pobede (dva remija, tri poraza), Đenova je vezala tri utakmice bez trijumfa (remi i dva poraza). U nedavnom prijateljskom okršaju sa Monakom Kneževi su bili bolji od Đenova sa 2:1. </p>
      <p>Đenova je svakako favorit, ali treba biti oprezan s obzirom na to da su tri protekla međusobna okršaja ovih timova okončana bez pobednika, svaki put je došao GG i svaki put identičan rezultat - 1:1. Plus - odsustvo <b>Kuamea</b>.</p>
      <p><b>SERIJA A - 13. KOLO</b>:</p>
      <p>
        <b>Subota</b>
      </p>
      <p>Atalanta - Juventus 1:3 (0:0)<br/>/Gosens 56 – Iguain 74, 82, Dibala/</p>
      <p>Milan - Napoli 1:1 (1:1)<br/>/Bonaventura 29 - Lozano 24/</p>
      <p>Torino - Inter 0:3 (0:2)<br/>/Martinez 12, De Fraj 32, Lukaku 55/</p>
      <p>
        <b>Nedelja</b>
      </p>
      <p>Bolonja - Parma 2:2 (1:1)<br/>/Palasio 40, Džemaili 90+5 - Kuluševski 17, Jakoponi 71/</p>
      <p>Verona - Fjorentina 1:0 (0:0)<br/>/Di Karmine 61/</p>
      <p>Roma -  Breša 3:0 (0:0)<br/>/Smoling 49, Mančini 57, Džeko 67/</p>
      <p>Sasuolo – Lacio 1:2 (1:1)<br/>/Kaputo 45 – Imobile 34, Kaisedo 91/</p>
      <p>Sampdorija - Udineze 2:1 (1:1)<br/>/Gabijadini 45+6, Ramirez 75pen – Nestorovski 29/</p>
      <p>
        <b>Ponedeljak</b>
      </p>
      <p>
        <b>
          <a href="https://www.mozzartbet.com/sr#/match/4539368">15.00:  (3,20) Leće  (3,40)  Kaljari (2,25) </a>
          <br/>
          <a href="https://www.mozzartbet.com/sr#/match/4539374">20.45:  (2,60) SPAL  (3,10)  Đenova (2,85) </a>
        </b>
      </p>
      <p>
        <i><b>NAPOMENA</b>: Kvote su podložne promenama</i>
      </p>
      <figure>
        <img src="https://mozzartsport.com/upload/CKEditor/24.11.2019/SerijaASAMDDORIJA.jpg"/>
      </figure>
      <figure>
        <img src="https://mozzartsport.com/upload/CKEditor/25.11.2019./milos%20bikovicccc.jpg"/>
      </figure>
      <p><b>Foto</b>: <i>Reuters</i></p>
    </article>
  </body>
</html>