<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/smartphone/articoli/n513188/surface-duo-neo-brevetto-sistema-raffreddamento/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Microsoft Surface Duo e Neo: brevetto esplora sistema di raffreddamento"/>
    <meta property="og:description" content="Surface Duo e Neo sono stati annunciati entrambi a inizio ottobre (QUI i dettagli sullo smartphone Android pieghevole, QUI invece il nostro approfondimento sul dispositivo con Windows X). Manca ancora un anno al loro lancio, e restano al momento limitati i dettagli sulle tecnologie impiegate: qualche risposta potrebbe fornirla un brevetto depositato dall'azienda di Redmond a maggio 2018 e pubblicato pochi giorni fa, in cui si descrive un sistema di raffreddamento per dispositivi a doppio schermo, adatto quindi ai due modelli sopra citati."/>
  </head>
  <body>
    <article>
      <h1>Microsoft Surface Duo e Neo: brevetto esplora sistema di raffreddamento</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Adamo Genco</a></address>
      <p><a href="https://www.hdblog.it/microsoft-surface-duo/">Surface Duo</a> e <a href="https://www.hdblog.it/microsoft-surface-neo/">Neo</a> sono stati annunciati entrambi a inizio ottobre (<a href="https://www.hdblog.it/2019/10/02/microsoft-surface-duo-ufficiale/">QUI i dettagli sullo smartphone Android pieghevole</a>, <a href="https://www.hdblog.it/2019/10/02/microsoft-surface-neo-pieghevole-caratteristiche/">QUI invece il nostro approfondimento sul dispositivo con Windows X</a>). Manca ancora un anno al loro lancio, e restano al momento limitati i dettagli sulle tecnologie impiegate: qualche risposta potrebbe fornirla un brevetto depositato dall'azienda di Redmond a maggio 2018 e pubblicato pochi giorni fa, in cui si descrive<b> un sistema di raffreddamento per dispositivi a doppio schermo</b>, adatto quindi ai due modelli sopra citati.</p>
      <p>Si parla di un sistema di raffreddamento simile ad altre soluzioni impiegate in ambito mobile, dove un sistema di tubi è in grado di raffreddare a vapore l'hardware interno. In questo brevetto datato 21 novembre 2019, Microsoft estende la camera a vapore oltre la cerniera che collega i due display, con l'obiettivo di raffreddare entrambe la porzioni. Ecco il sistema spiegato nelle due immagini a seguire.</p>
      <slideshow>
        <figure>
          <img src="https://hd.tudocdn.net/884686?w=1000&amp;fit=clip"/>
        </figure>
        <figure>
          <img src="https://hd.tudocdn.net/884685?w=1000&amp;fit=clip"/>
        </figure>
      </slideshow>
      <p>Nel brevetto vengono esplorate varie possibilità dove si parla di un utilizzo intensivo del titanio per la realizzazione delle camera di vapore, tale da poter essere impiegato anche all'interno della cerniera.</p>
      <p>Sebbene risulti interessante nella teoria, tale sistema di raffreddamento potrebbe trovare non pochi scogli nell'applicazione reale, visto che sia Surface Duo che Neo saranno dispositivi "teoricamente" caratterizzati da uno spessore molto limitato e risulterà interessante capire come Microsoft intenda gestire gli spazi interni tra hardware, batteria e sistema di raffreddamento.</p>
      <figure>
        <img src="https://hd.tudocdn.net/884699?w=1000&amp;fit=clip"/>
      </figure>
      <p>Non è nemmeno sicuro che l'azienda voglia integrare tale sistema nella prima generazione di questi dispositivi, così il brevetto di cui sopra potrebbe magari trovare applicazione solamente a partire dalle prossime generazioni. Per quel che ne sappiamo, un sistema di raffreddamento non risulterebbe strettamente necessario, ma sicuramente aiuterebbe nel garantire prestazioni ottimali in ogni condizione d'utilizzo.</p>
      <p>Verso la fine di ottobre si è parlato ancora di Surface Duo e Neo riguardo la possibile presenza di un modulo <a href="https://www.hdblog.it/5g/">5G</a>. Sebbene non ci sia una data effettiva di arrivo sui mercati ma solamente un generico 2020, entrambi potrebbero arrivare in un momento in cui<b> la tecnologia 5G sarà ancora scarsamente diffusa</b>, <a href="https://www.hdblog.it/smartphone/articoli/n511407/microsoft-surface-duo-neo-no-5g-focus-fotocamera/">almeno<b> secondo le previsioni di Microsoft</b></a>, motivo per cui il supporto LTE potrebbe essere più che sufficiente.</p>
      <p>Top gamma con batteria infinita e display super? <a href="https://www.hdblog.it/prezzi/Asus-ROG-Phone-2_i4075/">Asus ROG Phone 2</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=4075&amp;pid=eb293205297757&amp;nid=869291037&amp;area=4&amp;prz=479&amp;hash=fd49b9da5a3dcb27ffc8384959922b7a">a <b>479 euro</b></a> oppure da <a href="https://www.hdblog.it/clickgo/?id=4075&amp;pid=do327205131&amp;nid=455512531&amp;area=4&amp;prz=899&amp;hash=cff0af20c44974718aff61b31b8d5cb8">Unieuro a <b>899 euro</b></a>.</p>
      <p>
        <a href="https://mspoweruser.com/microsofts-new-patent-shows-how-cooling-might-work-on-foldable-surface-devices/">VIA</a>
      </p>
      <p>
        <a href="https://patentscope.wipo.int/search/en/detail.jsf?docId=US276886580&amp;tab=NATIONALBIBLIO">FONTE</a>
      </p>
    </article>
  </body>
</html>