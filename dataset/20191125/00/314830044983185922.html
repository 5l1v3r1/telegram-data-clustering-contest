<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939643/%D8%A8%D8%B1%DA%AF%D8%B2%DB%8C%D8%AA-%D9%87%D8%AF%DB%8C%D9%87-%DA%A9%D8%B1%DB%8C%D8%B3%D9%85%D8%B3-%D9%85%D9%86-%D8%A8%D9%87-%D9%85%D8%B1%D8%AF%D9%85-%D8%A8%D8%B1%DB%8C%D8%AA%D8%A7%D9%86%DB%8C%D8%A7%D8%B3%D8%AA"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="برگزیت هدیه کریسمس من به مردم بریتانیاست!"/>
    <meta property="og:description" content="نخست وزیر بریتانیا برنامه انتخاباتی حزب محافظه‌کار را رونمایی کرد که خروج از اتحادیه اروپا، ممانعت از افزایش مالیات‌ها و استخدام ۵۰ هزار پرستار از مهم‌ترین بخش‌های آن بود."/>
  </head>
  <body>
    <article>
      <h1>برگزیت هدیه کریسمس من به مردم بریتانیاست!</h1>
      <h2>بوریس جانسون:</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>نخست وزیر بریتانیا برنامه انتخاباتی حزب محافظه‌کار را رونمایی کرد که خروج از اتحادیه اروپا، ممانعت از افزایش مالیات‌ها و استخدام ۵۰ هزار پرستار از مهم‌ترین بخش‌های آن بود.</p>
      <p>به گزارش ایبِنا، بوریس جانسون وعده داد که حزب محافظه‌کار در صورت پیروزی در انتخابات پارلمانی ۱۲ دسامبر و در اختیار داشتن دولت آینده، بریتانیا را تا پایان ماه ژانویه آینده از اتحادیه اروپا خارج خواهد کرد.</p>
      <p>وی به حامیان حزبش وعده داد که پیش از کریسمس با مجلس نمایندگان در مورد برنامه خروج از اتحادیه اروپا توافق می‌کند و این توافق را به عنوان «هدیه سال نو» به مردم بریتانیا تقدیم خواهد کرد.</p>
      <p>نخست وزیر بریتانیا گفت که دولت محافظه‌کار او در فاصله سال‌های ۲۰۲۰ تا ۲۰۲۴ در مجموع ۲۳.۵ میلیارد پوند در عین کاهش مالیات‌ها در خدمات عمومی هزینه خواهد کرد. به گفته جانسون، دولت آینده ضمن هزینه کرد سالانه یک میلیارد پوند در بخش سلامت، مجوز استخدام ۵۰ هزار پرستار را نیز با هدف بهبود خدمات بهداشتی صادر خواهد کرد.</p>
      <p>وی همچنین بر لزوم عقد قرارداد تجارت آزاد با آمریکا، استرالیا، زلاندنو و ژاپن به عنوان راهکار موازی حزب محافظه‌کار برای توسعه تجارت آزاد به فراتر از مرزهای اتحادیه اروپا تاکید کرد و وعده داد که نسبت به راه‌اندازی در بندر تجاری آزاد در سراسر بریتانیا اقدام خواهد کرد.</p>
      <p>نخست وزیر بریتانیا بخش دیگر برنامه حزب محافظه‌کار را کاهش ورود مهاجران فاقد مهارت و کم مهارت عنوان کرد و در مقابل وعده داد که ورود مهاجران متخصص همچون پزشکان تسریع خواهد شد.</p>
      <p>وی یاد آورد شده که پس از برگزیت، حقوق شهروندان اروپایی و غیر اروپایی در بریتانیا یکسان می‌شود و همگی پس از پس سال اقامت در بریتانیا مشمول مزایای بیمه‌کاری، کمک هزینه فرزند و مسکن خواهند شد.</p>
    </article>
  </body>
</html>