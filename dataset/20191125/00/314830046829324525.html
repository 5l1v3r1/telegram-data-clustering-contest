<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939566/%D8%A8%D9%87%D8%B4%D8%AA-%D9%85%D8%A7%D9%84%DB%8C%D8%A7%D8%AA%DB%8C-%D8%AC%D9%87%D8%A7%D9%86-%DA%A9%D8%AC%D8%A7%D8%B3%D8%AA"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="بهشت مالیاتی جهان کجاست؟"/>
    <meta property="og:description" content="کشورهای واقع در دریای کارائیب کماکان جزو محبوب‌ترین پناهگاه‌های مالیاتی جهان هستند."/>
  </head>
  <body>
    <article>
      <h1>بهشت مالیاتی جهان کجاست؟</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>کشورهای واقع در دریای کارائیب کماکان جزو محبوب‌ترین پناهگاه‌های مالیاتی جهان هستند.</i>
      </p>
      <figure>
        <img src="https://cdn.tabnak.ir/files/fa/news/1398/9/4/1095306_583.jpg"/>
      </figure>
      <p>کشورهای واقع در دریای کارائیب کماکان جزو محبوب‌ترین پناهگاه‌های مالیاتی جهان هستند.</p>
      <p>به گزارش «تابناک» به نقل از ایسنا، با وجود اتخاذ رویکرد سخت‌گیرانه در بسیاری از کشورهای جهان، مناطق کارائیب هنوز از جمله مقاصد محبوب برای مجرمان مالیاتی محسوب می‌شوند. موسسه " کورپ نت" هلند در گزارشی به بررسی بهشت های مالیاتی جهان پرداخته است که در ادامه با آن ها آشنا می‌شوید:</p>
      <p>۱-جزایر ویرجین</p>
      <p>این مجمع الجزایر کوچک با ۳۵ هزار و ۸۰۲ نفر جمعیت از سال ۲۰۱۵ در فهرست سیاه مالیاتی اتحادیه اروپا قرار گرفته است. با این حال مقامات این جزیره همواره ادعای فرار مالیاتی در این جزایر را رد کرده اند. اتحادیه اروپا تا پایان سال ۲۰۱۹ به این منطقه مهلت داده تا است تا قوانین مالیاتی خود را اصلاح کند.</p>
      <p>۲- تایوان</p>
      <p>مقامات چینی همواره ادعای مالکیت بر این منطقه را دارند. با توجه به اصلاحات مناسب در زمینه مقابله با جرائم مالیاتی، نام تایوان امسال از فهرست سیاه اتحادیه اروپا خارج شد.</p>
      <p>۳- جرسی</p>
      <p>یک جزیره بین انگلیس و فرانسه که از دهه ۱۹۲۰ تاکنون یکی از مراکز پولشویی ثروتمندان انگلیسی بوده است. این منطقه یکی از ضعیف ترین نظام های نظارتی مالیاتی در اروپا را دارد.</p>
      <p>۴- برمودا</p>
      <p>دیگر کشور حاشیه دریای کارائیب که توسط بنیاد آکسفام به عنوان بدترین نظام مالیاتی شرکت ها معرفی شد. این کشور ۷۰ هزار نفری در سال ۲۰۱۶ وارد لیست سیاه اتحادیه اروپا شد.</p>
      <p>۵- جزایر کایمن</p>
      <p>این کشور یکی از مقاصد محبوب فرار مالیاتی جهان است چرا که در آن مالیات بر درآمد شرکت ها و اشخاص و مالیات بر سرمایه وجود ندارد.</p>
      <p>۶- ساموآ</p>
      <p>این کشور ۲۰۰ هزار نفری در سال ۲۰۱۶ توسط موسسه " تکس جاستیس نتورک" به عنوان رمزآلودترین نظام مالیاتی جهان معرفی شده است.</p>
      <p>۷- لیختن اشتاین</p>
      <p>با وجود عضویت در اتحادیه اروپا و منطقه یورو، این کشور یکی از پایین ترین نرخ های مالیاتی را در سطح کشورهای اروپایی دارد. متوسط درآمد سرانه در این کشور یکی از سه متوسط بالای اروپا محسوب می شود.</p>
      <p>۸- کوراکو</p>
      <p>این جزیره تحت مالکیت هلند است و در سال ۲۰۱۷ وارد لیست خاکستری اتحادیه اروپا شد.</p>
      <p>۹- جزایر مارشال</p>
      <p>این کشور در حوزه قلمروی آمریکا قرار دارد و امسال از فهرست سیاه اتحادیه اروپا خارج شد اما هنوز میزان جرائم مالیاتی در آن بالا است.</p>
      <p>۱۰- مالت</p>
      <p>کسب و کارهای خارجی در این کشور تنها ۵ درصد مالیات بر سود خود پرداخت می کنند و به همین دلیل مالت یکی از مقاصد محبوب سرمایه گذاری اتحادیه اروپا است. با این حال مقامات اروپایی با این کشور بر سر مساله جرائم مالیاتی اختلاف نظر جدی دارند.</p>
    </article>
  </body>
</html>