<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939615/%D8%B6%D8%B9%D9%81-%DA%86%D8%B1%D8%AE%D9%87-%D9%85%D8%A7%D9%84%DB%8C-%D8%AF%D9%84%D8%A7%DB%8C%D9%84-%D8%B6%D8%B9%D9%81-%D8%A8%D8%A7%D8%B2%D8%A7%D8%B1-%D8%AE%D9%88%D8%AF%D8%B1%D9%88%DB%8C-%D8%A7%DB%8C%D8%B1%D8%A7%D9%86"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="ضعف چرخه مالی دلایل ضعف بازار خودروی ایران"/>
    <meta property="og:description" content="مجتبی نظری گفت: بخش عمده‌ای از سود صنعت خودرو همواره در جیب بانک‌ها رفته، این در حالی است که در دنیا بانک‌ها در فروش و ارتقای تولید صنعت خودرو نقش مهمی دارند در ایران بانک‌ها تنها از سود این صنعت بهره‌مند شدند و همواره خودروسازان نیز مجبور به پرداخت سود بانکی ناشی از معوقات بانکی شده اند.کارشناس صنعت خودرو در حاشیه نمایشگاه صنعت قطعه سازی در گفتگو با خبرنگار خبرگزاری موج با اشاره به اینکه در حال حاضر صنعت قطعه سازی در ایران قوی‌تر از صنعت خودرو است، گفت: شرکت‌های قطعه سازی داخلی امروز با مشکل تامین مواد اولیه مواجه هستند که اگر این مشکل برطرف شود امکان داخلی سازی ۴۷۰ قطعه وارداتی که امروز در مجموع در صنعت خودرو واردات می‌شود وجود دارد.مجتبی نظری با بیان اینکه دولت سال‌ها از صنعت خودرو استفاده کرده است و امروز باید با حمایت از این صنعت به رشد آن کمک کند، افزود: بخش عمده‌ای از سود صنعت خودرو همواره در جیب بانک‌ها رفته، این در حالی است که در دنیا بانک‌ها در فروش و ارتقای تولید صنعت خودرو نقش مهمی دارند در ایران بانک‌ها تنها از سود این صنعت بهره‌مند شدند و همواره خودروسازان نیز مجبور به پرداخت سود بانکی ناشی از معوقات…"/>
  </head>
  <body>
    <article>
      <h1>ضعف چرخه مالی دلایل ضعف بازار خودروی ایران</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>مجتبی نظری گفت: بخش عمده‌ای از سود صنعت خودرو همواره در جیب بانک‌ها رفته، این در حالی است که در دنیا بانک‌ها در فروش و ارتقای تولید صنعت خودرو نقش مهمی دارند در ایران بانک‌ها تنها از سود این صنعت بهره‌مند شدند و همواره خودروسازان نیز مجبور به پرداخت سود بانکی ناشی از معوقات بانکی شده اند.<br/><br/>کارشناس صنعت خودرو در حاشیه نمایشگاه صنعت قطعه سازی در گفتگو با خبرنگار خبرگزاری موج با اشاره به اینکه در حال حاضر صنعت قطعه سازی در ایران قوی‌تر از صنعت خودرو است، گفت: شرکت‌های قطعه سازی داخلی امروز با مشکل تامین مواد اولیه مواجه هستند که اگر این مشکل برطرف شود امکان داخلی سازی ۴۷۰ قطعه وارداتی که امروز در مجموع در صنعت خودرو واردات می‌شود وجود دارد.<br/><br/>مجتبی نظری با بیان اینکه دولت سال‌ها از صنعت خودرو استفاده کرده است و امروز باید با حمایت از این صنعت به رشد آن کمک کند، افزود: بخش عمده‌ای از سود صنعت خودرو همواره در جیب بانک‌ها رفته، این در حالی است که در دنیا بانک‌ها در فروش و ارتقای تولید صنعت خودرو نقش مهمی دارند در ایران بانک‌ها تنها از سود این صنعت بهره‌مند شدند و همواره خودروسازان نیز مجبور به پرداخت سود بانکی ناشی از معوقات بانکی شده اند.<br/><br/>او با تاکید بر اینکه تنها راهکار بازگشت صنعت خودرو به رقابت پذیری حمایت دولت در جهت تامین سرمایه است، گفت: امروز رقابت جهانی در صنعت خودرو بسیار سخت است و تنها شرکت‌های که از توانمندی بالایی در عرصه محصولات نوآور برخوردار هستند می‌توانند در بازار سهمی داشته باشند.<br/><br/>به گزارش خبرنگار خبرگزاری موج، در یکسال اخیر وزارت صنعت، معدن و تجارت با فراخوان برای تولید قطعات وارداتی به دنبال کاهش وابستگی صنعت خودرو به واردات بوده است. در حال حاضر این صنعت به دلیل اینکه بخشی از مواد اولیه را از طریق واردات تامین می‌کنند هزینه تمام شده بالایی دارد و اگر این قطعات به وسیله شرکت‌های دانش بنیان داخلی تامین شود هزینه تولید کاهش می‌یابد و به تبع آن می‌تواند به افزایش تیراژ و عرضه نیز کمک کند؛ حال باید دید در آینده چقدر وزارت صنعت به این هدف دست خواهد یافت.</p>
    </article>
  </body>
</html>