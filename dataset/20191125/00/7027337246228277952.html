<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700142/%D9%82%D9%88%DA%86%D8%A7%D9%86%E2%80%8C%D9%86%DA%98%D8%A7%D8%AF-%D9%82%D8%B7%D8%B9-%D8%A7%DB%8C%D9%86%D8%AA%D8%B1%D9%86%D8%AA-%D8%AF%D8%B1-%D8%A7%DB%8C%D8%B1%D8%A7%D9%86-%D8%A8%D8%B1%D8%A7%DB%8C-%D9%85%D9%86-%D8%AE%DB%8C%D9%84%DB%8C-%D8%B3%D8%AE%D8%AA-%D8%A8%D9%88%D8%AF-%DA%AF%D8%A7%D9%87%DB%8C-%D8%A7%D8%B2-%D8%B7%D8%B1%DB%8C%D9%82-%D8%A7%D8%B3%DA%A9%D8%A7%DB%8C%D9%BE-%D8%A8%D8%A7-%D8%AE%D8%A7%D9%86%D9%88%D8%A7%D8%AF%D9%87-%D8%AD%D8%B1%D9%81-%D9%85%DB%8C%E2%80%8C%D8%B2%D8%AF%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="قوچان‌نژاد: قطع اینترنت در ایران برای من خیلی سخت بود/ گاهی از طریق اسکایپ با خانواده حرف می‌زدم"/>
    <meta property="og:description" content="من فوتبال هجومی دوست دارم و دوست دارم بارها در محوطه جریمه حضور داشته باشم ولی اغلب این را تجربه کردم که مربی‌ها درباره فوتبال متفاوت فکر می‌کردند و من در زمین خودی مشغول دفاع کردن می شدم. کیفیت من در این گونه فوتبال نیست و به همین خاطر به لیگ هلند آمدم که بیشتر به توانایی من می‌خورد."/>
  </head>
  <body>
    <article>
      <h1>قوچان‌نژاد: قطع اینترنت در ایران برای من خیلی سخت بود/ گاهی از طریق اسکایپ با خانواده حرف می‌زدم</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <p>
        <b>من فوتبال هجومی دوست دارم و دوست دارم بارها در محوطه جریمه حضور داشته باشم ولی اغلب این را تجربه کردم که مربی‌ها درباره فوتبال متفاوت فکر می‌کردند و من در زمین خودی مشغول دفاع کردن می شدم. کیفیت من در این گونه فوتبال نیست و به همین خاطر به لیگ هلند آمدم که بیشتر به توانایی من می‌خورد.</b>
      </p>
      <figure>
        <img src="https://cdn.asriran.com/files/fa/news/1398/9/4/1040706_532.jpg"/>
      </figure>
      <p>مهاجم ایرانی تیم زوله مهمترین گل دوران فوتبال خود را گلزنی به تیم ملی فوتبال کره اعلام کرد که زمینه ساز صعود ایرانی به جام جهانی برزیل شد.</p>
      <p>به گزارش ایسنا و به نقل از سایت NOS هلند، رضا قوچان‌نژاد مهاجم ایرانی که در تیم زوله توانست درخشش خوبی داشته باشد تاکنون در چند تیم بازی کرده و دوران متفاوتی در این تیم‌ها داشته است.</p>
      <p>۱۲ باشگاه، ۷ کشور و ۳ قاره مختلف تجربه حضور مهاجمی بوده است که اکنون در تیم زوله هلند در لیگ برتر این کشور بازی می کند. او در این فصل توانست در یک دیدار که به صورت ذخیره به میدان آمد چهار گل در یک دیدار به ثمر برساند ولی این اولین باری نیست که نام او وارد کتاب رکوردها می شود. او در اولین بازی خود برای چامبور به ۹ ثانیه زمان نیاز داشت تا برای این تیم در لیگ گلزنی کند. "من خیلی گلزنی را دوست دارم البته آمار خوبی هم دارم ولی در هر صورت من هم تیم را به عملکرد فردی ترجیح می‌دهم. من در سنت ترویدن و چارلتون در تیم‌هایی بازی کردم که برای سقوط نکردن تلاش می کردم و این هم تجربه جدیدی بود و چیزهایی از آن یا گرفتم".</p>
      <p>او در پاسخ به این سوال که مهمترین گل دوران فوتبالش چه گلی بوده است گفت: گلی که در سال ۲۰۱۳ در سئول وارد دروازه کره جنوبی کردم و باعث شد تا تیم به جام جهانی صعود کند مهمترین گل دوران فوتبال من بوده است. گلزنی همیشه حس خوبی دارد ولی آن گل چیز دیگری بود و باعث شد تا من در رده بین‌المللی خودم را نشان دهم. حس خیلی خوبی است که هموطنانت را ببینی و بگویند که موقع ان گل چکار می کردند. در ایران خیلی ها به خیابان ها ریختند و از صعود به جام جهانی ابراز خوشحالی کردند. برای آن گل به خودم می بالم و احساس غرور می کنم.</p>
      <p>در چند روز گذشته اینترنت جهانی در ایران قطع بود و ارتباط گرفتن با داخل کشور با مشکل روبرو شده بود. مهاجم ایرانی درباره این اتفاق گفت: برای من خیلی سخت بود. البته هرازگاهی اسکایپ اجازه می داد تا با خانواده خود ارتباط داشته باشیم. امیدوارم به زودی شرایط عادی شود.</p>
      <p>مهاجم ایرانی در پایان گفت: من فوتبال هجومی دوست دارم و دوست دارم بارها در محوطه جریمه حضور داشته باشم ولی اغلب این را تجربه کردم که مربی‌ها درباره فوتبال متفاوت فکر می‌کردند و من در زمین خودی مشغول دفاع کردن می شدم. کیفیت من در این گونه فوتبال نیست و به همین خاطر به لیگ هلند آمدم که بیشتر به توانایی من می‌خورد.</p>
    </article>
  </body>
</html>