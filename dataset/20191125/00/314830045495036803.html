<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939623/%D8%A8%D8%A7%D8%B2%DB%8C%DA%A9%D9%86-%D8%AA%DA%A9%D9%86%DB%8C%DA%A9%DB%8C-%D8%A7%D8%B3%D8%AA%D9%82%D9%84%D8%A7%D9%84-%D9%87%D9%86%D9%88%D8%B2-%D8%A8%D8%AE%D8%B4%DB%8C%D8%AF%D9%87-%D9%86%D8%B4%D8%AF%D9%87"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="بازیکن تکنیکی استقلال هنوز بخشیده نشده"/>
    <meta property="og:description" content="با گذشت نیمی از زمان محرومیت محمدبلبلی هافبک جوان و تکنیکی تیم استقلال بدلیل تقلب و قرارداد با دو تیم مختلف، این باشگاه می‌تواند نسبت به تعلیق باقیمانده آن اقدام کند اما هنوز حکم این بازیکن متخلف لغو نشده است."/>
  </head>
  <body>
    <article>
      <h1>بازیکن تکنیکی استقلال هنوز بخشیده نشده</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>با گذشت نیمی از زمان محرومیت محمدبلبلی هافبک جوان و تکنیکی تیم استقلال بدلیل تقلب و قرارداد با دو تیم مختلف، این باشگاه می‌تواند نسبت به تعلیق باقیمانده آن اقدام کند اما هنوز حکم این بازیکن متخلف لغو نشده است.</p>
      <p>به گزارش تاباک ورزشی، محمدبلبلی هافبکی که در ابتدای فصل به استقلال پیوست ، با شکایت باشگاه سپیدرود از فولاد و متعاقب آن پیچیده شدن پرونده، با محرومیت شش ماهه مواجه شد. حالا، اما بعد از گذشت سه ماه و نیمی از این محرومیت براساس قانون باشگاه استقلال می‌تواند نسبت به تعلیق باقیمانده این حکم تقاضا کند.</p>
      <p>در همین ارتباط امروز این خبر منتشر شد که استقلال با کسب رضایت فولاد و سپیدرود توانسته ماجرای بخشودگی این بازیکن را به کمیته استیناف ببرد و حتی گفته می‌شد که این بازیکن بخشیده شده و می‌تواند تیمش را برابر سپاهان همراهی کند. بلبلی روزهای متمادی است که با آبی ها تمرین می کند اما مهدی دادرس عضو کمیته استیناف فدراسیون فوتبال در این رابطه گفت : «نه هنوز ما هیچ حکم جدیدی درباره بلبلی نداده ایم.»</p>
      <p>او در رابطه با شرایط تعلیق این حکم گفت : « ما از ابتدا هم به باشگاه استقلال گفتیم زمانی که محرومیت به نصف برسد می‌تواند اعتراض کند تا زمان باقیمانده محرومیت تعلیق شود. اعتراض استقلالی‌ها به استیناف آمده، اما به آن‌ها اعلام کرده ایم که باید محرومیت به نصف برسد و بعد بتوانند تقاضای رسیدگی کنند. این پرونده پیچیدگی‌هایی دارد که دو باشگاه دیگر هم پای شان در میان است. باید ببینیم در روز‌های آینده چه اتفاقی رخ خواهد داد. »</p>
    </article>
  </body>
</html>