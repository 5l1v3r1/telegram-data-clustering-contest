<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2824512-policejski-na-volini-zatrimali-panogo-vodia-so-tikauci-spriciniv-dtp.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T00:23:00+00:00"/>
    <meta property="og:title" content="Поліцейські на Волині затримали п'яного водія, що, тікаючи, спричинив ДТП"/>
    <meta property="og:description" content="На Волині поліцейські затримали нетверезого водія, який спричинив ДТП, намагаючись утекти від правоохоронців."/>
  </head>
  <body>
    <article>
      <h1>Поліцейські на Волині затримали п'яного водія, що, тікаючи, спричинив ДТП</h1>
      <h2>На Волині поліцейські затримали нетверезого водія, який спричинив ДТП, намагаючись утекти від правоохоронців.</h2>
      <address>
        <time datetime="2019-11-25T00:23:00+00:00">25 Nov 2019, 00:23</time>
      </address>
      <p>Про це повідомляє <a href="https://www.npu.gov.ua/news/dtp/na-volini-policzejski-zatrimali-netverezogo-vodiya-yakij-namagavsya-vtekti-vid-pravooxoroncziv-ta-sprichiniv-dtp/">поліція Волинської області.</a></p>
      <p>“Співробітники групи реагування патрульної поліції на вулиці в райцентрі Камінь-Каширськ виявили автомобіль Mercedes Benz–320, який рухався, порушуючи правила дорожнього руху. Його водій не виконав законні вимоги поліцейських про зупинку й почав утікати”, - йдеться у повідомленні.</p>
      <p>Зазначається, що під час переслідування правопорушник скоїв <b><a href="https://www.ukrinform.ua/tag-dtp">дорожнього-транспортну пригоду</a></b>, в якій було пошкоджено поліцейський автомобіль. Зловмисника правоохоронці зупинили та затримали в селі Клітицьк цього ж району.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2810789-dtp-z-avtobusom-na-hmelniccini-kilkist-postrazdalih-zrosla-do-13.html">ДТП з автобусом на Хмельниччині: кількість постраждалих зросла до 13</a>
      </blockquote>
      <p>Порушником виявився раніше судимий 32-річний житель райцентру. Зокрема, за неодноразове керування транспортним засобом у стані сп’янніння волинянина вже позбавляли права на керування автомобілем.</p>
      <p>Щодо затриманого поліцейські склали шість адміністративних матеріалів, у тому числі й за керування транспортом у стані сп’яніння. Його автомобіль помістили на арештмайданчик.</p>
    </article>
  </body>
</html>