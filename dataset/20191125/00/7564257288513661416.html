<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/135069-na-zhitomirschin-za-spriyannya-prokuraturi-na-korist-fondu-derzhmayna-splacheno-mayzhe-odin-mlyon-borgu-z-orendnoyi-plati.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="На Житомирщині за сприяння прокуратури на користь Фонду держмайна сплачено майже один мільйон боргу з орендної плати"/>
    <meta property="og:description" content="Органами прокуратури Житомирської області вжито заходів представницького характеру щодо виконання судового рішення про стягнення із Публічного акціонерного товариства «Головинський граніт» мільйонного боргу з орендної плати.Завдяки вжитим заходам та за результатами електронних торгів, на рахунок Фонду державного майна України по Житомирській області у листопаді 2019 року боржником сплачено 928 тис грн.Таким чином, із загальної суми – майже 1, 8 млн грн боргу та нарахованої на нього пені за оренду сплачено понад 1,2 млн грн (перший транш на суму 303 тис грн сплачено у 2016 році).Наразі прокуратура області продовжує здійснення контролю за виконавчими діями щодо сплати остаточного боргу на суму понад 550 тис грн.Йдеться про те, що за позовом органів прокуратури в інтересах держави в особі Регіонального відділення Фонду держмайна України по області рішенням господарського суду Житомирської області від 12.11.2015 стягнуто з ПАТ «Головинський граніт» заборгованість з орендної плати (а також нараховану пеню) на загальну…"/>
  </head>
  <body>
    <article>
      <h1>На Житомирщині за сприяння прокуратури на користь Фонду держмайна сплачено майже один мільйон боргу з орендної плати</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Органами прокуратури Житомирської області вжито заходів представницького характеру щодо виконання судового рішення про стягнення із Публічного акціонерного товариства «Головинський граніт» мільйонного боргу з орендної плати.<br/><br/>Завдяки вжитим заходам та за результатами електронних торгів, на рахунок Фонду державного майна України по Житомирській області у листопаді 2019 року боржником сплачено 928 тис грн.<br/><br/>Таким чином, із загальної суми – майже 1, 8 млн грн боргу та нарахованої на нього пені за оренду сплачено понад 1,2 млн грн (перший транш на суму 303 тис грн сплачено у 2016 році).<br/><br/>Наразі прокуратура області продовжує здійснення контролю за виконавчими діями щодо сплати остаточного боргу на суму понад 550 тис грн.<br/>Йдеться про те, що за позовом органів прокуратури в інтересах держави в особі Регіонального відділення Фонду держмайна України по області рішенням господарського суду Житомирської області від 12.11.2015 стягнуто з ПАТ «Головинський граніт» заборгованість з орендної плати (а також нараховану пеню) на загальну суму 1 783 065 грн.<br/><br/>Оскільки рішення суду боржником добровільно не виконано, воно перебуває на виконанні у відділі примусового виконання рішень управління державної виконавчої служби ГУ юстиції в області.<br/><br/>У ході примусового виконання державним виконавцем майно боржника описано, арештовано та передано на реалізацію через електронні торги.</p>
    </article>
  </body>
</html>