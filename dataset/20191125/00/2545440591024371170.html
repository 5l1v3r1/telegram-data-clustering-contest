<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunyadan-spor/doncicli-mavericks-galibiyet-serisini-5-maca-cikardi/1654476"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Doncicli Mavericks galibiyet serisini 5 maça çıkardı"/>
    <meta property="og:description" content="Sloven oyuncunun 41 sayı ve 10 asistle oynadığı maçta Dallas Mavericks, deplasmanda Houston Rockets'ı 137-123 yendi."/>
  </head>
  <body>
    <article>
      <h1>Doncicli Mavericks galibiyet serisini 5 maça çıkardı</h1>
      <h2>Sloven oyuncunun 41 sayı ve 10 asistle oynadığı maçta Dallas Mavericks, deplasmanda Houston Rockets'ı 137-123 yendi.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">Yunus Kaymaz  </a></address>
      <h4>İstanbul</h4>
      <p><b>Amerikan Basketbol Ligi'nde </b>(NBA) Dallas Mavericks, formda genç yıldızı <b>Luka Doncic'in </b>yeni bir rekora daha imza attığı maçta Houston Rockets'ı 137-123 mağlup etti.</p>
      <p>NBA'e 5 maçla devam edildi. Son olarak Cleveland Cavaliers'ı 42 sayı farkla yenen Dallas Mavericks, deplasmanda Houston Rockets'ı 137-123 mağlup ederek üst üste beşinci galibiyetini aldı.</p>
      <p>Bu sezon sahadan 11. kez galip ayrılan Mavericks'in Sloven yıldızı Doncic, karşılaşmayı 41 sayı, 10 asist ve 6 ribauntla tamamladı. 20 yaşında basketbolcu, NBA'de 4 maç üst üste 30 sayı barajını aşan Kevin Durant'tan sonraki en genç oyuncu oldu. Tim Hardaway 31, Kristaps Porzingis 23 sayıyla galibiyette pay sahibi oldu.</p>
      <p>Üst üste 3. mağlubiyetini alan Rockets'ta James Harden'ın 32 sayı, 9 ribaunt, 11 asistlik performansı mağlubiyete engel olamadı. </p>
      <h3>Sonuçlar</h3>
      <p>Houston Rockets-Dallas Mavericks: 123-137</p>
      <p>New York Knicks-Brooklyn Nets: 101-103</p>
      <p>Washington Wizards-Sacramento Kings: 106-113</p>
      <p>Denver Nuggets-Phoenix Suns: 116-104</p>
      <p>Los Angeles Clippers-New Orleans Pelicans: 134-109</p>
      <related>
        <a href="https://www.aa.com.tr/tr/dunyadan-spor/doncicli-mavericks-galibiyet-serisini-5-maca-cikardi/1654476"/>
        <a href="https://www.aa.com.tr/tr/basketbol/nbade-bucks-ve-lakers-galibiyet-serisini-7-maca-cikardi/1653902"/>
        <a href="https://www.aa.com.tr/tr/basketbol/mavericks-doncicin-rekor-kirdigi-macta-cavaliersi-yendi/1653350"/>
        <a href="https://www.aa.com.tr/tr/dunyadan-spor/doncicin-tarihe-gectigi-macta-mavericksten-warriorsa-48-sayi-fark/1651493"/>
        <a href="https://www.aa.com.tr/tr/basketbol/nbade-furkanin-ekibi-76ers-cedinin-takimi-cavaliersi-maglup-etti/1648357"/>
        <a href="https://www.aa.com.tr/tr/basketbol/cedinin-12-sayisi-cavaliersa-yetmedi/1646116"/>
      </related>
    </article>
  </body>
</html>