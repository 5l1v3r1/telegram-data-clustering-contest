<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e-forologia.gr/cms/viewContents.aspx?id=215877"/>
    <meta property="og:site_name" content="e-forologia"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Εβδομαδιαία επιχειρησιακή δραστηριότητα των μηχανισμών ελέγχου για την αντιμετώπιση του Παρεμπορίου"/>
    <meta property="og:description" content="- Το Υπουργείο Ανάπτυξης &amp; Επενδύσεων και η Γενική Γραμματεία Εμπορίου &amp; Προστασίας Καταναλωτή ανακοινώνουν την..."/>
  </head>
  <body>
    <article>
      <h1>Εβδομαδιαία επιχειρησιακή δραστηριότητα των μηχανισμών ελέγχου για την αντιμετώπιση του Παρεμπορίου</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Το Υπουργείο Ανάπτυξης &amp; Επενδύσεων και η Γενική Γραμματεία Εμπορίου &amp; Προστασίας Καταναλωτή ανακοινώνουν την εβδομαδιαία επιχειρησιακή δραστηριότητα των μηχανισμών ελέγχου για την αντιμετώπιση του Παρεμπορίου στο σύνολο της επικράτειας.</p>
      <p>
        <b>Σημειώνεται ότι:</b>
      </p>
      <p>1) Κατά το χρονικό διάστημα από 18.11.2019 έως 24.11.2019 πραγματοποιήθηκαν συνολικά <b>239</b> έλεγχοι.</p>
      <p>2) Οι παραβάσεις παρουσιάζουν αύξηση κατά <b>98%</b> για το προαναφερθέν χρονικό διάστημα (συνολικά 79 βεβαιωμένες παραβάσεις), συγκριτικά με την προηγούμενη εβδομάδα 11.11.2019 – 16.11.2019.</p>
      <p>3) Σε συνεργασία με την Ελληνική Αστυνομία, τη Δημοτική Αστυνομία, το Λιμενικό Σώμα και την συνδρομή των τοπικών δημοτικών και περιφερειακών αρχών οι επιχειρήσεις ελέγχου για την αντιμετώπιση του παρεμπορίου έλαβαν χώρα σε Αττική, Θεσσαλονίκη και Αίγιο.</p>
      <p>4) Ελέγχθηκαν, κατασχέθηκαν και καταστράφηκαν χιλιάδες είδη παρεμπορίου (<b>2.806</b> τεμάχια), κυρίως απομιμητικά, τα οποία θα διακινούνταν παράνομα στην αγορά.</p>
      <p>5) Επεβλήθησαν πρόστιμα σύμφωνα με τις κείμενες διατάξεις για έλλειψη παραστατικών εμπορίας και παράνομης διακίνησης, έλλειψη αδείας κ.α. συνολικού ύψους <b>33.500</b> ευρώ.</p>
      <p>
        <b>Επιμέρους δράσεις:</b>
      </p>
      <p><b>Α)</b> Στα πλαίσια της αντιμετώπισης της παράνομης διακίνησης κρεάτων και της προστασίας των καταναλωτών, πραγματοποιήθηκε έκτακτη επιχείρηση από το ΣΥΚΕΑΑΠ της Γενικής Γραμματείας Εμπορίου και Προστασίας Καταναλωτή του Υπουργείου Ανάπτυξης και Επενδύσεων, την Κυριακή 24/11/2019 κατά τις απογευματινές ώρες, περιμετρικώς της Κεντρικής Αγοράς Αθηνών στου Ρέντη. Βρίσκεται σε εξέλιξη περαιτέρω έρευνα σε όλο το φάσμα της εμπορικής αλυσίδας. Έως τώρα έχουν πραγματοποιηθεί 35 έλεγχοι σε φορτηγά ψυγεία και έχουν βεβαιωθεί 48 παραβάσεις.</p>
      <p>Στην επιχείρηση συμμετείχαν οι δυνάμεις:</p>
      <p>1. Της <b>Ελληνικής Αστυνομίας</b> με:</p>
      <p>u Την Ομάδα τμήματος Παρεμπορίου της Διεύθυνσης Αστυνομίας Αθηνών</p>
      <p>u Της Διεύθυνσης Ασφαλείας Αττικής με ομάδα Ο.Π.Κ.Ε</p>
      <p>u Της Διεύθυνσης Τροχαίας Αττικής</p>
      <p>u Του Αστυνομικού Τμήματος Μοσχάτου</p>
      <p>2. Της <b>ΑΑΔΕ του Υπουργείου Οικονομικών</b></p>
      <p>3. Της <b>Γενικής Διεύθυνσης Αγροτικής Οικονομίας- Κτηνιατρικής &amp; Αλιείας της Περιφέρειας Αττικής</b></p>
      <p><b>Β)</b> Το Σάββατο στις 23/11/2019 πραγματοποιήθηκε από το τμήμα Παρεμπορίου της Διεύθυνσης Αστυνομίας Θεσσαλονίκης, της Δημοτικής Αστυνομίας του Δήμου Θεσσαλονίκης και του Λιμενικού Σώματος, επιχείρηση για την αντιμετώπιση του παρεμπορίου στην ευρύτερη περιοχή του κέντρου. Πραγματοποιήθηκαν 24 έλεγχοι, βεβαιώθηκαν 8 παραβάσεις και ακολουθήθηκε η αυτόφωρη διαδικασία για αυτές. Κατασχέθηκαν και καταστράφηκαν <b>2170</b> τμχ προϊόντα παρεμπορίου.</p>
    </article>
  </body>
</html>