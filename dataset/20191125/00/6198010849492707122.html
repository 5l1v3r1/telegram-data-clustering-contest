<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/greys-anatomy-16-gianniotti-su-meredith-e-deluca-non-e-finita/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Grey’s Anatomy 16, Gianniotti su Meredith e DeLuca: “Non è finita!”"/>
    <meta property="og:description" content="Anticipazioni Grey's Anatomy 16, Gianniotti: &quot;C'è ancora tanto da dire sui MerLuca!&quot; L'ultima puntata di Grey's Anatomy dell'anno ha portato in scena una"/>
  </head>
  <body>
    <article>
      <h1>Grey’s Anatomy 16, Gianniotti su Meredith e DeLuca: “Non è finita!”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/claudiaciavarella/" target="_blank">Claudia Ciavarella</a></address>
      <figure>
        <img src="https://i0.wp.com/www.lanostratv.it/wp-content/uploads/2019/08/foto_meredith_deluca.jpg"/>
      </figure>
      <h3>Anticipazioni Grey’s Anatomy 16, Gianniotti: “C’è ancora tanto da dire sui MerLuca!”</h3>
      <p>L’ultima puntata di <b>Grey’s Anatomy</b> dell’anno ha portato in scena una quantità enorme di storyline che verranno affrontate solo a partire dal 23 gennaio. Tra le tante novità, quella che ha maggiormente stupito i telespettatori del<b> Medical-Drama</b> riguarda l’ormai conclamata crisi tra <b>Meredith Grey</b> ed <b>Andrew DeLuca</b>. Dopo la pausa di riflessione richiesta dallo specializzando, i due protagonisti non hanno ancora chiarito i reali sentimenti che li legano. Una serie di elementi che hanno portato i fan ad interrogarsi sul futuro dei <b>“MerLuca”</b>. In occasione delle sempre più insistenti domande, <b>Giacomo Gianniotti</b> ha quindi deciso di far chiarezza su quanto accadrà tra <b>Meredith ed Andrew</b> nella seconda parte della sedicesima stagione di <b>Grey’s Anatomy</b>. Ecco le parole dell’attore:</p>
      <blockquote>Continuate a guardare lo show perchè c’è ancora tanto da dire sui Merluca. Non è ancora finita, semplicemente la loro storia diventerà sempre più complicata, quindi rimanete sintonizzati!</blockquote>
      <h3>Grey’s Anatomy 16: Meredith Grey inizierà una frequentazione con Cormac Hayes?</h3>
      <p>Se <b>Giacomo Gianniotti</b> ha dunque lasciato intendere che l’attuale lovestory tra <b>Meredith ed Andrew</b> non può dirsi conclusa, il debutto di Richard Flood nei panni del dottor <b>Cormac Hayes</b> sembra tuttavia rappresentare l’ennesimo elemento di disturbo per i <b>Merluca</b>. Il nuovo capo di chirurgia pediatrica si è infatti rivelato un inaspettato “regalo” di <b>Cristina Yang</b>. La dottoressa, consapevole dell’attuale crisi sentimentale che coinvolge Meredith, ha infatti deciso di indirizzare il nuovo chirurgo al <b>Grey-Sloan Memorial</b> con lo scopo di distrarre l’amica. Quello che è già stato definito “<b>McWidow</b>“, potrebbe infatti rappresentare il nuovo interesse amoroso della protagonista. Vedovo e padre di due ragazzi adolescenti, <b>Cormac Hayes</b> potrebbe inserirsi nella lovestory “<b>MerLuca</b>” dando vita ad un vero e proprio triangolo amoroso.</p>
      <h3>Spoiler Grey’s Anatomy 16: Alex Karev potrebbe rimanere al Pac-North Hospital</h3>
      <p>L’introduzione del personaggio interpretato da <b>Richard Flood</b> non rappresenta, tuttavia, un potenziale pericolo solo per <b>Meredith e DeLuca</b>. Promosso a regular per l’intera durata della sedicesima stagione di <b>Grey’s Anatomy</b>, Cormac Hayes ha di fatto sostituito <b>Alex Karev</b> alla guida del reparto di chirurgia pediatrica. Un chiaro indizio che l’amatissimo <b>Karev</b> non tornerà molto presto tra le corsie del Grey-Sloan Memorial. Dopo la riassunzione di <b>Meredith Grey</b> come capo di chirurgia generale pare infatti che <b>Richard Webber</b>, <b>Owen Hunt</b> e Alex rimarranno al Pac-North Hospital almeno per prossimi episodi.</p>
      <p>In attesa di scoprire come si evolverà la travagliata storia d’amore tra <b>Meredith e DeLuca</b> e come <b>Cormac Hayes</b> si inserirà nella trama di <b>Grey’s Anatomy</b>, il promo della prossima puntata ha anticipato che <b>Jackson e Ben</b> potrebbero essere in <a href="https://www.lanostratv.it/2019/11/anticipazioni-greys-anatomy-16x10-ben-warren-in-pericolo-di-vita/"><b>pericolo di vita</b></a>.</p>
    </article>
  </body>
</html>