<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/smartphone/articoli/n513211/samsung-galaxy-s11-plus-geekbench/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Samsung Galaxy S11 Plus compare su GeekBench con 12 GB di RAM"/>
    <meta property="og:description" content="Il presunto Samsung Galaxy S11 Plus è passato su GeekBench, anche se mancano ancora diversi mesi dalla sua presentazione ufficiale (non sappiamo naturalmente quando esattamente ciò avverrà, ma la tradizione suggerisce fine inverno/inizio primavera, dalle parti del Mobile World Congress 2020 di Barcellona. Non c'è molto di cui parlare, purtroppo: il dispositivo monta l'ultimissima versione disponibile di Android, prevedibilmente, e altrettanto prevedibilmente registra punteggi estremamente bassi, come succede sempre con i dispositivi Samsung la cui presentazione è ancora distante. Molto generosa la RAM: 12 GB - probabilmente grazie ai nuovi chip LPDDR5 la cui produzione di massa è iniziata appena quest'estate."/>
  </head>
  <body>
    <article>
      <h1>Samsung Galaxy S11 Plus compare su GeekBench con 12 GB di RAM</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Francesco</a></address>
      <p>Il presunto <b><a href="https://www.hdblog.it/samsung-galaxy-s11-plus/">Samsung Galaxy S11 Plus</a></b> è passato su <b>GeekBench</b>, anche se mancano ancora diversi mesi dalla sua presentazione ufficiale (non sappiamo naturalmente quando esattamente ciò avverrà, ma la tradizione suggerisce fine inverno/inizio primavera, dalle parti del <a href="https://www.hdblog.it/mwc/">Mobile World Congress 2020 di Barcellona</a>. Non c'è molto di cui parlare, purtroppo: il dispositivo monta <a href="https://www.hdblog.it/android-q/">l'ultimissima versione disponibile di Android</a>, prevedibilmente, e altrettanto prevedibilmente registra punteggi estremamente bassi, come succede sempre con i dispositivi Samsung la cui presentazione è ancora distante. Molto generosa la RAM: 12 GB - probabilmente grazie <a href="https://www.hdblog.it/2019/07/18/samsung-ram-lpddr5-12-gb-smartphone-top-gamma/">ai nuovi chip LPDDR5 la cui produzione di massa è iniziata appena quest'estate</a>.</p>
      <figure>
        <img src="https://hd.tudocdn.net/884723?w=1000&amp;fit=clip"/>
      </figure>
      <p>Il modello del SoC è indicato come <i><b>Exynos9830</b></i>, che, come <a href="https://www.hdblog.it/smartphone/articoli/n511637/samsung-exynos-9830-snapdragon-865-beta-one-ui-2/">abbiamo discusso un mesetto fa circa</a>, dovrebbe essere semplicemente il nome in codice di Exynos 990, chip di nuova generazione top di gamma che <a href="https://www.hdblog.it/Samsung/articoli/n511459/samsung-exynos-990-modem-5g-3123-galaxy-s11/">Samsung ha ufficializzato già da un mese abbondante</a>.</p>
      <p>Qui nasce un piccolo giallo. Samsung ha detto che Exynos 990 includerà un <b>processore octa-core organizzato su tre cluster</b>: due custom ad alta potenza, due core Arm Cortex-A76 e quattro core a risparmio energetico A55. La fonte cinese che ha scovato il benchmark, invece, sostiene che il chip visto su GeekBench è sempre un quad-core, ma con solo due cluster - quattro A76 e quattro A55. Si era già vociferato in precedenza che <a href="https://www.hdblog.it/Samsung/articoli/n511955/samsung-exynos-custom-cpu-fine-sviluppo/">Samsung intendesse chiudere</a> la propria divisione legata allo sviluppo di core personalizzati. Per il momento non possiamo far altro che prendere atto delle informazioni, per quanto discordanti, e aspettare ulteriori delucidazioni.</p>
      <p>Il top gamma con il miglior rapporto qualità/prezzo? <a href="https://www.hdblog.it/prezzi/Asus-ZenFone-6_i3998/">Asus ZenFone 6</a>, in offerta oggi da <a href="https://www.hdblog.it/clickgo/?id=3998&amp;pid=tc90AI01W1M00780&amp;nid=4141990879&amp;area=4&amp;prz=499&amp;hash=a0b90b06b11ab6fc12324319d1bd8972">ASUS eShop a <b>499 euro</b></a> oppure da <a href="https://www.hdblog.it/clickgo/?id=3998&amp;pid=do306458402&amp;nid=455512531&amp;area=4&amp;prz=559&amp;hash=b7f9e0111fcc6fd3ae51a0bb6748cec8">Unieuro a <b>559 euro</b></a>.</p>
      <p>
        <a href="https://www.weibo.com/1778375693/IhRoIAovq?refer_flag=1001030103_&amp;type=comment#_rnd1574703724236">VIA</a>
      </p>
      <p>
        <a href="https://www.gsmarena.com/samsung_galaxy_s11_smg986_appears_in_geekbench_its_exynos_chipset_lacks_custom_cores-news-40255.php">VIA</a>
      </p>
      <p>
        <a href="https://browser.geekbench.com/v5/cpu/665281">FONTE</a>
      </p>
    </article>
  </body>
</html>