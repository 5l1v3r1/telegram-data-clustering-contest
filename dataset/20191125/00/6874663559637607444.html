<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/conference/articles/0,7340,L-3774472,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="דני כהן: &quot;אנחנו מחפשים אנשים רעבים עם אש בוערת מבפנים&quot;"/>
    <meta property="og:description" content="שותף-מנהל ב-Viola Ventures בכנס Mind the Tech של &quot;כלכליסט&quot;: &quot;אנו מחפשים חברות יוצאות דופן ואנשים מצויינים, חלקם אפילו כאלה שלא עשו זאת אף פעם. העולמות שמעניינם אותנו הם הורטיקל, הצ'יפים והצרכנות&quot;"/>
  </head>
  <body>
    <article>
      <h1>דני כהן: "אנחנו מחפשים אנשים רעבים עם אש בוערת מבפנים"</h1>
      <h2>שותף-מנהל ב-Viola Ventures בכנס Mind the Tech של "כלכליסט": "אנו מחפשים חברות יוצאות דופן ואנשים מצויינים, חלקם אפילו כאלה שלא עשו זאת אף פעם. העולמות שמעניינם אותנו הם הורטיקל, הצ'יפים והצרכנות"</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">אביאור אבו</a></address>
      <p>"אנחנו מחפשים אנשים רעבים עם אש בוערת, בעולמות הורטיקל, הצ'יפים והצרכנות", כך אמר היום (ב') דני כהן, שותף-מנהל בקרן הון-סיכון Viola Ventures, בכנס Mind the Tech של כלכליסט בשיתוף בנק לאומי.</p>
      <p>"אנחנו בעסק שנקרא outliers" אמר כהן, "שאומר שבאופן כללי אנו מחפשים חברות יוצאות דופן. כל ה-VCs בעולם האחוזי הצלחה שלהם הם בערך אותו דבר. מה שמבדיל זה אלה שיש להם את הטובים באמת, היוצאי דופן, שמביאים את ההחזרים למשקיעים. בעשור האחרון, חצי מהחברות בארה"ב לא החזירו כלום ורק אחוז אחד החזיר כפול 20 על הכסף, פחות מעשרה אחוז החזירו פחות מכפול 5 על הכסף".</p>
      <figure>
        <img src="https://images1.calcalist.co.il/PicServer3/2019/11/25/949948/1NL.jpg"/>
        <figcaption>דני כהן <br/>צילום: יריב כץ</figcaption>
      </figure>
      <p>"אז זה לא יעזור אם נשקיע בהמון חברות טובות" אמר כהן, "צריך 2-3 חברות מעולות ואז כולם מרוצים. בישראל אחת הבעיות שזה לא היה. בארץ היו יזמים ומשקיעים טובים, אבל ת'כלס כמות ה"יוניקורנס" פשוט לא היה, עד השנים האחרונות. 30 חברות הגיעו לשווי של מיליארד דולר ב-20 שנה האחרונות. רק השנה, והיא טרם נגמרה, יש כבר 9 חברות כאלה. אז יש אופטימיות. חברות לדוגמא הן: אאוטבריין-טאבולה, היפו, ג'י-פרוג, איירון סורס ועוד. הרבה מהחברות קמו די מזמן אפילו עוד ב-2009 אבל זה לוקח זמן. אנחנו היום צריכים לחשוב מה יהיה מעניין עוד 10 שנים, ב-2030".</p>
      <p>כהן הוסיף ואמר: "אנחנו מחפשים שווקים גדולים ואנשים מצויינים, יוצאי דופן, חלקם אפילו כאלה שלא עשו זאת אף פעם. השאלה הבאמת מעניינת היא למה, ולכן צריך משהו בוער מפנים. יצא לי לעבוד עם יזמים שרק חשבו שהם יכולים להקים חברה, אבל אין להם רעב ולכן זה לא קרה. יש שלושה אזורים שמעניינים אותנו".</p>
      <p>"האזור הראשון הוא עולם הורטיקל. בעולם ההון סיכון, לפני עשור בערך היינו משקיעים בחברות שבונות טכנולוגית כדי שהן ימכרו לחברות טכנולוגיה אחרות. ומה קורה עכשיו, יש שווקים ורטיקלים עצומים שסוף סוף טכנולוגיה מגיעה אליהם והם משנים משמעותית את העולם הטכנולוגי. היום אנחנו מחפשים חברות בעולם החקלאות או בעולם האופנה שמשתמשות בטכנולוגיה. אלה דוגמא למוצרים ורטיקלים שהולכים לתעשיות מאוד מסוימות והקונים של החברות האלה לאו דווקא יהיו חברות טכנולוגיות אחרות אלא חברות באותם ורטיקלים שהם עובדים".</p>
      <p>"האזור השני הוא עולם הצ'יפים, ישראל היא מעצמת ציפים, זה מה שידענו לעשות בסוף שנות התשעים. אינטל עד היום את הפיתוח המרכזי שלה עושה בישראל. חברות ענקיות קנו חברות מהר מאוד ולא היה אפשר לייצר שם החזרה שתתאים לעולם ה-VC. אבל החוקים של פעם שנתנו יתרון אדיר לאינטל כבר לא קיימים. מצד שני הבסיס הטכנולוגי שאנו חיים עליו הולך ומתרחב משמעותית ויש צורך בצ'יפים מתוחכמים ולכן פתאום אנו רואים חברות צ'יפים ששוות מיליארד ויותר וההזדמנות שלנו בישראל להטות שם ערך מאוד גדולה".</p>
      <p>כהן סיים את דבריו ואמר: "האזור השלישי הוא עולם הצרכנות. הגרף מראה את 25 האקזיטים הכי טובים בעולם ה-VC, אנליזה פשוטה מראה ששני שליש מהחברות הולכות הישר לצרכן הסופי. אומרים שהישראלים לא מבינים בצרכנות קצה וזה לא נכון, וזה כי כל עולם הפעילויות שלנו כמו חינוך, תעסוקה, בריאות ובידור משתנה וטכנולוגיה יכולה להשפיע וזה אומר שיש הזדמנויות להשקיע בעולמות האלה. דוגמא לחברות ישראליות כאלה הן וויז, סברה, סלינה, סודה סטרים ועוד".</p>
    </article>
  </body>
</html>