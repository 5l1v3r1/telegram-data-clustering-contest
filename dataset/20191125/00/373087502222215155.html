<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/tv/articoli/n513199/huawei-vision-tv-75-quantum-dot/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Huawei Vision 75: Smart TV Quantum Dot con HDR"/>
    <meta property="og:description" content="Huawei Vision 75 è il nuovo TV che va ad ampliare la gamma di prodotti recentemente realizzata dal marchio cinese. Il modello annunciato nelle ultime ore utilizza un pannello LCD da 75&quot; con Quantum Dot e risoluzione Ultra HD. La frequenza di aggiornamento è fissata a 120 Hz con un angolo di visione di 178° lungo entrambi gli assi. Huawei dichiara una copertura dello spazio colore NTSC pari al 100%. La retroilluminazione è di tipo LED Edge con 32 zone di local dimming, il doppio rispetto al 65&quot;. Il 75&quot; offre prestazioni migliori in HDR, con un picco di luminosità di 750 cd/m2 - nits (530 cd/m2 - nits come luminosità massima in SDR). Sono supportati i formati HDR10 e HLG."/>
  </head>
  <body>
    <article>
      <h1>Huawei Vision 75: Smart TV Quantum Dot con HDR</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Nicola Zucchini Buriani</a></address>
      <figure>
        <img src="https://hd.tudocdn.net/884729?w=660&amp;h=373"/>
      </figure>
      <p><b>Huawei Vision 75</b> è il nuovo <b>TV</b> che va ad ampliare la gamma di prodotti <a href="https://www.hdblog.it/2019/09/19/huawei-vision-tv-ufficiale-caratteristiche-prezzi/">recentemente realizzata</a> dal marchio cinese. Il modello annunciato nelle ultime ore utilizza un pannello <b>LCD da 75"</b> con <b>Quantum Dot</b> e risoluzione <b>Ultra HD</b>. La frequenza di aggiornamento è fissata a 120 Hz con un angolo di visione di 178° lungo entrambi gli assi. Huawei dichiara una copertura dello spazio colore NTSC pari al 100%. La retroilluminazione è di tipo <b>LED Edge</b> con <b>32 zone</b> di <a href="https://www.hdblog.it/2015/04/20/A-cosa-serve-e-come-funziona-il-local-dimming-sulle-TV-guida-di-HDblogit/">local dimming</a>, il doppio rispetto al 65". Il 75" offre prestazioni migliori in HDR, con un picco di luminosità di <b>750 cd/m2 - nits</b> (530 cd/m2 - nits come luminosità massima in SDR). Sono supportati i formati <b>HDR10</b> e <b>HLG</b>.</p>
      <p>Il resto della dotazione è invece identico al modello da 65". Ritroviamo quindi <a href="https://www.hdblog.it/harmony-os/">Harmony OS</a> a gestire tutte le funzioni del TV, compresa la fotocamera che consente di effettuare videochiamate in Full HD a 30 fotogrammi al secondo. Il cuore del sistema è costituito dal <b>SoC Honghu 818 </b>basato su architettura ARM con <b>due core Cortex-A73</b>, <b>due core Cortex-A53</b> e una <b>GPU Mali-G51</b>. Sono presenti <b>4 GB di RAM</b> e <b>64 GB per l'archiviazione dei dati</b>.</p>
      <figure>
        <img src="https://hd.tudocdn.net/884730?w=1000&amp;fit=clip"/>
      </figure>
      <p>Non mancano varie capacità legate alla Smart TV, con supporto a molteplici servizi (ovviamente legati al mercato cinese, almeno per ora), assistente vocale e possibilità di controllare altri dispositivi IoT (internet delle cose). Il suono viene diffuso tramite un sistema composto da 6 trasduttori full-range, 2 tweeter, 1 woofer e 2 radiatori passivi. La potenza erogata è pari a 65 W complessivi.</p>
      <p>La connettività comprende Wi-Fi dual band, Bluetooth 5.0, tre ingressi HDMI 2.0b e una porta USB 3.0. Il prezzo di listino è fissato a <b>12.999 yuan</b>, circa 1.700 euro. I primi ordini si potranno piazzare a partire dal 12 dicembre mentre l'inizio effettivo delle vendite è previsto per il 24 dicembre.</p>
      <p>Zero compromessi al miglior prezzo?? <a href="https://www.hdblog.it/prezzi/Samsung-Galaxy-S10-Plus_i3876/">Samsung Galaxy S10 Plus</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=3876&amp;pid=eb133251181598&amp;nid=869291037&amp;area=4&amp;prz=630&amp;hash=3419f5ad44cd2b895f375d856701a890">a <b>630 euro</b></a> oppure da <a href="https://www.hdblog.it/clickgo/?id=3876&amp;pid=do290378975&amp;nid=3843156622&amp;area=4&amp;prz=705&amp;hash=2ef051793ea6ef3e6b6c52e1aa1e100b">ePrice a <b>705 euro</b></a>.</p>
      <p>
        <a href="https://www.gizmochina.com/2019/11/25/huawei-vision-smart-screen-tv-gets-a-75-inch-model-for-12999-yuan-1848/">VIA</a>
      </p>
      <p>
        <a href="https://consumer.huawei.com/cn/huaweivision/v/">FONTE</a>
      </p>
    </article>
  </body>
</html>