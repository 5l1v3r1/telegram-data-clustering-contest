<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/thailand/578957"/>
    <meta property="og:site_name" content="Spring News"/>
    <meta property="article:published_time" content="2019-11-25T00:53:43+00:00"/>
    <meta property="og:title" content="เสี่ยงน้ำท่วมฉับพลัน! อุตุฯ ฉ. 8 เตือน 25-29 พ.ย. ฝนถล่มใต้คลื่นยักษ์"/>
    <meta property="og:description" content="กรมอุตุฯ ฉบับ 8 เตือน 25-29 พ.ย. ภาคใต้ฝนตกหนักและมีฝนเพิ่มขึ้น เสี่ยงเกิดน้ำท่วมฉับพลัน น้ำป่าไหลหลาก ทะเลมีคลื่นสูงถึง 3 เมตร เรือเล็กควรงดออกจากฝั่ง ขณะที่ไทยตอนบนมีอากาศเย็น หมอกหนา ยอดดอยหนาวจัด"/>
  </head>
  <body>
    <article>
      <h1>เสี่ยงน้ำท่วมฉับพลัน! อุตุฯ ฉ. 8 เตือน 25-29 พ.ย. ฝนถล่มใต้คลื่นยักษ์</h1>
      <h2>กรมอุตุฯ ฉบับ 8 เตือน 25-29 พ.ย. ภาคใต้ฝนตกหนักและมีฝนเพิ่มขึ้น เสี่ยงเกิดน้ำท่วมฉับพลัน น้ำป่าไหลหลาก ทะเลมีคลื่นสูงถึง 3 เมตร เรือเล็กควรงดออกจากฝั่ง ขณะที่ไทยตอนบนมีอากาศเย็น หมอกหนา ยอดดอยหนาวจัด</h2>
      <address>
        <time datetime="2019-11-25T00:53:43+00:00">25 Nov 2019, 00:53</time>
      </address>
      <p>วันที่ 25 พ.ย. <b>กรมอุตุนิยมวิทยา</b> ประกาศฉบับที่ 8 เรื่อง “ฝนตกหนักภาคใต้และคลื่นลมแรงบริเวณอ่าวไทย (มีผลกระทบตั้งแต่วันที่ 25-29 พฤศจิกายน 2562)”</p>
      <p>ในช่วงวันที่ 25-29 พ.ย. 62 <b>ภาคใต้จะมีฝนเพิ่มมากขึ้นกับฝนตกหนักหลายพื้นที่</b> ตั้งแต่จังหวัดสุราษฎร์ธานีลงไป โดยมีฝนตกหนักมากบางพื้นที่ในบริเวณจังหวัดนครศรีธรรมราช พัทลุง สงขลา ปัตตานี ยะลา และนราธิวาส ขอให้ประชาชนในบริเวณดังกล่าวระวังอันตรายจากฝนที่ตกหนักและปริมาณน้ำฝนที่ตกสะสม <b>ซึ่งอาจจะทำให้เกิดน้ำท่วมฉับพลัน น้ำป่าไหลหลาก</b> ส่วนคลื่นลมบริเวณอ่าวไทยตอนล่างตั้งแต่จังหวัดสุราษฎร์ธานีลงไป มีคลื่นสูง 2-3 เมตร <b>ขอให้ประชาชนบริเวณชายฝั่งภาคใต้ฝั่งตะวันออกระวังอันตรายจากคลื่นลมแรงที่พัดเข้าหาฝั่ง ชาวเรือควรเดินเรือด้วยความระมัดระวังและเรือเล็กบริเวณอ่าวไทย ควรงดออกจากฝั่งในระยะนี้</b></p>
      <p>ทั้งนี้เนื่องจากบริเวณความกดอากาศสูงกำลังค่อนข้างแรงอีกระลอกหนึ่งจากประเทศจีนจะแผ่ลงมาปกคลุมประเทศเวียดนามตอนบนและทะเลจีนใต้ ทำให้มรสุมตะวันออกเฉียงเหนือที่พัดปกคลุมอ่าวไทยและภาคใต้มีกำลังแรงขึ้น</p>
      <p>อนึ่ง สำหรับพื้นราบบริเวณภาคเหนือ และภาคตะวันออกเฉียงเหนือยังคงมีอากาศเย็นกับมีหมอกในตอนเช้า อุณหภูมิต่ำสุด 16-20 องศาเซลเซียส ส่วนบริเวณยอดดอยและยอดภูมีอากาศหนาวถึงหนาวจัด อุณหภูมิต่ำสุด 6-14 องศาเซลเซียส  ขอให้ประชาชนดูแลรักษาสุขภาพเนื่องจากอากาศที่เปลี่ยนแปลง และเพิ่มความระมัดระวัง ในการสัญจรผ่านบริเวณที่มีหมอกหนาไว้ด้วย</p>
      <p>
        <b>พยากรณ์อากาศสำหรับประเทศไทยตั้งแต่เวลา 06:00 วันนี้ ถึง 06:00 วันพรุ่งนี้</b>
      </p>
      <p><b>ภาคเหนือ</b><br/>บริเวณพื้นราบ อากาศเย็นกับมีหมอกในตอนเช้า<br/>อุณหภูมิต่ำสุด 18-20 องศาเซลเซียส<br/>อุณหภูมิสูงสุด 31-35 องศาเซลเซียส<br/>ส่วนบริเวณยอดดอย มีอากาศหนาวถึงหนาวจัด อุณหภูมิต่ำสุด 6-14 องศาเซลเซียส<br/>ลมตะวันออกเฉียงเหนือ ความเร็ว 10-25 กม./ชม.</p>
      <p><b>ภาคตะวันออกเฉียงเหนือ</b><br/>บริเวณพื้นราบ อากาศเย็นกับมีหมอกในตอนเช้า<br/>อุณหภูมิต่ำสุด 16-19 องศาเซลเซียส<br/>อุณหภูมิสูงสุด 33-34 องศาเซลเซียส<br/>ส่วนบริเวณยอดภู มีอากาศหนาว อุณหภูมิต่ำสุด 9-14 องศาเซลเซียส<br/>ลมตะวันออกเฉียงเหนือ ความเร็ว 10-20 กม./ชม.</p>
      <p><b>ภาคกลาง</b><br/>อากาศเย็นกับมีหมอกบางในตอนเช้า<br/>อุณหภูมิต่ำสุด 19-20 องศาเซลเซียส<br/>อุณหภูมิสูงสุด 33-35 องศาเซลเซียส<br/>ลมตะวันออกเฉียงเหนือ ความเร็ว 10-25 กม./ชม.</p>
      <p><b>ภาคตะวันออก</b><br/>อากาศเย็นกับมีหมอกบางในตอนเช้า<br/>อุณหภูมิต่ำสุด 19-22 องศาเซลเซียส<br/>อุณหภูมิสูงสุด 33-35 องศาเซลเซียส<br/>ลมตะวันออกเฉียงเหนือ ความเร็ว 15-35 กม./ชม.<br/>ทะเลมีคลื่นสูง 1-2 เมตร ห่างฝั่งคลื่นสูงประมาณ 2 เมตร</p>
      <p><b>ภาคใต้ (ฝั่งตะวันออก)</b><br/>มีเมฆมาก กับมีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง<br/>บริเวณจังหวัดสุราษฎร์ธานี นครศรีธรรมราช พัทลุง สงขลา ปัตตานี ยะลา และนราธิวาส<br/>อุณหภูมิต่ำสุด 21-24 องศาเซลเซียส อุณหภูมิสูงสุด 32-34 องศาเซลเซียส<br/>ตั้งแต่จังหวัดชุมพรขึ้นมา ลมตะวันออกเฉียงเหนือ ความเร็ว 15-35 กม/ชม.<br/>ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงประมาณ 2 เมตร<br/>ตั้งแต่จังหวัดสุราษฏร์ธานีลงไป ลมตะวันออกเฉียงเหนือ ความเร็ว 20-40 กม/ชม.<br/>ทะเลมีคลื่นสูง 2-3 เมตร บริเวณที่มีฝนฟ้าคะนองคลื่นสูงมากกว่า 3 เมตร</p>
      <p><b>ภาคใต้ (ฝั่งตะวันตก)</b><br/>มีเมฆเป็นส่วนมาก กับมีฝนฟ้าคะนอง ร้อยละ 40 ของพื้นที่ และมีฝนตกหนักบางแห่ง<br/>บริเวณจังหวัดกระบี่ ตรัง และสตูล<br/>อุณหภูมิต่ำสุด 22-24 องศาเซลเซียส<br/>อุณหภูมิสูงสุด 32-35 องศาเซลเซียส<br/>ลมตะวันออกเฉียงเหนือ ความเร็ว 15-35 กม/ชม<br/>ทะเลมีคลื่นสูง 1-2 เมตร ห่างฝั่งคลื่นสูงประมาณ 2 เมตร</p>
      <p><b>กรุงเทพมหานครและปริมณฑล</b><br/>มีเมฆบางส่วน กับมีหมอกบางในตอนเช้า<br/>อุณหภูมิต่ำสุด 22-23 องศาเซลเซียส<br/>อุณหภูมิสูงสุด 33-36 องศาเซลเซียส<br/>ลมตะวันออกเฉียงเหนือ ความเร็ว 10-25 กม./ชม.</p>
    </article>
  </body>
</html>