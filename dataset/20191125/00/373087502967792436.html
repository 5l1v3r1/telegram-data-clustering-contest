<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/notebook/offerte/n513107/black-friday-asus-offerte-smartphone-notebook-2019/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Black Week: ASUS festeggia il Black Friday scontando smartphone e notebook"/>
    <meta property="og:description" content="Anche ASUS è pronta a festeggiare la Black Week 2019 sul suo store ufficiale. Fino all'8 dicembre per gli smartphone e al 2 per i notebook, su ASUS Shop e nei punti vendita ASUS Gold Store sarà possibile trovare interessantissimi sconti su alcuni dispositivi del produttore taiwanese. Le offerte riguardano Zenfone 5Z, il ROG Phone e i PC portatili ZenBook S 13, VivoBook 14, VivoBook Pro 15, VivoBook S15 e Rog Strix G."/>
  </head>
  <body>
    <article>
      <h1>Black Week: ASUS festeggia il Black Friday scontando smartphone e notebook</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Simone Scanu</a></address>
      <figure>
        <img src="https://hd.tudocdn.net/884437?w=660&amp;h=237"/>
      </figure>
      <p>Anche <b>ASUS</b> è pronta a festeggiare la <b>Black Week 2019</b> sul suo store ufficiale. <b>Fino all'8 dicembre per gli smartphone e al 2 per i notebook, </b>su <a href="http://bit.ly/35vInhz">ASUS Shop</a> e nei punti vendita ASUS Gold Store sarà possibile trovare interessantissimi sconti su alcuni dispositivi del produttore taiwanese. Le offerte riguardano<b> Zenfone 5Z, il ROG Phone e i PC portatili ZenBook S 13, VivoBook 14, VivoBook Pro 15, VivoBook S15 e Rog Strix G</b>.</p>
      <ul>
        <li>
          <a href="http://bit.ly/35vInhz">LINK PAGINA OFFERTE SMARTPHONE ASUS BLACK FRIDAY</a>
        </li>
      </ul>
      <h3>ASUS ZENFONE 5Z</h3>
      <figure>
        <img src="https://hd.tudocdn.net/775964?w=1000&amp;fit=clip"/>
      </figure>
      <p><a href="https://www.hdblog.it/schede-tecniche/asus-zenfone-5z_i3609/">Zenfone 5Z</a> è un top di gamma del 2018 (<a href="https://www.hdblog.it/2018/06/26/recensione-asus-zenfone-5z-caratteristiche-prezzo/">se volete approfondire, QUI trovate la nostra recensione</a>), offre un <b>design particolarmente curato</b> e <b>dimensioni abbastanza ottimizzate</b>. Troviamo un <b>display con notch</b> superiore molto luminoso e contrastato, una back cover in vetro, una <b>dual cam posteriore</b> con <b>ottica grandangolare</b> e un lettore per le impronte digitali ben posizionato. Grazie al processore e all'interfaccia utente <i>ASUS ZenUI</i>, alleggerita rispetto al passato, il dispositivo è sempre fluido e piacevole da utilizzare.</p>
      <p>5Z non primeggia in alcun comparto ma può essere descritto come un <b>prodotto equilibrato, compatto e proposto al giusto prezzo</b>. Infatti, la <a href="https://www.hdblog.it/2018/06/21/asus-zenfone-5z-test-live-batteria-autonomia/"><b>batteria da 3.300 mAh non fa miracoli</b></a> ma ci consente di utilizzarlo fino a sera, le qualità audio e fotografiche sono molto buone in qualsiasi circostanza. Consigliamo Zenfone 5Z a tutti coloro che cercano un prodotto top, ben realizzato, prestazionale e offerto ad un prezzo contenuto. Sul sito ASUS potrete acquistarlo a 249 euro nella configurazione 6/64GB.</p>
      <ul>
        <li>
          <b>
            <a href="http://bit.ly/33jmIrE">ASUS ZENFONE 5Z | 249€ | LINK ACQUISTO</a>
          </b>
        </li>
      </ul>
      <h3>ASUS ROG PHONE</h3>
      <figure>
        <img src="https://hd.tudocdn.net/797743?w=1000&amp;fit=clip"/>
      </figure>
      <p><a href="https://www.hdblog.it/schede-tecniche/asus-rog-phone_i3685/">ROG Phone</a> non è solo uno dei migliori top di gamma del 2018 ma è anche il <b>miglior dispositivo mobile votato al gaming sotto i 600 euro, figuriamoci a soli 399€</b>. Potremmo quasi definirlo un prodotto all-in-one grazie ai tanti <a href="https://www.hdblog.it/2018/10/22/rog-phone/">accessori acquistabili separatamente di cui abbiamo parlato nel nostro focus</a> che lo rendono una vera a propria console portatile o da collegare alla TV. Precisiamo subito che le specifiche tecniche sono da primo della classe con <b>schermo AMOLED da 6 pollici</b> molto luminoso, <b>8GB di RAM</b>, dual cam posteriore di buona qualità e SoC Snapdragon 845. La dotazione hardware comprende anche <b>due potentissimi speaker</b> frontali stereo, una <b>batteria da 4.000 mAh</b> capace di garantire una elevata autonomia, jack audio da 3,5 mm e ben <b>3 porte USB-C</b>.</p>
      <p>Tutto il sistema operativo, personalizzato con l'interfaccia grafica <i>Gaming X ROG</i>, si muove molto velocemente, senza alcun lag o rallentamento, complice anche il <b>display con refresh rate a 90Hz</b>. Ma le migliori qualità sono, ovviamente, quelle offerte per il reparto gaming con bordi laterali sensibili al tocco, utilizzabili per attivare la <b>modalità X Mode</b> (CPU overcloccata a 2,96 GHz e altre chicche per massimizzare le performance) o come "<b>Air Triggers</b>", l'efficiente sistema di dissipazione del calore e la <b>sezione Game Center</b>. Quest'ultima vi garantirà una personalizzazione davvero approfondita e numerose funzionalità interessanti. Tra gli accessori compatibili con questo ROG Phone citiamo la ventola presente in dotazione, il <b>gamepad con secondo display</b> e la batteria supplementare oltre alle varie dock station utili per collegare tastiere, mouse, monitor e altre periferiche.</p>
      <p>Ci sarebbe ancora tanto da scrivere su questo particolare smartphone, sia per quanto riguarda le prestazioni di gioco, sia sul design iconico con anche un <b>logo a LED personalizzabile</b>. Per conoscere tanti altri dettagli sul ROG Phone vi consigliamo di consultare la <a href="https://www.hdblog.it/2018/10/12/recensione-asus-rog-phone-gaming-prezzo-giochi/">nostra recensione completa</a>.</p>
      <ul>
        <li>
          <b>
            <a href="http://bit.ly/34kmRfA">ASUS ROG PHONE | 399€ | LINK ACQUISTO</a>
          </b>
        </li>
      </ul>
      <h3>ASUS ZENBOOK S 13</h3>
      <figure>
        <img src="https://hd.tudocdn.net/884465?w=1000&amp;fit=clip"/>
      </figure>
      <p>I nuovi notebook della serie ZenBook rappresentano <b>il perfetto mix tra potenza e bellezza</b>, offrendo massime performance e grande maneggevolezza, il tutto in dimensioni ridotte. <a href="https://www.hdblog.it/2019/06/10/recensione-asus-zenbook-s13-ux392/">ZenBook S13 lo abbiamo recensito lo scorso giugno</a>: è dotato di <b>display FHD da 13,9 pollici con design NanoEdge</b> e offre cornici ridotte su tutti e quattro i lati. Sotto il cofano, invece, è possibile trovare il <b>processore Intel Core i7-8565U</b>, in coppia con <b>16GB di RAM </b>e un'unità <b>SSD da 512GB</b>. Il comparto grafico è invece affidato alla scheda video dedicata da 2GB di memoria, <b>NVIDIA GeForce MX150</b>. A partire da oggi, potete acquistare ZenBook S13 ad un prezzo di 1.399 euro, equivalente ad <b>uno sconto di ben 400 euro sul prezzo originale</b>.</p>
      <ul>
        <li>
          <a href="http://bit.ly/2KS93kL">
            <b>ASUS ZENBOOK S13 | € 1.399 | LINK ACQUISTO</b>
          </a>
        </li>
      </ul>
      <h3>ASUS VIVOBOOK 14</h3>
      <figure>
        <img src="https://hd.tudocdn.net/884466?w=1000&amp;fit=clip"/>
      </figure>
      <p>ASUS VivoBook 14 è <b>l'ultrabook da 14 pollici più piccolo al mondo</b>, perfetto per chi è sempre in movimento. Anche qui è possibile trovare un <b>display con cornici sottili solo 5,7 mm</b> e l'innovativa <b>cerniera ErgoLift</b> che inclina leggermente la tastiera per una digitazione più confortevole. A bordo è invece possibile trovare <b>il più recente processore AMD Ryzen R3-3200U</b>, con una grafica AMD Radeon Vega 8. Il tutto viene accompagnato da 8GB di RAM e un'unità SSD da 128GB. A partire da oggi <b>potete acquistare VivoBook 14 a soli 349 euro</b>, usufruendo di ben <b>100 euro di sconto sul prezzo originale</b>.</p>
      <ul>
        <li>
          <a href="http://bit.ly/2QLzdcG">
            <b>ASUS VIVOBOOK 14 | € 349 | LINK ACQUISTO</b>
          </a>
        </li>
      </ul>
      <h3>ASUS ROG Strix G</h3>
      <figure>
        <img src="https://hd.tudocdn.net/884470?w=1000&amp;fit=clip"/>
      </figure>
      <p>Amanti del gaming? Per voi c’è ROG Strix G, <b>il notebook pensato per lunghe sessioni di gioco</b> che incarna un design aerodinamico, oltre che tutta la potenza necessaria. Con gli ultimi <b>processori Intel Core di nona generazione e la grafica GeForce RTX</b>, questo portatile offre prestazioni senza paragoni. Presente anche un<b> sistema di raffreddamento intelligente</b>, mentre il RangeBoost fornisce il segnale Wi-Fi più potente possibile per eliminare ogni tipo di latenza durante le partite multiplayer. <b>Oggi può essere vostro a 1.199 euro</b>.</p>
      <ul>
        <li>
          <a href="http://bit.ly/37zGySP">
            <b>ASUS ROG STRIX G | € 1.199 | LINK ACQUISTO</b>
          </a>
        </li>
      </ul>
      <h3>ASUS VIVOBOOK PRO 15</h3>
      <figure>
        <img src="https://hd.tudocdn.net/884467?w=1000&amp;fit=clip"/>
      </figure>
      <p>VivoBook Pro 15 è <b>un portatile sottile e leggero che offre alte prestazioni</b>, grazie alla presenza del <b>processore Intel di settima generazione</b>. Hardware e software sono ottimizzati per offrire una qualità superiore: lo straordinario <b>display 4K UHD</b>, la scheda grafica NVIDIA GeForce GTX 1050 e <b>l'audio sviluppato dal team Harman Kardon</b> sono soltanto alcune delle caratteristiche di questo notebook. Oggi può essere vostro <b>al prezzo scontato di 999 euro</b>, anziché 1.359 euro.</p>
      <ul>
        <li>
          <a href="http://bit.ly/37CrS5q">
            <b>ASUS VIVOBOOK PRO 15 | € 999 | SOLO IN STORE FISICI</b>
          </a>
        </li>
      </ul>
      <h3>ASUS VIVOBOOK S15</h3>
      <figure>
        <img src="https://hd.tudocdn.net/807468?w=1000&amp;fit=clip"/>
      </figure>
      <p>Nonostante il suo display da 15.6 pollici, <b>VivoBook S15 pesa solo 1,5 kg</b> ed è in grado di competere con gli ultrabook più sottili e leggeri. Ciò è reso possibile dal <b>display NanoEdge e le sue cornici ridotte</b> da 7,8 mm. Sotto la scocca il notebook integra un <b>processore Intel Core i7 di ultima generazione</b>, abbinato ad una scheda grafica NVIDIA 940MX. <b>Il prezzo scontato a in occasione del Black Friday è di 399 euro</b>. <a href="https://www.hdblog.it/2018/11/28/recensione-asus-vivobook-s15-s530/">QUI potete approfondire l'argomento con la nostra recensione</a>.</p>
      <ul>
        <li>
          <a href="http://bit.ly/37CrS5q">
            <b>ASUS VIVOBOOK S15 | € 399 | SOLO IN STORE FISICI</b>
          </a>
        </li>
      </ul>
      <figure>
        <img src="https://css.hd-cdn.it/new_files/img/shim.gif"/>
      </figure>
      <p>
        <a href="https://www.hdblog.it/amazon/offerte/n511544/black-friday-2019-date-inizio-offerte-sconti-promo/">Black Friday 2019: tutte le offerte in tempo reale Amazon, Unieuro, Mediaworld </a>
        <a href="https://www.hdblog.it/amazon/offerte/n511544/black-friday-2019-date-inizio-offerte-sconti-promo/">4758</a>
      </p>
      <p>Amazon <i>25 Nov</i></p>
      <figure>
        <img src="https://css.hd-cdn.it/new_files/img/shim.gif"/>
      </figure>
      <p>
        <a href="https://www.hdblog.it/domotica/offerte/n512950/black-friday-week-amazon-domotica-sconti-offerte/">Black Friday 2019 Amazon: le migliori offerte Domotica, TV e Audio </a>
        <a href="https://www.hdblog.it/domotica/offerte/n512950/black-friday-week-amazon-domotica-sconti-offerte/">11</a>
      </p>
      <p>Domotica <i>22 Nov</i></p>
      <figure>
        <img src="https://css.hd-cdn.it/new_files/img/shim.gif"/>
      </figure>
      <p>
        <a href="https://www.hdblog.it/indossabili/offerte/n512998/black-friday-week-amazon-smartphone-smartwatch/">Black Friday 2019 Amazon: le migliori offerte smartphone, smartwatch </a>
        <a href="https://www.hdblog.it/indossabili/offerte/n512998/black-friday-week-amazon-smartphone-smartwatch/">28</a>
      </p>
      <p>Indossabili <i>22 Nov</i></p>
      <figure>
        <img src="https://css.hd-cdn.it/new_files/img/shim.gif"/>
      </figure>
      <p>
        <a href="https://www.hdblog.it/hardware/offerte/n512982/black-friday-week-amazon-pc-gaming-sconti-offerte/">Black Friday 2019 Amazon: le migliori offerte notebook, PC, gaming e informatica </a>
        <a href="https://www.hdblog.it/hardware/offerte/n512982/black-friday-week-amazon-pc-gaming-sconti-offerte/">19</a>
      </p>
      <p>Hardware <i>22 Nov</i></p>
      <p>Naturalmente, le promozioni ASUS non finiscono qui. All'interno dello store ufficiale, infatti, sarà possibile trovare tantissime altre offerte esclusive dedicate ai notebook con sconti fino a 400 euro. Infine, cogliamo l'occasione per ricordarvi che <a href="https://www.hdblog.it/black-friday/">la settimana del Black Friday 2019 è appena iniziata</a> e potete trovare <a href="https://www.hdblog.it/offerte-tech/">le migliori offerte tech</a> in tempo reale <a href="https://t.me/bestbuyHD">sul nostro canale Telegram</a>, nell'<a href="https://www.hdblog.it/amazon/offerte/n511544/black-friday-2019-date-inizio-offerte-sconti-promo/">Articolo Live</a> e <a href="https://www.hdblog.it/amazon/offerte/n511585/migliori-offerte-elettronica-week-end-amazon/">in quello del week-end</a> aggiornato ogni sabato mattina dal nostro staff.</p>
      <p>Il top gamma più piccolo e pontente sul mercato? <a href="https://www.hdblog.it/prezzi/Samsung-Galaxy-S10e_i3877/">Samsung Galaxy S10e</a>, compralo al miglior prezzo da <a href="https://www.hdblog.it/clickgo/?id=3877&amp;pid=do332293210&amp;nid=3743050470&amp;area=4&amp;prz=479&amp;hash=debc23bbce2f316e356cb27cfa5595e6">Media World a <b>479 euro</b></a>.</p>
    </article>
  </body>
</html>