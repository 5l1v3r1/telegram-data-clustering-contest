<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/economia/news/trasporto_aereo_giornata_di_disagi_alitalia_cancella_137_voli-4885120.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Trasporto aereo, giornata di disagi: Alitalia cancella 137 voli"/>
    <meta property="og:description" content="(Teleborsa) - Giornata di disagi nel trasporto aereo. Alitalia cancella 137 voli per lo sciopero del trasporto aereo proclamato nella giornata di oggi. Per lunedì 25 novembre alcune sigle..."/>
  </head>
  <body>
    <article>
      <h1>Trasporto aereo, giornata di disagi: Alitalia cancella 137 voli</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>(Teleborsa) - <b>Giornata di disagi </b>nel<b> trasporto aereo. Alitalia cancella 137 voli</b> per lo sciopero del <b>trasporto aereo</b> proclamato nella giornata di oggi. "Per l<b>unedì 25</b> novembre alcune sigle sindacali - riporta la nota pubblicata sul sito della compagnia - hanno proclamato uno<b> sciopero dei controllori di volo dalle ore 13:00 alle ore 17:00.</b> Negli stessi orari sono state confermate <b>altre agitazioni nel settore </b>del<b> trasporto aereo.</b> Alitalia è stata pertanto costretta a cancellare alcuni <b>collegamenti, sia nazionali che internazionali".</b></p>
      <p><b>PRONTO PIANO STRAORDINARIO</b> - Per limitare i disagi, la compagnia <b>ha attivato un piano straordinario c</b>he prevede l'impiego di aerei più capienti sulle rotte domestiche e internazionali, con l'obiettivo di riprenotare i viaggiatori coinvolti nelle <b>cancellazioni</b> sui primi voli disponibili in giornata. Alitalia prevede che<b> il 60% dei passeggeri</b> riesca a viaggiare nella stessa giornata del 25 novembre.</p>
      <p>Intanto, un altro <b>sciopero dell'intero settore aereo</b> è stato già proclamato per il<b> 13 dicembre</b> da Filt-Cgil, Fit Cisl e Uiltrasporti.</p>
      <footer>© RIPRODUZIONE RISERVATA</footer>
    </article>
  </body>
</html>