<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/visionox-ukazal-ich-ohybne-amoled-a-oled-displeje-mame-sa-na-co-tesit/"/>
    <meta property="og:site_name" content="TECHBOX"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Visionox ukázal ich ohybné AMOLED a OLED displeje, máme sa na čo tešiť"/>
    <meta property="og:description" content="Čínska spoločnosť Visionox predstavila AMOLED skladací dipslej vo véčkovom smartfóne a OLED displej, ktorý sa vie stočiť na 7 mm cievku."/>
  </head>
  <body>
    <article>
      <h1>Visionox ukázal ich ohybné AMOLED a OLED displeje, máme sa na čo tešiť</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Juraj Recký</a></address>
      <p>
        <b>Skladací diplej AMOLED véčkový smartfón alebo rolovací OLED displej od čínskych Visionox vyzerajú úžasne, bohužiaľ sú to stále len prototypy.</b>
      </p>
      <p>Čínska spoločnosť Visionox počas prvej svetovej konferencie zameranej čisto na displeje v Čine predstavila dvojicu noviniek, ktorá môže posunúť svet ohybných displejov bližšie k bežnému používateľovi. Visionox môžete poznať, napríklad, vďaka spolupráci s Xiaomi na ich ohybnom Mi Mix Alpha.</p>
      <p>Prvou novinkou je véčkový smartfón, ktorý vďaka nedávno predstavenej Motorola Razr zasa až také pozdvihnutie zrejme neprinesie. Naviac, keď ide len o prototyp a Motorola už ponúka hotový produkt. Až po bližšom pohľade však väčšina spozornie. Zatiaľ čo Motorola ponúka displej, ktorý nazýva Flex View, pod týmto označením sa skrýva pOLED displej, a kritická časť displeja je voľná, prototyp od Visionox pôsobí viac ako displej z roku 2019.</p>
      <figure>
        <video src="https://fdn.gsmarena.com/imgroot/news/19/11/visionox-new-displays/gsmarena_v001.mp4#t=0.5" autoplay="" loop=""/>
      </figure>
      <p>Čínska spoločnosť ponúka plnohodnotný AMOLED s uhlopriečkou 6,47-palcov, ktorý je v kritickom mieste pevne spojený s konštrukciou a podľa demonštračného videa naozaj nerobí žiadne kompromisy. Visionox naviac prízvukujú, že displej je tak prepracovaný, že sa nemusíme báť žiadnych záhybov v mieste ohybu. Rozumná miera skepticizmu je tu však na mieste, veľkolepé vlastnosti sľubovali už viacerí výrobcovia a nedopadli práve slávne.</p>
      <p>Druhou novinkou je rolovateľný OLED displej. Ten je opäť prototypom a od zavedenia na trh je ešte ďalej než véčkový smartfón, no vyzerá jednoducho perfektne. Na konferencii sa displej roloval na 7 milimetrovú cievku. Vybavený je technológiou samolaminovania a vyrezaný doň bol aj otvor na selfie kameru. Keby však bude tento OLED displej reálne použiteľný v praxi je otázne.</p>
      <figure>
        <iframe src="https://www.youtube.com/embed/OH2EcmA8-dU" width="640" height="360" data-service="Youtube" scrolling="no"/>
      </figure>
      <p>Visionox momentálne prevádzkuje výrobnú halu v čínskej provincii Hebei, kde vyrába už šiestu generáciu svojich AMOLED displejov a mesačne tu vyrobí okolo 30 000 kusov. Spoločnosť výrobu rozšíri aj do provincie Hefei, kde chce postaviť výrobnú halu s investíciou 6,3 miliardy amerických dolárov. V pláne je aj ďalšia fabrika, tá sa má špecializovať na ohybné OLED displeje a vyrásť by mala v čínskom Guangzhou.</p>
      <footer><b>Zdroj: </b><a href="https://www.gsmarena.com/visionox_introduces_a_foldable_clamshell_smartphone_and_rollable_oled_panel-news-40242.php">gsmarena.com</a>,<a href="https://www.oled-info.com/visionox-demonstrates-beautifilu-rollable-oled-prototype">oled-info.com</a></footer>
    </article>
  </body>
</html>