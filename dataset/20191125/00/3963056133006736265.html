<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/corpo_carbonizzato_bergamo_traliccio_alta_tensione-4885785.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Corpo carbonizzato trovato appeso a un traliccio dell'alta tensione"/>
    <meta property="og:description" content="Un corpo carbonizzato e tuttora non identificato è stato trovato oggi a Colere (Bergamo), in valle di Scalve, appeso a un traliccio dell'alta tensione. Sul caso indagano i carabinieri di..."/>
  </head>
  <body>
    <article>
      <h1>Corpo carbonizzato trovato appeso a un traliccio dell'alta tensione</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Un corpo carbonizzato e tuttora non identificato è stato trovato oggi a Colere (Bergamo), in valle di Scalve, appeso a un traliccio dell'alta tensione. Sul caso indagano i carabinieri di Clusone (Bergamo): il corpo è stato notato poco dopo le 14 da un passante, che ha subito dato l'allarme. Il 118 ha subito inviato sul posto l'ambulanza e l'elisoccorso, ma l'intervento si è rilevato vano. Ora i militari dell'Arma stanno cercando di risalire all'identità dell'uomo e capire le cause della morte.</p>
      <p>LEGGI ANCHE....&gt; <a href="https://www.ilmessaggero.it/italia/milano_incendio_fidanzati_morti_navigli-4879276.html">Milano, incendio in un sottotetto ai Navigli: due fidanzati morti nel sonno, avevano 27 e 29 anni</a></p>
      <p>Al momento i carabinieri non escludono alcuna ipotesi sulle cause della morte. La zona è a circa un chilometro dal centro abitato di Colere, in un'area boschiva. Il traliccio è raggiungibile da un sentiero accanto al torrente Rino. Sul posto è intervenuto il capitano Daniele Falcucci, comandante della compagnia di Clusone dell'Arma. In zona non sono stati trovati mezzi di lavoro. L'alta tensione è ancora inserita e i soccorritori devono attendere che venga staccata per poter recuperare il corpo.</p>
      <footer>Ultimo aggiornamento: 17:54<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/italia/milano_incendio_fidanzati_morti_navigli-4879276.html"/>
        <a href="https://www.ilmessaggero.it/italia/muore_fulminato_cosenza_oggi_ultime_notizie-4785124.html"/>
      </related>
    </article>
  </body>
</html>