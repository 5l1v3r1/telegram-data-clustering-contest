<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/13/1839863/Ako-zo-zleho-filmu--Emma-opisala-najhorsie-zazitky-z-rande-s-muzmi-zo-zoznamky"/>
    <meta property="og:site_name" content="Topky.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Ako zo zlého filmu: Emma opísala najhoršie zážitky z rande s mužmi zo zoznamky"/>
    <meta property="og:description" content="RAINHAM – Emma Louise Sandersová zverejnila zopár skúsenosti, ktorými prešla, keď sa dva roky snažila s niekým zoznámiť cez sociálnu sieť. Toto obdobie opisuje ako najhoršie v živote a tvrdí, že zo zážitkov, ktoré v tom čase nazbierala, by dokázala napísať knihu. Ako sa ukázalo, hľadanie partnera nebolo v jej prípade iba neúspešné, ale aj zbytočné. Jej vyvolený bol totiž celý čas blízko nej a napriek tomu ho nevidela."/>
  </head>
  <body>
    <article>
      <h1>Ako zo zlého filmu: Emma opísala najhoršie zážitky z rande s mužmi zo zoznamky</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <h3>Ako zo zlého filmu: Emma opísala najhoršie zážitky z rande s mužmi zo zoznamky</h3>
      <p>
        <i>RAINHAM – Emma Louise Sandersová zverejnila zopár skúsenosti, ktorými prešla, keď sa dva roky snažila s niekým zoznámiť cez sociálnu sieť. Toto obdobie opisuje ako najhoršie v živote a tvrdí, že zo zážitkov, ktoré v tom čase nazbierala, by dokázala napísať knihu. Ako sa ukázalo, hľadanie partnera nebolo v jej prípade iba neúspešné, ale aj zbytočné. Jej vyvolený bol totiž celý čas blízko nej a napriek tomu ho nevidela.</i>
      </p>
      <p>Sociálne siete a aplikácie ponúkajú viacero možností na zoznámenie sa. Internetové zoznamky však nie sú vždy zárukou seriózneho zoznámenia sa a na verejnosť preniká viac negatívnych ako pozitívnych skúseností.</p>
      <p>Aplikácia Tinder je synonymom hrôzy aj pre Emmu Louise Sandersovú, ktorá ju používala dva roky, keď sa snažila nájsť si milého a chápavého partnera. Ako sa však ukázalo, schôdzky dohodnuté cez internet jej nepriniesli nič dobré.<i><b> „Je neuveriteľné, s čím všetkým sa môžete stretnúť,“ </b></i>spomína si Angličanka, ktorá nakoniec ani nemusela nikoho hľadať, pretože jej parterom sa stal spolužiak zo strednej školy. Rozhodla sa však podeliť sa o svoje zážitky, a možno práve z jej skúseností si mnohí vezmú ponaučenie. A čo ju najviac naštvalo?</p>
      <blockquote>
        <i>
          <b>Čítajte aj: <a href="https://www.topky.sk/cl/13/1802959/Muzi-aj-zeny-prehovorili--Toto-je-ta-najhorsia-vec--ktoru-mozete-spravit-na-rande">Muži aj ženy prehovorili: Toto je tá najhoršia vec, ktorú môžete spraviť na rande</a></b>
        </i>
      </blockquote>
      <h4>Muž, ktorý ju pozval na rande napriek tomu, že bol zasnúbený</h4>
      <p>Emma si spomína, že s týmto chlapíkom si vyrazila von dva týždne potom, ako si začali spolu písať.<i><b> „Neskôr sa mi podarilo dostať sa k jeho profilu na Facebooku,“ </b></i>hovorí. <b><i>„Na titulnej fotke bol s priateľkou, ktorej na ruke žiaril zásnubný prsteň.“</i></b> Screenshoty hovorov, v ktorých mladík opisoval svoj komplikovaný vzťah so snúbenicou, poslala jeho dvom priateľom a dvom priateľkám snúbenice. O pár týždňov jej prišlo poďakovanie za informácie. V tom čase sa dvojica plánovala zosobášiť, ale ako to nakoniec dopadlo, Emma nevie.</p>
      <h4>Muž, ktorý ju opustil večer pred jej narodeninami</h4>
      <p>Deň pred narodeninami si Angličanka po práci naplánovala schôdzku. <i><b>„Neustále mi písal, že je už na ceste. Meškal 15 minút.“</b></i> Kamarátka, ktorej telefonovala, ju upokojovala, pretože muž mohol zostať v nejakej dopravnej zápche. <i><b>„Po chvíli som však zistila, že on moje správy vôbec nečítal, a tak som odišla preč.“</b></i></p>
      <blockquote>
        <i>
          <b>Čítajte aj: <a href="https://www.topky.sk/cl/13/1831919/TOTO-muzov-a-zeny-najviac-znechuti-pred-sexom--Ked-nechcete-byt-odmietnuti--vyhnite-sa-tomu">TOTO mužov a ženy najviac znechutí pred sexom: Keď nechcete byť odmietnutí, vyhnite sa tomu</a></b>
        </i>
      </blockquote>
      <h4>Dvojča, ktoré nedokázalo zaplatiť za svoju vlastnú večeru</h4>
      <p>Sandersová si spomína aj na chlapíka, ktorý ju pozval do štýlovej londýnskej reštaurácie Sky Garden. <i><b>„Na každej fotografii, ktorú mal na sociálnej sieti, bol so svojím dvojčaťom. A ja fakt neviem, ktorý z nich prišiel v ten deň na rande,“</b></i> hovorí. Muž sa vraj snažil urobiť dojem, ukazoval jej štýlové hodinky, objednával drahé jedlo a nápoje, hoci Emma ich odmietala. <b><i>„Ubezpečoval ma, že on všetko zaplatí. Nakoniec vypil všetko sám.“</i></b></p>
      <p>Pri platbe kreditkou bola však jeho karta trikrát zamietnutá. Muž vysvetľoval, že má na nej limit 2 000 libier (2 341 eur) a dokonca ukazoval svoju bankovú aplikáciu, ktorá potvrdila, že z limitu vyčerpal už 1 925 libier (2 253 eur). Musela preto zostať v reštaurácii so svojou kartou, na ktorej mala iba 7,50 libier (8,78 eur).<i><b> „Predtým, ako ma pozval tvrdil, že všetko zaplatí,“ </b></i>hovorí Emma.<i><b> „Celé doťahovanie s platením skončilo asi o hodinu, keď mu jeho otec poslal peniaze.“</b></i></p>
      <p>A keď si už myslela, že nočná mora sa skončila, všetko sa ešte zhoršilo. Z muža sa totiž vykľul klamár, pretože mal priateľku.<i><b> „Znova som sa s ním stretla, ale v reštaurácii, kde som poznala personál,“ </b></i>spomína si mladá žena. <b><i>„Všetko nakoniec priznal a nepustila som ho skôr, kým si nezaplatil za svoje jedlo.“</i></b></p>
      <figure>
        <img src="https://img.topky.sk/big/2521707.jpg/Emma-Louise-Sanderson.jpg"/>
      </figure>
      <p>
        <b>
          <i>Emma a Danny<a href="https://www.topky.sk/gl/626965/2521707/Ako-zo-zleho-filmu--Emma-opisala-najhorsie-zazitky-z-rande-s-muzmi-zo-zoznamky"> </a>Zdroj: FB/Emma-Louise Sanderson</i>
        </b>
      </p>
      <h4>Spriaznenú dušu mala po celý čas nablízku</h4>
      <p>Touto skúsenosťou vraj ukončila akékoľvek snahy o zoznámenie sa cez aplikáciu a nakoniec jej skrížil cestu spolužiak zo strednej školy, Danny. <i><b>„Sem-tam sme si písali cez sociálnu sieť a raz mi veľmi pochválil moju fotku. Dohodli sme sa na schôdzke, ale nikam sme nešli. Objednali sme si čínske jedlo a pozerali sme celý večer futbal. Bolo to fantastické,“</b></i> opisuje zoznámenie sa s partnerom, s ktorým vychováva malého syna. Chvíľu vraj žili v Austrálii, ale keď bola tehotná, vrátili sa do Británie. <i><b>„Som šťastná, že ho mám. Je zvláštne, že celý ten čas, keď som niekoho hľadala, stál celkom blízko mňa, a ja som ho nevidela. Takže ak aj vy niekoho práve teraz hľadáte, najskôr sa dobre poobzerajte, či ho neuvidíte vo svojej blízkosti.“</b></i></p>
    </article>
  </body>
</html>