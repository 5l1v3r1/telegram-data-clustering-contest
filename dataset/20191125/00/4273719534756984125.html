<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/national-hindi-news/maharashtra-government-formation-stop-murder-of-democracy-say-rahul-gandhi-congress-in-protest-mahar-119112500038_1.html?utm_source=Latest_Hindi_News_HP&amp;utm_medium=Site_Internal"/>
    <meta property="og:site_name" content="Webdunia"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="राहुल गांधी बोले- महाराष्ट्र में हुई लोकतंत्र की हत्या"/>
    <meta property="og:description" content="नई दिल्ली। महाराष्ट्र (Maharashtra) में जारी राजनीतिक घटनाक्रमों के बीच कांग्रेस (Congress) अध्यक्ष राहुल गांधी (Rahul Gandhi) ने सोमवार को आरोप लगाया कि राज्य में ‘लोकतंत्र की हत्या हुई है।’"/>
  </head>
  <body>
    <article>
      <h1>राहुल गांधी बोले- महाराष्ट्र में हुई लोकतंत्र की हत्या</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Webdunia</a></address>
      <p>नई दिल्ली। <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%AE%E0%A4%B9%E0%A4%BE%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0">महाराष्ट्र </a>(Maharashtra) में जारी राजनीतिक घटनाक्रमों के बीच <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%95%E0%A4%BE%E0%A4%82%E0%A4%97%E0%A5%8D%E0%A4%B0%E0%A5%87%E0%A4%B8">कांग्रेस </a>(Congress) अध्यक्ष राहुल गांधी (Rahul Gandhi) ने सोमवार को आरोप लगाया कि राज्य में ‘<a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%B2%E0%A5%8B%E0%A4%95%E0%A4%A4%E0%A4%82%E0%A4%A4%E0%A5%8D%E0%A4%B0">लोकतंत्र </a>की हत्या हुई है।’ <br/><br/>लोकसभा में राहुल गांधी ने यह टिप्पणी तक की जब स्पीकर ने उनसे प्रश्नकाल के दौरान पूरक प्रश्न पूछने को कहा। सदन में कांग्रेस सदस्यों की नारेबाजी के बीच लोकसभा अध्यक्ष ओम बिरला (Om Birla) ने प्रश्नकाल शुरू कराया और अनुसूचित जाति के लड़के-लड़कियों के छात्रावास विषय पर पूरक प्रश्न पूछने के लिए कांग्रेस के पूर्व अध्यक्ष राहुल गांधी का नाम पुकारा। <br/><b>ALSO READ:<br/><a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=Maharashtra">Maharashtra </a>: 25 साल पुरानी दोस्ती तोड़ने वाली BJP क्या देगी अजित पवार का साथ : शिवसेना</b><br/>इस सत्र में पहली बार सदन में पहुंचे गांधी ने सवाल पूछने से इंकार करते हुए कहा कि महाराष्ट्र में लोकतंत्र की हत्या हुई है, ऐसे में मेरे सवाल पूछने का कोई मतलब नहीं है। इस दौरान सदन में कांग्रेस अध्यक्ष सोनिया गांधी भी मौजूद थीं।<br/><br/>गौरतलब है कि महाराष्ट्र में अप्रत्याशित राजनीतिक घटनाक्रम में राज्यपाल ने शनिवार की सुबह देवेंद्र फडणवीस को मुख्यमंत्री और अजित पवार को उप मुख्यमंत्री पद की शपथ दिलाई।<br/><br/>इसके बाद से शिवसेना, कांग्रेस और राकांपा अपने विधायकों को मुंबई के अलग अलग होटलों में रखे हुए हैं। भाजपा की सरकार बनने को लेकर इन तीनों दलों ने उच्चतम न्यायालय का दरवाजा भी खटखटाया है।</p>
    </article>
  </body>
</html>