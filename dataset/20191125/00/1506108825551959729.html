<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-trabzonspor-trabzonsporda-gundem-galatasaray-ekuban-ve-sturridge-gercegi-353310"/>
    <meta property="og:site_name" content="Fotospor"/>
    <meta property="article:published_time" content="2019-11-25T00:09:00+00:00"/>
    <meta property="og:title" content="Trabzonspor'da gündem Galatasaray! Ekuban ve Sturridge gerçeği"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Trabzonspor'da gündem Galatasaray! Ekuban ve Sturridge gerçeği</h1>
      <address>
        <time datetime="2019-11-25T00:09:00+00:00">25 Nov 2019, 00:09</time>
      </address>
      <p>Hafta arasında <b>Getafe </b>maçı olmasına rağmen <b>Trabzonspor</b>’da gündem <b>Galatasaray</b> maçı. Oyunculardan Erce Kardeşler, ''Galatasaray maçı çok önemli. İlla ki kazanmaya gelecekler. Ancak Trabzon'da kolay kolay kimse kazanamaz'' dedi. Asbaşkan Mehmet Alp ise, ''Galatasaray'ın moralsiz olması önemli değil, büyük maçlarda farklı olur'' ifadelerini kullandı. Yönetici Müminhan Bilgin de, ''Galatasaray'ın moralsiz olması önemli değil, büyük maçlarda farklı olur'' açıklamasında bulundu.</p>
      <p>
        <b>Ekuban, Galatasaray'a karşı 45 dakika sahada</b>
      </p>
      <p>Ankaragücü maçı sonrasında Trabzonspor’da gündem Galatasaray karşılaşması... bu maçta herkesin merakla beklediği <b>Caleb Ekuban</b>’la, <b>Daniel Sturridge</b>’in forma giyip, giyemeyeceği. Gelen bilgilere göre; Ganalı forvet oyuncusu Galatasaray karşısında gelecek hafta 45 dakika sahada olabilecek. Sturridge ile ilgili hafta içinde kulüp doktorunun açıklama yapacağı bildirildi.</p>
      <p>
        <b>Trabzonspor'da işler yoluna girmeye başladı</b>
      </p>
      <p>Öte yandan 1 Aralık 2018'den bu yana Süper Lig'de çıktığı her deplasmanda gol atan Trabzonspor rekorunu 17 maça çıkardı. Aynı şekilde bu sezon ilk kez bir deplasman maçını gol yemeden tamamlayan bordo-mavililer, yine Aralık 2018'den bu yana ilk kez üst üste iki karşılaşmada da rakiplerine gol izni vermedi.</p>
      <p>Bu sezon ligde ilk kez bir deplasman maçında 3 gol atan Trabzonspor, aynı zamanda 5 kezle en fazla net gol pozisyonuna girdiği karşılaşmayı oynadı.</p>
      <p>Kaynak: Fotospor</p>
    </article>
  </body>
</html>