<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/taryfy-promocje-uslugi/w-allegro-smart-mozna-juz-zamawiac-darmowe-dostawy-kurierem"/>
    <meta property="og:site_name" content="Telepolis"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="W Allegro Smart! można już zamawiać darmowe dostawy kurierem"/>
    <meta property="og:description" content="Allegro rozbudowuje swoją sztandarową usługę Allegro Smart! Na początku tygodnia promocji Black Week i tuż przed zakupami świątecznymi Allegro udostępnia w niej darmowe przesyłki kurierskie. Minimalna wartość zakupu w tej opcji to 100 zł."/>
  </head>
  <body>
    <article>
      <h1>W Allegro Smart! można już zamawiać darmowe dostawy kurierem</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Mieszko</a></address>
      <p>
        <b>Allegro rozbudowuje swoją sztandarową usługę Allegro Smart! Na początku tygodnia promocji Black Week i tuż przed zakupami świątecznymi Allegro udostępnia w niej darmowe przesyłki kurierskie. Minimalna wartość zakupu w tej opcji to 100 zł.</b>
      </p>
      <p><b>Od dziś każdy klient używający Allegro Smart!</b> może korzystać z dostawy kurierem bez żadnych dodatkowych opłat.</p>
      <blockquote>– Nasi klienci oczekują szybkich i przewidywalnych dostaw i chcą wiedzieć, gdzie aktualnie znajduje się jadąca do nich przesyłka. To dlatego dostawa kurierem jest bardzo popularna wśród polskich klientów – mówi Francois Nuyts, CEO Allegro. – Wprowadzamy więc darmowego kuriera i spodziewamy się, że w ten sposób zachęcimy do zakupów na Allegro nowych, a obecni będą kupować więcej, korzystając z nowej usługi. </blockquote>
      <p>Jak podaje Francois Nuyts, klienci używający Allegro Smart! kupują obecnie czterokrotnie więcej niż inni klienci. Przewiduje, że dodanie kuriera do Allegro Smart! zwiększy tę liczbę nawet o 50%.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/prawo-finanse-statystyki/zakupy-internetowe-zaczynamy-od-allegro-lub-google"/>
        <a href="https://www.telepolis.pl/wiadomosci/fintech/nowosc-w-allegro-kup-teraz-i-zaplac-nawet-30-dni-pozniej-bez-odsetek"/>
      </related>
      <p>Usługa Allegro Smart! jest dostępna w dwóch wersjach: rocznej za 49 zł i miesięcznej za 8,99 zł. W każdej z nich klienci mogą bezpłatnie testować usługę przez 30 dni. W każdym wariancie bezpłatne dostawy – zarówno kurierem, jak i do sieci 20 tys.  punktów odbioru w placówkach Poczty Polskiej, na stacjach Orlen, w kioskach Ruch,w sklepach Żabka oraz w automatach paczkowych Biedronki i InPostu – są nielimitowane. <b>Minimalna wartość </b>jednorazowego zamówienia to <b>100 zł dla darmowej dostawy kurierem</b> i 40 zł dla dostaw do punktu. Usługa obejmuje także bezpłatne zwroty.</p>
      <related>
        <h4>Zobacz: </h4>
        <a href="https://www.telepolis.pl/wiadomosci/prawo-finanse-statystyki/zakupy-internetowe-zaczynamy-od-allegro-lub-google"/>
      </related>
      <p>Przedstawiciele Allegro oczekują, że dla wielu nowych klientów wprowadzenie darmowej dostawy kurierskiej będzie powodem, żeby skorzystać z Allegro Smart! Zapowiadają też, że usługa Allegro Smart! jako flagowy program lojalnościowy, będzie dalej rozwijana. </p>
      <p>Od uruchomienia usługi w sierpniu 2018 roku liczba ofert objętych Allegro Smart! wzrosła o 113%. Klienci mogą teraz wybierać spośród 62 milionów ofert z tą opcją. Dodanie dostawy kurierem w Allegro Smart! spowoduje zwiększenie liczby ofert z darmową dostawą. Oferty z dostawą kurierem w Allegro Smart! <b>będą oznaczone specjalną etykietą</b> pozwalającą klientom łatwo je odnaleźć.</p>
      <related>
        <h4>Zobacz: </h4>
        <a href="https://www.telepolis.pl/wiadomosci/taryfy-promocje-uslugi/paczki-z-aliexpress-trafia-bezposrednio-do-paczkomatow-inpost"/>
        <a href="https://www.telepolis.pl/wiadomosci/taryfy-promocje-uslugi/play-zaczyna-black-week-tansze-galaxy-a40-i-watch-gt-tysiace-nowych-cen-dla-ponad-200-modeli"/>
      </related>
      <p>Źródło tekstu: Allegro</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/prawo-finanse-statystyki/zakupy-internetowe-zaczynamy-od-allegro-lub-google"/>
        <a href="https://www.telepolis.pl/wiadomosci/taryfy-promocje-uslugi/allegro-smart-week-festiwal-zakupow-ze-znizkami-do-70"/>
        <a href="https://www.telepolis.pl/wiadomosci/fintech/nowosc-w-allegro-kup-teraz-i-zaplac-nawet-30-dni-pozniej-bez-odsetek"/>
        <a href="https://www.telepolis.pl/wiadomosci/taryfy-promocje-uslugi/za-miesiac-startuje-allegro-lokalnie"/>
        <a href="https://www.telepolis.pl/wiadomosci/sprzet/nokia-6-1-plus-w-szalonej-promocji-flash-sale-rusza-o-polnocy-na-allegro"/>
      </related>
    </article>
  </body>
</html>