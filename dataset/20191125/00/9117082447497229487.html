<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/traffico-e-strade-chiuse-a-genova-risveglio-critico-per-il-ponente-cittadino-213583.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Traffico e strade chiuse a Genova: risveglio critico per il ponente cittadino"/>
    <meta property="og:description" content="GENOVA - Un risveglio pesante per il ponente genovese che dopo 36 ore di allerta rossa, frane e allagamenti anche questo lunedì ha dovuto fare i conti con un traffico pesante verso il centro città."/>
  </head>
  <body>
    <article>
      <h6 class="kicker">A seguito delle frane e degli allagamenti che hanno interessato il territorio</h6>
      <h1>Traffico e strade chiuse a Genova: risveglio critico per il ponente cittadino</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <figure>
        <img src="https://www.primocanale.it/immagininews/thumbs/213583-420x236.jpg"/>
      </figure>
      <p><b>GENOVA - </b><b>Un risveglio pesante per il ponente genovese che dopo 36 ore di allerta rossa</b>, frane e allagamenti anche questo lunedì ha dovuto fare i conti con un traffico pesante verso il centro città.</p>
      <p>IL TRAFFICO SU STRADE E AUTOSTRADE</p>
      <p><b>Ad aggravare la situazione un mezzo pesante in avaria sulla Guido Rossa</b> che ha causato forti rallentamenti nella prima parte della mattinata. </p>
      <p>In A10 disagi e rallentamenti a causa di diversi tratti aperti o su senso unico alternato o con limitazioni di corsia. </p>
      <p>LE STRADE CHIUSE</p>
      <p><b>Rimangono chiuse Via Rubens, Corso Perrone, Via Chiaravagna, Via S. Ambrogio di Fegino, Via Fiodor. </b>Resta chiuso il tratto di Corso Perrone interessato dalla frana, ma i quattro palazzi fortunatamente non sono isolati grazie al ripristino della viabilità lato Rivarolo. Chiusa anche via Chiaravagna nel punto dove è ceduto un muro.</p>
      <p><b>In via Borzoli sono state ultimate le pulizie </b>nella prima parte della mattinata ed è stata riaperta al transito dei veicoli così come via Ferri. </p>
    </article>
  </body>
</html>