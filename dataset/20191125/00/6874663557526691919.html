<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774420,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="צור מנצלת הגאות באדגר - מעוניינת לקחת חלק בהנפקת המניות של החברה הבת"/>
    <meta property="og:description" content="לקראת גיוס ההון של אדגר: קבוצת צור שמיר של משפחת שנידמן מעוניינת למכור חלק ממניותיה בחברה שבבעלותה; המנגנון שנקבע - צור תוכל למכור מניות במחצית סכום הביקושים שיענו על ידי אדגר"/>
  </head>
  <body>
    <article>
      <h1>צור מנצלת הגאות באדגר - מעוניינת לקחת חלק בהנפקת המניות של החברה הבת</h1>
      <h2>לקראת גיוס ההון של אדגר: קבוצת צור שמיר של משפחת שנידמן מעוניינת למכור חלק ממניותיה בחברה שבבעלותה; המנגנון שנקבע - צור תוכל למכור מניות במחצית סכום הביקושים שיענו על ידי אדגר</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">רחלי בינדמן</a></address>
      <p>קבוצת <a href="https://www.calcalist.co.il/stocks/home/0,7340,L-3959-730010,00.html?quote=%D7%A6%D7%95%D7%A8">צור&amp;nbsp</a>שבשליטת משפחת שנידמן בוחנת מכירה בדרך של הצעה לציבור של חלק מאחזקותיה ב<a href="https://www.calcalist.co.il/stocks/home/0,7340,L-3959-1820083,00.html?quote=%D7%90%D7%93%D7%92%D7%A8">אדגר</a>, החברה הבת הפועלת בתחום הנדל"ן.</p>
      <p>בצור מעוניינים לנצל את הגאות במניית חברת הבת שזינקה ב-77% מתחילת השנה ונסחרת לפי שווי שוק של 1.2 מיליארד שקל צור מחזיקה באופן ישיר 9% ממניות אדגר ובעוד נתח של 48% באמצעות ישיר איי.די.איי, חברת בת בבעלות מלאה של ביטוח ישיר (ביטוח ישיר נמחקה לאחרונה מהבורסה ונמצאת בבעלות קבוצת צור).</p>
      <p>אדגר דיווחה כי היא בוחנת אפשרות לגייס הון מהציבור בדרך של הצעה אחידה על פי תשקיף מדף וכי במסגרת הצעה זו עשויה גם צור שמיר להציע לציבור לרכוש חלק ממניות החברה המוחזקות על ידה בדרך של הצעת מכר. יחס ההשתתפות של צור נקבע מראש ביחס של 1 ל-2. כך למשל, בהנחה שאדגר תקבל ביקושים של 50 מיליון שקל למניות חדשות שתמכור, צור יכולה למכור מניות בשווי של 25 מיליון שקל.</p>
      <p>לאדגר נכסים בישראל (5 נכסים) בשווי בספרים של מיליארד שקל, בקנדה (23) בשווי של 1.4 מיליארד שקל, בפולין (6) בשווי של 902 מיליון שקל, בבלגיה (3) בשווי של 187 מיליון שקל ובסך הכל 37 נכסים בשטח של 366 אלף מ"ר עם ממוצע תפוסה של 87% ובשווי כולל של 3.59 מיליארד שקל.</p>
      <figure>
        <img src="https://images1.calcalist.co.il/PicServer3/2017/12/23/781658/9_l.jpg"/>
        <figcaption>דורון שנידמן מבעלי השליטה בצור שמיר <br/>צילום: שאול גולן</figcaption>
      </figure>
    </article>
  </body>
</html>