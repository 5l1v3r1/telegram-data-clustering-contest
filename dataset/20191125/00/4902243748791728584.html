<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/sport/2019/11/vizes-eb-2020-budapest-ad-otthont-a-2020-majus-11-es-25-kozotti-vizes-europa-bajnoksagnak"/>
    <meta property="og:site_name" content="ALON"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Vizes Eb - 2020 májusában Budapesten tartják a vizes Eb-t"/>
    <meta property="og:description" content="Vizes Eb"/>
  </head>
  <body>
    <article>
      <h1>Vizes Eb - 2020 májusában Budapesten tartják a vizes Eb-t</h1>
      <h2>Vizes Eb</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <b>Vizes Eb 2020. május 11. és 25. között.</b>
      </p>
      <p>
        <b>Budapest minden segítséget megad a jövő évi vizes Európa-bajnokság megrendezéséhez a Magyar Úszó Szövetség (MÚSZ) számára.</b>
      </p>
      <p>Többek között ez hangzott el azon a "konstruktív" megbeszélésén, amelyet a MÚSZ hétfői beszámolója szerint Wladár Sándor elnök folytatott Karácsony Gergely főpolgármesterrel. A felek megállapodtak, hogy az esemény előkészítésébe a főváros képviselőit is bevonják.</p>
      <p>Jövőre az egyik legfontosabb magyarországi sportesemény az úszó, műugró, szinkronúszó és nyíltvízi Európa-bajnokság lesz, amelynek Budapest ad otthont május 11. és 25. között.</p>
      <h3>A kontinensviadalon a medencés versenyeknek a Duna Aréna lesz a helyszíne - az első héten az úszásnak, a második héten a műugrásnak és a szinkronúszásnak -, míg a nyíltvízi úszók viadalát a Lupa-tóban rendezik.</h3>
    </article>
  </body>
</html>