<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/khl-hudacek-s-cistym-kontom-spartak-priviedol-k-stvrtej-vyhre-v-serii-cl722962.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="KHL: Hudáček s čistým kontom,Spartak priviedol k štvrtej výhre v sérii"/>
    <meta property="og:description" content="24hod.sk - KHL: Hudáček s čistým kontom,Spartak priviedol k štvrtej výhre v sérii - Na snímke brankár Július Hudáček."/>
  </head>
  <body>
    <article>
      <h1>KHL: Hudáček s čistým kontom,Spartak priviedol k štvrtej výhre v sérii</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Na snímke brankár Július Hudáček.</b><br/>Moskva 25. novembra (TASR) - Slovenský brankár Július Hudáček sa v KHL blysol čistým kontom. V pondelňajšom dueli priviedol Spartak Moskva k triumfu 1:0 nad Neftechimikom Nižnekamsk, keď zneškodnil všetkých 39 striel súpera. Bol to jeho druhý "shutout" v sezóne a celkovo ôsmy v základnej časti KHL.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574711658.'"/>
      </figure>
      <p>Jediný gól stretnutia zaznamenal český útočník Robin Hanzl už v 3. minúte. Spartak si pripísal štvrté víťazstvo za sebou a posunul sa na tretiu priečku Západnej konferencie.</p>
      <h3>KHL - pondelok:</h3>
      <p><b>Spartak Moskva – Neftechimik Nižnekamsk 1:0 (1:0, 0:0, 0:0)</b><br/><br/>Gól: 3. Hanzl, J. Hudáček v bránke domácich 39 zásahov<br/><br/><b>Avangard Omsk – HC Viťaz 3:0 (1:0, 1:0, 1:0)</b><br/><br/>Góly: 11. Košelev, 36. Beck, 55. Gračjov<br/><br/><b>SKA Petrohrad – Červená hviezda Kchun-lun 4:1 (1:1, 2:0, 1:0)</b><br/><br/>Góly: 3. Zub, 25. Burdasov, 26. Marčenko, 49. Kemppainen – 2. Foo<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>