<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699942/%D8%A7%D8%B3%D8%A7%D9%85%DB%8C-7-%D8%AF%D8%A7%D9%86%D8%B4%D8%AC%D9%88-%DA%A9%D9%87-%D8%B4%D8%A7%D9%85%D9%84-%D8%B9%D9%81%D9%88-%D8%A7%D8%AE%DB%8C%D8%B1-%D8%B4%D8%AF%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="اسامی 7 دانشجو که شامل عفو اخیر شدند"/>
    <meta property="og:description" content="حکم پریسا رفیعی دانشجوی هنرهای دانشگاه تهران نیز به یک سال حبس کاهش یافت،"/>
  </head>
  <body>
    <article>
      <h1>اسامی 7 دانشجو که شامل عفو اخیر شدند</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <p>
        <b>حکم پریسا رفیعی دانشجوی هنرهای دانشگاه تهران نیز به یک سال حبس کاهش یافت،</b>
      </p>
      <figure>
        <img src="https://cdn.asriran.com/files/fa/news/1398/9/3/1040156_406.jpg"/>
      </figure>
      <p>هفت تن از فعالان دانشجویی مشمول عفو اخیر رهبر معظم انقلاب در هفدهم ربیع‌الاول شده‌اند که ایرناپلاس اسامی آنان را اعلام می‌کند.</p>
      <p>امیر رئیسیان، وکیل پایه یک دادگستری در گفت­ وگو با ایرناپلاس اعلام کرد: هفت نفر از دانشجویانی که محکومیت قضایی داشتند، شامل عفو شدند که برخی از آنان عفو کامل شدند و برخی تخفیف خوردند.</p>
      <p>رئیسیان در ادامه خبر داد: فرشته طوسی فارغ‌التحصیل علوم اجتماعی دانشگاه علامه طباطبایی، پدرام پذیره دانشجوی مطالعات فرهنگی دانشگاه تهران، علی مظفری دانشجوی علوم اجتماعی دانشگاه تهران، هادی کیانی فارغ‌التحصیل جغرافیای دانشگاه تهران شامل عفو کامل شدند. همچنین ادامه حبس محسن حق شناس دانشجوی دانشگاه تهران و روح الله مردانی دانشجوی ادبیات فارسی دانشگاه تهران شامل عفو شد.</p>
      <p>این وکیل دادگستری همچنین می ­گوید: حکم پریسا رفیعی دانشجوی هنرهای دانشگاه تهران نیز به یک سال حبس کاهش یافت،</p>
      <p>گفتنی است حکم فرشته طوسی ۱۸ ماه، پدرام پذیره هفت سال، علی مظفری هشت سال، هادی کیانی یک سال، محسن حق شناس دو سال، روح الله مردانی ۶ سال حبس بود و پریسا رفیعی نیز محکوم به هفت سال حبس شده بود که شامل تخفیف شد و حکمش به یک سال حبس کاهش یافت.</p>
      <p>صبح امروز غلامحسین اسماعیلی، سخنگوی قوه قضاییه اعلام کرد که از بین ۳۲ محکوم امنیتی، هفت نفر دانشجو بوده‌اند و عفو شدگان عموما مشمول عفو کامل شده و برخی تخفیف قابل توجه داشته‌اند. بنابرشنیده‌ها این افراد درخواست عفوی از قوه قضائیه نداشته‌اند و مرجع تشخیص شمول عفو این افراد، قوه قضاییه و مراجع دانشگاهی بوده اند.</p>
      <p>در حالی که قرارگرفتن نام متهمان امنیتی، رسانه ای و دانشجویی در میان افراد دارای شرایط عفو، خلاف رویه مرسوم قوه قضائیه بوده است سخنگوی قوه قضائیه پیشتر با اشاره به عفو تعدادی از محکومان گفته بود: تعدادی از اصحاب فرهنگ و هنر و رسانه که در دوره های گذشته محکومیت پیدا کرده بودند و محکومیت آن ها در حال اجرا یا در آستانه اجرا بود، در لیست پیشنهادی قوه قضائیه گنجانده شدند؛ اقدامی که مورد استقبال فعالان سیاسی و نخبگان کشور قرار گرفته است.</p>
      <p> </p>
    </article>
  </body>
</html>