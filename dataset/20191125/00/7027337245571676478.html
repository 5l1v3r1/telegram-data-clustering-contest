<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700110/%D9%88%D8%B2%DB%8C%D8%B1-%D8%B9%D9%84%D9%88%D9%85-%D8%A7%DB%8C%D8%B1%D8%A7%D9%86-%D8%B1%D8%AA%D8%A8%D9%87-%DB%B1%DB%B5-%D8%B1%D8%A7-%D8%AF%D8%B1-%D8%AC%D8%A7%DB%8C%DA%AF%D8%A7%D9%87-%D8%B9%D9%84%D9%85%DB%8C-%D8%AC%D9%87%D8%A7%D9%86-%D8%AF%D8%A7%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="وزیر علوم: ایران رتبه ۱۵ را در جایگاه علمی جهان دارد"/>
    <meta property="og:description" content="وزیر علوم، تحقیقات و فناوری گفت: ایران رتبه ۱۵ را در جایگاه علمی دنیا تا سال ۲۰۲۰ داشته و جزء ۴۰ دانشگاه برتر در دانشگاه‌های دنیا است.منصور غلامی صبح امروز در جلسه با فرماندهان و معاونان دانشگاه علوم دریایی امام خمینی (ره) نوشهر با اشاره جایگاه بالای علمی و نظامی این دانشگاه در سطح دنیا اظهار کرد: علم و دانش به عنوان سرمایه‌ای در عرصه جهانی محسوب می‌شود. وی با تاکید بر بکارگیری نتایج یافته‌های علمی تصریح کرد: در دو دهه گذشته با شکل‌گیری مراکز رشد جریان عملیاتی بکارگیری پژوهش نیز فعال شده است. وزیر علوم، تحقیقات و فناوری خاطرنشان کرد: در حال حاضر ۱۹۵ مرکز رشد و ۴۳ پارک علم و فناوری در حال فعالیت هستند. غلامی با مثبت ارزیابی کردن عملکرد شرکت‌های ایده‌پرداز و دانش بنیان گفت: این شرکت‌ها نقش مهمی در اقتصاد کشور دارند.وی با اشاره به حساسیت و اهمیت دانشگاه‌های نیروی دریایی و ارتش یادآور شد: وقتی مجوزی بابت مراکز رشد و پردیس به اینگونه دانشگاه‌ها داده می‌شود، خیالمان راحت است چراکه به نتیجه می‌رسند."/>
  </head>
  <body>
    <article>
      <h1>وزیر علوم: ایران رتبه ۱۵ را در جایگاه علمی جهان دارد</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/4/1040628_953.jpg"/>
      </figure>
      <p>وزیر علوم، تحقیقات و فناوری گفت: ایران رتبه ۱۵ را در جایگاه علمی دنیا تا سال ۲۰۲۰ داشته و جزء ۴۰ دانشگاه برتر در دانشگاه‌های دنیا است.<br/><br/>منصور غلامی صبح امروز در جلسه با فرماندهان و معاونان دانشگاه علوم دریایی امام خمینی (ره) نوشهر با اشاره جایگاه بالای علمی و نظامی این دانشگاه در سطح دنیا اظهار کرد: علم و دانش به عنوان سرمایه‌ای در عرصه جهانی محسوب می‌شود. <br/>وی با تاکید بر بکارگیری نتایج یافته‌های علمی تصریح کرد: در دو دهه گذشته با شکل‌گیری مراکز رشد جریان عملیاتی بکارگیری پژوهش نیز فعال شده است. <br/>وزیر علوم، تحقیقات و فناوری خاطرنشان کرد: در حال حاضر ۱۹۵ مرکز رشد و ۴۳ پارک علم و فناوری در حال فعالیت هستند. <br/>غلامی با مثبت ارزیابی کردن عملکرد شرکت‌های ایده‌پرداز و دانش بنیان گفت: این شرکت‌ها نقش مهمی در اقتصاد کشور دارند.<br/><br/>وی با اشاره به حساسیت و اهمیت دانشگاه‌های نیروی دریایی و ارتش یادآور شد: وقتی مجوزی بابت مراکز رشد و پردیس به اینگونه دانشگاه‌ها داده می‌شود، خیالمان راحت است چراکه به نتیجه می‌رسند.</p>
    </article>
  </body>
</html>