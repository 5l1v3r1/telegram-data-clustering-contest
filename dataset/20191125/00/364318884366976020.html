<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/game-news/381796"/>
    <meta property="og:site_name" content="beartai"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Hideo Kojima เผย เขาเคยเช่า The Eye มาดู เพื่อหาแรงบันดาลใจสมัยพัฒนาเกมสยองขวัญ"/>
    <meta property="og:description" content="พักหลัง เมื่อ Hideo Kojima ทำอะไร สักเป็นกระแสตลอดเลย หลังจาก Death Stranding วางจำหน่ายแย่างเป็นทางการให้กับ Playstation 4 หลายคนได้เล่นกันแล้ว มีทั้งชอบและไม่ชอบ แต่ดูเหมือนว่า Kojima ยังคงมีความตั้งใจอยากจะทำเกมสยองขวัญอยู่ เอาแบบน่ากลัวไปเลย"/>
  </head>
  <body>
    <article>
      <h1>Hideo Kojima เผย เขาเคยเช่า The Eye มาดู เพื่อหาแรงบันดาลใจสมัยพัฒนาเกมสยองขวัญ</h1>
      <h2>Hideo Kojima เผย เขาเคยเช่า The Eye มาดู เพื่อหาแรงบันดาลใจสมัยพัฒนาเกมสยองขวัญ</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">Jeeranart Ruengsub</a></address>
      <p>พักหลัง เมื่อ Hideo Kojima ทำอะไร สักเป็นกระแสตลอดเลย หลังจาก Death Stranding วางจำหน่ายแย่างเป็นทางการให้กับ Playstation 4 หลายคนได้เล่นกันแล้ว มีทั้งชอบและไม่ชอบ แต่ดูเหมือนว่า Kojima ยังคงมีความตั้งใจอยากจะทำเกมสยองขวัญอยู่ เอาแบบน่ากลัวไปเลย</p>
      <p>Kojima โพสต์ข้อความผ่าน Twitter ส่วนตัว ถึงการหาไอเดียพัฒนาเกมสยองขวัญ สมัยตอนที่พัฒนา PT</p>
      <figure>
        <iframe data-src="https://twitter.com/HIDEO_KOJIMA_EN/status/1197880438603145216?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>“เพื่อเตรียมพร้อมกับการพัฒนาเกมสยองขวัญ ผมนั่งดูหนังที่คิดว่าน่ากลัวที่สุดสำหรับผมเลย THE EYE หนังผีสยองขวัญจากประเทศไทย ผมเช่ามาดูตอนที่กำลังพัฒนา PT มันน่ากลัวมากๆ เลยนะ แค่บรรจุภัณฑ์ก็น่ากลัวแล้ว ผมเลยเช่าแค่แผ่นมาอย่างเดียว ผมจะดูจบไหมเนี่ย?”</p>
      <figure>
        <img src="https://www.beartai.com/wp-content/uploads/2019/11/4e91429994dfc4c060965a8ae14f400f.jpg"/>
      </figure>
      <p>The Eye คนเห็นผี ผลงานการกำกับของพี่น้อง Oxide Pang กับ Danny Pang พวกเขาทั้ง 2 ฝากผลงานไว้อย่าง ท้าฟ้าลิขิต, Bangkok Dangerous นำแสดงโดย Angelica Lee ออกฉายเมื่อปี 2545 เรื่องราวของ มาน สาวตาบอดตั้งแต่เด็ก เมื่ออายุ 18 ปี เธอได้เข้ารับการผ่าตัดตา และสามารถกลับมามองเห็นได้อีกครั้งนึง แต่เหตุการณ์แปลกๆ ก็เกิดขึ้นกับเธอ เธอสังเกตเห็นว่า การมองเห็นของเธอไม่เหมือนกับคนอื่นๆ โดยเฉพาะการปรากฏตัวของร่างชุดดำ ซึ่งทำให้เธอมองเห็นความตายที่จะเกิดในอนาคตได้ ด้วยเหตุนี้เอง ทำให้เธอต้องค้นหาความจริงว่า สิ่งที่เกิดขึ้นกับเธอ มันคืออะไรกันแน่</p>
      <p>PT คือเกมสยองขวัญที่ Kojima พัฒนาสมัยยังทำงานให้กับ Konami เกมนี้เองก็ได้รับเสียงตอบรับเป็นอย่างดี ก็ยังไม่รู้ว่า Kojima จะทำเกมสยองขวัญออกมาเป็นอย่างไร เพราะเขาเคยให้สัมภาษณ์กับทาง Rocket Beans Gaming ว่าสักวันนึงอยากพัฒนาเกมสยองขวัญที่น่ากลัว</p>
      <p>
        <a href="https://comicbook.com/gaming/2019/11/23/hideo-kojima-horror-game-pt-silent-hills/">อ้างอิง</a>
      </p>
    </article>
  </body>
</html>