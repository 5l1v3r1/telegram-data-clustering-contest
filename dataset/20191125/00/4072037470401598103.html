<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/actualitate/o-constanteanca-numita-administrator-provizoriu-al-cn-administratia-porturilor-dunarii-fluviale-sa-giurgiu-705942.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="O constănţeancă, numită administrator provizoriu al CN Administraţia Porturilor Dunării Fluviale SA Giurgiu"/>
    <meta property="og:description" content="In Monitorul Oficial al Romaniei a fost publicata hotararea nr. 10 din data de 18.10.2019, a Adunarii Generale a Actionarilor CN Administratia Porturilor Dunarii Fluviale CN APDF SA Giurgiu. ..."/>
  </head>
  <body>
    <article>
      <h1>O constănţeancă, numită administrator provizoriu al CN Administraţia Porturilor Dunării Fluviale SA Giurgiu</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Nicoleta BACIU</a></address>
      <p>
        <a href="https://www.ziuaconstanta.ro/stiri/actualitate/o-constanteanca-numita-administrator-provizoriu-al-cn-administratia-porturilor-dunarii-fluviale-sa-giurgiu-705942.html?imagini=1#scroll">🖼️ Galerie foto (1)</a>
      </p>
      <p> În Monitorul Oficial al României a fost publicată hotărârea nr. 10 din data de 18.10.2019, a Adunării Generale a Acţionarilor CN Administraţia Porturilor Dunării Fluviale (CN APDF) SA Giurgiu.<br/> <br/>Adunarea Generală Ordinară a Acţionarilor Companiei Naţionale Administraţia Porturilor Dunării Fluviale SA Giurgiu s-a întrunit pe data de 18.10.2019, la sediul Ministerului Transporturilor. Au participat acţionarii, reprezentând 80% din capitalul social, respectiv  Ministerul Transporturilor, acţionar deţinător al unui număr 110.216 acţiuni, reprezentând 80% din capitalul social, reprezentat prin împuterniciţii mandataţi să reprezinte interesele capitalului de stat în Adunarea Generală a Acţionarilor Companiei, numiţi conform Ordinului ministrului transporturilor nr. 1.202/30.09.2016 şi nr. 1.216/02.09.2019.<br/> <br/>Adunarea Generală a Acţionarilor a fost convocată în conformitate cu prevederile Statutului Societăţii şi în conformitate cu dispoziţiile legale în vigoare. După constatarea legalităţii şedinţei Adunării Generale Ordinare a Acţionarilor, s-a trecut la discutarea problemelor de pe ordinea de zi a şedinţei, la care s-au luat mai multe decizii.<br/> <br/>Conform împuternicirii nr. 3.894/18.10.2019, înregistrată la CN APDF SA Giurgiu sub nr. 4.533/18.10.2019, reprezentantul Ministerului Transporturilor în Adunarea Generală a Acţionarilor Companiei Naţionale Administraţia Porturilor Dunării Fluviale SA Giurgiu a luat act de încetarea mandatului Mădălinei Creţu, începând cu data de 21.10.2019. Ulterior, s-a aprobat numirea Mădălinei Creţu, cu domiciliul în Constanţa, în funcţia de administrator provizoriu, pentru o perioadă de patru luni, cu posibilitatea prelungirii, pentru motive temeinice până la şase luni, începând cu data de 22.10.2019, până la data de 21.02.2020.<br/> <br/>Conform împuternicirii nr. 3.894/18.10.2019, înregistrată la CN APDF SA Giurgiu sub nr. 4.533/18.10.2019, reprezentantul Ministerului Transporturilor în Adunarea Generală a Acţionarilor Companiei Naţionale Administraţia Porturilor Dunării Fluviale SA Giurgiu, a fost aprobată forma contractului de mandat care va fi încheiat cu noul administrator provizoriu numit. De asemenea, s-a aprobat ca remuneraţia membrului provizoriu numit să fie în sumă de 5.100 lei brut lunar, numai în cazul în care cuantumul acesteia nu depăşeşte de două ori media pe ultimele 12 luni a câştigului salarial mediu brut lunar pentru activitatea desfăşurată conform obiectului principal de activitate, la nivel de clasă, conform clasificaţiei activităţilor din economia naţională, comunicat de Institutul Naţional de Statistică, precum cu încadrarea în prevederile Bugetului de Venituri şi Cheltuieli al companiei aprobat.<br/> <br/>Conform împuternicirii nr. 3.894/18.10.2019, înregistrată la CN APDF SA Giurgiu sub nr. 4.533/18.10.2019, reprezentantul Ministerului Transporturilor în Adunarea Generală a Acţionarilor Companiei Naţionale Administraţia Porturilor Dunării Fluviale SA Giurgiu va semna în numele acţionarului contractul de mandat cu noul membru provizoriu numit.<br/> <br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/actualitate/ce-bani-trimite-ministerul-transporturilor-in-constanta-574945.html"/>
      </related>
    </article>
  </body>
</html>