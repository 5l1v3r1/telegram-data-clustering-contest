<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939602/%D8%AA%D9%88%D9%86%DB%8C-%D8%A8%D9%84%D8%B1-%D8%AF%D9%88-%D8%AD%D8%B2%D8%A8-%D8%A8%D8%B1%DB%8C%D8%AA%D8%A7%D9%86%DB%8C%D8%A7-%D8%AE%DB%8C%D8%A7%D9%84%E2%80%8C%D9%BE%D8%B1%D8%AF%D8%A7%D8%B2%DB%8C-%D9%85%DB%8C%E2%80%8C%DA%A9%D9%86%D9%86%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="تونی بلر: دو حزب بریتانیا خیال‌پردازی می‌کنند"/>
    <meta property="og:description" content="رهبر پیشین بریتانیا امروز (دوشنبه) در آستانه انتخابات پارلمانی ۱۲ دسامبر تاکید می‌کند، بوریس جانسون و جرمی کوربین خیالپردازی دارند و در ادامه از سیاستمداران &quot;جریان اصلی&quot; حمایت کرد."/>
  </head>
  <body>
    <article>
      <h1>تونی بلر: دو حزب بریتانیا خیال‌پردازی می‌کنند</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>رهبر پیشین بریتانیا امروز (دوشنبه) در آستانه انتخابات پارلمانی ۱۲ دسامبر تاکید می‌کند، بوریس جانسون و جرمی کوربین خیالپردازی دارند و در ادامه از سیاستمداران "جریان اصلی" حمایت کرد.</i>
      </p>
      <p>رهبر پیشین بریتانیا امروز (دوشنبه) در آستانه انتخابات پارلمانی ۱۲ دسامبر تاکید می‌کند، بوریس جانسون و جرمی کوربین خیالپردازی دارند و در ادامه از سیاستمداران "جریان اصلی" حمایت کرد.</p>
      <p>به گزارش ایسنا، تونی بلر، نخست‌وزیر بریتانیا امروز در کنفرانسی در خبرگزاری رویترز از احزاب اصلی کشورش که گزینه‌ای ناهنجار در اختیار رای‌دهندگان گذاشته‌اند و خواسته‌اند تا "بر پایه اینکه اگر چیزی را که آن‌ها ارائه می‌دهند نخواهند، جایگزین آن بدتر است" انتقاد کرد.</p>
      <p>انتخابات ماه دسامبر پس از گذشت سه سال از مذاکرات برای خروج از اتحادیه اروپا از زمان رفراندوم ۲۰۱۶ برگزار می‌شود و نشان خواهد داد که بریگزیت، احزاب سنتی بریتانیا را تا چه حد دستخوش اختلاف کرده است.</p>
      <p>تونی بلر که برای ۱۰ سال تا ۲۰۰۷ نخست‌وزیر بریتانیا بود، می‌گوید بسیاری از شهروندان کشورش در آستانه انتخابات "مردد هستند، نظرشان را تغییر می‌دهند، متغیر شدند و نامطمئن هستند." او تاکید می‌کند: «احساس وحدت یک تمایل است؛ برای خاتمه این آشوب، برای بیدار شدن از کابوس. این تمایل که کاملا قابل درک است، در معرض این خطر است که ما را به سمت یک اشتباه بزرگ بکشاند و صادقانه بگویم که تحمل وقوع دوباره چنین اتفاقی را ندارم.»</p>
      <p>بلر دو حزب اصلی کشورش را به ارائه خیالاتی به رای‌دهندگان متهم کرد؛ حزب محافظه‌کار پیشنهاد می‌کند که کار بریگزیت را تمام می‌کند و واقعیت این است که آن‌ها مذاکرات جدید روی روابط آتی را آغاز خواهند کرد که همین روند "می‌تواند چندین سال" به طول انجامد. به گفته او، حزب کارگر به رهبری جرمی کوربین هم یک "انقلاب" را پیشنهاد می‌دهد و "مشکل با انقلاب‌ها، چگونگی آغاز آن‌ها نیست، بلکه چگونگی خاتمه یافتن آن‌هاست".</p>
      <p>او از رای‌دهندگان خواست از نامزدهای میانه‌رو حمایت کنند و گفت چنین سیاستمدارانی در حزب کارگر وجود دارند. به گفته بلر، نظرسنجی‌ها از پیروزی حزب کارگر و احتمال کسب اکثریت مطلق این حزب در انتخابات حکایت دارند. او در خاتمه گفت: «اما من با یک چک سفید امضاء، به بوریس جانسون اعتماد نخواهم کرد.»</p>
    </article>
  </body>
</html>