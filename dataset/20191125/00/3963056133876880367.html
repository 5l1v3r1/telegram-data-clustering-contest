<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/roma/news/traffico_roma_cosa_e_successo-4885188.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Roma, traffico in tilt dal Raccordo alla Tangenziale"/>
    <meta property="og:description" content="Per due diversi incidenti è segnalato traffico sul Grande raccordo anulare con code tra Casilina e Appia in entrambi i sensi di marcia, e a partire dalla Prenestina e fino alla Tiburtina in..."/>
  </head>
  <body>
    <article>
      <h1>Roma, traffico in tilt dal Raccordo alla Tangenziale</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Per due diversi incidenti è segnalato traffico sul Grande raccordo anulare con code tra Casilina e Appia in entrambi i sensi di marcia, e a partire dalla Prenestina e fino alla Tiburtina in carreggiata esterna. Sempre per un sinistro ci sono rallentamenti sulla Tangenziale est all'altezza del bivio per viale dei Monti Tiburtini in direzione di San Giovanni.</p>
      <p>È temporaneamente chiusa <b>via Oriolo Romano</b> all'altezza di via dei Due Ponti a causa della <b>presenza di alberi sulla carreggiata</b>: chiuso anche un tratto della stessa via dei Due Ponti. In via del Foro Italico ci sono code in prossimità dello svincolo per via dei Campi Sportivi in direzione stadio a causa di un incidente.</p>
      <p>In<b> via Salaria</b>, sempre per un sinistro, ci sono rallentamenti all'intersezione con via della Marcigliana in direzione di Roma. Un incidente anche in via della Borghesia rallenta il traffico in prossimità di via Andria all'altezza del civico 25. In via della Casetta Mattei ci sono rallentamenti in direzione via di Bravetta tra via di Corviale e via dei Barbo. Code anche su via Pontina tra Spinaceto e viale Carlo Levi in direzione centro.</p>
      <footer>© RIPRODUZIONE RISERVATA</footer>
    </article>
  </body>
</html>