<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/android/articoli/n513159/adobe-acrobat-reader-milioni-download-play-store/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Adobe Acrobat Reader supera i 500 milioni di download nel Play Store"/>
    <meta property="og:description" content="Adobe Acrobat Reader entra a far parte dell'albo d'oro delle app che hanno totalizzato oltre 500 milioni di download sul Play Store di Android. Un primato importante, che incorona il lettore PDF per antonomasia, tra i più famosi ed utilizzati anche in ambito smartphone, oltre ovviamente a quello desktop."/>
  </head>
  <body>
    <article>
      <h1>Adobe Acrobat Reader supera i 500 milioni di download nel Play Store</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Stefano Limberti</a></address>
      <p><b>Adobe Acrobat Reader</b> entra a far parte dell'albo d'oro delle app che hanno totalizzato<b> oltre 500 milioni di download sul Play Store di Android</b>. Un primato importante, che incorona il lettore PDF per antonomasia, tra i più famosi ed utilizzati anche in ambito smartphone, oltre ovviamente a quello desktop.</p>
      <p>La pubblicazione dell'app su Android risale al 2010 e, nonostante ad oggi vi siano alternative altrettanto valide - lo stesso Google Drive, giusto per fare un esempio, integra funzioni di visualizzazione - <b>Acrobat Reader è riuscito a rimanere tra le app più scaricate</b>, raggiungendo con gli anni l'ambizioso traguardo.</p>
      <p>Il merito va soprattutto ad <b>Adobe</b> che, dunque, <a href="https://www.hdblog.it/apple/articoli/n513041/photoshop-ipad-adobe-funzionalita-arrivo/">non è solo "impegnata" nel lancio di nuove funzionalità di Photoshop su iPad</a>, dedicando nel contempo cura e attenzione alla sua app Acrobat Reader migliorandola nel tempo, introducendo strumenti come la <b>possibilità di firmare documenti</b>, inserire annotazioni e note adesive, <b>convertire facilmente PDF in altri formati</b> e archiviare file nel cloud per facilitarne l'accesso in mobilità.</p>
      <figure>
        <img src="https://hd.tudocdn.net/884649?w=1000&amp;fit=clip"/>
      </figure>
      <p>Da notare poi come <b>Acrobat Reader non sia un'applicazione preinstallata su tutti gli smartphone Android</b>, il risultato raggiunto è quindi frutto della scelta volontaria degli utenti, "tutto meritato", diciamo.</p>
      <ul>
        <li><b><a href="https://play.google.com/store/apps/details?id=com.adobe.reader">Adobe Acrobat Reader</a></b> | <b>Android</b> | Google Play Store, <b>Gratis</b></li>
      </ul>
      <p>Il top gamma con il miglior rapporto qualità/prezzo? <a href="https://www.hdblog.it/prezzi/Asus-ZenFone-6_i3998/">Asus ZenFone 6</a>, in offerta oggi da <a href="https://www.hdblog.it/clickgo/?id=3998&amp;pid=tc90AI01W1M00780&amp;nid=4141990879&amp;area=4&amp;prz=499&amp;hash=a0b90b06b11ab6fc12324319d1bd8972">ASUS eShop a <b>499 euro</b></a> oppure da <a href="https://www.hdblog.it/clickgo/?id=3998&amp;pid=do306458402&amp;nid=455512531&amp;area=4&amp;prz=559&amp;hash=b7f9e0111fcc6fd3ae51a0bb6748cec8">Unieuro a <b>559 euro</b></a>.</p>
      <p>
        <a href="https://www.androidpolice.com/2019/11/22/adobe-acrobat-reader-passes-500-million-installs-on-the-play-store/">VIA</a>
      </p>
    </article>
  </body>
</html>