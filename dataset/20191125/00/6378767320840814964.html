<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/zomrel-prvy-madarsky-pacient-s-transplantaciou-srdca-cl722807.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Zomrel prvý maďarský pacient s transplantáciou srdca"/>
    <meta property="og:description" content="24hod.sk - Zomrel prvý maďarský pacient s transplantáciou srdca - Vo veku 56 rokov zomrel v Budapešti Sándor Schwarz, ktorému pred 27 rokmi ako prvému pacientovi v Maďarsku transplantovali srdce, informoval v pondelok spravodajský ..."/>
  </head>
  <body>
    <article>
      <h1>Zomrel prvý maďarský pacient s transplantáciou srdca</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Vo veku 56 rokov zomrel v Budapešti Sándor Schwarz, ktorému pred 27 rokmi ako prvému pacientovi v Maďarsku transplantovali srdce, informoval v pondelok spravodajský ...</b><br/>Budapešť 25. novembra (TASR) - Vo veku 56 rokov zomrel v Budapešti Sándor Schwarz, ktorému pred 27 rokmi ako prvému pacientovi v Maďarsku transplantovali srdce, informoval v pondelok spravodajský server Index.hu.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574687816.'"/>
      </figure>
      <p>Schwarz, ktorý zomrel náhle, pracoval ako správca Základnej školy Károlya Kósa v mestskej časti Kispest. Bol ženatý a mal štyri deti.<br/><br/>Keď mal 29 rokov - 3. januára 1992 - transplantoval mu srdce vtedajší riaditeľ Kliniky srdcovocievnych chorôb Semmelweisovej univerzity, profesor Zoltán Szabó.<br/><br/>Maďarsko sa v roku 2012 pripojilo k sieti Eurotransplant. Transplantácii srdca sa na Városmajorskej klinike kardiovaskulárnych chorôb podrobí ročne približne 50 dospelých pacientov.<br/><br/><i>Spravodajca TASR Ladislav Vallach</i><br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>