<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/mondo/2019/11/25/andrea-york-licenziato-parare-chiave-william-disperazione-scandalo-epstein-foto"/>
    <meta property="og:site_name" content="VANITY FAIR"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Andrea di York «licenziato»: il parere chiave di William (e la disperazione di Beatrice)"/>
    <meta property="og:description" content="Il terzogenito della regina ha lasciato i suoi uffici a Buckingham Palace a seguito dello scandalo Epstein. «Decisiva l’opinione dell’erede al trono», scrive il Times. Mentre la principessa non si dà pace per aver dato l’ok all’intervista che ha scatenato il putiferio"/>
  </head>
  <body>
    <article>
      <h1>Andrea di York «licenziato»: il parere chiave di William (e la disperazione di Beatrice)</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.vanityfair.it/author/nbambini" target="_blank">Nicola Bambini</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/25131754/william-l2-950x684.jpg"/>
        </figure>
        <figure>
          <img src="https://images.vanityfair.it/gallery/116386/Big/0b635ac5-d5f5-4625-a580-30679a306503.jpg"/>
          <figcaption>
            <b>William al London's Air Ambulance Charity Gala</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116386/Big/7651d39c-a771-446a-971a-24b6f8317cdf.jpg"/>
          <figcaption>
            <b>William al London's Air Ambulance Charity Gala</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116386/Big/0f6a70e3-2c53-4de7-84e2-9474e9778414.jpg"/>
          <figcaption>
            <b>William al London's Air Ambulance Charity Gala</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116386/Big/4260811b-45f7-4ae7-abbd-37693d924fb5.jpg"/>
          <figcaption>
            <b>William al London's Air Ambulance Charity Gala</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116386/Big/67b20491-ba70-4fb1-9a63-0118bcc068a7.jpg"/>
          <figcaption>
            <b>William al London's Air Ambulance Charity Gala</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116386/Big/94fccc11-13b2-4565-a9f9-47187a6bb5d5.jpg"/>
          <figcaption>
            <b>William al London's Air Ambulance Charity Gala</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116386/Big/09e6b795-49dd-476b-8659-9d4e6b28b5bf.jpg"/>
          <figcaption>
            <b>William al London's Air Ambulance Charity Gala</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116386/Big/d592b1a3-a711-434f-8698-e588bd8c35ae.jpg"/>
          <figcaption>
            <b>William al London's Air Ambulance Charity Gala</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116386/Big/b23fe63d-93f3-4938-a844-e4bc82000275.jpg"/>
          <figcaption>
            <b>William al London's Air Ambulance Charity Gala</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116386/Big/4aec9b85-cc22-4247-becd-4bae21c041b6.jpg"/>
          <figcaption>
            <b>William al London's Air Ambulance Charity Gala</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116386/Big/c5da8b2b-e982-4581-985a-d4f96e851ad3.jpg"/>
          <figcaption>
            <b>William al London's Air Ambulance Charity Gala</b>
            <cite>Getty Images</cite>
          </figcaption>
        </figure>
        <figcaption>William al London's Air Ambulance Charity Gala</figcaption>
      </slideshow>
      <p>
        <b>Il terzogenito della regina ha lasciato i suoi uffici a Buckingham Palace a seguito dello scandalo Epstein. «Decisiva l’opinione dell’erede al trono», scrive il Times. Mentre la principessa non si dà pace per aver dato l’ok all’intervista che ha scatenato il putiferio</b>
      </p>
      <p>Scandalo a corte. <a href="https://www.vanityfair.it/people/mondo/2019/11/21/andrea-di-york-si-ritira-dalla-vita-pubblica-passo-indietro-foto-gossip-notizie"><b>L’allontanamento</b> </a>da Buckingham Palace di <b>Andrea di York</b>, terzogenito della <b>regina Elisabetta</b>, ha coinvolto in prima battuta i <b>membri più anziani</b> della royal family, ossia la sovrana e il<b> futuro re Carlo</b>, che si sono riuniti d’urgenza per accettare <a href="https://www.vanityfair.it/people/mondo/2019/11/21/andrea-di-york-si-ritira-dalla-vita-pubblica-passo-indietro-foto-gossip-notizie"><b>il passo indietro</b></a> del duca dagli<b> incarichi reali</b> a causa del <b>caso-Epstein.</b> Ma, stando a quanto riportato dal <i>Times</i>, la questione avrebbe già investito anche le generazioni più giovani, su tutti <a href="https://www.vanityfair.it/topic/william-dinghilterra"><b>William</b></a> e <b>Beatrice</b>.</p>
      <p>D’altronde è plausibile, come scrive il giornale inglese, che <b>l’erede al trono</b> abbia addirittura dato<b> un’opinione decisiva</b> nel «licenziamento» di Andrea: «William è sempre più al centro dei <b>processi decisionali</b> della monarchia», si legge, «e non è certo<b> un fan dello zio</b> Andrea. Pure lui ha pensato che <b>allontanarlo</b> da certi impieghi fosse la soluzione migliore». E così è stato fatto: l’ottavo in linea di successione al trono ha raggruppato le sue cose <b>e se n’è andato.</b></p>
      <p>In questo <b>triste</b> <b>quadretto</b>, ben diverso è lo stato d’animo della <b>principessa Beatrice</b>, primogenita di Andrea: secondo il report di <i>Page Six,</i> la ragazza avrebbe avuto <b>un ruolo chiave</b> nell’organizzazione dell’<a href="https://www.vanityfair.it/people/gossip/2019/11/18/andrea-di-york-caso-epstein-traffico-sessuale-minori-foto-gossip-notizie"><b>intervista con la BBC</b></a> che ha scatenato il putiferio e ora non darebbe pace per aver dato<b> l’ok:</b> «È giovane, ma di testa è già matura,<b> il papà la ascolta</b>», ha detto una fonte. «All’inizio era scettica ma poi si è convinta che andare in tv fosse <b>la decisione migliore</b>».</p>
      <p>E invece l’effetto è stato <b>catastrofico</b>. Andrea, infatti, ha fatto <b>un pubblico mea culpa</b> in cui ha ammesso di aver avuto contatti con <b>Jeffrey Epstein</b> – l’imprenditore americano arrestato per abusi sessuali su minori e poi<b> morto in carcere</b> – e di aver quindi <b>messo in imbarazzo</b> la famiglia reale. «Non è appropriato per un membro della royal family,<b> li ho delusi tutti</b>», ha dichiarato, negando poi aver mai avuto rapporti sessuali con<b> Virginia Roberts</b>, all’epoca 17enne.</p>
      <p>Insomma, in questo <b>parapiglia</b> – che la stampa britannica ha definito «<b>la crisi più seria</b> per i Windsor dai tempi dell’abdicazione di re<b> Edoardo VIII</b> per amore di Wallis Simpson» – la regina ha capito che c’era <a href="https://www.vanityfair.it/people/mondo/2019/11/21/regina-elisabetta-licenziare-figlio-andrea-york-foto-gossip"><b>un’unica via di fuga:</b> </a>Andrea espulso da ogni incarico reale. Certo, continuerà a far parte della<b> royal family,</b> ma come è stata gestita la questione dell’intervista – al di là della presunta innocenza o colpevolezza – pare <b>non è essere andata giù</b> alla sovrana.</p>
      <p>Lei e Andrea  sono stati <b>avvistati a cavallo,</b> uno a fianco all’altra, nella tenuta del castello. Forse è proprio lì che faccia a faccia – senza William né Beatrice – <b>hanno chiarito</b> la vicenda. Anche se gli <b>strascichi</b> dell’episodio proseguiranno ancora per un bel po’.</p>
      <related>
        <h4>LEGGI ANCHE</h4>
        <a href="https://www.vanityfair.it/people/mondo/2019/11/21/andrea-di-york-si-ritira-dalla-vita-pubblica-passo-indietro-foto-gossip-notizie"/>
        <a href="https://www.vanityfair.it/people/mondo/2019/11/21/regina-elisabetta-licenziare-figlio-andrea-york-foto-gossip"/>
      </related>
    </article>
  </body>
</html>