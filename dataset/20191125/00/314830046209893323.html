<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939759/%D8%AA%D8%A7%DA%A9%DB%8C%D8%AF-%D8%AD%D8%B2%D8%A8%E2%80%8C%D8%A7%D9%84%D9%84%D9%87-%D8%A8%D8%B1-%D9%85%D8%AE%D8%A7%D9%84%D9%81%D8%AA-%D8%A8%D8%A7-%D8%B4%D8%B1%D9%88%D8%B7-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%D8%A7%DB%8C-%D8%AA%D8%B4%DA%A9%DB%8C%D9%84-%D8%AF%D9%88%D9%84%D8%AA"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="تاکید حزب‌الله بر مخالفت با شروط آمریکا برای تشکیل دولت"/>
    <meta property="og:description" content="شیخ نعیم قاسم معاون دبیرکل حزب الله لبنان بر عدم گردن نهادن به شروط آمریکا برای تشکیل دولت جدید لبنان تاکید نمود."/>
  </head>
  <body>
    <article>
      <h1>تاکید حزب‌الله بر مخالفت با شروط آمریکا برای تشکیل دولت</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>شیخ نعیم قاسم معاون دبیرکل حزب الله لبنان بر عدم گردن نهادن به شروط آمریکا برای تشکیل دولت جدید لبنان تاکید نمود.</i>
      </p>
      <p>به گزارش تابناک به نقل از مهر به نقل از پایگاه العهد، معاون دبیرکل حزب الله لبنان روز دوشنبه با هیاتی از «اللقاء الوحدوی الاسلامی» به ریاست «عمر غندور» دیدار کرد.<br/><br/>بر اساس این گزارش، در این دیدار اوضاع داخلی لبنان مورد بحث و تبادل نظر قرار گرفت.<br/><br/>«شیخ نعیم قاسم» در دیدار با هیات مذکور گفت: تشکیل دولت وجه مشترک بین همه در سطح مردمی و گروه‌های سیاسی است تا به این ترتیب اصلاحات اوضاع اقتصادی و اجتماعی آغاز شود.<br/><br/>وی در عین حال تصریح کرد که برای تشکیل دولت نمی‌توان به شروط آمریکا گردن نهاد.<br/><br/>شیخ نعیم قاسم همچنین بر تشکیل دولت نجات ملی برای توقف وخامت اوضاع اقتصادی و اصلاحات گسترده برای مقابله با فساد و جلوگیری از سوء استفاده سیاسی خارجی از مشکلات مردم تاکید کرد.</p>
    </article>
  </body>
</html>