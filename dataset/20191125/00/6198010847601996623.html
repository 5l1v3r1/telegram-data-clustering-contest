<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/alessandro-zarino-sbotta-dopo-uomini-e-donne-leducazione-non-paga/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Alessandro Zarino sbotta dopo Uomini e Donne: “L’educazione non paga”"/>
    <meta property="og:description" content="Uomini e Donne: le prime parole di Alessandro Zarino dopo il 'no' di Veronica Burchielli Alessandro Zarino, dopo essersi beccato un sonoro 'no' dalla sua"/>
  </head>
  <body>
    <article>
      <h1>Alessandro Zarino sbotta dopo Uomini e Donne: “L’educazione non paga”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/maurizioriccio/" target="_blank">Maurizio Riccio</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_alessandro_zarino_sbotta.jpg"/>
      </figure>
      <h3>Uomini e Donne: le prime parole di Alessandro Zarino dopo il ‘no’ di Veronica Burchielli</h3>
      <p><b>Alessandro Zarino</b>, dopo essersi beccato un sonoro ‘no’ dalla sua corteggiatrice, e ora attuale tronista <b>Veronica Burchielli</b>, è tornato ad utilizzare attivamente il suo profilo Instagram. L’ex tronista di <b>Uomini e Donne</b> ha finalmente commentato la sua esperienza televisiva, manifestando un certo malcontento per come sono andate le cose tra lui e Veronica.</p>
      <blockquote>Il mio percorso mi ha lasciato l’amaro in bocca. Grazie per avermi capito, ma purtroppo l’educazione, la sincerità e l’onestà non sempre vengono premiate. Ma fortunatamente io sono fatto così, libero di scegliere e a volte anche di sbagliare</blockquote>
      <p>ha scritto <b>Alessandro Zarino dopo Uomini e Donne</b>, manifestando tutta la sua delusione per come Veronica Burchielli ha dimenticato il sentimento che li legava pur di iniziare il suo percorso come tronista.</p>
      <h3>Alessandro Zarino rivela cosa ha apprezzato di più di Uomini e Donne</h3>
      <p><b>Alessandro Zarino</b>, oltre ad aver commentato l’atteggiamento di <b>Veronica Burchielli</b>, ha anche rivelato cosa ha apprezzato di più della sua esperienza al <b>Trono Classico di Uomini e Donne</b>. La risposta è piuttosto semplice: il pubblico! Il bel modello partenopeo non si sarebbe mai aspettato di ricevere un enorme sostegno da parte dei telespettatori, tanto da rivelare che gli hanno donato una delle sensazioni più belle che abbia mai provato durante l’arco della sua vita!</p>
      <blockquote>Mi siete stati vicino, mi avete supportato e sostenuto senza nemmeno conoscermi. Grazie, mi avete donato una delle sensazioni più belle della mia vita!</blockquote>
      <p>ha rivelato <b>Alessandro Zarino</b> che non si aspettava assolutamente una reazione del genere da parte del pubblico di <b>Uomini e Donne</b>. Tra l’altro, è bene specificare, che questa non è nemmeno la prima volta che il modello commenta la sua esperienza al programma di Maria De Filippi. Di recente, infatti, aveva già lanciato <b><a href="https://www.lanostratv.it/2019/11/gossip-ued-alessandro-zarino-torna-per-veronica-la-risposta-spiazza/">una frecciatina a Veronica Burchielli</a></b>.</p>
      <h3>Trono Classico di Uomini e Donne: Maria De Filippi premia Alessandro Zarino</h3>
      <p><b>Maria De Filippi</b>, dopo il “no” ricevuto a <b>Uomini e Donne</b>, ha deciso di premiare il bel modello partenopeo. In che modo? <b>Alessandro Zarino sarà uno dei professori di Amici</b>! Alessandro terrà un corso dedicato al mondo del crossfit.</p>
    </article>
  </body>
</html>