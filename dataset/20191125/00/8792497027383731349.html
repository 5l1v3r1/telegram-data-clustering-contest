<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.totaaltv.nl/nieuws/tmobile-verbetert-beeldkwaliteit-op-glasvezel/"/>
    <meta property="og:site_name" content="Totaal TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="T-Mobile verbetert beeldkwaliteit op glasvezel"/>
    <meta property="og:description" content="T-Mobile rolt in de komende weken gefaseerd nieuwe firmware voor bruikleendecoder uit waarmee klanten die via glasvezel maar tv kijken beter beeld ervaren."/>
  </head>
  <body>
    <article>
      <h1>T-Mobile verbetert beeldkwaliteit op glasvezel</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Jarco Kriek</a></address>
      <p>
        <b>
          <i>T-Mobile rolt in de komende weken gefaseerd nieuwe firmware voor bruikleendecoder uit waarmee klanten die via glasvezel maar tv kijken beter beeld ervaren.</i>
        </b>
      </p>
      <p>De nieuwe firmware is bestemd voor de bruikleendecoders Amulet 515 eb Kamai 510. <a href="http://www.tmobile.nl/Thuis">T-Mobile</a> is inmiddels met de gefaseerde uitrol van de nieuwe firmware begonnen. Het telecombedrijf verwacht dat medio december alle bruikleendecoders gebruikmaken van de vernieuwde software. Om klanten zo min mogelijk last te laten hebben van de installatie van de nieuwe firmware wordt deze tussen 02.00 en 06.00 uur in de decoder geplaatst. Klanten hoeven hiervoor niet te doen. Zowel het inladen als de installatie worden automatisch uitgevoerd.</p>
      <h3>Beeldkwaliteit</h3>
      <p>Wie T-Mobile Thuis inclusief tv-abonnement gebruikt via zogenaamde WBA-glasvezelnetwerken ervaart na installatie van de nieuwe firmware volgens het telecombedrijf een betere beeldkwaliteit. In de nieuwe firmware is tevens het probleem met beeldresolutie opgelost. Hierdoor wordt nu door de bruikleendecoder zelf de juiste hogere beeldresolutie gekozen.</p>
      <related>
        <h4>Meer over dit onderwerp</h4>
        <a href="https://www.totaaltv.nl/nieuws/ziggo-go-testversie-voor-android-tv-gelekt-op-internet/"/>
        <a href="https://www.totaaltv.nl/nieuws/ziggo-kpn-en-tmobile-willen-sneller-internet-maar-wil-de-consument-dit-wel/"/>
        <a href="https://www.totaaltv.nl/nieuws/piet-paulusma-neemt-afscheid-kijkers-sbs6/"/>
        <a href="https://www.totaaltv.nl/nieuws/tmobile-mogelijk-in-de-verkoop/"/>
      </related>
    </article>
  </body>
</html>