<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/aktualis/2019/11/a-magyar-kozut-rajzpalyazatot-hirdet-diakoknak"/>
    <meta property="og:site_name" content="ALON"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="A Magyar Közút rajzpályázatot hirdet diákoknak"/>
    <meta property="og:description" content="Öt kategóriában várják a pályaműveket. Osztálykirándulást lehet nyerni vele."/>
  </head>
  <body>
    <article>
      <h1>A Magyar Közút rajzpályázatot hirdet diákoknak</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <b>Öt kategóriában várják a pályaműveket. Osztálykirándulást lehet nyerni vele.</b>
      </p>
      <p>
        <b>Idén is meghirdeti ’Álomút’ országos gyermekrajzpályázatát a Magyar Közút Nonprofit Zrt. általános iskolás gyerekeknek.</b>
      </p>
      <p>
        <b>Az elmúlt években számos gyerek nyertes rajza díszítette már az utakat pásztázó útellenőri autók oldalát és rengeteg díjazott osztály szerzett felejthetetlen élményt a társaság interaktív </b>
        <b>Kiskőrösi Úttörténeti Múzeumában. A szervezők várják az újabb rajzokat, melynek témája az úthoz, munkagépekhez, közlekedéshez, úton dolgozókhoz kapcsolódik. A legjobbak kirándulást nyernek osztálytársaikkal együtt és a díjazott pályaműveket egy évig az útellenőri autókon láthatja az ország.</b>
      </p>
      <p>A Magyar Közút Nonprofit Zrt. „Álomút” című gyermekrajzpályázatára ezúttal is <b>öt kategóriában várják a pályaműveket</b>:<br/>• 1-2. osztály<br/>• 3-4. osztály<br/>• 5-6. osztály<br/>• 7-8. osztály<br/>• gyógypedagógiai vagy speciális fejlesztő iskolába járó 1-8. osztályos, sajátos nevelési igényű gyermekek.</p>
      <p>Kategóriánként egy győztest hirdetnek a szervezők, a legjobbnak választott pályaművekből a Magyar Közút Nonprofit Zrt. Facebook oldalán szervezett közönségszavazás alapján különdíjat is bezsebelhet az az általános iskolás, aki beküldi alkotását. A kategória- és a közönségszavazás győztese egy-egy osztálykirándulást nyer a társaság Kiskőrösi Úttörténeti Múzeumába, Közép-Európa legnagyobb úttörténeti gyűjteményébe. <b>A nyertes osztálytársaival együtt utazhat busszal Kiskőrösre, ahol múzeumi tárlatvezetésen vehetnek részt, itt a gyerekek interaktív formában ismerkedhetnek meg az útépítés történetével az ókortól kezdve a legmodernebb „szupersztrádákig”, illetve az útépítéshez kapcsolódó gépekkel, eszközökkel.</b></p>
      <p>Az osztálykiránduláson kívül a győztesek művei a 2020 tavaszi díjátadót követően egy éven keresztül láthatóak lesznek a társaság útellenőri autóin, illetve 200 darab 5000 forint értékű ajándékutalvány is gazdára talál. A társaság díjazza a gyerekeket felkészítő pedagógusokat is.</p>
      <p>
        <b>Az alkotásokat zárt borítékban a következő címre lehet eljuttatni postán vagy személyesen: Magyar Közút Nonprofit Zrt. kommunikációs osztály, „Álomút” gyermekrajzpályázat, 1024 Budapest, Fényes Elek utca 7-13. Postára adás határideje: 2020. január 15.</b>
      </p>
      <p>
        <b>A pályázattal kapcsolatban érdeklődni a rajzpalyazat@kozut.hu e-mail címen lehet.</b>
      </p>
      <p>
        <b>A 2020-as rajzpályázat plakátja a Magyar Közút Instagram oldalán érhető el, ezen a linken: </b>
        <a href="https://www.instagram.com/p/B5SGFAHh4cG/">https://www.instagram.com/p/B5SGFAHh4cG/</a>
      </p>
      <p>
        <b>A pályázati kiírás a Magyar Közút honlapjáról tölthető le: </b>
        <a href="https://internet.kozut.hu/2019/11/25/rajzpalyazat/">https://internet.kozut.hu/2019/11/25/rajzpalyazat/</a>
      </p>
    </article>
  </body>
</html>