<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939750/%DA%A9%D9%85%D8%A8%D9%88%D8%AF-%D8%AF%D8%A7%D9%86%D8%B4%D8%AC%D9%88-%D8%AF%D8%B1-%D8%AF%D8%A7%D9%86%D8%B4%DA%AF%D8%A7%D9%87%E2%80%8C%D9%87%D8%A7%DB%8C-%DA%A9%D8%B4%D9%88%D8%B1"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="کمبود دانشجو در دانشگاه‌های کشور"/>
    <meta property="og:description" content="وزیر علوم، تحقیقات و فناوری با اشاره به اینکه به هر حال الان در کشور با کمبود دانشجو مواجه هستیم، گفت: ظرف دو سال اخیر کار‌های جدی و با قدرت در ساماندهی دانشگاه علمی و کاربردی انجام شده است.به گزارش تابناک به نقل از فارس از شهرستان نوشهر، منصور غلامی در نشست با مدیران مؤسسات علمی و آموزشی غرب مازندران در سالن اجتماعات بندر این شهر با اشاره به اینکه از تعداد ۷۵ مؤسسه در سال ۸۳ به بیش از ۳۰۰ موسسه در سال ۹۱رسیدیم، اظهار کرد: یک دوره تقریباً نزدیک در حدود ۱۰ سال ۸۵ رشته در این زمینه خالی بود.وی با بیان اینکه استان‌های فارس و مازندران دارای تراکم مؤسسات آموزشی غیردولتی هستند، افزود: شرایطی که برای مؤسسات غیردولتی از نظر امکانات و اعضای هیأت علمی تعیین می‌کنیم یک رابطه‌ای برقرار است و این حداقل کار از بابت اطمینان دادن به آن‌ها در زمینه مجوزات صادره است.وزیر علوم، تحقیقات و فناوری با اشاره به اینکه به هر حال الان در کشور با کمبود دانشجو مواجه هستیم، خاطرنشان کرد: ظرف دو سال اخیر کار‌های جدی و با قدرت در ساماندهی دانشگاه علمی و کاربردی انجام شده است و توفیقات خوبی به‌دست آوردند یعنی مجموعه‌های وابسته به دولت که عموماً…"/>
  </head>
  <body>
    <article>
      <h1>کمبود دانشجو در دانشگاه‌های کشور</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>وزیر علوم، تحقیقات و فناوری با اشاره به اینکه به هر حال الان در کشور با کمبود دانشجو مواجه هستیم، گفت: ظرف دو سال اخیر کار‌های جدی و با قدرت در ساماندهی دانشگاه علمی و کاربردی انجام شده است.<br/><br/>به گزارش تابناک به نقل از فارس از شهرستان نوشهر، منصور غلامی در نشست با مدیران مؤسسات علمی و آموزشی غرب مازندران در سالن اجتماعات بندر این شهر با اشاره به اینکه از تعداد ۷۵ مؤسسه در سال ۸۳ به بیش از ۳۰۰ موسسه در سال ۹۱رسیدیم، اظهار کرد: یک دوره تقریباً نزدیک در حدود ۱۰ سال ۸۵ رشته در این زمینه خالی بود.<br/><br/>وی با بیان اینکه استان‌های فارس و مازندران دارای تراکم مؤسسات آموزشی غیردولتی هستند، افزود: شرایطی که برای مؤسسات غیردولتی از نظر امکانات و اعضای هیأت علمی تعیین می‌کنیم یک رابطه‌ای برقرار است و این حداقل کار از بابت اطمینان دادن به آن‌ها در زمینه مجوزات صادره است.<br/><br/>وزیر علوم، تحقیقات و فناوری با اشاره به اینکه به هر حال الان در کشور با کمبود دانشجو مواجه هستیم، خاطرنشان کرد: ظرف دو سال اخیر کار‌های جدی و با قدرت در ساماندهی دانشگاه علمی و کاربردی انجام شده است و توفیقات خوبی به‌دست آوردند یعنی مجموعه‌های وابسته به دولت که عموماً کارمندان دولت را آموزش داده و به آن‌ها مدرک دادند توفیقاتی به دست آوردند و این خود یک ظرفیت بود.<br/><br/>وی عنوان کرد: در همه زیرنظام‌های آموزشی اُفت دانشجو را داشتیم و این به مؤسسات غیردولتی منتهی نمی‌شود و بنابراین ما در وزارت علوم تلاش داریم این بخش غیردولتی را نیز مورد حمایت قرار داده و حفظ کنیم هر چند ممکن است برخی تصمیمات منطبق با مدیران مؤسسات غیردولتی نباشد.<br/><br/>غلامی گفت: تجمیع مؤسسات غیردولتی در راستای برون رفت از مشکلاتی که آن‌ها را از دست‌یابی به توفیقات علمی و آموزشی بازمی‌دارد پیشنهادی است که من به آن‌ها می‌دهم.<br/><br/>وی با اشاره به اینکه هرکجا مؤسسات خصوصی را محدود کردیم آن‌ها ظرفیت‌های کامل خودشان را در آنجا نمی‌آورند، تأکید کرد: دانشگاه‌ها برای تکمیل ظرفیت خود باید بیشتر تلاش کنند و در این‌باره اطلاع‌رسانی بیشتری داشته باشند.<br/><br/>وزیر افزود: باید دانشگاه آزاد اسلامی را مورد حمایت داشته باشیم و با هم‌فکری یکدیگر برای عبور از مشکلات حوزه علمی و آموزشی دانشگاه‌ها تلاش کنیم.<br/><br/>رئیس دانشگاه مازندران نیز اظهار کرد: مؤسسات آموزش عالی غیردولتی نقش غیرقابل انکاری در توسعه علمی آموزشی کشور دارند.<br/><br/>کوروش نوذری افزود: ما باید بپذیریم در مرحله گسترش آموزش با کمیت شاید دو مقوله مهم مأموریت‌گرایی مورد توجه قرار نگرفت و مقوله‌هایی مانند آمایش آموزشی با توجه به وضعیت‌های نسبی منطقه چندان مورد توجه نبوده است.<br/><br/>وی گفت: باید نظام آموزشی ما در تراز استاندارد‌های بالا قرار بگیرد و به این سمت حرکت کنیم.</p>
    </article>
  </body>
</html>