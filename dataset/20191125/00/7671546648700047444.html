<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914965"/>
    <meta property="og:site_name" content="Dnevnik"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Pismo Alenki Bratušek, voditeljici SAB"/>
    <meta property="og:description" content="Spoštovana voditeljica stranke SAB, Alenka Bratušek,"/>
  </head>
  <body>
    <article>
      <h1>Pismo Alenki Bratušek, voditeljici SAB</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <b>Spoštovana voditeljica stranke SAB, Alenka Bratušek,</b>
      </p>
      <p>te dni je bil sprejet izjemno »inovativen« predlog vaše stranke in upokojenci smo lahko še enkrat videli, v kakšni državi živimo. Letos, tako ste sklenili, ne dobimo nič (poslanci ste si razdelili, kar se je le dalo) in nas boste mogoče »osrečili« za božič 2020 s povišanjem za celih 6,5 evra. Za vse enako, da bo »pravično«.</p>
      <p>Čudno je le, da ste ob vsej svoji pravičnosti povsem pozabili na dolg države, ki še vedno dolguje 7,2 odstotka izredne uskladitve pokojnin. Kaj naj si ob tem mislimo o vas?</p>
      <p>Sama sem svoje mnenje že pred sprejetjem zapisala (<i>Dnevnik</i>, 22. 11. 2019), danes pišem še posebej vam, predsednica Alenka Bratušek, in podpredsednici stranke Maši Kociper. Civilna iniciativa upokojencev je stranki SAB napisala svoje mnenje o vašem nadvse »inovativnem« predlogu. Pa se niste zamislili. Zdaj vaju kot vaša volilka (kakšna zmota!) sprašujem: zakaj ne predlagate enakih plač vseh Slovencev, tudi »večvrednih« poslancev in ministrov? Ogromno bi prihranili. Mar nimajo tudi zaposleni vsi enakih želodcev?</p>
      <p>Se vam zdi ta skrajno populističen in povsem nezakonit predlog za upokojence pravi? Kdor le malo razmišlja, prepozna cenenost vašega populizma in žal s tem želite vnesti razdeljenost med upokojence.</p>
      <p>Gospa Maša Kociper, za svoj moto imate na spletni strani stranke zapisano: »Bolj enaka družba je uspešnejša, varnejša in bolj demokratična.« Zakaj torej del svojih, nesorazmerno, prav nedostojno velikih plač ne odstopite za izboljšanje položaja upokojencev? Ste kdaj sploh pomislili, da bi bilo pošteno, da bi imeli vsi dostojne pokojnine? Da enake ne morejo biti, pa upam, da veste.</p>
      <p>Znova bodo volitve, in verjemite, ne bomo pozabili. Hkrati srčno upam, da se bo mlada generacija od vas naučila odnosa do upokojencev. Glede na zgled, ki ga dajete, se upokojitve zagotovo ne morete veseliti.</p>
      <p>Mira Kofler, Škofja Loka</p>
      <related>
        <h4>Preberite zadnje Älanke</h4>
        <a href="https://www.dnevnik.si/1042914763/magazin/dom/varnost/pametni-domovi-prihodnost-se-napoveduje-ze-danes"/>
        <a href="https://www.dnevnik.si/1042915023/svet/italija-dovolila-pristanek-tudi-spanski-ladji-z-62-migranti-na-krovu"/>
        <a href="https://www.dnevnik.si/1042915024/kronika/podkupljiva-brata-policista-sta-jo-odnesla-s-pogojno-kaznijo"/>
        <a href="https://www.dnevnik.si/1042915022/kronika/v-italiji-in-franciji-neurja-zahtevala-vec-smrtnih-zrtev"/>
        <a href="https://www.dnevnik.si/kartica/1042915020"/>
        <a href="https://www.dnevnik.si/kartica/1042915021"/>
        <a href="https://www.dnevnik.si/1042915019/kronika/v-mocnem-neurju-v-grciji-dva-mrtva"/>
      </related>
    </article>
  </body>
</html>