<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrovaartha.com/news/41378/kerala-police-raises-doubts-against-telegram-app"/>
    <meta property="og:site_name" content="Metro Vaartha"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="നിയമവിരുദ്ധ പ്രവര്‍ത്തനങ്ങളുടെ പറുദീസ; അന്വേഷണവുമായി ടെലഗ്രാം സഹകരിക്കുന്നില്ലെന്നും പൊലീസ്"/>
    <meta property="og:description" content="കൊച്ചി: സോഷ്യൽ മീഡിയ ആപ്ലിക്കേഷനായ ടെലഗ്രാം ആപ്പ് നിയമവിരുദ്ധ പ്രവര്‍ത്തനങ്ങള്‍ നടത്തുന്നവരുടെ പറുദീസയാണെന്ന് പൊലീസ്. ആപ്പിന്‍റെ ഉപയോക്താക്കളെ കണ്ടുപിടിക്കാനാകില്ല. കമ്പനി ഉടമകൾ അന്വേഷണവുമായി സഹകരിക്കുന്നില്ല. കുട്ടികളുടെ നഗ്ന ചിത്രങ്ങള്‍ പ്രചരിപ്പിക്കുന്നതടക്കം ഒട്ടേറെ നിയമവിരുദ്ധ പ്രവര്‍ത്തനങ്ങള്‍ ആപ്പിലൂടെ നടക്കുന്നുണ്ട്. ആപ്പിന്‍റെ പ്രവര്‍ത്തനങ്ങൾ പരിശോധിക്കുന്നതിന് പൊലീസിന് പരിമിതികളുണ്ടെന്നും അനുമതി നല്‍കിയവര്‍ തന്നെയാണ് നിയന്ത്രണങ്ങള്‍ കൊണ്ടുവരേണ്ടതെന്നും പൊലീസ് ഹൈക്കോടതിയില്‍ നല്‍കിയ സത്യവാങ്മൂലത്തില്‍ വ്യക്തമാക്കി."/>
  </head>
  <body>
    <article>
      <h1>നിയമവിരുദ്ധ പ്രവര്‍ത്തനങ്ങളുടെ പറുദീസ; അന്വേഷണവുമായി ടെലഗ്രാം സഹകരിക്കുന്നില്ലെന്നും പൊലീസ് </h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>ടെലഗ്രാമിന്‍റെ പുറത്തു നിന്ന് ഒരാള്‍ക്കും അതിലെ അംഗങ്ങളിലേക്ക് കടന്ന് ചെല്ലാനാകില്ല. അയയ്ക്കുന്നവര്‍ക്കും സ്വീകരിക്കുന്നവര്‍ക്കുമല്ലാതെ ടെലഗ്രാമിലൂടെ കൈമാറപ്പെടുന്ന സന്ദേശങ്ങളില്‍ ഇടപെടാന്‍ ആര്‍ക്കും സാധിക്കുകയുമില്ല. ഈ സാധ്യതകളാണ് ക്രിമിനലുകളെ ആപ്പില്‍ നുഴഞ്ഞു കയറാന്‍ പ്രേരിപ്പിച്ചതെന്നും പൊലീസ് ചൂണ്ടിക്കാട്ടി.</p>
      <p>കൊച്ചി: സോഷ്യൽ മീഡിയ ആപ്ലിക്കേഷനായ ടെലഗ്രാം ആപ്പ് നിയമവിരുദ്ധ പ്രവര്‍ത്തനങ്ങള്‍ നടത്തുന്നവരുടെ പറുദീസയാണെന്ന് പൊലീസ്. ആപ്പിന്‍റെ ഉപയോക്താക്കളെ കണ്ടുപിടിക്കാനാകില്ല. കമ്പനി ഉടമകൾ അന്വേഷണവുമായി സഹകരിക്കുന്നില്ല. കുട്ടികളുടെ നഗ്ന ചിത്രങ്ങള്‍ പ്രചരിപ്പിക്കുന്നതടക്കം ഒട്ടേറെ നിയമവിരുദ്ധ പ്രവര്‍ത്തനങ്ങള്‍ ആപ്പിലൂടെ നടക്കുന്നുണ്ട്. ആപ്പിന്‍റെ പ്രവര്‍ത്തനങ്ങൾ പരിശോധിക്കുന്നതിന് പൊലീസിന് പരിമിതികളുണ്ടെന്നും അനുമതി നല്‍കിയവര്‍ തന്നെയാണ് നിയന്ത്രണങ്ങള്‍ കൊണ്ടുവരേണ്ടതെന്നും പൊലീസ് ഹൈക്കോടതിയില്‍ നല്‍കിയ സത്യവാങ്മൂലത്തില്‍ വ്യക്തമാക്കി.</p>
      <p>ടെലഗ്രാമിന്‍റെ പുറത്തു നിന്ന് ഒരാള്‍ക്കും അതിലെ അംഗങ്ങളിലേക്ക് കടന്ന് ചെല്ലാനാകില്ല. അയയ്ക്കുന്നവര്‍ക്കും സ്വീകരിക്കുന്നവര്‍ക്കുമല്ലാതെ ടെലഗ്രാമിലൂടെ കൈമാറപ്പെടുന്ന സന്ദേശങ്ങളില്‍ ഇടപെടാന്‍ ആര്‍ക്കും സാധിക്കുകയുമില്ല. ഈ സാധ്യതകളാണ് ക്രിമിനലുകളെ ആപ്പില്‍ നുഴഞ്ഞു കയറാന്‍ പ്രേരിപ്പിച്ചതെന്നും പൊലീസ് ചൂണ്ടിക്കാട്ടി. മാത്രമല്ല ചലച്ചിത്രങ്ങള്‍ ഡൗണ്‍ലോഡ് ചെയ്യാനും ഈ ആപ്പ് അനധികൃതമായി സൗകര്യം ചെയ്യുന്നുണ്ട്. ടെലഗ്രാം ഉപയോഗിക്കുന്നവരുടെ പേരുമാത്രമാണ് ആപ്പ് പരിശോധിക്കുമ്പോള്‍ ലഭിക്കുന്നത്. രജിസ്റ്റര്‍ ചെയ്ത നമ്പര്‍ ഏതെന്നറിയാനും സംവിധാനമില്ല. ടെലഗ്രാം നിരോധിക്കണമെന്ന് കാണിച്ച് കോഴിക്കോട് സ്വദേശിനിയും നിയമ വിദ്യാർഥിനിയുമായ അഥീന സോളമന്‍ സമര്‍പ്പിച്ച ഹര്‍ജിയിലാണ് പൊലീസ് എതിർ സ‌ത്യവാങ്മൂലം സമര്‍പ്പിച്ചത്.</p>
      <p>മൊബൈല്‍ ആപ്ലിക്കേഷനുകള്‍ നിരീക്ഷിക്കുന്നത് പ്രായോഗികമല്ലെന്ന് കേന്ദ്ര ഇലക്ട്രോണിക്സ് മന്ത്രാലയം സമർപ്പിച്ച സത്യവാങ്മൂലത്തിലും ചൂണ്ടിക്കാട്ടി. ലോകത്ത് എവിടെ നിന്നും പ്ലേ സ്റ്റോർ വഴി ആപ്ലിക്കേഷന്‍സ് ഡൗൺലോഡ് ചെയ്ത് ഉപയോഗിക്കാനാകും. ഉപയോക്താക്കളെ നിരീക്ഷിക്കുന്നത് എളുപ്പമല്ലെന്നും ഇലക്ട്രോണിക്സ് മന്ത്രാലയത്തിന്‍റെ സത്യവാങ്മൂലത്തിൽ വ്യക്തമാക്കുന്നു. കേന്ദ്ര- സംസ്ഥാന സര്‍ക്കാരുകള്‍, വാര്‍ത്താ വിതരണ മന്ത്രാലയം, സംസ്ഥാന പൊലിസ് മേധാവി, സൈബര്‍ ഡോം എന്നിവരാണ് ഹർജിയിലെ എതിർ കക്ഷികൾ.</p>
    </article>
  </body>
</html>