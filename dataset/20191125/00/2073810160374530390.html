<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/il-paradiso-delle-signore-vanessa-gravina-lascia-momentaneamente-la-soap-449419"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Il Paradiso delle Signore: Vanessa Gravina lascia momentaneamente la soap"/>
    <meta property="og:description" content="Il Paradiso delle Signore, Adelaide va via: l’impegno di Vanessa Gravina a teatro Dopo il pericolo chiusura scampato negli scorsi mesi, Il Paradiso delle Signore è in onda a pieno ritmo su Rai Uno. A breve, però, dovremo fare a meno di uno dei personaggi più amati della soap: quello della contessa Adelaide di Sant’Erasmo. […]"/>
  </head>
  <body>
    <article>
      <h1>Il Paradiso delle Signore: Vanessa Gravina lascia momentaneamente la soap</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/10/adelaide-il-paradiso-delle-signore-2019.jpg"/>
      </figure>
      <h3>Il Paradiso delle Signore, Adelaide va via: l’impegno di Vanessa Gravina a teatro</h3>
      <p>Dopo il pericolo chiusura scampato negli scorsi mesi, Il Paradiso delle Signore è in onda a pieno ritmo su Rai Uno. A breve, però, dovremo fare a meno di uno dei personaggi più amati della soap: quello della contessa Adelaide di Sant’Erasmo. La sua interprete, la bella e brava Vanessa Gravina, ha infatti annunciato che <b>nei prossimi mesi dovrà assentarsi dal set per un impegno teatrale</b>. Il palcoscenico è da sempre un grande amore per la 45enne, che cerca di ritagliarsi del tempo da spendere in teatro nonostante i ritmi serrati della lunga serialità. Ma niente paura: per Vanessa si tratterà solo di una pausa dai panni di Adelaide e non di certo un addio definitivo.</p>
      <h3>Le parole di Vanessa Gravina sulla pausa dal Paradiso delle Signore</h3>
      <p><i>“Realizziamo praticamente una puntata al giorno, il che significa che quasi ogni mattina mi alzo alle cinque sapendo che, oltre al set, sarò impegnata per quattro ore a leggere le scene del giorno dopo. Una produzione così è una vera scuola di vita: impari a organizzarti, a ottimizzare i tempi, a infilare la palestra nelle due ore di buco che il piano settimanale prevede”</i>, ha spiegato Vanessa Gravina al settimanale Confidenze.<i> “L’unica cosa a cui non ho voluto rinunciare è il teatro: <b>l’anno scorso gli sceneggiatori si sono inventati una mia partenza per Parigi</b> per giustificare tre settimane di assenza, chissà che escamotage troveranno quest’inverno, quando andrò in scena insieme a Giuseppe Cederna con Il tartufo”</i>, ha aggiunto.</p>
      <h3>Vanessa Gravina è tra le attrici più amate de Il Paradiso delle Signore</h3>
      <p>Vanessa Gravina è molto entusiasta del personaggio che interpreta ne <a href="https://www.gossipetv.com/tag/il-paradiso-delle-signore">Il Paradiso delle Signore.</a> <i>“Era dai tempi di Incantesimo che il pubblico non mi dimostrava tanto entusiasmo”</i>, ha ammesso l’attrice, che ha iniziato a recitare da bambina.</p>
    </article>
  </body>
</html>