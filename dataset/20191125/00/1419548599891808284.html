<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/48zygk"/>
    <meta property="og:site_name" content="News7 Tamil"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="அதிமுக தொடர்பாக குருமூர்த்தி தெரிவித்த கருத்துக்கு ஜெயக்குமார் கண்டனம்...!"/>
    <meta property="og:description" content="அதிமுக தொடர்பாக குருமூர்த்தி தெரிவித்த கருத்துக்கு ஜெயக்குமார் கண்டனம்...!"/>
  </head>
  <body>
    <article>
      <h1>அதிமுக தொடர்பாக குருமூர்த்தி தெரிவித்த கருத்துக்கு ஜெயக்குமார் கண்டனம்...!</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">shanmugapriya</a></address>
      <p>
        <b>அதிமுக தொடர்பாக துக்ளக் ஆசிரியர் குருமூர்த்தி தெரிவித்த கருத்துக்கு, அமைச்சர் ஜெயக்குமார் கடும் கண்டனம் தெரிவித்துள்ளார். </b>
      </p>
      <p>சென்னை விமான நிலையத்தில் செய்தியாளர்களை சந்தித்த அவர், ஆணவத்தின் உச்சத்தில் கருத்து தெரிவித்துள்ள குருமூர்த்திக்கு,  நாவடக்கம் தேவையென்று, காட்டமாக தெரிவித்தார். </p>
      <p>கட்சி தொடங்கிய கமல்ஹாசனின் வாக்கு வங்கி என்னவென்று தெரிந்துவிட்டதாக கூறிய ஜெயக்குமார், ரஜினிகாந்த் கட்சி தொடங்கினால், அவருக்கும் இதே நிலை தான் ஏற்படும் என தெரிவித்தார். ரஜினி, கமல் சினிமாவில் பெரிய நட்சத்திரங்களாக ஜொலித்தாலும், இருவரும் அரசியலில் ஜொலிக்காத நட்சத்திரங்கள் தான், என்றும் அமைச்சர் ஜெயக்குமார் தெரிவித்தார். </p>
      <p>மேலும் 2021-ம் ஆண்டு சட்டப்பேரவை தேர்தலில் அதிமுகவின் முதல்வர் வேட்பாளர் யார் என செய்தியாளர்களின் கேள்விக்கு பதிலளித்த அவர், அதுகுறித்து உரிய நேரத்தில் கட்சி முடிவு செய்யும் என்றும் வீண் குழப்பங்களை ஏற்படுத்த வேண்டாம் என்றும் கூறினார். </p>
    </article>
  </body>
</html>