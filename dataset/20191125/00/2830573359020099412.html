<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/2019/11/25-63776517/diretta_lecce-cagliari_ore_15_probabili_formazioni_e_dove_vederla_in_tv/"/>
    <meta property="og:site_name" content="Tuttosport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Diretta Lecce-Cagliari ore 15: probabili formazioni e dove vederla in tv"/>
    <meta property="og:description" content="L'abbondante pioggia caduta sulla città salentina ha costretto l'arbitro Mariani a rinviare il match ieri per impraticabilità del terreno di gioco. Si torna in campo oggi, anche se le previsioni non promettono bene"/>
  </head>
  <body>
    <article>
      <h1>Diretta Lecce-Cagliari ore 15: probabili formazioni e dove vederla in tv</h1>
      <h2>L'abbondante pioggia caduta sulla città salentina ha costretto l'arbitro Mariani a rinviare il match ieri per impraticabilità del terreno di gioco. Si torna in campo oggi, anche se le previsioni non promettono bene</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p><b>LECCE -</b> <a href="https://www.tuttosport.com/news/calcio/serie-a/2019/11/24-63766498/lecce-cagliari_rinviata_per_la_pioggia_il_pallone_non_rimbalza/"><b>Lecce</b> e <b>Cagliari</b></a> scenderanno in campo <b>oggi</b> alle <b>15</b> dopo che ieri la pioggia abbondante ha reso il terreno di gioco impraticabile, costringendo l'arbitro <b>Mariani</b> a rinviare il match. Il direttore di gara, insieme ai due capitani, Nainggolan e Lucioni, ha effettuato diversi sopralluoghi, ma dopo 36 minuti è arrivata la decisione ufficiale. I sardi, intanto, non vogliono arrestare la propria corsa e, dopo dieci risultati utili consecutivi (sette vittorie e tre pareggi), vogliono vincere anche contro la squadra di <b>Liverani</b> per agganciare in classifica la Lazio al terzo posto. Di fronte il <b>Lecce</b> che, dopo quattro pareggi consecutivi, nell'ultima sfida di campionato ha incassato il ko proprio contro i biancocelesti di Simone Inzaghi (4-2). I salentini sono a quota 10 punti in <a href="https://www.tuttosport.com/live/classifica-serie-a.html">classifica</a> e una vittoria oggi gli permetterebbe di scavalcare la Sampdoria, agganciando Sassuolo e Bologna. </p>
      <figure>
        <a href="https://www.tuttosport.com/foto/calcio/serie-a/2019/11/24-63769024/lecce-cagliari_mariani_con_i_capitani_campo_impraticabile_e_partita_rinviata/">
          <img src="https://cdn.tuttosport.com/images/2019/11/24/220114555-77942c66-0161-4a83-ab4d-0d430dc2512d.jpg"/>
        </a>
        <figcaption>Lecce-Cagliari, Mariani con i capitani: campo impraticabile e partita rinviata<br/><a href="https://www.tuttosport.com/foto/calcio/serie-a/2019/11/24-63769024/lecce-cagliari_mariani_con_i_capitani_campo_impraticabile_e_partita_rinviata/">Guarda la gallery</a></figcaption>
      </figure>
      <p>
        <a href="https://www.tuttosport.com/live/matchcentre/incontro.html?season=2019&amp;competition=21&amp;match=2021176">
          <b>SEGUI LECCE-CAGLIARI IN DIRETTA SUL NOSTRO SITO</b>
        </a>
      </p>
      <h3>Lecce-Cagliari: dove vederla in tv</h3>
      <p>Lecce-Cagliari è in programma oggi alle ore 15 allo stadio Via del Mare di Lecce e sarà visibile in esclusiva in diretta su Sky Sport Serie A, Sky Sport 1 e Sky Calcio 1. Inoltre sarà disponibile anche in streaming sulla piattaforma Skygo.</p>
      <h3>Probabili formazioni</h3>
      <p><b>Liverani </b>dovrebbe affidarsi al <b>4-3-1-2</b> per cercare di far risultato contro una delle squadre più in forma del campionato. <b>Tabanelli</b>, l'ex <b>Tachtsidis</b> e <b>Petriccione</b> dovrebbero comporre la mediana, con <b>Shakov</b> alle spalle del duo d'attacco che, salvo novità dell'ultim'ora, dovrebbe essero composto da <b>La</b> <b>Mantia</b> e <b>Lapadula</b>. <b>Maran</b> dovrebbe rispondere con un offensivo <b>4-3-3</b>. <b>Nandez</b>, <b>Cigarini</b> e <b>Rog</b> dovrebbero fare da collante tra difesa e attacco, mentre il tridente <b>Nainggolan</b>-<b>Simeone</b>-<b>Joao</b> <b>Pedro</b> sarà chiamato a impensierire la retroguardia avversaria. </p>
      <p><b>LECCE</b> (<b>4-3-1-2): </b>Gabriel; Rispoli, Lucioni, Rossettini, Calderoni; Tabanelli, Tachtsidis, Petriccione; Shakov; La Mantia, Lapadula. <b>ALL.:</b> Liverani. <b>A DISP.: </b>Riccardi, Vera, Benzar, Farias, Dubickas, Vigorito, Gallo, Meccariello, Dell’Orco, Imbula, Lo Faso.</p>
      <p><b>CAGLIARI (4-3-3): </b>Olsen; Cacciatore, Pisacane, Klavan, Lykogiannis; Nandez, Cigarini, Rog; Nainggolan, Simeone, Joao Pedro. <b>ALL.:</b> Maran. <b>A DISP.: </b>Rafael, Aresti, S.Pinna, Mattiello, Faragò, Walukiewicz, Ionita, C.Oliva, Deiola, Castro, Cerri.</p>
      <p><b>ARBITRO:</b> Mariani di Aprilia. </p>
      <p>
        <code>[[smiling:106269]]</code>
      </p>
      <related>
        <a href="https://www.tuttosport.com/news/calcio/serie-a/2019/11/24-63766498/lecce-cagliari_rinviata_per_la_pioggia_il_pallone_non_rimbalza/"/>
        <a href="https://www.tuttosport.com/live/matchcentre/incontro.html?season=2019&amp;competition=21&amp;match=2021176"/>
        <a href="https://www.tuttosport.com/archivio/calcio/serie-a"/>
        <a href="https://www.tuttosport.com/news/calcio/serie-a/2019/11/25-63774788/diretta_spal-genoa_ore_20_45_dove_vederla_in_tv_e_probabili_formazioni/?related_news"/>
        <a href="https://www.tuttosport.com/news/calcio/serie-a/2019/11/24-63766498/lecce-cagliari_rinviata_per_la_pioggia_il_pallone_non_rimbalza/?related_news"/>
        <a href="https://www.tuttosport.com/news/calcio/serie-a/2019/11/24-63731660/diretta_lecce-cagliari_ore_20_45_come_vederla_in_tv_e_probabili_formazioni/?related_news"/>
        <a href="https://www.tuttosport.com/news/calcio/serie-a/2019/11/24-63730767/diretta_sampdoria-udinese_ore_18_probabili_formazioni_e_dove_vederla_in_tv/?related_news"/>
      </related>
    </article>
  </body>
</html>