<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/zeli-da-igra-jos-malo-de-rosi-na-terenu-posle-skoro-tri-meseca/343384"/>
    <meta property="og:site_name" content="MozzartSport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Želi da igra još malo, De Rosi na terenu posle skoro tri meseca"/>
    <meta property="og:description" content="Italijan prvi put zaigrao za Boku još od 1. septembra"/>
  </head>
  <body>
    <article>
      <h1>Želi da igra još malo, De Rosi na terenu posle skoro tri meseca</h1>
      <h2>Italijan prvi put zaigrao za Boku još od 1. septembra</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Nije kraj! <b>Danijele de Rosi</b> se posle više od dva i po meseca vratio na teren i zaigrao za Boku u drugom poluvremenu utakmice sa Unionom (2:0), posle čega je poručio da želi da bude još više na terenu u predstojećem periodu.</p>
      <p>Legendarnog Italijana nije bilo na terenu od 1. septembra, kada je zaradio povredu potkolenice, nakon čega je usledila pauza od gotovo tri meseca. Ipak, deluje da je ona u potpunosti sanirana, a odlični vezista silno motivisan za nastavak sezone.<br/>"<b>Ne ra</b><b>zmišljam o drugom mestu ili timu, ovde želim da igram joiš malo. Naravno, kada imate 36 godina onda svakodnevno morate da donosite odluke, tako i ja sebi postavljam mnoga pitanja. Verujem da je to znak zrelosti i inteligencije. Želim da razumem kako sam vizički, a u ovom trenutku mislim da sam veoma spreman. Pre mesec dana su stvari delovale jako loše. U karijeri sam se uvek trudio da se oporavim pre nego što se vatim na teren. Ipak, odlučio sam da igram protiv Rivera i pogrešio, ali sad sam dobro i ovde volim da igram. Čast mi je da nosim ovaj dres, verujem da sam sada u najboljoj mogućoj formi</b>", rekao je <b>De Rosi</b>.</p>
      <p>Bivši italijanski reprezentativac je došao u Boku prošlog leta, nakon što je napustio Romu, i potpisao ugovor do kraja sezone. Šta će se dešavati nakon toga verovatno će zavisiti od fizičkog stanja igrača.</p>
      <figure>
        <img src="https://mozzartsport.com/upload/CKEditor/25.11.2019./3.%20Predrag%20Danilovi%C4%87.jpg"/>
      </figure>
      <p><b>Foto</b>: <i>Reuters</i></p>
    </article>
  </body>
</html>