<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/conference/articles/0,7340,L-3774421,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="מייסדי חברת xtend: &quot;שכללנו את טכנולוגיית היירוט באמצעות רחפנים&quot;"/>
    <meta property="og:description" content="אביב ומתאו שפירא, מייסדים ושותפים בחברת xtend סיפרו בוועידת כלכליסט Mind the Ttech TLV, כי &quot;הטכנולוגיה שלנו - יצירת מציאות המורחבת, מאפשרת לשוטרים, חיילים או כבאים, שעליהם להיכנס לסביבה מסוכנת, לשלוח את המכונה לפניהם כדי להפחית סיכונים&quot;"/>
  </head>
  <body>
    <article>
      <h1>מייסדי חברת xtend: "שכללנו את טכנולוגיית היירוט באמצעות רחפנים"</h1>
      <h2>אביב ומתאו שפירא, מייסדים ושותפים בחברת xtend סיפרו בוועידת כלכליסט Mind the Ttech TLV, כי "הטכנולוגיה שלנו - יצירת מציאות המורחבת, מאפשרת לשוטרים, חיילים או כבאים, שעליהם להיכנס לסביבה מסוכנת, לשלוח את המכונה לפניהם כדי להפחית סיכונים"</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">ענת דניאלי</a></address>
      <p>״לפני כשנה עמדנו כאן והיה נראה שאני עוסקים ברעיון שאפתני - אך כיום הטכנולוגיה שלנו מצילה חיי אדם המצאנו ׳מציאות מורחבת׳ (XR – extended reality) בה האדם והמכונה עובדים במשולב. באמצעות כך ניתן לקחת את המציאות ולשעתק אותה למקום אחר״, כך סיפרו אביב ומתאו שפירא, מייסדים ושותפים בחברת xtend בוועידת כלכליסט Mind the Ttech TLV של כלכליסט ובנק לאומי.</p>
      <p>אביב שפירא הסביר כי הרחבת המציאות (XR – extended reality) הוא מושג שהרבה חברות מתעסקות בו והם עוסקים בכך כעשור. "ב'מציאות המורחבת' ניתן לחוות כל מקום בעולם ולחוש כאילו אנחנו באותו המקום ברמת החוויה והשליטה. בכך לוקחים את היכולת של אדם ומכניסים אותה במקביל לתוך המכונה. השימוש העיקרי הוא באמצעות רחפנים שמייצרים חוויה עמוקה והכל נעשה אינטואיטיבית כך כל אחד יכול להפעיל את הרחפן.</p>
      <p> </p>
      <figure>
        <img src="https://images1.calcalist.co.il/PicServer3/2019/11/25/949754/1NL.jpg"/>
        <figcaption>אביב שפירא <br/>צילום: יריב כץ</figcaption>
      </figure>
      <p>"הטכנולוגיה מאפשרת לקחת מקצועות כמו שוטרים, חיילים או כבאים שעליהם להיכנס לסביבה מסוכנת ולעשות שימוש בשילוב של האדם והרחפנים. כבר היום בישראל ובארה"ב עושים שימוש בטכנולוגיה שלנו. באמצעותה ניתן לשלוח את המכונה לפני הכבאי או החייל ובכך להפחית את הסיכונים. יש גם אפשרות לאדם לבחון דברים מרחוק. המיזם החל מעולם המשחקים ואנו רוצים להרחיב זאת ולאפשר למשל לנכים שאינם מסוגלים לצאת מהבית לחוות חוויות בחוץ".</p>
      <figure>
        <img src="https://images1.calcalist.co.il/PicServer3/2019/11/25/949746/1NL.jpg"/>
        <figcaption>מתאו שפירא <br/>צילום: יריב כץ</figcaption>
      </figure>
      <p>
        <b>רחפנים נגד בלוני תבערה מעזה ולוחמה בשטח בנוי</b>
      </p>
      <p>לדברי אביב שפירא, "בהתחלה עשו שימוש בטכנולוגיה נגד הבלונים בעזה ויירוטם ע"י רחפנים. לאחר מכן הבנו שצריך לגדול ועברנו גם לתחום של יירוט באמצעות רחפנים בצורה יעילה יותר. הדבר השני שאנו פועלים בו הוא גם לחימה בשטח בנוי. אנו יודעים להפעיל כיום מספר כלים גדול בשליטה של מפעיל אחד. כך ניתן לבצע משימות בצורה יעילה – כהרחבה של המציאות בכמה מקומות במקביל. כלומר חייל יכול גם להיות במבנה וגם להקיף אותו מבחוץ באמצעות הכלים".</p>
      <p>לטענת אביב שפירא, כעת קיים פיתוח של מוצר שיאפשר שליטה של אדם אחד על מספר רחפנים. "למשל שלוש טייסות שנוסעות לסיטואציה מסוימת ואותו מפקד הכוח יכול להחליט שהוא ׳האלפא לידר׳ ביחד עם 5 רחפנים והוא יכול להגיד להם לפטרל. במצב כזה הבינה המלאכותית שצריך לעשות לצורך כך היא קלה בהרבה ממה שרחפן יכול לחשוב לבד. אם אדם מזהה אלמנט או גורם עוין במקום שהמכונה תבין מה מסוכן או לא מסוכן – אנו יכולים לתת לשילוב הזה שבין אדם למכונה לשלוט על צוות רחפנים ומניעת סיכון של חיי אדם וטעויות".</p>
    </article>
  </body>
</html>