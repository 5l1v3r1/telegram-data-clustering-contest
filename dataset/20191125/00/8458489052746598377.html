<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fdrive.cz/clanky/hyundai-ioniq-electric-ziskal-titul-cesky-energeticky-a-ekologicky-projekt-roku-4612"/>
    <meta property="og:site_name" content="fDrive.cz"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Hyundai Ioniq Electric získal titul „Český energetický a ekologický projekt roku“"/>
    <meta property="og:description" content="Aktuální Hyundai Ioniq má v útrobách baterii o kapacitě 38,3 kWh Hyundai modelovou řadu uvedl na trh už v roce 2016"/>
  </head>
  <body>
    <article>
      <h1>Hyundai Ioniq Electric získal titul „Český energetický a ekologický projekt roku“</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Patrik Svatoš</a></address>
      <ul>
        <li>
          <b>Aktuální Hyundai Ioniq má v útrobách baterii o kapacitě 38,3 kWh</b>
        </li>
        <li>
          <b>Hyundai modelovou řadu uvedl na trh už v roce 2016</b>
        </li>
      </ul>
      <p>Hyundai Ioniq Electric obdržel titul ČEEP (Český energetický a ekologický projekt) za rok 2018 v kategorii energetika, průmysl, doprava. Již 17. ročník celostátní soutěže byl opět zaměřen na zvýšení energetické účinnosti a dosažení úspor energie v ČR. Dalšími hlavními body jsou zlepšení životního prostředí v hojně obydlených oblastech a podpora zájmu o studium technických oborů. Výsledky vyhlásila společnost Top Expo CZ v rámci slavnostního galavečera v Betlémské kapli v Praze.</p>
      <slideshow>
        <figure>
          <img src="https://cdn.24net.cz/5/obrazek/hyundai-ioniq-electric-2020-29279"/>
        </figure>
        <figure>
          <img src="https://cdn.24net.cz/5/obrazek/hyundai-ioniq-electric-2020-29280"/>
        </figure>
        <figure>
          <img src="https://cdn.24net.cz/5/obrazek/hyundai-ioniq-electric-2020-29281"/>
        </figure>
        <figure>
          <img src="https://cdn.24net.cz/5/obrazek/hyundai-ioniq-electric-2020-29282"/>
        </figure>
        <figure>
          <img src="https://cdn.24net.cz/5/obrazek/hyundai-ioniq-electric-2020-29283"/>
        </figure>
        <figure>
          <img src="https://cdn.24net.cz/5/obrazek/hyundai-ioniq-electric-2020-29284"/>
        </figure>
        <figure>
          <img src="https://cdn.24net.cz/5/obrazek/hyundai-ioniq-electric-2020-29285"/>
        </figure>
      </slideshow>
      <p>Hyundai získává ocenění v rámci alternativních pohonů napříč celou Evropou, a to i v České republice. V minulém roce obdržel titul ČEEP Hyundai NEXO, vodíkový elektromobil poháněný palivovým článkem, a nyní na tento úspěch navazuje nový elektromobil Ioniq. „<i>Jsme moc rádi, že se nám do soutěže každým rokem hlásí tak kvalitní produkty, jako je letos například <a href="https://fdrive.cz/katalog/hyundai-ioniq-2019">Hyundai Ioniq Electric</a>. Právě takové projekty nám pomáhají v naplňování hlavních cílů soutěže, kterými jsou udržitelná energetika a zlepšování životního prostředí</i>,“ říká Martin Dostoupil, zástupce společnosti Top Expo.</p>
      <p>„<i>Titul ČEEP nás u nového elektromobilu IONIQ velice těší. Jedná se již o druhé ocenění, které vůz od zářijového vstupu na český trh získal a věřím, že není poslední. Čistá mobilita je jedním z hlavních pilířů značky a do roku 2025 Hyundai Motor Group globálně uvede 44 modelů s elektrifikovaným pohonem a bude investovat přes 35 miliard EUR</i>,“ uvedl Jan Pohorský, specialista komunikace společnosti Hyundai Motor Czech.</p>
      <p>Modelovou řadu Ioniq Hyundai uvedl na trh již v roce 2016. Ta jako vůbec první na světě poskytla v jedné karosářské variantě výběr všech důležitých elektrifikovaných pohonů a více než 60 000 prodanými vozy se stala neodmyslitelnou součástí nynější nabízené palety modelů. Řidiče nového modelu Ioniq Electric navíc potěší o 36 % větší kapacita pro ukládání elektrické energie (nyní 38,3 kWh) díky modernizované sadě akumulátorů.</p>
      <h3>Technické parametry Hyundai Ioniq (2019) Electric</h3>
      <p>
        <a href="https://fdrive.cz/katalog/hyundai-ioniq-2019/specifikace/electric">Kompletní specifikace</a>
      </p>
      <table bordered="">
        <tr>
          <th>Konstrukce</th>
          <td>hatchback, 4 470 × 1 820 × 1 450 mm, 1 880 kg</td>
        </tr>
        <tr>
          <th>Pohon</th>
          <td>Elektřina</td>
        </tr>
        <tr>
          <th>Výkon</th>
          <td>136 koní, toč&amp;period; moment: 295 Nm</td>
        </tr>
        <tr>
          <th>Baterie</th>
          <td>38,3 kWh, konektory: Mennekes</td>
        </tr>
        <tr>
          <th>Spotřeba</th>
          <td>?, dojezd: 294 km</td>
        </tr>
        <tr>
          <th>Infotainment</th>
          <td>10,3" ? displej</td>
        </tr>
        <tr>
          <th>Cena</th>
          <td>899 000 Kč</td>
        </tr>
      </table>
      <related>
        <a href="https://fdrive.cz/clanky/s-hyundai-ioniq-electric-na-prvni-zarucni-prohlidce-co-jsme-zjistili-4578"/>
        <a href="https://fdrive.cz/clanky/vetsi-baterie-i-dojezd-a-prepracovany-design-to-je-modernizovany-hyundai-ioniq-3698"/>
        <a href="https://fdrive.cz/clanky/chcete-elektromobil-s-nizkou-spotrebou-hyundai-ioniq-se-osvedcil-i-v-rally-bohemia-4019"/>
        <a href="https://fdrive.cz/clanky/hyundai-pousti-do-sveta-prvni-informace-o-elektrickem-ioniqu-4203"/>
        <a href="https://fdrive.cz/clanky/ioniq-vyrazne-zlevnil-firmy-jej-v-ceske-republice-diky-dotaci-koupi-do-pul-milionu-3624"/>
        <a href="https://fdrive.cz/clanky/hyundai-modernizuje-ioniq-dostane-novy-infotaiment-i-vetsi-baterii-3282"/>
        <a href="https://fdrive.cz/clanky/hyundai-ioniq-electric-znovu-vitezem-tentokrat-ho-ocenili-v-nemecku-3403"/>
      </related>
    </article>
  </body>
</html>