<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939646/%DA%A9%D8%B4%D8%A7%D9%88%D8%B1%D8%B2%DB%8C-%DB%B3%DB%B0-%D8%AF%D8%B1%D8%B5%D8%AF-%D8%AA%D9%88%D9%84%DB%8C%D8%AF-%D9%86%D8%A7%D8%AE%D8%A7%D9%84%D8%B5-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%B1%D8%A7-%D8%AA%D8%B4%DA%A9%DB%8C%D9%84-%D9%85%DB%8C%E2%80%8C%D8%AF%D9%87%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="کشاورزی ۳۰ درصد تولید ناخالص افغانستان را تشکیل می‌دهد"/>
    <meta property="og:description" content="سرپرست وزارت صنعت و تجارت افغانستان عنوان کرد: بخش کشاورزی ۳۰ درصد تولید ناخالص داخلی این کشور را تشکیل می‌دهد."/>
  </head>
  <body>
    <article>
      <h1>کشاورزی ۳۰ درصد تولید ناخالص افغانستان را تشکیل می‌دهد</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>سرپرست وزارت صنعت و تجارت افغانستان عنوان کرد: بخش کشاورزی ۳۰ درصد تولید ناخالص داخلی این کشور را تشکیل می‌دهد.</p>
      <p>به گزارش ایبِنا، نخستین اتاق ویژه محصولات و تولیدات کشاورزی افغانستان افتتاح شده است. اجمل احمدی، سرپرست وزارت صنعت و تجارت افغانستان در این رابطه با اشاره به اینکه «اتاق محصولات و تولیدات کشاورزی افغانستان» یک ضرورت بود و گشایش آن مشکلات بخش کشاورزی را کاهش می‌دهد، گفت: این اتفاق حجم صادرات محصولات زراعتی را افزایش خواهد داد.</p>
      <p>به گفته وی، بخش کشاورزی ۳۰ درصد تولید ناخالص داخلی را تشکیل می‌دهد و بیش از ۶۰ در مردم مشغول کار در این بخش هستند. نصیراحمد درانی، وزیر زراعت و آبیاری نیز در مراسم گشایش اتاق محصولات و تولیدات کشاورزی افغانستان گفت که با ایجاد این اتاق، رشد زراعت سریع خواهد شد. به گفته او، و وزارت‌های زراعت و صنعت و تجارت با همکاری اتاق محصولات و تولیدات زراعتی و دامپروری افغانستان در بخش حل مشکلات بخش کشاورزی به صورت مشترک گام خواهد برداشت.</p>
    </article>
  </body>
</html>