<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939501/%D8%AF%D8%B3%D8%AA%DA%AF%DB%8C%D8%B1%DB%8C-%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1-%DB%B1%DB%B5-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86%DB%8C-%D8%AF%D8%B1-%D9%84%D8%B1%D8%B3%D8%AA%D8%A7%D9%86"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="دستگیری کلاهبردار ۱.۵ میلیارد تومانی در لرستان"/>
    <meta property="og:description" content="فرمانده انتظامی لرستان از دستگیری کلاهبردار ۱۵ میلیارد ریالی در شهرستان بروجرد خبر داد."/>
  </head>
  <body>
    <article>
      <h1>دستگیری کلاهبردار ۱.۵ میلیارد تومانی در لرستان</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>فرمانده انتظامی لرستان از دستگیری کلاهبردار ۱۵ میلیارد ریالی در شهرستان بروجرد خبر داد.</i>
      </p>
      <p>به گزارش تابناک به نقل از ایسنا؛ سردار حاجی محمد مهدیان نسب در جمع خبرنگاران با اعلام این خبر، اظهار کرد: در پی شکایت تعدادی از شهروندان مبنی بر کلاهبرداری توسط یک نفر به بهانه سرمایه‌گذاری و تحویل خودرو‌های خارجی، با توجه حساسیت موضوع مراتب سریعاً در دستور کار پلیس قرار گرفت.<br/><br/>وی تصریح کرد: مأموران پس از انجام یک سری اقدامات اطلاعاتی و تحقیقات محسوس و نامحسوس مخفیگاه متهم را شناسایی و در یک عملیات غافلگیرانه دستگیر کردند.<br/><br/>فرمانده انتظامی لرستان خاطرنشان کرد: متهم در بازجویی فنی و تخصصی به بزه انتسابی خود اعتراف و اظهار کرد مبلغ ۱۵ میلیارد ریال از شهروندان کلاهبرداری و وجوه دریافتی را به نفع خود تصاحب کرده است.<br/><br/>سردار مهدیان نسب با بیان این‌که افراد سودجو و کلاهبردار از هر شیوه‌ای برای فریب افراد استفاده می‌کنند گفت: شهروندان ضمن هوشیاری در صورت مشاهده موارد مشکوک، مراتب را سریعاً با پلیس ۱۱۰ در میان بگذارند.</p>
    </article>
  </body>
</html>