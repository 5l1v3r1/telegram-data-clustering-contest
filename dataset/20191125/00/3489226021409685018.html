<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/sto-londino-o-olympiakos-gia-to-ayriano-mats-me-thn-totenam-photos"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Στο Λονδίνο ο Ολυμπιακός για το αυριανό ματς με την Τότεναμ (Photos)"/>
    <meta property="og:description" content="Ο Ολυμπιακός αναχώρησε σήμερα το πρωί για το Λονδίνο εκεί που αύριο βράδυ (26/11, 22:00, Cosmote Sports) για την 5η αγωνιστική των ομίλων του Τσάμπιονς Λιγκ θα αντιμετωπίσει την Τότεναμ του Ζοσέ Μουρίνιο."/>
  </head>
  <body>
    <article>
      <h1>Στο Λονδίνο ο Ολυμπιακός για το αυριανό ματς με την Τότεναμ (Photos)</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Αντώνης Φουντής</a></address>
      <h4>Ο Ολυμπιακός αναχώρησε σήμερα το πρωί για το Λονδίνο εκεί που αύριο βράδυ (26/11, 22:00, Cosmote Sports) για την 5η αγωνιστική των ομίλων του Τσάμπιονς Λιγκ θα αντιμετωπίσει την Τότεναμ του Ζοσέ Μουρίνιο.</h4>
      <p>Οι «ερυθρόλευκοι» μετά την <b>ισοπαλία με τον Πανιώνιο</b>, θέλουν ένα θετικό αποτέλεσμα για να αντιστρέψουν το βαρύ κλίμα μετά τη γκέλα στο πρωτάθλημα και να ανεβάσουν την ψυχολογία τους τέσσερις ημέρες πριν το καθοριστικό ντέρμπι τίτλου με τον ΠΑΟΚ στο γήπεδο «Καραϊσκάκη».</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/25/5ddbaa11825e6370cf3d7c84.jpg"/>
      </figure>
      <p>Στην <b>«ερυθρόλευκη» αποστολή </b>που επέλεξε ο <b>Πέδρο Μαρτίνς </b>μετέχουν: Σα, Καραργύρης, Αλέν, Σεμέδο, Ελαμπντελαουί, Τσιμίκας, Γκασπάρ, Παπαδόπουλος, Μεριά, Τοροσίδης, Καμαρά, Μπουχαλάκης, Μπενζιά, Γκιγιέρμε, Ποντένσε, Μασούρας, Βαλμπουενά, Ραντζέλοβιτς, Γκερέρο, Ελ Αραμπί.</p>
      <p>Ο <b>Βαλμπουενά </b>είπε:</p>
      <p>
        <i>«Μας πείραξε το τελευταίο αποτέλεσμα γιατί θέλαμε να νικήσουμε τον Πανιώνιο, αλλά τώρα πρόκειται για μια τελείως διαφορετική διοργάνωση και πρέπει να το αφήσουμε πίσω μας. Αντιμετωπίζουμε την Τότεναμ, μια πολύ δυνατή ομάδα και πρέπει να προσπαθήσουμε για το καλύτερο δυνατό. Πρέπει να δείξουμε χαρακτήρα, να αντιμετωπίσουμε την Τότεναμ με σοβαρότητα και συγκέντρωση» δήλωσε ο Γάλλος Ματιέ Βαλμπουενά λίγο πριν την αναχώρηση του Ολυμπιακού για την Αγγλία και πρόσθεσε: «Ξέρουμε ότι το μυαλό των φιλάθλων μας κυρίως βρίσκεται στο ντέρμπι με τον ΠΑΟΚ, που είναι πολύ σημαντικό και πρέπει να πάρουμε τους βαθμούς της νίκης, αλλά πρώτα υπάρχει το παιχνίδι με την Τότεναμ. Είναι μια δυνατή ομάδα, που έχει νέο προπονητή τον Ζοσέ Μουρίνιο και θα πρέπει να το αντιμετωπίσουμε ως επαγγελματίες».</i>
      </p>
      <figure>
        <img src="https://img.documentonews.gr/unsafe/580x/smart/http://img.dash.documentonews.gr/documento/imagegrid/2019/11/25/5ddbaa12825e636bac5b4336.jpg"/>
      </figure>
      <figure>
        <img src="https://img.documentonews.gr/unsafe/580x/smart/http://img.dash.documentonews.gr/documento/imagegrid/2019/11/25/5ddbaa0c825e636bac5b4335.jpg"/>
      </figure>
      <figure>
        <img src="https://img.documentonews.gr/unsafe/580x/smart/http://img.dash.documentonews.gr/documento/imagegrid/2019/11/25/5ddbaa0e825e6369353f3295.jpg"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>