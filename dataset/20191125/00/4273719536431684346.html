<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/national-hindi-news/jyotiraditya-scindia-removes-congress-identity-from-his-twitter-bio-119112500058_1.html"/>
    <meta property="og:site_name" content="Webdunia"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="क्या कांग्रेसी नहीं रहे ज्योतिरादित्य सिंधिया?"/>
    <meta property="og:description" content="वरिष्ठ नेता और कांग्रेस महासचिव ज्योतिरादित्य सिंधिया अपने 'ट्‍विटर बायो' से कांग्रेस शब्द क्या हटाया वे तत्काल मीडिया और सोशल मीडिया की सुर्खियों में आ गए। खबरें यहां तक उड़ने लगीं कि सिंधिया कांग्रेसी नहीं रहे। हालांकि सिंधिया ने इन बातों का सिरे से खंडन किया है।"/>
  </head>
  <body>
    <article>
      <h1>क्या कांग्रेसी नहीं रहे ज्योतिरादित्य सिंधिया?</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Webdunia</a></address>
      <p>वरिष्ठ नेता और कांग्रेस महासचिव ज्योतिरादित्य सिंधिया अपने 'ट्‍विटर बायो' से कांग्रेस शब्द क्या हटाया वे तत्काल मीडिया और सोशल मीडिया की सुर्खियों में आ गए। खबरें यहां तक उड़ने लगीं कि सिंधिया कांग्रेसी नहीं रहे। हालांकि सिंधिया ने इन बातों का सिरे से खंडन किया है।<br/>दरअसल, सिंधिया ने 'ट्‍विटर बायो' से कांग्रेस शब्द हटा दिया और अब सिर्फ वहां सिर्फ ‍पब्लिक सर्वेंट और क्रिकेट प्रेमी (crickete enthusiast) लिखा है। सिंधिया ने इन सभी अटकलों को खारिज किया साथ ही सफाई दी कि उन्होंने यह बदलाव आज नहीं बल्कि एक महीने पहले किया था।<br/><br/>इतना ही नहीं, ज्योतिरादित्य सिंधिया ट्‍विटर पर भी ट्रेंड हो गया। लोगों ने इस पर तरह-तरह की टि‍प्पणियां कीं। एक हिन्दुस्तानी नाम के ट्‍विटर हैंडल ने लिखा कि ज्योतिरादित्य सिंधियाजी की खबर से तो यही लगा कि मध्यप्रदेश में भी होटल मालिकों के अच्छे दिन आने वाले हैं। <br/><b>ALSO READ:<br/><a href="https://hindi.webdunia.com/national-hindi-news/jyotiraditya-scindia-changed-profile-119112500020_1.html">महाराष्ट्र में मचे घमासान के बीच ज्योतिरादित्य सिंधिया को लेकर आई बड़ी खबर</a></b><br/><br/>अजय कुशवाह नाम के ट्‍विटर यूजर ने लिखा- राजनीति के चाणक्य श्री अमित शाहजी को समझना मुमकिन ही नही नामुमकिन है मित्रो! महाराष्ट्र के तरफ ध्यान भटका कर मोटा भाई ने तो मध्यप्रदेश मे सरकार बनाने की पुरी तैयार कर ली! ज्योतिरादित्य सिंधिया ने कांग्रेस छोड़ दिया है! कल रात तक बीजेपी की सरकार मध्यप्रदेश मे बन सकती है!</p>
      <figure>
        <img src="https://media.webdunia.com/_media/hi/img/article/2019-11/25/full/1574673598-6048.jpg"/>
      </figure>
      <p>PM झालावाडी नाम के एक ट्‍विटर हैंडल ने ‍लिखा कि खबर है कि शरद पवार के बाद अब ज्योतिरादित्य सिंधिया भी किसानों की समस्याओ पर बात करने के लिए प्रधानमंत्री नरेंद्र मोदी से मिलने जाने वाले हैं।<br/><br/>Sachin as patel नाम के ट्‍विटर हैंडल पर लिखा- ज्योतिरादित्य सिंधिया के बायो में कांग्रेस हट जाने से कहीं बीजेपी सरकार बनाने का दावा ठोकने लगे।<br/><br/>Kajal sudhir mishra के टिप्पणी की मध्यप्रदेश की राजनीति में नया ट्विस्ट ज्योतिरादित्य सिंधिया ने कांग्रेस पार्टी छोड़ी, अब क्या 'मामा' जी CM बनेंगे..??</p>
    </article>
  </body>
</html>