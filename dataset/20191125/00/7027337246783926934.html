<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700196/%D8%B3%D8%AE%D9%86%DA%AF%D9%88%DB%8C-%D8%B3%D9%BE%D8%A7%D9%87-%D8%B7%DB%8C%D9%81-%D9%87%D8%A7%DB%8C-%D9%85%D8%AE%D8%AA%D9%84%D9%81-%D8%AF%D8%A7%D8%AE%D9%84%DB%8C-%D8%AF%D8%B1-%D8%AA%D9%88%D8%B1-%D8%A2%D9%85%D8%AF%D9%86%DB%8C%D9%88%D8%B2-%D8%A8%D9%87-%D9%85%D8%B1%D9%88%D8%B1-%D8%A7%D8%B9%D9%84%D8%A7%D9%85-%D9%85%DB%8C%E2%80%8C%DA%A9%D9%86%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="سخنگوی سپاه: طیف های مختلف داخلی در تور آمدنیوز /به مرور اعلام می‌کنیم"/>
    <meta property="og:description" content="سخنگوی سپاه پاسداران گفت: متاسفانه از جناح های مختلف داخلی به تور شبکه آمدنیوز افتاده اند که همه شناسایی شده و به مرور اعلام خواهد شد."/>
  </head>
  <body>
    <article>
      <h1>سخنگوی سپاه: طیف های مختلف داخلی در تور آمدنیوز /به مرور اعلام می‌کنیم</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/4/1040857_862.jpg"/>
      </figure>
      <p>سخنگوی سپاه پاسداران گفت: متاسفانه از جناح های مختلف داخلی به تور شبکه آمدنیوز افتاده اند که همه شناسایی شده و به مرور اعلام خواهد شد.</p>
      <p>به گزارش ایسنا، سردار سرتیپ دوم پاسدار رمضان شریف درباره آخرین وضعیت پرونده "روح الله زم "گفت: بخش عمده ای از ارتباطات او کشف شده و با عرض معذرت باید بگویم از طیف های مختلف در تور رسانه ای او واقع شده بودند. بعضی از آنها برای فضاسازی علیه جریانات داخلی علیه هم بوده که به ایشان گزارشاتی می دادند.سرجمع آن این بود که این سایت را به یک مرجعی تبدیل کند، برای هر خبری که علیه جمهوری اسلامی یک فضای رسانه ای را هیجان سازی و تولید کند.</p>
      <p>وی افزود: آمدنیوز شاید در اوایل هم دسترسی‌هایی از منابعش داشته است، ولی در این سال های اخیر، بخش عمده ای از منابعش که خودش اذعان کرده ارتباط مشخصی با او نداشته، ولی ایشان با توجه به شناختی که از داخل کشور داشته و بعضا اطلاعات جسته و گریخته ای  که از برخی از خبرنگاران که از ایران می رفتند، کسب می کرده ؛ جریان سازی علیه انقلاب  را سامان می داده است.</p>
      <p>وی تاکید کرد: نکته حائز اهمیت این است ، مرجعیت تجمیع فضاسازی و بهانه دادن به دست رسانه ها با دستگیری و شبکه ایشان منهدم شده است؛ قطعا آنچه که افکار عمومی بدنبالش است، اسامی مرتبطین است که اهمیت درجه دوم دارد که به مرور زمان اعلام می شود.</p>
    </article>
  </body>
</html>