<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/cd723f"/>
    <meta property="og:site_name" content="News7 Tamil"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="தமிழகத்தில் அடுத்த 2 நாட்களுக்கு மிதமான மழை பெய்யும்: வானிலை மையம்"/>
    <meta property="og:description" content="தமிழகத்தில் அடுத்த 2 நாட்களுக்கு மிதமான மழை பெய்யும்: வானிலை மையம்"/>
  </head>
  <body>
    <article>
      <h1>தமிழகத்தில் அடுத்த 2 நாட்களுக்கு மிதமான மழை பெய்யும்: வானிலை மையம்</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">shanmugapriya</a></address>
      <p>
        <b>குமரி கடல் பகுதியில் சூறாவளி காற்று வீச வாய்ப்பிருப்பதால், அடுத்த இரண்டு நாட்களுக்கு மீனவர்கள் யாரும் கடலுக்கு செல்ல வேண்டாம் என சென்னை வானிலை ஆய்வு மைய இயக்குனர் புவியரசன் எச்சரித்துள்ளார். </b>
      </p>
      <p>சென்னை வானிலை ஆய்வு மையத்தில் செய்தியாளர்களை சந்தித்த அவர், வெப்பச்சலனம் காரணமாக, தமிழகம் மற்றும் புதுச்சேரி கடலோர மாவட்டங்களில் அடுத்த இரண்டு நாட்களுக்கு லேசானது முதல் மிதமான மழை பெய்யும் என தெரிவித்தார். </p>
      <p>அதேபோல், ராமநாதபுரம், தூத்துக்குடி, திருநெல்வேலி, விருதுநகர் ஆகிய மாவட்டங்களில் ஒரு சில இடங்களில் கனமழைக்கு வாய்ப்பிருப்பதாகவும் தெரிவித்தார். நவம்பர் மாத நிலவரப்படி தமிழகம் முழுவதும் 16 சென்டிமீட்டர் மழை பொழிந்திருக்க வேண்டிய நிலையில்,  இந்த முறை வெறும் 8 சென்டிமீட்டர் மழை மட்டுமே பதிவாகியுள்ளதாக குறிப்பிட்டார்.<br/> </p>
    </article>
  </body>
</html>