<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/apo-syntaxioyxos-sto-epiteliko-kratos-toy-mhtsotakh"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Από συνταξιούχος στο επιτελικό κράτος του Μητσοτάκη!"/>
    <meta property="og:description" content="Στελέχη με …εμπειρία επέλεξε η κυβέρνηση Μητσοτάκη για να διοικήσει τα Νοσοκομεία εάν κρίνουμε από την επιλογή του νέου διοικητή Κωνσταντίνου Πατέρα στο Γενικό Νοσοκομείο Καρδίτσας."/>
  </head>
  <body>
    <article>
      <h1>Από συνταξιούχος στο επιτελικό κράτος του Μητσοτάκη!</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Newsroom</a></address>
      <h4>Στελέχη με …εμπειρία επέλεξε η κυβέρνηση Μητσοτάκη για να διοικήσει τα Νοσοκομεία εάν κρίνουμε από την επιλογή του νέου διοικητή Κωνσταντίνου Πατέρα στο Γενικό Νοσοκομείο Καρδίτσας.</h4>
      <p>Ο 80άρης νέος διοικητής, έλκει την καταγωγή του από την Πιαλεία Τρικάλων, τέως γυμνασιάρχης, μόνιμος υποψήφιος πολιτευτής με τη Νέα Δημοκρατία, αλλά και τον ΛΑΟΣ και τους ΑΝΕΛ, επέστρεψε στο «γαλάζιο» μαντρί και ενώ διάγει την 9η δεκαετία της ζωής του κατέθεσε αίτηση και επιλέχθηκε για να διοικήσει το<b> Νοσοκομείο Καρδίτσας.</b></p>
      <p>Με …εμπειρία και γεμάτος όρεξη για δουλειά έρχεται να συμβάλει στην προσπάθεια της κυβέρνησης του <b>Κυριάκου Μητσοτάκη </b>για ένα σύγχρονο, ανανεωμένο «επιτελικό κράτος».</p>
      <p>Η επιβράβευση του μόνιμου πολιτευτή προκάλεσε φαρμακερά σχόλια στην τοπική της<b> Νέας Δημοκρατίας</b>, ενώ ο υπέργηρος νέος διοικητής δήλωσε πως τη θέση του την είχε υποσχεθεί ο <b>Κυριάκος Μητσοτάκης</b>!</p>
      <p>Η επιλογή Πατέρα εξέθεσε και καμιά πενηνταριά νέους επιστήμονες με περγαμηνές που κατέθεσαν αιτήσεις και βιογραφικά για τη θέση!</p>
      <p>Μιλώντας σε τοπικό ραδιοσταθμό των Τρικάλων (ράδιο Ζυγός) ο Κ. Πατέρας ξεκαθάρισε πως θα κρατήσει το μισθό του διοικητή κι όχι τη σύνταξη.</p>
      <p>Όταν το πρώτο κριτήριο είναι της προσφοράς, η αγωνία κορυφώνεται μέχρι να βγει το ΦΕΚ!</p>
      <p>Απ’ το Μητρώο των …«συνταξιούχων» πολιτευτών στο «επιτελικό κράτος» Μητσοτάκη.</p>
      <p>
        <b>Πηγή: <a href="https://www.larissanet.gr/">larissanet.gr</a></b>
      </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>