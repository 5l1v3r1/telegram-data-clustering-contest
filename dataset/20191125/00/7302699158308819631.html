<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/china/detail/9620000112797"/>
    <meta property="og:site_name" content="MGR Online"/>
    <meta property="article:published_time" content="2019-11-25T00:41:00+00:00"/>
    <meta property="og:title" content="เลือกแล้ว! ชาวฮ่องกงตัดสิน ค่ายโปรปักกิ่งพ่ายแพ้ถล่มทลาย"/>
    <meta property="og:description" content="เซาท์ไชน่า มอร์นิงโพสต์ รายงาน (25 พ.ย.) ล่าสุดในเวลา 7.00 น. วันนี้ ผลการนับคะแนนเลือกตั้งสภาตำบล พบค่ายผู้สนับสนุนประชาธิปไตยได้รับที่นั่ง 278 ที่นั่ง โดยผู้สมัครโปรปักกิ่งได้รับ 42 คน"/>
  </head>
  <body>
    <article>
      <h1>เลือกแล้ว! ชาวฮ่องกงตัดสิน ค่ายโปรปักกิ่งพ่ายแพ้ถล่มทลาย</h1>
      <address><time datetime="2019-11-25T00:41:00+00:00">25 Nov 2019, 00:41</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011668801.JPEG"/>
        <figcaption>กลุ่มผู้สนับสนุนประชาธิปไตย แสดงความดีใจกับผลชนะถล่มทลายของการเลือกตั้งสมาชิกสภาตำบล (ภาพเซาท์ไชน่ามอร์นิงโพสต์)</figcaption>
      </figure>
      <p><b>เซาท์ไชน่า มอร์นิงโพสต์ รายงาน (25 พ.ย.) ล่าสุดในเวลา 7.00 น. วันนี้ ผลการนับคะแนนเลือกตั้งสภาตำบล เบื้องต้นพบค่ายผู้สนับสนุนประชาธิปไตยได้รับที่นั่ง 278 ที่นั่ง โดยผู้สมัครโปรปักกิ่งได้รับ 42 คน</b><br/><br/>รายงานข่าวกล่าวว่าเสียงต่อต้านรัฐบาล นานเกือบหกเดือนของการประท้วงบนท้องถนน ได้กวาดผ่านสถานีเลือกตั้งทั่วฮ่องกงเมื่อวันอาทิตย์ที่ผ่านมา เนื่องจากผู้มีสิทธิเลือกตั้งจำนวนมากปฏิเสธผู้สมัครรับเลือกตั้งที่ปักกิ่ง และเทคะแนนให้พรรคประชาธิปไตย<br/><br/>ความไม่พอใจในหมู่ผู้มีสิทธิเลือกตั้งฮ่องกงมีความชัดเจนทั่ว พรรคประชาธิปไตยได้ชัยชนะครั้งใหญ่ ทั้งในละแวกเขตประชากรยากจนและร่ำรวย ทั้งในเขตที่มีการประท้วงและไม่ประท้วงในเขตเมือง<br/><br/>เมื่อเวลา 07.00 น. ค่ายผู้สนับสนุนประชาธิปไตยได้รับเสียงข้างมากจากสภาตำบลอย่างน้อย 12 เขตจาก 18 เขต โดยได้ 278 ที่นั่ง<br/><br/>จากการเลือกตั้งปี 2558 ก่อนหน้านี้สภาท้องถิ่นทั้งหมดอยู่ภายใต้การควบคุมของเสียงจากกลุ่มปักกิ่ง<br/><br/>ผู้สมัครหน้าใหม่ ซึ่งส่วนใหญ่มีบทบาทในการประท้วงต่อต้านรัฐบาลที่เดินขบวนในเมืองในช่วงหกเดือนที่ผ่านมา อยู่ในกลุ่มผู้ชนะที่โดดเด่นของการเลือกตั้งสภาท้องถิ่นซึ่งมีผู้ลงคะแนนเสียง 2.94 ล้านคน คิดเป็นร้อยละ 71.2 ของผู้มีสิทธิเลือกตั้งที่ลงทะเบียนมากถึง 4.1 ล้านคน เพิ่มขึ้นจากตัวเลขก่อนหน้านี้ร้อยละ 47 ในปี 2015<br/><br/>ในความล้มเหลวที่น่าทึ่งนี้ ส่งผลต่อการสับเปลี่ยนอำนาจภายในฮ่องกง ซึ่งพรรคสนับสนุนปักกิ่งที่ใหญ่ที่สุดของเมืองคือ Democratic Alliance for the Betterment and Progress of Hong Kong (DAB) ที่มีผู้สมัคร 179 คน ได้รับคะแนนเพียง 21 ที่นั่งในเวลา 5.30 น. ในวันจันทร์</p>
    </article>
  </body>
</html>