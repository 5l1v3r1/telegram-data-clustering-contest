<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/orszagos-hirek/2019/11/idojaras-elorejelzes-november-25-re-katalin-napjara-friss-katalin-napi-idojaras-elorejelzes-melybol-mar-a-karacsonyira-is-kovetkeztethetunk"/>
    <meta property="og:site_name" content="ALON"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Itt a friss Katalin-napi időjárási előrejelzés, melyből már a karácsonyira is következtethetünk"/>
    <meta property="og:description" content="Időjárási hírek"/>
  </head>
  <body>
    <article>
      <h1>Itt a friss Katalin-napi időjárási előrejelzés, melyből már a karácsonyira is következtethetünk</h1>
      <h2>Időjárási hírek</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">MTI/met.hu</a></address>
      <p>
        <b>Hét megyére figyelmeztetést is kiadtak. Mutatjuk a részleteket.</b>
      </p>
      <p>
        <b>A Kárpát-medence időjárásában hétfő estig átmenetileg anticiklonális hatások érvényesülnek, hétfő hajnalban többfelé képződik köd, rétegfelhőzet.</b>
      </p>
      <h3>Figyelmeztető időjárás-előrejelzés hétfőre</h3>
      <figure>
        <img src="https://static.alon.hu/al/2019/11/hetfokod2.jpg"/>
        <figcaption>Figyelmeztető időjárás-előrejelzés hétfőre - Forrás:met.hu</figcaption>
      </figure>
      <p>Az éjszaka folyamán a Dunántúl nyugati felén, az Alföldön nagy területen, másutt helyenként <b>köd</b>, illetve alacsonyszintű <b>rétegfelhőzet képződik</b>, az ország többi részén derült marad az ég. A ködös tájakon szitálás előfordulhat.</p>
      <h3>Időjárás-előrejelzés hétfő délelőttre</h3>
      <figure>
        <img src="https://static.alon.hu/al/2019/11/25delelott.jpg"/>
        <figcaption>Időjárás-előrejelzés hétfő délelőttre - Forrás:met.hu</figcaption>
      </figure>
      <p><b>Hétfőn</b> a Nyugat-Dunántúlon tartósan <b>megmaradhat az alacsonyszintű felhőzet, másutt a köd</b> a délelőtt folyamán feloszlik. Ezt követően kisüt a nap, de északkeleten átmenetileg több lehet a felhő, ám ebből a csepergésen kívül számottevő csapadék nem valószínű. Éjszaka mérséklődik a légmozgás, iránya hétfőn a Dunától keletre már északkeleti, míg máshol déli, délkeleti lesz.</p>
      <h3>Időjárás-előrejelzés hétfő délutánra</h3>
      <figure>
        <img src="https://static.alon.hu/al/2019/11/25delutan.jpg"/>
        <figcaption>Időjárás-előrejelzés hétfő délutánra - Forrás:met.hu</figcaption>
      </figure>
      <p>A legalacsonyabb<b> éjszakai hőmérséklet -2 és +5 fok</b> között alakul.<br/>A legmagasabb nappali hőmérséklet hétfőn általában <b>8 és 13 fok</b> között várható. A tartósan borult tájakon azonban pár fokkal hidegebb is lehet.</p>
      <h3>November 25-én, Katalin-napján az átlagosnál tartósan enyhébb idő várható. A népi jóslatnak, ha hihetünk, akkor karácsonykor fagyra, hidegre számíthatunk.</h3>
    </article>
  </body>
</html>