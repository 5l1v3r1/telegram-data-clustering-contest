<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/aplikacje-i-rozrywka/ipla-i-eleven-sports-to-pierwsze-polskie-aplikacje-wykorzystujace-dwa-ekrany-lg-g8x-thinq-dual-screen"/>
    <meta property="og:site_name" content="Telepolis"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="IPLA i Eleven Sports to pierwsze polskie aplikacje wykorzystujące dwa ekrany LG G8X ThinQ Dual Screen"/>
    <meta property="og:description" content="IPLA i Eleven Sports to pierwsze polskie aplikacje specjalnie dostosowane do możliwości, jakie oferuje dodatkowy ekran OLED w smartfonie LG G8X ThinQ Dual Screen. Można z nich korzystać w sposób nieosiągalny na pojedynczym ekranie."/>
  </head>
  <body>
    <article>
      <h1>IPLA i Eleven Sports to pierwsze polskie aplikacje wykorzystujące dwa ekrany LG G8X ThinQ Dual Screen</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Mieszko</a></address>
      <p>
        <b>IPLA i Eleven Sports to pierwsze polskie aplikacje specjalnie dostosowane do możliwości, jakie oferuje dodatkowy ekran OLED w smartfonie LG G8X ThinQ Dual Screen. Można z nich korzystać w sposób nieosiągalny na pojedynczym ekranie.</b>
      </p>
      <p>Do czego może się przydać <b>dodatkowy ekran w smartfonie LG G8X ThinQ Dual Screen</b>? Korzyści jest co najmniej kilka, ale największe odczujemy w aplikacjach, które zostały specjalnie zaprojektowane do działania na tym smartfonie. </p>
      <related>
        <h4>Zobacz</h4>
        <a href="https://www.telepolis.pl/wiadomosci/sprzet/lg-g8x-thinq-dwa-ekrany-lepsze-niz-jeden"/>
        <a href="https://www.telepolis.pl/wiadomosci/taryfy-promocje-uslugi/lg-g8x-thinq-promocja-plus-450-zl"/>
      </related>
      <p>IPLA i Eleven Sports to pierwsze w Polsce aplikacje przygotowane przez sieć Plus, które <b>wykorzystują pełnię możliwości </b>oferowanych użytkownikom przez LG G8X ThinQ Dual Screen. Obydwie będą na jednym ekranie wyświetlały treści wybrane przez użytkownika – VOD, transmisje lub kanały linearne. <b>Na drugim ekranie w tym samym czasie </b>będzie można przeglądać bibliotekę materiałów wideo lub wyszukiwać treści w serwisie.</p>
      <p>Użytkownicy mogą na przykład na jednym ekranie oglądać film lub mecz, a na drugim wyszukiwać informacje o aktorze, reżyserze czy aktualny program TV. Dwa ekrany można również wykorzystać do jednoczesnego oglądania treści i używania komunikatora.</p>
      <figure>
        <img src="https://www.telepolis.pl/images/2019/11/IPLA-Eleven-Sports-LG-G8X-ThinQ-Dual-Screen-03.jpg"/>
      </figure>
      <p>Inną funkcją, którą zdaniem twórców aplikacji docenią rodzice, jest <b>opcja wyświetlania dwóch materiałów jednocześnie</b>, na przykład bajki i filmu czy meczu. Możliwość włączenia dwóch aplikacji w trybie pełnoekranowym i niezależne sterowanie poziomem dźwięku pozwala na oglądanie dwóch zupełnie innych filmów, meczu i filmu czy też meczu i kreskówki jednocześnie. W tym przypadku wątpliwa wydawać się może wygoda takiego rozwiązania, ale widać, że twórcy aplikacji przygotowali się na każdy scenariusz, a wyobraźnia podsunęła im nawet sytuacje pozornie nierealne. </p>
      <related>
        <h4>Zobacz: </h4>
        <a href="https://www.telepolis.pl/wiadomosci/sprzet/lg-g8x-thinq-dodatkowy-ekran-dual-screen-sluchawki-denon-w-prezencie-przedsprzedaz-w-sieci-plus"/>
        <a href="https://www.telepolis.pl/artykuly/testy-sprzetu/lg-g8x-opinie-recenzja-test"/>
      </related>
      <p>LG G8X ThinQ z dodatkowym ekranem LG Dual Screen dostępny jest <b>na wyłączność w ofercie operatora sieci Plus</b>. Operator proponuje go wraz z ofertą Plus Abonament w sprzedaży ratalnej na 24 lub 36 miesięcy. W ofercie dla nowych klientów Plus Abonament 30 jego cena wynosi 1998,98 zł + 24 x 83 zł (razem 3990,98 zł) lub 1999 zł + 36 x 56 zł (4015 zł). </p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/lg-g8x-dual-screen-zdjecia-ifa-2019"/>
        <a href="https://www.telepolis.pl/wiadomosci/telewizja-i-vod/ipla-wprowadza-zmiany-nowy-pakiet-ipla-premium-nizsze-ceny-i-przedpremiery"/>
      </related>
      <p>Nowi klienci taryf <b>Plus Abonament 40 i 50</b> muszą przygotować się na wydatek 198,99 zł + 24 x 158 zł (3099,99 zł) lub 199 zł + 36 x 106 zł (4015 zł). </p>
      <p>W ofercie dla klientów przedłużających umowę LG G8X ThinQ jest dostępny wraz z ofertą Plus Abonament 40 i 50 z ratami 166,64 zł przez 24 miesiące (łącznie 3999,36 zł) lub 111,09 zł przez 36 (3999,24 zł).</p>
      <p>Źródło tekstu: Plus, LG</p>
    </article>
  </body>
</html>