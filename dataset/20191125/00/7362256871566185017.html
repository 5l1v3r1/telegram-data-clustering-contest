<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telefonguru.hu/hir/breking%2c_igy_nez_ki_a_galaxy_s11e%21_2019-11-25"/>
    <meta property="og:site_name" content="TELEFONGURU"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Bréking, így néz ki a Galaxy S11e!"/>
    <meta property="og:description" content="Újabb jövőre érkező Samsungra derült fény, avagy így néz ki az egyik legolcsóbb csúcsmobil."/>
  </head>
  <body>
    <article>
      <h1>Bréking, így néz ki a Galaxy S11e!</h1>
      <h2>Újabb jövőre érkező Samsungra derült fény, avagy így néz ki az egyik legolcsóbb csúcsmobil.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">Android Authority</a></address>
      <p>Az OnLeaks és a 91Mobiles jóvoltából már láthattuk a <a href="https://www.telefonguru.hu/hir/../hir/tessek,_igy_nez_ki_a_galaxy_s11_2019-11-22"><b>Samsung Galaxy S11 képeit</b></a>, most pedig az OnLeaks és a Pricebaba prezentált CAD rendereket. A Galaxy S11-en alapuló S11e nem sokban különbözik nagytestvérétől, lévén az együtt érkező Galaxy S modellek dizájnban szinte teljesen egyeznek, a valódi differencia az ár miatt eltérő hardverben keresendő. A Galaxy S11e tehát középen lyukas, oldalt pedig hajlított kijelzőt hoz, várhatóan 6.2 vagy 6.3 col képátlóval, e tekintetben egyértelműen nő a <a href="https://www.telefonguru.hu/keszulekek/keszulek-guru_samsung_galaxy_s10e.asp">Samsung Galaxy S10e</a>-hez képest, amely 5.8 col képátlót biztosít.</p>
      <figure>
        <iframe src="https://www.youtube.com/embed/zlY90XRrziI" width="640" height="360" data-service="Youtube" scrolling="no"/>
      </figure>
      <p>A fotók tripla hátlapi kamerát, USB C portot mutatnak, ám jack csatlakozó nincs, ahogy fizikai ujjlenyomat-olvasó sem, ez utóbbiból feltehetően a kijelzőbe épített, ultrahangos megoldást használja a Samsung. A Galaxy S11e Snapdragon 865, illetve Európába Exynos 990 chipsettel, legalább 6 gigabájt RAM-mal és legalább 128 gigabájt UFB 3.0 tárolóval érkezik, a tárhely a RAM-tól is függ, ahogy azt a gyártó kínálatában megszokhattuk. A Galaxy S10e-ben egy 3100 mAh-s telep található, az utódba már 4000 mAh kapacitású telep kerülhet.</p>
      <p>
        <b>A cikkhez kapcsolódó linkek:</b>
      </p>
      <ul>
        <li>
          <a href="https://www.androidauthority.com/samsung-galaxy-s11e-design-1058270/">Android Authority</a>
        </li>
      </ul>
      <related>
        <h4>KAPCSOLÓDÓ HÍREK</h4>
        <a href="https://www.telefonguru.hu/hir/fantasztikus_gmail_koncepcio_2013-4-12"/>
        <a href="https://www.telefonguru.hu/hir/kepeken_a_samsung_galaxy_s9+_2017-12-15"/>
        <a href="https://www.telefonguru.hu/hir/foton_a_oneplus_6_teljes_valojaban_2018-04-13"/>
        <a href="https://www.telefonguru.hu/hir/kepeken_a_6.1_colos_iphone_2018-06-04"/>
        <a href="https://www.telefonguru.hu/hir/igen,_ez_a_galaxy_note_9_2018-07-11"/>
        <a href="https://www.telefonguru.hu/hir/igy_nez_ki_az_uj_ipad_pro_2018_2018-09-05"/>
        <a href="https://www.telefonguru.hu/hir/csuklora_hajtogathato_okostelefonon_dolgozik_a_tcl_2019-03-20"/>
        <a href="https://www.telefonguru.hu/hir/negyzetes_kamerat_hozhat_az_iphone_xi_2019-04-05"/>
      </related>
    </article>
  </body>
</html>