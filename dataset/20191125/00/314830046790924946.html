<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939565/%D8%A7%D8%B2-%D8%B2%D8%A7%D8%AF%D8%B1%D9%88%D8%B2-%D8%A8%D9%86%DB%8C%D8%A7%D9%86%DA%AF%D8%B0%D8%A7%D8%B1-%D9%85%D8%B1%D8%B3%D8%AF%D8%B3-%D8%A8%D9%86%D8%B2-%D8%AA%D8%A7-%D8%A2%D8%BA%D8%A7%D8%B2-%D8%AD%D8%B1%D8%A7%D8%AC-%D8%B3%DA%A9%D9%87"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="از &quot;زادروز بنیانگذار مرسدس بنز&quot; تا &quot;آغاز حراج سکه&quot;"/>
    <meta property="og:description" content="موضوع &quot;اقتصاد ایران و جهان در گذر زمان&quot; در این نوشتار به وقایع تاریخی چهارمین روز آذر ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است."/>
  </head>
  <body>
    <article>
      <h1>از "زادروز بنیانگذار مرسدس بنز" تا "آغاز حراج سکه"</h1>
      <h2>اقتصاد در گذر زمان</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>موضوع "اقتصاد ایران و جهان در گذر زمان" در این نوشتار به وقایع تاریخی چهارمین روز آذر ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.</i>
      </p>
      <p>به گزارش <a href="https://www.tabnak.ir/fa/economic">تابناک اقتصادی</a>، تاریخ اقتصاد ایران و جهان آینه ای است تمام نما از رویدادهای اقتصادی که در گذشته رخ داده است و بیانگر ریشه های تاریخی بسیاری از واقعیت های امروز ایران و جهان است. موضوع "اقتصاد ایران و جهان در گذر زمان" در این نوشتار به وقایع تاریخی چهارمین روز آذر ماه اختصاص دارد که به طور مستقیم و غیر مستقیم اقتصاد ایران و جهان را متاثر کرده است.</p>
      <p>4 آذر 1223، زادروز کارل بنز است؛ مردی که جزو بزرگ ‌ترین پیشگامان صنعت خودرو است. کارل در یکی از شهرهای آلمان به نام کارلسروهه و در خانواده‌ ای تهیدست به دنیا آمد. پس از پایان تحصیلاتش، اولین تجربه کاری ‌اش طراحی ساخت یک کارخانه در شهر مانهایم بود، ولی دیری نپایید که کارش را از دست داد و وارد شرکتی ساختمانی در وین شد. او سپس در سال ۱۸۷۱ با یک مکانیک به نام آگوست ریتر، اولین شرکت خود را در مانهایم آلمان تاسیس کرد، اما مدتی بعد دریافت که نمی‌ تواند به همکاری با شریکش ادامه دهد.</p>
      <p>4 آذر 1286، مجلس شوراي ملي بودجه سالانه دربار را از 800 هزار تومان به 500 هزار تومان تقليل داد و حقوق مستمري شاهزادگان و زنان ناصرالدين شاه را قطع كرد.</p>
      <p>4 آذر 1300، متن قانون اعطاي امتياز نفت شمال به كمپاني آمريكايي «استاندارداويل» كه روز 30 آبان در 5 ماده به تصويب مجلس شوراي ملي رسيد، جهت اجرا به دولت قوام السلطنه ابلاغ شد. سفارت انگليس در نامه‌اي به وزارت امور خارجه، به این تصمیم اعتراض كرد.</p>
      <p>4 آذر 1392، سخنگوی دولت با اشاره به توافق هسته‌ای ایران و کشورهای ۱+۵ اظهار کرد: آزادسازی هشت میلیارد دلار از دارایی‌ های بلوکه شده ایران از سوی آمریکا صحت دارد.</p>
      <p>4 آذر 1393، مجلس مصوب کرد که حداقل ۵۰ درصد سود شرکت‌ های دولتی و بانک ‌ها به حساب درآمد عمومی واریز شود. براساس این مصوبه، شرکت ‌های دولتی که قسمتی از سهام آنها متعلق به بخش غیردولتی است به تناسب میزان سهام مشمول این پرداخت نمی‌ شوند.</p>
      <p>4 آذر 1394، با صدور یک مجوز برای بانک عامل بخش مسکن، امکان شکل ‌گیری منسجم معاملات قسطی آپارتمان فراهم شد. انبوه ‌سازان شهر تهران که پیش ‌تر برای نسیه ‌فروشی بخشی از واحدهای نوساز خود- عمدتا بزرگ ‌متراژ- اعلام آمادگی کرده بودند، به پشتوانه بانک، می ‌توانند شرایط خرید و فروش را تسهیل کنند. بانک عامل بخش مسکن در راستای این مجوز، صرفا «پرداخت به موقع اقساط از جانب خریدار» را برای فروشنده آپارتمان «تضمین» می ‌کند و نه تنها منابع داخلی بانک در این پروسه درگیر نمی ‌شود که بابت این ضمانت، کارمزد نیز دریافت خواهد کرد.</p>
      <p>4 آذر 1396، ساعت ۲ بعدازظهر در‌های سالن حراج بانک کارگشایی به روی متقاضیان گشوده شد؛ پس از برقراری نظم نسبی و کاهش همهمه‌ها، اولین بسته ۲۰ تایی سکه با قیمت پایه ۲۳ میلیون و ۶۰۰ هزار تومان چوب خورد. به این ترتیب، هر سکه از این بسته ۲۰ تایی یک میلیون و ۱۸۰ هزار تومان قیمت داشت که با افزودن مالیات ارزش افزوده ۹ درصدی به آن، عدد یک میلیون و ۲۸۶ هزار تومان به‌دست می‌آمد. در واقع، قیمت پیشنهادی بانک کارگشایی تقریبا نزدیک به ارزش واقعی سکه بود و حبابی نداشت.</p>
      <p>منابع: موسسه مطالعات و پژوهش های سیاسی و روزنامه دنیای اقتصاد</p>
    </article>
  </body>
</html>