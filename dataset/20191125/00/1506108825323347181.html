<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-besiktas-burak-yilmaza-teklif-hazirligi-ve-lecce-iddiasi-353315"/>
    <meta property="og:site_name" content="Fotospor"/>
    <meta property="article:published_time" content="2019-11-25T00:07:00+00:00"/>
    <meta property="og:title" content="Burak Yılmaz'a teklif hazırlığı ve Lecce iddiası"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Burak Yılmaz'a teklif hazırlığı ve Lecce iddiası</h1>
      <address>
        <time datetime="2019-11-25T00:07:00+00:00">25 Nov 2019, 00:07</time>
      </address>
      <p><b>Beşiktaş</b>'ın golcüsü ve kaptanı<b> Burak Yılmaz</b>, geçen sezonun 29'uncu haftasındaki Sivasspor maçından bu yana ligdeki ilk deplasman golünü <b>Konyaspor</b>'a attı. O maçın devre arasında Sivas taraftarları ''hırsız'' tezahüratı yapmış, <b>Burak Yılmaz</b> ikinci yarıda golünü atmıştı.</p>
      <p>Beşiktaş takımının Konya’ya gelişi sırasında kendisine ''hırsız'' diyen taraftara çiçek veren kaptan Burak Yılmaz, Cumartesi akşam da 3 puanı getiren golü attı. </p>
      <p>Maçtan sonra, ''bu takımın kaptanıyım. Ne olursa olsun dik duracağım. Taraftarlardan sadece biraz sağduyu istiyorum. Yine de başımın üzerinde yerleri var'' açıklamasında bulundu. Ardından da sosyal medya hesabından, ''ben Beşiktaşlıyım'' paylaşımı yaptı.</p>
      <p>Tam da Konya’da yaşanan olaylar ve üzerine gelen gol bir haberin basına servis edilmesine ön ayak oldu. Bir süredir Lecce’nin devre arasında kendisine teklif yapması durumunda satılacağı iddia edilen Burak Yılmaz’a Beşiktaş yönetimin yeni bir teklif hazırladığı öğrenildi.</p>
      <p>Kaynak: Fotospor</p>
    </article>
  </body>
</html>