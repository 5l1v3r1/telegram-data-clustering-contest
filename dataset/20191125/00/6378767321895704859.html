<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/v-zahrebe-sa-zhromazdili-tisicky-strajkujucich-ucitelov-cl722889.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="V Záhrebe sa zhromaždili tisícky štrajkujúcich učiteľov"/>
    <meta property="og:description" content="24hod.sk - V Záhrebe sa zhromaždili tisícky štrajkujúcich učiteľov - Ilustračná snímka."/>
  </head>
  <body>
    <article>
      <h1>V Záhrebe sa zhromaždili tisícky štrajkujúcich učiteľov</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Ilustračná snímka.</b><br/>Záhreb 25. novembra (TASR) - Tisícky učiteľov chorvátskych štátnych škôl sa zhromaždili v pondelok v Záhrebe a požadovali vyššie mzdy. Stalo sa tak po tom, ako sa pretrvávajúci štrajk učiteľov rozšíril minulý týždeň na celú krajinu, uviedla agentúra AP.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574698381.'"/>
      </figure>
      <p>Učitelia a ich podporovatelia s transparentmi v rukách a za zvukov píšťaliek zaplnili hlavné námestie v chorvátskej metropole a prisľúbili, že štrajk neukončia, pokým nedôjde k splneniu ich požiadaviek.<br/><br/>Podľa odborárov sú mzdy učiteľov nižšie ako iných zamestnancov v štátnom sektore.<br/><br/>Štrajk sa začal minulý mesiac a pôvodne sa mal konať iba v niektoré dni v týždni v obmedzenom počte okresov. Minulý týždeň sa však rozšíril na celú krajinu a stal sa časovo neobmedzeným s cieľom zvýšiť tlak na vládu.<br/><br/>Odborárska líderka Sanja Špremová uviedla, že štrajkujúci učitelia <i>"bojujú za budúcnosť našich detí"</i>.<br/><br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>