<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sakshi.com/news/politics/bjp-backyard-floor-test-assembly-says-prithviraj-chavan-1242854"/>
    <meta property="og:site_name" content="Sakshi"/>
    <meta property="article:published_time" content="2019-11-25T00:58:32+00:00"/>
    <meta property="og:title" content="బలనిరూపణ అంటే బీజేపీ పారిపోతోంది: కాంగ్రెస్‌"/>
    <meta property="og:description" content="న్యూఢిల్లీ: మహారాష్ట్ర అసెంబ్లీలో బలం నిరూపించాల్సిందిగా బీజేపీని కోరితే ఆ పార్టీ పారిపోతోందని కాంగ్రెస్‌ పార్టీ వ్యాఖ్యానించింది. తగినంత సంఖ్యా బలం లేకపోవడం వల్లే బీజేపీ వెనకడుగు వేస్తోందని"/>
  </head>
  <body>
    <article>
      <h1>బలనిరూపణ అంటే బీజేపీ పారిపోతోంది: కాంగ్రెస్‌</h1>
      <address>
        <time datetime="2019-11-25T00:58:32+00:00">25 Nov 2019, 00:58</time>
      </address>
      <p><b>న్యూఢిల్లీ: </b>మహారాష్ట్ర అసెంబ్లీలో బలం నిరూపించాల్సిందిగా బీజేపీని కోరితే ఆ పార్టీ పారిపోతోందని కాంగ్రెస్‌ పార్టీ వ్యాఖ్యానించింది. తగినంత సంఖ్యా బలం లేకపోవడం వల్లే బీజేపీ వెనకడుగు వేస్తోందని మహారాష్ట్ర మాజీ సీఎం, కాంగ్రెస్‌ సీనియర్‌ నేత పృథ్వీరాజ్‌ చౌహాన్‌ శివసేన–ఎన్సీపీ–కాంగ్రెస్‌ ఏర్పాటు చేసిన సంయుక్త సమావేశంలో చెప్పారు. సంఖ్యాబలం లేని బీజేపీ ప్రభుత్వాన్ని ఏర్పాటుచేయడం అక్రమమని కాంగ్రెస్‌ అధికార ప్రతినిధి రణదీప్‌ సూర్జేవాలా అన్నారు. సంఖ్యాబల నిరూపణకు వెళదామని, అక్కడే ఎవరి బలమేమిటో తేలిపోతుందని బీజేపీకి చురకలంటించారు. బలనిరూపణకు వెళ్తే తమ ప్రభుత్వం ఏర్పాటు కావడం ఖాయమని ధీమా వ్యక్తంచేశారు. గవర్నర్‌ కార్యాలయాన్ని ఉపయోగించుకొని బీజేపీ అక్రమ చర్యలకు దిగిందని ఆరోపించారు.</p>
      <related>
        <h4>సంబంధిత వార్తలు</h4>
        <a href="https://www.sakshi.com/news/politics/davendra-fadnavis-and-ajit-pawar-secret-talks-1242852"/>
        <a href="https://www.sakshi.com/news/politics/29-independents-mlas-small-parties-may-hold-key-vote-1242844"/>
        <a href="https://www.sakshi.com/news/politics/governors-become-game-changers-bjp-form-governments-1242843"/>
        <a href="https://www.sakshi.com/news/politics/sharad-pawar-my-leader-bjp-ncp-alliance-will-provide-stable-govt-1242829"/>
        <a href="https://www.sakshi.com/news/politics/supreme-court-asks-centre-fadnavis-show-letters-bjp-1242824"/>
      </related>
    </article>
  </body>
</html>