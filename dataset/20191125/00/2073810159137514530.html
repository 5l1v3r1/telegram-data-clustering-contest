<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/pomeriggio-5-studio-moreno-caso-paola-caruso-449557"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Pomeriggio 5, studio contro Moreno sul caso Paola Caruso: “Vieni qua”"/>
    <meta property="og:description" content="Pomeriggio 5, studio contro Moreno sul caso Caruso. Biagio D’Anelli: “Paola ha pianto nel dietro le quinte di Domenica Live, tu uomo piccolo così” Continua a tenere banco la fine della relazione sentimentale che ha coinvolto Paola Caruso e Moreno Merlo. Ieri, a Domenica Live, l’ex Bonas di Avanti un altro ha mosso forti accuse […]"/>
  </head>
  <body>
    <article>
      <h1>Pomeriggio 5, studio contro Moreno sul caso Paola Caruso: “Vieni qua”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Mirko Vitali</a></address>
      <figure>
        <img src="https://www.gossipetv.com/wp-content/uploads/2019/11/Moreno-Merlo-Auto.jpg"/>
      </figure>
      <h3>Pomeriggio 5, studio contro Moreno sul caso Caruso. Biagio D’Anelli: “Paola ha pianto nel dietro le quinte di Domenica Live, tu uomo piccolo così”</h3>
      <p>Continua a tenere banco la fine della relazione sentimentale che ha coinvolto <b>Paola Caruso e Moreno Merlo</b>. Ieri, a Domenica Live, l’ex Bonas di Avanti un altro ha mosso forti accuse nei confronti del deejay, raccontando di aver subito dei ricatti e di essere stata sfruttata per un tornaconto di visibilità. A stretto giro Moreno ha replicato via social, invitando l’ex a domandargli scusa, di fatto screditando la sua versione. L’argomento è stato discusso nuovamente nella puntata odierna di <b>Pomeriggio 5.</b> Lo studio del talk, in particolare Biagio D’Anelli e Karina Cascella, si è scagliato conto Merlo dopo aver sentito la sua presa di posizione via social.</p>
      <h3>Biagio D’Anelli si scaglia contro Moreno</h3>
      <p>“<i>Mi piacerebbe tanto avere questo ragazzo ospite in studio per dirgli quello che penso”,</i> ha fatto sapere Karina Cascella, con tono tutt’altro che benevolo nei confronti di Moreno. Ancora più duro è stato l’intervento di Biagio D’Anelli, il quale ha anche raccontato di aver visto <a href="https://www.gossipetv.com/moreno-merlo-replica-paola-caruso-piedistallo-449423">Paola in lacrime a riflettori spenti</a>: <i>“Lui (Moreno, ndr) è il tipico leone da tastiera perché io ho visto anche Paola piangere nel dietro le quinte di Domenica Live. Lui è una persona che è riuscito ad abbindolarla perché lei ha passato un brutto periodo”. </i>D’Anelli è passato a elogiare la Caruso che sta crescendo il piccolo Michelino da sola. Infine è arrivato l’affondo più duro sul deejay.</p>
      <h3>“Ti sei divertito sulla tastiera, vieni invece qua a parlare”</h3>
      <p>“<i>Tu sei un uomo piccolo così, perché fai il fi..o sui social. Cortesemente, se la signora d’Urso ti invita e avrò il piacere di ritrovarti qua, parliamo io e te… Ti sei divertito sulla tastiera, vieni invece qua a parlare”</i>, ha concluso D’Anelli, raccogliendo un fragoroso applauso dallo studio della trasmissione .<i>“Bravo Biagio”</i>, le ha fatto eco Karina. Non si è registrato alcun intervento a difesa di Merlo. La d’Urso ha preferito non esporsi, probabilmente nell’attesa di avere ulteriori elementi per fare totale chiarezza sulla delicata vicenda.</p>
    </article>
  </body>
</html>