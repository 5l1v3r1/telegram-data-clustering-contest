<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/trasporti/articoli/n513202/uber-licenza-revoca-londra/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Uber: licenza revocata a Londra, sicurezza dei passeggeri a rischio"/>
    <meta property="og:description" content="Uber non è più autorizzata ad operare a Londra: è l'effetto della revoca della licenza decisa dall'Autorità per i trasporti della capitale britannica, determinata dai timori che l'attuale modello di fornitura del servizio possa mettere a rischio la sicurezza dei passeggeri. La notizia non può essere considerato di secondo piano, visto che Londra rappresenta il più rilevante mercato europeo per Uber."/>
  </head>
  <body>
    <article>
      <h1>Uber: licenza revocata a Londra, sicurezza dei passeggeri a rischio</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Salvatore Carrozzini</a></address>
      <p><b>Uber non è più autorizzata ad operare a Londra</b>: è l'effetto della <b>revoca della licenza</b> decisa dall'Autorità per i trasporti della capitale britannica, determinata dai timori che l'attuale modello di fornitura del servizio possa mettere <b>a rischio la sicurezza dei passeggeri</b>. La notizia non può essere considerato di secondo piano, visto che <b>Londra rappresenta il più rilevante mercato europeo per Uber</b>.</p>
      <p>La TFL (Transport of London) è arrivata alla decisione di non rinnovare la licenza alla fine di un iter molto articolato: la prima sospensione della licenza risale a settembre 2017, Uber ha poi ottenuto due proroghe, l'ultima delle quali è scaduta ieri. In questo lasso di tempo i gestori del servizio non sono stati in grado di dimostrare di aver risolto definitivamente i problemi cha hanno portato la TFL a considerare Uber poco sicura per gli utenti finali.</p>
      <p>La preoccupazione nasce dalla constatazione che <b>tra la fine del 2018 e l'inizio del 2019</b> <b>non meno di 14.000 corse sono state effettuate da 43 autisti di Uber che avevano falsificato la propria identità</b>. L'anello debole della catena sembra riconducibile alla possibilità che un autista Uber non autorizzato possa caricare la propria foto sul profilo di un altro conducente. Si è accertato che tra i 43 autisti sopraccitati c'era chi aveva una licenza revocata o, peggio ancora, chi era stato diffidato per aver diffuso immagini di minori.</p>
      <figure>
        <img src="https://hd.tudocdn.net/884715?w=1000&amp;fit=clip"/>
      </figure>
      <p>Anche se alcuni problematiche sono stati risolte, dice la TFL, non si ha la certezza che non possano riaffiorare in futuro. Il sindaco di Londra <i>Sadiq Khan</i> ha commentato:</p>
      <blockquote>So che questa decisione potrebbe essere impopolare per gli utenti Uber, ma la loro sicurezza rappresenta la principale preoccupazione. I regolamenti esistono per garantire la sicurezza dei londinesi e il pieno rispetto dei rigorosi standard della TFL è essenziale se gli operatori privati richiedono una licenza per operare a Londra.</blockquote>
      <p>Dal canto suo l'azienda rende noto tramite <i>Jamie Heywood</i>, direttore generale regionale di Uber, che è pronta a contrastare la TFL</p>
      <blockquote>La decisione dellaTFL di non rinnovare la licenza è incredibile e sbagliata, e<b> faremo appello</b></blockquote>
      <p>Le vetture di Uber non spariranno immediatamente da Londra: l'azienda <b>ha 21 giorni dalla notifica del provvedimento della TFL per presentare l'appello</b> ed ha già confermato che <b>continuerà ad operare in attesa dell'esito del giudizio</b>. <a href="http://www.hdmotori.it/2019/08/08/uber-lyft-contro-new-york-blocco-licenze-salari/">Una restrizione relativa al numero di vetture Uber circolanti era stato disposto nel corso dell'estate a New York</a>, ma il caso di Londra è ben più grave.</p>
      <p>Battery Phone a meno di 150€? <a href="https://www.hdblog.it/prezzi/Xiaomi-Mi-A2-Lite_i3720/">Xiaomi Mi A2 Lite</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=3720&amp;pid=eb223766704863&amp;nid=869291037&amp;area=4&amp;prz=109&amp;hash=f6aa9c363d96aa55fd1088ac940dd8ba">a <b>109 euro</b></a>.</p>
      <p>
        <a href="https://www.theguardian.com/technology/2019/nov/25/uber-loses-licence-london-tfl">FONTE</a>
      </p>
    </article>
  </body>
</html>