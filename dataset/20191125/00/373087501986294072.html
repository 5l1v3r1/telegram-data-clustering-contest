<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/huawei/articoli/n513197/huawei-ban-accusa-diffamazione-francia/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Huawei al contrattacco: tre persone denunciate in Francia per diffamazione"/>
    <meta property="og:description" content="Huawei passa all'attacco, e in Francia denuncia per diffamazione tre persone che sulla TV francese avevano accusato l'azienda di avere rapporti diretti con il Governo cinese."/>
  </head>
  <body>
    <article>
      <h1>Huawei al contrattacco: tre persone denunciate in Francia per diffamazione</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Stefano Bontempi</a></address>
      <p><b>Huawei</b> passa all'attacco, e <b>in Francia denuncia per diffamazione </b>tre persone che sulla TV francese avevano accusato l'azienda di avere rapporti diretti con il Governo cinese.</p>
      <p>La triplice accusa è stata confermata dalla stessa società guidata da Ren Zhengfei dopo che il quotidiano d'oltralpe <i>La Lettre A</i> aveva pubblicato un report in merito. In pratica, Huawei intende difendersi legalmente contro le <b>accuse di controllo da parte dello Stato cinese e del partito comunista</b>, e di essere guidata da un ex membro del controspionaggio. Ancora, l'azienda ribadisce che tutte le affermazioni secondo cui verrebbe "<i>sfruttata l'esperienza tecnologica nelle reti di telecomunicazioni per commettere atti di spionaggio contro il mondo occidentale</i>" sono completamente false ed infondate.</p>
      <figure>
        <img src="https://css.hd-cdn.it/new_files/img/shim.gif"/>
      </figure>
      <p>
        <a href="https://www.hdblog.it/2019/05/15/huawei-zte-usa-cina-ban-documento-divieto/">Huawei fuori dagli USA, Trump ha firmato il divieto | Comunicato della società </a>
        <a href="https://www.hdblog.it/2019/05/15/huawei-zte-usa-cina-ban-documento-divieto/">716</a>
      </p>
      <p>Zte <i>16 Mag</i></p>
      <figure>
        <img src="https://css.hd-cdn.it/new_files/img/shim.gif"/>
      </figure>
      <p>
        <a href="https://www.hdblog.it/huawei/articoli/n512647/huawei-proroga-ban-6-mesi-avvisi-utenti/">Huawei Ban: ufficiale proroga di tre mesi per le infrastrutture di rete 4G </a>
        <a href="https://www.hdblog.it/huawei/articoli/n512647/huawei-proroga-ban-6-mesi-avvisi-utenti/">312</a>
      </p>
      <p>Android <i>18 Nov</i></p>
      <p>Tre, dicevamo, sono le persone accusate: un giornalista televisivo, un esperto di reti e Valerie Niquet, ricercatrice francese che sul canale TF1 ha più volte parlato di Huawei come di una minaccia "<i>sovietica</i>" a cui nessuno dovrebbe dare in mano infrastrutture chiave come quelle delle telecomunicazioni.</p>
      <p>L'intenzione di difendersi dalle accuse in territorio europeo nasce dal fatto che la stessa Huawei è attualmente impegnata in una serie di contrattazioni con alcuni Paesi (Francia, Germania e non solo) per vendere le proprie infrastrutture di <a href="https://www.hdblog.it/5g/">rete di nuova generazione</a>. Per consolidare l'indipendenza dalle società statunitensi, poi, il colosso di Shenzhen <a href="https://www.hdblog.it/huawei/articoli/n512051/huawei-investimenti-europa-36-miliardi-euro/">ha in programma investimenti in Europa per 36 miliardi di euro in 5 anni</a>: da qui si capisce come Zhengfei reputi il Vecchio Continente un <b>mercato chiave per la sua sopravvivenza</b>, e il rigettare questo genere di accuse rientra nella strategia di protezione della propria immagine.</p>
      <figure>
        <img src="https://hd.tudocdn.net/884709?w=1000&amp;fit=clip"/>
      </figure>
      <p>Non è ovviamente la prima volta che Huawei finisce in tribunale per difendersi in tal senso: <a href="https://www.hdblog.it/2019/05/29/huawei-ban-usa-incostituzionale-trump/">un simile comportamento era stato in precedenza adottato presso la Corte Distrettuale degli Stati Uniti</a> (in Texas, nello specifico). In quel caso, la società cinese aveva chiesto che venisse dichiarata incostituzionale parte della normativa - NDAA - che vieta al Governo USA di utilizzare tecnologie Huawei e ZTE. L'accusa è stata effettuata dopo il <a href="https://www.hdblog.it/huawei-ban/">ban imposto da Trump</a>, ma riguarda azioni antecedenti: i fatti risalgono al 2018, quando le agenzie di intelligence avevano iniziato a muovere le prime accuse nei confronti delle due aziende cinesi, considerate un "<i>pericolo per la sicurezza nazionale</i>".</p>
      <p>Top gamma con batteria infinita e display super? <a href="https://www.hdblog.it/prezzi/Asus-ROG-Phone-2_i4075/">Asus ROG Phone 2</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=4075&amp;pid=eb293205297757&amp;nid=869291037&amp;area=4&amp;prz=479&amp;hash=fd49b9da5a3dcb27ffc8384959922b7a">a <b>479 euro</b></a> oppure da <a href="https://www.hdblog.it/clickgo/?id=4075&amp;pid=do327205131&amp;nid=455512531&amp;area=4&amp;prz=899&amp;hash=cff0af20c44974718aff61b31b8d5cb8">Unieuro a <b>899 euro</b></a>.</p>
      <p>
        <a href="https://www.bloomberg.com/news/articles/2019-11-22/huawei-sues-critics-in-france-over-remarks-on-china-state-ties">VIA</a>
      </p>
      <p>
        <a href="https://www.engadget.com/2019/11/25/huawei-suing-french-critics-ties-to-chinese-state/">VIA</a>
      </p>
      <p>
        <a href="https://www.lalettrea.fr/action-publique_lobbying/2019/11/19/huawei-attaque-plusieurs-experts-francais-qui-ont-pointe-ses-liens-avec-pekin,108382332-evl">FONTE</a>
      </p>
    </article>
  </body>
</html>