<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/vlada/135061-vdbulas-narada-schodo-mozhlivost-poselennya-vnutrshno-peremschenih-osb.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Відбулась нарада щодо можливості поселення внутрішньо переміщених осіб"/>
    <meta property="og:description" content="Під головуванням заступника голови обласної ради Максима Вілівчука відбулась нарада щодо розгляду можливості поселення внутрішньо переміщених осіб у готель «Україна» або готель «Спортивний».Участь у нараді взяли директор департаменту праці, соціальної та сімейної політики Житомирської обласної державної адміністрації Юрій Прокопець, керівники готелів «Україна» і «Спортивний» та начальники управлінь обласної ради.В ході обговорення було зазначено, що на даний час номери у готелях не обладнано окремими засобами обліку спожитих електричної та теплової енергії, природного газу для задоволення власних побутових потреб внутрішньо переміщених осіб, що передбачено Законом України «Про забезпечення прав і свобод внутрішньо переміщених осіб», що унеможливлює відшкодування відповідних обґрунтованих витрат балансоутримувачам, та відсутністю у вказаних готелях приміщень для приготування їжі.Тому, було внесено пропозицію довивчити дане питання щодо можливості надання приміщення для проживання внутрішньо переміщених осіб, про…"/>
  </head>
  <body>
    <article>
      <h1>Відбулась нарада щодо можливості поселення внутрішньо переміщених осіб</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <figure>
        <img src="http://ruporzt.com.ua/uploads/posts/2019-11/1574677652_1_4.jpg"/>
      </figure>
      <p>Під головуванням заступника голови обласної ради Максима Вілівчука відбулась нарада щодо розгляду можливості поселення внутрішньо переміщених осіб у готель «Україна» або готель «Спортивний».<br/><br/>Участь у нараді взяли директор департаменту праці, соціальної та сімейної політики Житомирської обласної державної адміністрації Юрій Прокопець, керівники готелів «Україна» і «Спортивний» та начальники управлінь обласної ради.<br/><br/>В ході обговорення було зазначено, що на даний час номери у готелях не обладнано окремими засобами обліку спожитих електричної та теплової енергії, природного газу для задоволення власних побутових потреб внутрішньо переміщених осіб, що передбачено Законом України «Про забезпечення прав і свобод внутрішньо переміщених осіб», що унеможливлює відшкодування відповідних обґрунтованих витрат балансоутримувачам, та відсутністю у вказаних готелях приміщень для приготування їжі.<br/><br/>Тому, було внесено пропозицію довивчити дане питання щодо можливості надання приміщення для проживання внутрішньо переміщених осіб, про що інформувати Житомирську міську раду.</p>
    </article>
  </body>
</html>