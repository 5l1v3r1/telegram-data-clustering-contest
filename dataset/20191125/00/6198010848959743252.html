<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/all-together-now-michelle-hunziker-sfratta-la-fiction-oltre-la-soglia/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="All Together Now: Michelle Hunziker ‘sfratta’ la fiction Oltre la soglia"/>
    <meta property="og:description" content="All Together Now di Michelle Hunziker sostituisce Oltre la Soglia di Gabriella Pession? Il rumor La fiction di Gabriella Pession, Oltre la soglia, è"/>
  </head>
  <body>
    <article>
      <h1>All Together Now: Michelle Hunziker ‘sfratta’ la fiction Oltre la soglia</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i1.wp.com/www.lanostratv.it/wp-content/uploads/2019/06/foto_michelle_hunziker_all_together_now_finale.jpg"/>
      </figure>
      <h3>All Together Now di Michelle Hunziker sostituisce Oltre la Soglia di Gabriella Pession? Il rumor</h3>
      <p>La fiction di <b>Gabriella Pession, Oltre la soglia</b>, è iniziata da qualche settimana su Canale 5. Tuttavia la serie Tv non ha mai riscontrato il favore del pubblico (addirittura l’ultima puntata ha ottenuto uno share sotto il 9%). Ma i problemi per questa fiction potrebbero non essere finiti qua. Difatti, in base alle indiscrezioni raccolte dal portale televisivo <i>TvBlog.it</i>, pare che <b>All Togehter Now di Michelle Hunziker</b> potrebbe anticipare la sua partenza già a Mercoledì 4 Dicembre, sostituendo così la fiction di <b>Gabriella Pession</b>. Una news che se confermata prenderebbe tutti in contropiede visto che il programma di <b>Michelle Hunziker e J-Ax</b> sarebbe dovuto partire molto più in là. Tuttavia forse proprio i risultati poco soddisfacenti raggiunti dalla serie Tv potrebbero aver ‘obbligato’ i vertici Mediaset a prendere una decisione del genere, nella speranza di sistemare la prima serata di Canale 5.</p>
      <h3>Oltre al soglia di Gabriella Pession verrà cancellata o cambierà giorno di programmazione?</h3>
      <p>Ovviamente i fan della fiction <b>Oltre la soglia</b>, appena hanno letto la voce di corridoio riportata dal portale <i>TvBlog.it</i>, non hanno nascosto di essere assai preoccupati. Difatti se l’arrivo di All Together Now della Hunziker e J-Ax dovesse essere confermato davvero per Mercoledì 4 Dicembre potrebbe voler dire solo due cose sul destino della fiction (<b><a href="https://www.lanostratv.it/2019/11/oltre-la-soglia-anticipazioni-prossima-puntata-del-27-novembre/">QUI le anticipazioni</a></b> sulla prossima puntata prevista Mercoledì 27 Novembre): cancellazione oppure cambio di giorno di programmazione. Tuttavia c’è da dire che quest’ultima ipotesi pare non essere così semplice da attuare per la serie Tv di <b>Gabriella Pession</b> visto che Canale 5 ha quasi ogni giorno occupato da qualche altro prodotto. Comunque sia i fan rimangono con il fiato in sospeso.</p>
      <h3>All Together Now di Michelle Hunziker: tutte le novità</h3>
      <p>La seconda edizione di <b>All Together Now</b>, come detto pocanzi, pare inizierà prima del previsto: Mercoledì 4 Dicembre al posto della fiction flop Oltre la soglia di Gabriella Pession. Ma quali saranno le novità? In base alle indiscrezioni circolate in queste ultime ore sul web sembra che il meccanismo del programma di <b>Michelle Hunziker</b>, la cui figlia, giorni fa su instagram, ha <b><a href="https://www.lanostratv.it/2019/11/michelle-hunziker-la-figlia-aurora-la-provoca-non-ti-agitare/">ironizzato su una fake news</a></b> sul suo conto, rimarrà invariato. In giuria, invece, si segnala l’arrivo di: Iva Zanicchi (stavolta parteciperà a tutte e 6 le puntate), Loredana Bertè e Takagi e Ketra.</p>
    </article>
  </body>
</html>