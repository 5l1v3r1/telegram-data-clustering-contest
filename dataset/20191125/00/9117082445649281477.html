<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/crollo-viadotto-sulla-a6-il-fango-rallenta-la-messa-in-sicurezza-213588.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Crollo viadotto sulla A6, il fango rallenta la messa in sicurezza"/>
    <meta property="og:description" content="SAVONA - Sull'autostrada  A6 sono al lavoro 90 vigili del fuoco dopo il crollo di una porzione di circa 30 metri del viadotto della autostrada Torino-Savona, a circa 1,5 chilometri da Savona, all'altezza dell'abitato di Madonna del Monte in direzione Torino. Si tratta del viadotto Madonna del Monte. A causare il crollo una frana avvenuta nel costone della montagna e le operazioni di messa in sicurezza dell'area sono rese ancora più complicate dal pericolo di un'ulteriore colta di fango nella zona già franata."/>
  </head>
  <body>
    <article>
      <h6 class="kicker">Oltre 90 vigili del fuoco al lavoro</h6>
      <h1>Crollo viadotto sulla A6, il fango rallenta la messa in sicurezza</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <figure>
        <img src="https://www.primocanale.it/immagininews/thumbs/213588-420x236.jpg"/>
      </figure>
      <p><b>SAVONA - </b><b>Sull'autostrada  A6 sono al lavoro 90 vigili del fuoco</b> dopo il crollo di una porzione di circa 30 metri del viadotto della autostrada Torino-Savona, a circa 1,5 chilometri da Savona, all'altezza dell'abitato di Madonna del Monte in direzione Torino. Si tratta del viadotto Madonna del Monte. A causare il crollo una frana avvenuta nel costone della montagna e le operazioni di messa in sicurezza dell'area sono rese ancora più complicate dal pericolo di un'ulteriore colta di fango nella zona già franata.</p>
      <p><b>La regione che ha richiesto il maggior impegno da parte dei vigili del fuoco è stata la Liguria</b>, dove sono stati effettuati 962 interventi tra le province di Genova, Savona e Imperia nelle ultime 48 ore. Complessivamente sono stati oltre 2.300 interventi di soccorso tra Piemonte, Liguria e Campania, le regioni più colpite dall'ondata di maltempo.</p>
      <p><b>Complessivamente sono stati impegnati 2.500 uomini. </b>Sono invece più di mille gli interventi in Piemonte, tra le province di Torino, Alessandria e Cuneo. Solo a Torino le squadre hanno svolto oltre 467 interventi per frane, smottamenti, allagamenti diffusi e danni d'acqua in genere. Situazione difficile anche in Calabria dove ci sono stati 330 interventi nelle ultime 24 ore soprattutto nelle province di Reggio Calabria e Catanzaro. In Lombardia, infine, i pompieri sono impegnati a Pavia, nel quartiere Borgo Ticino, dopo l'esondazione del Ticino</p>
    </article>
  </body>
</html>