<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/oi-epiloges-ths-ebdomadas"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Οι επιλογές της εβδομάδας"/>
    <meta property="og:description" content="Οι δικές μας επιλογές που δεν ταυτίζονται απαραίτητα με τις επιλογές που επιβάλλει η κεντρική κατεύθυνση της εποχής. Μουσικά γεγονότα, εικαστικές συναντήσεις, πολιτιστικά events από όλη την Ελλάδα (γιατί για την εφημερίδα Ελλάδα δεν είναι μόνο η Αθήνα): όπου θεωρούμε ότι καλό είναι να βρεθείτε και να συμμετάσχετε για να μοιραστείτε στη συνέχεια την εμπειρία σας με φίλους και γνωστούς."/>
  </head>
  <body>
    <article>
      <h1>Οι επιλογές της εβδομάδας</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Docville</a></address>
      <h4>Οι δικές μας επιλογές που δεν ταυτίζονται απαραίτητα με τις επιλογές που επιβάλλει η κεντρική κατεύθυνση της εποχής. Μουσικά γεγονότα, εικαστικές συναντήσεις, πολιτιστικά events από όλη την Ελλάδα (γιατί για την εφημερίδα Ελλάδα δεν είναι μόνο η Αθήνα): όπου θεωρούμε ότι καλό είναι να βρεθείτε και να συμμετάσχετε για να μοιραστείτε στη συνέχεια την εμπειρία σας με φίλους και γνωστούς.</h4>
      <h3>Αφιέρωμα στον «Μικρό Καου-μπόυ»</h3>
      <p>Με αφορμή τη συμπλήρωση ενός χρόνου λειτουργίας τους καθώς και την έκδοση του έκτου τεύχους του «Νέου Μικρού Καου-μπόυ», οι Εκδόσεις Αγρια Δύση διοργανώνουν μια βραδιά συνάντησης, γνωριμίας και εορτασμού με τους αναγνώστες. Η βραδιά θα περιλαμβάνει παρουσίαση του έκτου (χριστουγεννιάτικου) τεύχους από τους δημιουργούς και συντελεστές, αναδρομή στην ιστορία του Μικρού Καου-μπόυ και την αναβίωσή του στη σύγχρονη εποχή και συζήτηση στην οποία το κοινό θα έχει την ευκαιρία να συνομιλήσει με τους δημιουργούς και τους συντελεστές του «Νέου Μικρού Καου-μπόυ».</p>
      <p>
        <b>INFΟ</b>
      </p>
      <p>
        <b>Καφεκούτι (Σόλωνος 123), 29 Νοεμβρίου στις 19.30</b>
      </p>
      <h3>Η Καζαμπλάνκα στο Μουσείο Μπενάκη</h3>
      <p>Η Καζαμπλάνκα, μια πόλη-λιμάνι με ιδιαίτερο και πολυδιάστατο χαρακτήρα, παρουσιάζεται στην ομότιτλη φωτογραφική έκθεση της Μελίτας Βαγγελάτου που εγκαινιάζεται στο Μουσείο Μπενάκη Ισλαμικής Τέχνης. Η έκθεση διαρθρώνεται σε δύο βασικές ενότητες. Η πρώτη εστιάζει στις παραδοσιακές γειτονιές της πόλης και ο φακός της φωτογράφου επικεντρώνεται στον τρόπο ζωής των κατοίκων προσφέροντας ένα ψηφιδωτό εικόνων από έθιμα, ασχολίες και καθημερινές δραστηριότητες που παρέμειναν αμετάβλητες στον χρόνο. Στη δεύτερη ενότητα φωτογραφιών δημιουργείται ένα αρχιτεκτονικό πορτρέτο της Καζαμπλάνκας μέσα από την παρουσίαση των διαφορετικών στοιχείων της, προβάλλοντας το παλαιό και δαιδαλώδες τμήμα της πόλης, το λιμάνι με το ναυπηγείο, σημαντικά κτίρια από την εποχή του γαλλικού προτεκτοράτου και τέλος αρχιτεκτονήματα με σύγχρονη αισθητική, από τα οποία διαφαίνεται το νεωτερικό πρόσωπο της πόλης.</p>
      <p>
        <b>INF</b>
        <b>Ο</b>
      </p>
      <p>
        <b>Εως 1/3</b>
      </p>
      <h3>Μια παράσταση για το ΚΕΘΕΑ</h3>
      <p>Η ομάδα Playback ΔΕΚΑ σε μια παράσταση για το Κέντρο Θεραπείας Εξαρτημένων Ατόμων ΚΕΘΕΑ Νόστος. Το κείμενο δημιουργείται την ώρα της παράστασης. Οποιος θεατής νιώσει την ανάγκη μοιράζεται με τους ηθοποιούς και το κοινό μια ιστορία, μια σκέψη, ένα συναίσθημα και η ομάδα αναλαμβάνει να το δραματοποιήσει εκείνη τη στιγμή. Το αυτοσχεδιαστικό αυτό είδος θεάτρου με κοινωνικό πρόσημο υπηρετεί η ομάδα των ΔΕΚΑ εδώ και τρία χρόνια με εθελοντικές παραστάσεις σε μονάδες ψυχικής υγείας, κέντρα πρόληψης και κοινωνικής στήριξης και σχολεία και άλλες ανεξάρτητες πρωτοβουλίες.</p>
      <p>
        <b>INFΟ</b>
      </p>
      <h3>Θέατρο Κάτω από τη Γέφυρα, 27/11, 20.00Η Πάτρα του Μιχάλη Δωρή</h3>
      <p>Αυτές τις μέρες φιλοξενείται εκ νέου στην αίθουσα της Δημοτικής Πινακοθήκης της Πάτρας η έκθεση «Πόλισμα δόμων και πολιτισμού. Η Πάτρα μέσα από τον φακό του αρχιτέκτονα Μιχάλη Δωρή». Το Φωτογραφικό Αρχείο Δωρή είναι αποτέλεσμα της καλλιτεχνικής εργασίας του αρχιτέκτονα Μιχάλη Δωρή και αφορά τα έτη 1969-71. Πρόκειται για ένα από τα σημαντικότερα αποκτήματα της Δημοτικής Βιβλιοθήκης Πατρών, καθώς αποτελεί σημείο αναφοράς για την αρχιτεκτονική και μνημειακή εικόνα της πόλης των Πατρών και της ευρύτερης περιοχής. Κατά τη διάρκεια της έκθεσης θα πραγματοποιηθούν οργανωμένες ξεναγήσεις από την αρχιτεκτόνισσα Βασιλική Φαρμάκη.</p>
      <p>
        <b>INF</b>
        <b>Ο</b>
      </p>
      <p>
        <b>Εως 14/12</b>
      </p>
      <h3>Οι φωτογραφίες του Γιώργου Σεφέρη</h3>
      <p>Στη Δημοτική Πινακοθήκη Ιωαννίνων παρουσιάζεται η έκθεση του Μορφωτικού Ιδρύματος Εθνικής Τραπέζης (ΜΙΕΤ) «Οι φωτογραφίες του Γιώργου Σεφέρη». Το φωτογραφικό αρχείο του Γιώργου Σεφέρη, το οποίο δώρισαν στο ΜΙΕΤ η Μάρω Σεφέρη το 1984 και η κόρη της Αννα Λόντου το 1999, φανερώνει μια παράλληλη καλλιτεχνική ενασχόληση του ποιητή η οποία διακρίνεται από αδιάπτωτη φροντίδα, θεματική ακρίβεια, τεχνική αρτιότητα και υποδειγματικό αποτέλεσμα.</p>
      <p>
        <b>INF</b>
        <b>Ο</b>
      </p>
      <p>
        <b>Εως 8/12</b>
      </p>
      <h3>«Terra In-cognita» στον Βόλο</h3>
      <p>Συνεχίζεται η περιοδική έκθεση σύγχρονης τέχνης «Terra In-cognita» στο Μουσείο Πλινθοκεραμοποιίας στον Βόλο. Με αφορμή την πρώτη ύλη του εργοστασίου, το χώμα και τον πηλό, οι καλλιτέχνες επιχειρούν να προσεγγίσουν με ρηξικέλευθο τρόπο έννοιες όπως η αποκέντρωση, η εντοπιότητα αλλά και ο σεβασμός του φυσικού περιβάλλοντος. Συμμετέχουν μεταξύ άλλων οι Φοίβη Γιαννίση, Κατερίνα Διακομή, Ζήσης Κοτιώνης.</p>
      <p>
        <b>INFΟ</b>
      </p>
      <p>
        <b>Εως 30/12</b>
      </p>
      <h3>Μέσα από τα μάτια της Ρόουζ</h3>
      <p>Συνεχίζονται οι παραστάσεις της «Ρόουζ» με τη Δέσποινα Μπεμπεδέλη στο Γυάλινο Μουσικό Θέατρο σε μετάφραση της Μιμής Ντενίση και σκηνοθεσία του Νίκου Καραγέωργου. Η Ρόουζ είναι μια επιζήσασα Εβραία. Η ζωή της άρχισε σ’ ένα μικρό ρωσικό χωριό, μεταφέρθηκε σ’ ένα γκέτο της Βαρσοβίας, σ’ ένα πλοίο με το όνομα «Εξοδος» και τελικά στους δρόμους του Ατλάντικ Σίτι, των φαραγγιών της Αριζόνα και στις μυρωδάτες νύχτες του Μαϊάμι Μπιτς. Η ηρωίδα του Μάρτιν Σέρμαν σχολιάζει τη μισαλλοδοξία, τον ρατσισμό και την προσφυγιά αφηγούμενη τη ζωή της χωρίς ωραιοποιήσεις, άλλοτε με συγκίνηση και άλλοτε με αισιοδοξία και χιούμορ.</p>
      <p>
        <b>INF</b>
        <b>Ο</b>
      </p>
      <p>
        <b>Από Τετάρτη έως Κυριακή, 21.00</b>
      </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>