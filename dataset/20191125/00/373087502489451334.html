<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/smartphone/articoli/n512112/vivo-samsung-smartphone-exynos-980-5g/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Vivo X30 e X30 Pro: design e obiettivo periscopico in video. Lancio a dicembre"/>
    <meta property="og:description" content="Vivo ha pubblicato un nuovo video teaser su Weibo in cui viene mostrato il retro di X30, anticipando la possibile adozione di un obiettivo periscopico. Il dispositivo sembrerebbe essere dotato di un comparto fotografico posteriore con quattro fotocamere: tre elementi disposti verticalmente, più uno laterale posizionato al di sotto del flash LED."/>
  </head>
  <body>
    <article>
      <h1>Vivo X30 e X30 Pro: design e obiettivo periscopico in video. Lancio a dicembre</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Gabriele Congiu</a></address>
      <blockquote>
        <b>
          <i>Aggiornamento 25/11</i>
        </b>
      </blockquote>
      <p>Vivo ha pubblicato un nuovo video teaser su Weibo in cui viene <b>mostrato il retro di X30</b>,<b> </b>anticipando la possibile adozione di un obiettivo periscopico. Il dispositivo sembrerebbe essere dotato di un <b>comparto fotografico posteriore con quattro fotocamere</b>: tre elementi disposti verticalmente, più uno laterale posizionato al di sotto del flash LED.</p>
      <p>[if lt IE 9]&gt;&lt;script&gt;document.createElement('video');&lt;/script&gt;&lt;![endif]</p>
      <figure>
        <video src="https://www.gizmochina.com/wp-content/uploads/2019/11/Vivo-X30-Video-Teaser.mp4?_=1"/>
      </figure>
      <blockquote>
        <i>
          <b>Aggiornamento 07/11</b>
        </i>
      </blockquote>
      <p>Vivo ha anticipato alcuni dettagli su X30 e X30 Pro, i due nuovi smartphone il cui debutto ufficiale è <b>previsto per il mese di dicembre</b>. Le uniche informazioni fornite dall'azienda sono relative alla connettività 5G e al SoC che sarà presente su entrambi i prodotti: <b>l'Exynos 980</b>. Dunque non un vero e proprio lancio: per tutte le informazioni e per conoscere i dispositivi più da vicino sarà necessario attendere dicembre.</p>
      <slideshow>
        <figure>
          <img src="https://hd.tudocdn.net/881778?w=1000&amp;fit=clip"/>
        </figure>
        <figure>
          <img src="https://hd.tudocdn.net/881779?w=1000&amp;fit=clip"/>
        </figure>
        <figure>
          <img src="https://hd.tudocdn.net/881780?w=1000&amp;fit=clip"/>
        </figure>
      </slideshow>
      <p>
        <i>Articolo originale - 06/11</i>
      </p>
      <p><b>Vivo</b> è pronta ad alzare il velo sul suo primo smartphone <a href="https://www.hdblog.it/5g/">5G</a> basato sulla <a href="https://www.hdblog.it/2019/09/04/samsung-exynos-980-modem-5g-integrato-specs/"><b>nuova piattaforma Samsung Exynos 980 presentata a settembre</b></a>; il lancio dovrebbe avvenire domani<b> 7 novembre</b>, stando al materiale pubblicitario condiviso su Weibo.</p>
      <figure>
        <img src="https://hd.tudocdn.net/881540?w=1000&amp;fit=clip"/>
      </figure>
      <p>L'immagine in questione menziona la data dell'evento, la collaborazione con Samsung e la presenza della connettività 5G, pur non facendo riferimento esplicito al SoC che abbiamo citato in apertura. Nonostante ciò <b>ci sono pochi dubbi sulla presenza di Exynos 980</b>, dal momento che <b><a href="https://www.hdblog.it/2019/09/05/vivo-smartphone-5g-samsung-exynos-980/">Vivo e Samsung avevano annunciato la loro collaborazione</a></b> in occasione della presentazione del SoC.</p>
      <p>Lo smartphone protagonista dell'evento potrebbe essere <b>Vivo X30</b>, stando ai rumor riportati oggi. Ricordiamo che, vista la presenza di Exynos 980, si dovrebbe trattare di un terminale di fascia alta, ma non un top di gamma. Il SoC è infatti pensato per offrire prestazioni di buon livello grazie alla presenza di una CPU octa core con <b>2 core Cortex-A77</b> e <b>6 core Cortex-A55</b>, una<b> GPU Mali-G76 MP5</b>, una<b> NPU</b> dedicata allo svolgimento dei compiti AI e di ML, supporto alle memorie <b>RAM LPDDR4X</b>, <b>UFS 2.1</b> e processo produttivo a 8nm.</p>
      <p>Si tratta quindi di un chip che si posiziona direttamente sotto alle principali proposte top di gamma - <a href="https://www.hdblog.it/Samsung/articoli/n511459/samsung-exynos-990-modem-5g-3123-galaxy-s11/">come ad esempio il prossimo Exynos 990</a> -, ma che riesce ad offrire la<b> connettività 5G grazie ad uno dei primi modem integrati direttamente nel SoC</b>. Non ci resta quindi che attendere poche ore per scoprire quali saranno le specifiche complete di Vivo X30 - sempre che questo sia il suo nome - nel corso dell'evento che si terrà domani a Pechino.</p>
      <p>Top gamma con batteria infinita e display super? <a href="https://www.hdblog.it/prezzi/Asus-ROG-Phone-2_i4075/">Asus ROG Phone 2</a> è in offerta oggi su</p>
      <figure>
        <img src="https://css.hd-cdn.it/new_files/img/logo_ebay.png"/>
      </figure>
      <p><a href="https://www.hdblog.it/clickgo/?id=4075&amp;pid=eb293205297757&amp;nid=869291037&amp;area=4&amp;prz=479&amp;hash=fd49b9da5a3dcb27ffc8384959922b7a">a <b>479 euro</b></a> oppure da <a href="https://www.hdblog.it/clickgo/?id=4075&amp;pid=do327205131&amp;nid=455512531&amp;area=4&amp;prz=899&amp;hash=cff0af20c44974718aff61b31b8d5cb8">Unieuro a <b>899 euro</b></a>.</p>
      <p>
        <a href="https://www.gsmarena.com/vivo_and_samsung_to_host_a_5g_event_tomorrow_vivo_x30_expected_to_appear-news-39968.php">VIA</a>
      </p>
      <p>
        <a href="https://www.gizmochina.com/2019/11/25/vivo-x30-rear-design-and-periscope-lens-revealed-in-official-teaser-video/">VIA</a>
      </p>
      <p>
        <a href="https://www.weibo.com/1809745371/IhOskoSf0?from=page_1006061809745371_profile&amp;wvr=6&amp;mod=weibotime&amp;type=comment">FONTE</a>
      </p>
    </article>
  </body>
</html>