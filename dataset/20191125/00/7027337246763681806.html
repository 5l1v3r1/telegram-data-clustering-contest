<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700218/%D8%B3%D8%B1%D9%85%D8%B1%D8%A8%DB%8C-%D8%AA%DB%8C%D9%85-%D9%85%D9%84%DB%8C-%D9%88%D8%B6%D8%B9%DB%8C-%D8%BA%DB%8C%D8%B1%D9%82%D8%A7%D8%A8%D9%84-%D8%AA%D8%AD%D9%85%D9%84%DB%8C-%D8%A8%D8%B1%D8%A7%DB%8C-%D9%85%D9%86-%D9%88-%D8%AF%D8%B3%D8%AA%DB%8C%D8%A7%D8%B1%D8%A7%D9%86%D9%85-%D8%A7%DB%8C%D8%AC%D8%A7%D8%AF-%D8%B4%D8%AF%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="سرمربی تیم ملی: وضعی غیرقابل تحملی برای من و دستیارانم ایجاد شده"/>
    <meta property="og:description" content="سرمربی بلژیکی تیم ملی می‌گوید وضعیت غیرقابل تحملی برای او و دستیارانش از سوی فدراسیون فوتبال ایجاد شده است."/>
  </head>
  <body>
    <article>
      <h1>سرمربی تیم ملی: وضعی غیرقابل تحملی برای من و دستیارانم ایجاد شده</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/4/1040926_174.jpg"/>
      </figure>
      <p>سرمربی بلژیکی تیم ملی می‌گوید وضعیت غیرقابل تحملی برای او و دستیارانش از سوی فدراسیون فوتبال ایجاد شده است.</p>
      <p>به گزارش ایسنا، بعد از شکست تیم ملی فوتبال ایران برابر عراق، انتقادات از مربی بلژیکی تیم ملی افزایش یافت و شائبه قطع همکاری یا ویلموتس و توافق با برانکو ایوانکوویچ مطرح شد. با این حال فدراسیون فوتبال ایران در بیانیه خود درباره شایعات مختلف از جمله رایزنی با ویلموتس برای فسخ قرارداد اعلام کرد که چیزی را تایید و تکذیب نمی‌کند.</p>
      <p>اکنون مارک ویلموتس به سکوت خود پایان داد و در صفحه رسمی خود در توئیتر با «شایعه‌» خواندن مطالب رسانه‌های ایرانی نوشت: «واقعیت این است که وضعیت غیرقابل تحملی برای من و دستیارانم به دلیل نقض جدی قراردادها توسط فدراسیون فوتبال ایران ایجاد شده است. پرونده توسط وکلای من در حال پیگیری است و قصد ندارم اظهار نظر دیگری انجام دهم.»</p>
      <p>باید دید فدراسیون فوتبال در واکنش به اظهارات ویلموتس چه واکنشی خواهد داشت.</p>
    </article>
  </body>
</html>