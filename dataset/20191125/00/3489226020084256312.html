<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/ekthesh-h-patra-prin-apo-miso-aiwna-me-ton-fako-toy-mixalh-dwrh"/>
    <meta property="og:site_name" content="Documento"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Έκθεση: Η Πάτρα πριν από μισό αιώνα με τον φακό του Μιχάλη Δωρή"/>
    <meta property="og:description" content="Από την Παρασκευή 15 Νοεμβρίου έως και το Σάββατο 14 Δεκεμβρίου."/>
  </head>
  <body>
    <article>
      <h1>Έκθεση: Η Πάτρα πριν από μισό αιώνα με τον φακό του Μιχάλη Δωρή</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Newsroom</a></address>
      <h4>Από την Παρασκευή 15 Νοεμβρίου έως και το Σάββατο 14 Δεκεμβρίου.</h4>
      <p>Η προσέγγιση του αρχιτεκτονικού παρελθόντος της Πάτρας, από τους μαθητές των σχολείων όλων των εκπαιδευτικών βαθμίδων καθώς και τους φοιτητές των εκπαιδευτικών ιδρυμάτων της πόλης, αποτέλεσε το «κίνητρο», για να φιλοξενηθεί εκ νέου, από την Παρασκευή 15 Νοεμβρίου έως και το Σάββατο 14 Δεκεμβρίου, στην αίθουσα της Δημοτικής Πινακοθήκης, η έκθεση «Πόλισμα δόμων και πολιτισμού. Η Πάτρα πριν από μισό αιώνα με τον φακό του αρχιτέκτονα Μιχάλη Δωρή».</p>
      <p>Η έκθεση θα ανοίξει τις πύλες της στις 7:30 το απόγευμα της Παρασκευής 15 Νοεμβρίου και έχει στόχο να προκαλέσει τη μνήμη και να ευαισθητοποιήσει σε ότι αφορά την εξέλιξη και διαμόρφωση του Αστικού χώρου της πόλης.</p>
      <p>Το «Φωτογραφικό Αρχείο Δωρή» είναι αποτέλεσμα της καλλιτεχνικής εργασίας του αρχιτέκτονα Μιχάλη Δωρή και αφορά στα έτη 1969-1971.</p>
      <p>Πρόκειται για ένα από τα σημαντικότερα αποκτήματα της Δημοτικής Βιβλιοθήκης Πατρών, καθώς αποτελεί σημείο αναφοράς για την Αρχιτεκτονική και Μνημειακή εικόνα της Πόλης των Πατρών και της ευρύτερης περιοχής.</p>
      <p>Κατά τη διάρκεια της έκθεσης θα πραγματοποιηθούν οργανωμένες ξεναγήσεις από την Αρχιτέκτονα Βασιλική Φαρμάκη, επιμελήτρια της έκθεσης και τον Καθηγητή Πανεπιστημίου Πατρών Βασίλη Παππά, μέλος της επιστημονικής ομάδας του αρχείου Δωρή.</p>
      <p><b>Ώρες λειτουργίας έκθεσης, </b>Τρίτη έως Παρασκευή: 10.00 – 15.00. Τρίτη και Παρασκευή (απόγευμα): 18.00 – 21.00.</p>
      <p>Από Παρασκευή 15 Νοεμβρίου έως και το Σάββατο 14 Δεκεμβρίου.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/25/5ddbe9cc825e633973760214.jpg"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>