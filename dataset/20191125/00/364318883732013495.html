<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/itnews/381808"/>
    <meta property="og:site_name" content="beartai"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Facebook ซุ่มพัฒนาฟีเจอร์เพื่อนสนิทให้ Messenger แชร์เนื้อหาไปยังเพื่อนวงใน"/>
    <meta property="og:description" content="ปลายปีที่แล้ว Instagram ได้เพิ่มฟีเจอร์ “Close Friends” (เพื่อนสนิท) สำหรับแชร์เนื้อหาจำกัดเฉพาะภายในกลุ่มเพื่อนสนิทเท่านั้น ล่าสุดนักวิจัยแอปชื่อ Jane Manchun Wong ได้ค้นพบว่าขณะนี้ Facebook เองก็กำลังพัฒนาฟีเจอร์สำหรับ Messenger เพื่อใช้แชร์เนื้อหาไปยังกลุ่มเพื่อนหรือคนสนิทที่อยู่ภายใต้การพัฒนาชื่อ “Favorites” (รายการโปรด)"/>
  </head>
  <body>
    <article>
      <h1>Facebook ซุ่มพัฒนาฟีเจอร์เพื่อนสนิทให้ Messenger แชร์เนื้อหาไปยังเพื่อนวงใน</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Sila Wongchareon</a></address>
      <p>ปลายปีที่แล้ว Instagram ได้เพิ่มฟีเจอร์ “Close Friends” (เพื่อนสนิท) สำหรับแชร์เนื้อหาจำกัดเฉพาะภายในกลุ่มเพื่อนสนิทเท่านั้น ล่าสุดนักวิจัยแอปชื่อ Jane Manchun Wong ได้ค้นพบว่าขณะนี้ Facebook เองก็กำลังพัฒนาฟีเจอร์สำหรับ Messenger เพื่อใช้แชร์เนื้อหาไปยังกลุ่มเพื่อนหรือคนสนิทที่อยู่ภายใต้การพัฒนาชื่อ “Favorites” (รายการโปรด)</p>
      <figure>
        <iframe data-src="https://twitter.com/wongmjane/status/1197621307724029953?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ฟีเจอร์ Favorites ใน Facebook จะให้คุณเลือกเอาเฉพาะเพื่อนสนิทอยู่รวมกันเป็นกลุ่มเพื่อนวงใน ดังนั้นเมื่อมีเรื่องราวหรือภาพที่อยากเล่าแบบคนกันเองก็สามารถใช้ Messenger แชร์ไปยังรายการของกลุ่มเพื่อนสนิทนี้ได้ แต่เนื้อหาเหล่านั้นจะยังคงถูกโพสต์บน Story ให้เพื่อนทั้งหมดได้เห็นด้วย สรุปง่าย ๆ ว่าคุยเล่าเจาะจงในกลุ่มเพื่อนสนิทโดยที่เพื่อนทุกคนก็เห็นได้ด้วย ซึ่งจะแตกต่างกับ Close Friends ใน Instagram ที่จำกัดเฉพาะเพื่อนสนิทเท่านั้นคนอื่นไม่เกี่ยว</p>
      <p>ฟีเจอร์ Favorites นี้ยังอยู่ในช่วงการทดสอบภายใน ซึ่งดูเหมือนว่า Facebook ต้องการจะกระตุ้นให้ผู้ใช้แบ่งปันเรื่องราวมากยิ่งขึ้น แต่จะเป็นการสื่อสารที่เน้นความเป็นส่วนตัวในวงเล็ก ๆ ซึ่งดูเหมือนว่าเรากำลังจะถูกดึงให้ออกห่างจากเพื่อนและผู้คนที่รู้จักในสังคม จึงทำให้เราเป็นเหมือนคนที่ไม่สร้างมิตรและเคยเป็นปัญหาหนึ่งของ Facebook ที่เกิดขึ้นในปี 2557 ซึ่งเชื่อว่า Facebook น่าจะมีการเปลี่ยนแปลงอะไรที่ดีขึ้นก่อนจะปล่อยออกมาให้ใช้จริง</p>
      <p>ที่มา : <a href="https://www.theverge.com/2019/11/25/20981501/facebook-favorite-friends-instagram-close-friends-privacy-stories-messenger-prototype">TheVerge</a></p>
    </article>
  </body>
</html>