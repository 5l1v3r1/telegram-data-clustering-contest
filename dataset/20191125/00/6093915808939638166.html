<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/lifestyle/sxeseis/item/490313-tria-pragmata-pou-den-prepei-na-kaneis-meta-ton-xorismo"/>
    <meta property="og:site_name" content="thestival.gr"/>
    <meta property="article:published_time" content="2019-11-25T00:13:00+00:00"/>
    <meta property="og:title" content="Τρία πράγματα που δεν πρέπει να κάνεις μετά τον χωρισμό"/>
    <meta property="og:description" content="Όλοι οι χωρισμοί είναι επώδυνοι, ακόμη κι εκείνοι που τους επιθυμούσαμε, όμως είναι η αφορμή για μια καινούρια αρχή."/>
  </head>
  <body>
    <article>
      <h1>Τρία πράγματα που δεν πρέπει να κάνεις μετά τον χωρισμό</h1>
      <address><time datetime="2019-11-25T00:13:00+00:00">25 Nov 2019, 00:13</time> by <a rel="author">Thestival team</a></address>
      <p>Όλοι οι χωρισμοί είναι επώδυνοι, ακόμη κι εκείνοι που τους επιθυμούσαμε, όμως είναι η αφορμή για μια καινούρια αρχή.</p>
      <p>Αυτό που πονάει περισσότερο, είναι η αλλαγή της κατάστασης, βλέπε relationship status, δηλαδή όλα αυτά τα πράγματα που έχεις συνηθίσει να κάνεις μαζί του, παρά ο χωρισμός αυτός καθαυτός. Αν λοιπόν τελείωσε το πράγμα αυτά είναι που πρέπει να αποφύγεις:</p>
      <p>
        <b>Να γίνεσαι λιώμα</b>
      </p>
      <p>Συνήθως ο χωρισμός σε κάνει να πίνεις πολύ και να ακούς τραγούδια που πριν δεν σου έλεγαν τίποτα. Τώρα αυτομάτως σου λένε πολλά και μαζί με τα πολλά ποτά κλαις σαν να μην υπάρχει αύριο. Οk, πέρνα τη φάση σου, κάντο ένα διήμερο μετά όμως σύνελθε.</p>
      <p>
        <b>Να δείχνεις απελπισμένη στα social media</b>
      </p>
      <p>Ξέρεις, αυτό φαίνεται. Η χωρισμένη ζει μια κυκλοθυμία. Τη μια ώρα ανεβάζει φιλοσοφημένες ατάκες τύπου Δεγαμινιώτη, μετά τραγούδι με νόημα και στο τέλος φωτογραφία ότι περνάει τέλεια. Όχι, μη γίνεις έτσι, θα το καταλάβουν όλοι και δε θα νοιαστεί κανείς.</p>
      <p>
        <b>Να αρχίσεις να κάνεις σεξ με τον πρώτο -και δεύτερο και τρίτο- τυχόντα</b>
      </p>
      <p>Μην προσπαθείς να επιβεβαιωθείς πηγαίνοντας με διάφορους τυχαίους άντρες. Όλοι θέλουν να κάνουν σεξ δε θα σου το αρνηθεί κανείς, το θέμα είναι το μετά. Θα βρεθείς με πέντε έξι επιπλέον νούμερα στο λογαριασμό του κρεβατιού σου και χωρίς καμία περαιτέρω συναισθηματική εξέλιξη.</p>
      <p>
        <b>Τι να κάνεις:</b>
      </p>
      <p>Μετά από κάθε χωρισμό, πάρε το χρόνο σου, μείνε μόνη σου, βρες τον εαυτό σου, βγάλε τον πρώην σου εντελώς από μέσα σου και μετά προχώρα.</p>
      <p>
        <i>Πηγή: MarieClaire</i>
      </p>
    </article>
  </body>
</html>