<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/crollo-viadotto-sulla-a6-comitato-ricordo-vittime-di-ponte-morandi-tornare-indietro-di-15-mesi--213580.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Crollo viadotto sulla A6, comitato Ricordo Vittime di Ponte Morandi: &quot;Tornare indietro di 15 mesi&quot;"/>
    <meta property="og:description" content="SAVONA - Due ponti spezzati, due viadotti autostradali liguri per cui il comitato Ricordo Vittime di Ponte Morandi ha visto rinnovato il proprio dolore dopo la tragedia del 14 agosto 2018 dopo le immagini del viadotto A6 spazzato via da una frana. "/>
  </head>
  <body>
    <article>
      <h1>Crollo viadotto sulla A6, comitato Ricordo Vittime di Ponte Morandi: "Tornare indietro di 15 mesi"</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <figure>
        <img src="https://www.primocanale.it/immagininews/thumbs/213580-420x236.jpg"/>
      </figure>
      <p><b>SAVONA - </b><b>Due ponti spezzati, due viadotti autostradali liguri per cui il comitato Ricordo Vittime di Ponte Morandi ha visto rinnovato il proprio dolore</b> dopo la tragedia del 14 agosto 2018 dopo le immagini del viadotto A6 spazzato via da una frana. </p>
      <p><b>"Per pura casualità e per immensa fortuna non sono decedute altre persone innocenti</b> e non ci sono altri famigliari sprofondati nel dolore", così ha scritto Egle Possetti, presidente del comitato. "I cittadini devono essere protetti, solo con la prevenzione seria, come abbiamo più volte ribadito possiamo eliminare tutte le tragedie evitabili".</p>
      <p>"Vogliamo un impegno serio del nostro Governo e del Parlamento affinché il nostro paese sia messo in sicurezza dal rischio infrastrutture, idrogeologico, sismico, ed ogni viaggio non diventi una roulette russa.</p>
      <p>Per noi ieri è stato come tornare indietro di 15 mesi e ci ha lasciati ancora una volta senza fiato", prosegue la nota. "Tante associazioni di famigliari deceduti per assurde tragedie aspettano un segno di inversione di rotta e di navigazione verso la giustizia"</p>
    </article>
  </body>
</html>