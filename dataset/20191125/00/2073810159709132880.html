<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/karina-cascella-contenta-della-fidanzata-di-salvatore-angelucci-449408"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Karina Cascella contenta della fidanzata di Salvatore: “Uomo fortunato”"/>
    <meta property="og:description" content="Karina Cascella e Alessandra Gallocchio, fidanzata di Salvatore Angelucci, vanno molto d’accordo Nel corso di un ask su Instagram Karina Cascella è tornata a parlare di Alessandra Gallocchio, l’attuale fidanzata del suo ex storico Salvatore Angelucci. Chi segue quotidianamente l’ex opinionista di Uomini e Donne su Instagram sa bene che Karina e Alessandra – di […]"/>
  </head>
  <body>
    <article>
      <h1>Karina Cascella contenta della fidanzata di Salvatore: “Uomo fortunato”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2015/04/karina_cascella_salvatore_angelucci.jpg"/>
      </figure>
      <h3>Karina Cascella e Alessandra Gallocchio, fidanzata di Salvatore Angelucci, vanno molto d’accordo</h3>
      <p>Nel corso di un ask su Instagram Karina Cascella è tornata a parlare di Alessandra Gallocchio, l’attuale fidanzata del suo ex storico Salvatore Angelucci. Chi segue quotidianamente l’ex opinionista di Uomini e Donne su Instagram sa bene che Karina e Alessandra – di professione web influencer e vlogger – hanno un ottimo rapporto e con Salvatore e Max, fidanzato della Cascella, si frequentano abitualmente. Karina ha però voluto ribadire il suo pensiero positivo in risposta alla domanda di un fan, sottolineando che <b>Salvatore è davvero un uomo fortunato ad avere accanto una ragazza</b> così dolce e simpatica come Alessandra.</p>
      <h3>Le ultime parole di Karina Cascella su Alessandra Gallocchio</h3>
      <p><i>“Chiunque andrebbe d’accordo con Alessandra. <b>Salva è un uomo molto fortunato ad averla accanto.</b> Lei è il sole, la gioia, è sempre sorridente, dolce, buona, generosa e potrei continuare per ore…Dovrei imparare molto da lei e sono felicissima che passi del tempo con Ginni. Le riempe la vita di cose belle e anche la mia”</i>, ha scritto Karina Cascella in replica a un follower che si è complimentato per l’ottimo rapporto instaurato tra le due donne, in barba a critiche e malelingue. Alessandra, dal canto suo, è molto legata a Karina e ha prontamente condiviso le parole della Cascella su Instagram.</p>
      <h3>In che rapporti sono oggi Karina Cascella e Salvatore Angelucci</h3>
      <p>Oltre all’ottimo legame instaurato con Alessandra, <a href="https://www.gossipetv.com/karina-cascella-salvatore-angelucci-la-verita-nostro-rapporto-383447">Karina è anche in buoni rapporti con Salvatore</a>. Nonostante la dolorosa separazione i due hanno scelto di restare amici e crescere insieme la piccola Ginevra, che oggi ha 9 anni.</p>
    </article>
  </body>
</html>