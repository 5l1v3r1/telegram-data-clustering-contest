<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/rusku-hrozi-za-falsovanie-dat-stvorrocny-distanc-cl722976.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Rusku hrozí za falšovanie dát štvorročný dištanc"/>
    <meta property="og:description" content="24hod.sk - Rusku hrozí za falšovanie dát štvorročný dištanc - Muž kráča okolo budovy Ruského olympijského výboru v Moskve 9. novembra 2015."/>
  </head>
  <body>
    <article>
      <h1>Rusku hrozí za falšovanie dát štvorročný dištanc</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Muž kráča okolo budovy Ruského olympijského výboru v Moskve 9. novembra 2015.</b><br/>Montreal 25. novembra (TASR) - Komisia odborníkov Svetovej antidopingovej agentúry (WADA) žiada pre Rusko a jeho športovcov štvorročný dištanc za manipuláciu a falšovanie dát z moskovského antidopingového laboratória.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574726790.'"/>
      </figure>
      <p>Niektorí ruskí športovci by tak podľa návrhu komisie pre dodržiavanie predpisov mohli štartovať na budúcoročných olympijských hrách v Tokiu i na ZOH 2022 v Pekingu iba pod neutrálnou vlajkou. Definitíva má padnúť 9. decembra na zasadnutí exekutívy WADA. Informovali o tom agentúry AFP a SID.<br/><br/>Pre Rusko by zároveň platil zákaz usporiadať akékoľvek vrcholné športové podujatie na obdobie štyroch rokov.<br/><br/>Dáta, ktoré získala WADA z moskovského laboratória, obsahovali údajne až tisíce zmien. Pozitívne dopingové nálezy tak mohli byť odstránené. Sprístupnenie dát bolo jednou z podmienok WADA pre opätovné začlenenie Ruskej antidopingovej agentúry (RUSADA) do celosvetovej organizácie. Rusi ich vydanie viackrát odložili, napokon však stihli termín a WADA ich prijala späť. Po analýze však kompetentní odhalili nezrovnalosti.<br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>