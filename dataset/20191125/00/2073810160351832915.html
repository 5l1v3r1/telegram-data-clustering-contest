<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/vladimir-luxuria-si-scaglia-contro-sgarbi-difende-paone-botta-e-risposta-449576"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Vladimir Luxuria si scaglia contro Sgarbi e difende Paone: botta e risposta"/>
    <meta property="og:description" content="Vladimir Luxuria si scaglia contro Vittorio Sgarbi per difendere Cecchi Paone: “Battuta più da bulletto che da critico d’arte” Tra Vladimir Luxuria e Vittorio Sgarbi è guerra aperta. E Vladimir questa volta ha pienamente ragione. Perché, giusto lunedì scorso, a Live – Non è la d’Urso è accaduto qualcosa di davvero spiacevole. Il critico d’arte […]"/>
  </head>
  <body>
    <article>
      <h1>Vladimir Luxuria si scaglia contro Sgarbi e difende Paone: botta e risposta</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Mia Pappalardo</a></address>
      <figure>
        <img src="https://www.gossipetv.com/wp-content/uploads/2019/11/vladimir-luxuria-sgarbi-paone.jpg"/>
      </figure>
      <h3>Vladimir Luxuria si scaglia contro Vittorio Sgarbi per difendere Cecchi Paone: “Battuta più da bulletto che da critico d’arte”</h3>
      <p>Tra <b>Vladimir Luxuria</b> e <b>Vittorio Sgarbi</b> è guerra aperta. E Vladimir questa volta ha pienamente ragione. Perché, giusto lunedì scorso, a<b> Live – Non è la d’Urso</b> è accaduto qualcosa di davvero spiacevole. Il critico d’arte si è scagliato duramente contro l’ammirevole attivista, usando toni e parole davvero forti. Il che ovviamente l’ha molto ferita. Sgarbi, pur essendo nel torto, sembra non voler riconoscere i suoi errori e infatti alla Luxuria non ha neanche chiesto scusa, cosa che è stata precisata anche ieri a <b>Domenica Live</b>.</p>
      <h3>Vladimir Luxuria difende Paone: “Dove sarebbe l’oscenità?”</h3>
      <p>Ieri, <b>il saggista ha attaccato Alessandro Cecchi Paone</b> per delle frasi che durante la serata ha pronunciato a Non è l’Arena, il talk show di La 7 condotto da Massimo Giletti. Ma le parole, pungenti, che Vittorio ha utilizzato nei riguardi del conduttore televisivo non sono piaciute per niente a Vladimir Luxuria che su Twitter ha detto la sua. <i>“‘Non capisco perché continuano a invitare in tv Sgarbi che dice le parolacce’. Lo ha detto stasera a “Non è l’Arena” Cecchi Pavone. […] Lui, comunque, non è invitato perchè è osceno anche senza dire le parolacce”</i>, ha scritto Sgarbi su facebook postando una foto del giornalista. <b>E Vladimir Luxuria ha così commentato</b>: <i>“Dove sarebbe l’oscenità? Il fatto di indossare una semplice t-shirt e pantaloncini o essere sorridente accanto a un ragazzo? Mi sa che Vittorio Sgarbi non sta bene, peggiora ora dopo ora… comunque chiamarlo Pavone è una battuta più da bulletto sfigato che da critico d’arte”</i>.</p>
      <figure>
        <iframe data-src="https://twitter.com/vladiluxuria/status/1199027608027107328?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Vittorio Sgarbi risponde a Vladimir Luxuria</h3>
      <p>La risposta del critico d’arte, ahimé, non si è fatta attendere: <i>“Di osceno c’è il moralismo pietoso di Paone che invoca ‘compostezza’ mostrando libertinaggio di costumi. E di osceno ci sei tu, Vladimiro Guadagno, che lamenti riservatezza per la tua vita privata dopo averla ostentata in tv e sui giornali. Patetici, entrambi”</i>.</p>
    </article>
  </body>
</html>