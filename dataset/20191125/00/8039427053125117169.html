<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963506"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T00:39:42+00:00"/>
    <meta property="og:title" content="సాంగ్లీ రాజ కుటుంబానికి స్విస్‌ బ్యాంక్‌ ఖాతా"/>
    <meta property="og:description" content="ADVT"/>
  </head>
  <body>
    <article>
      <h1>సాంగ్లీ రాజ కుటుంబానికి స్విస్‌ బ్యాంక్‌ ఖాతా</h1>
      <address>
        <time datetime="2019-11-25T00:39:42+00:00">25 Nov 2019, 00:39</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>నోటీసులు జారీ చేసిన స్విట్జర్లాండ్‌ అధికారులు</b>
        </li>
      </ul>
      <p><b>న్యూఢిల్లీ/బెర్న్‌:</b> రాజకీయ నేతలు, పారిశ్రామికవేత్తలు, అధికారులే కాదు. మన దేశానికి చెందిన రాజ కుటుంబాలు కూడా స్విట్జర్లాండ్‌ బ్యాంకుల్లో పెద్ద ఎత్తున కూడబెట్టాయి. భారత్‌-స్విట్జరాండ్‌ మధ్య కుదిరిన సమాచార మార్పిడి ఒప్పందంతో ఇప్పుడు వీరి గుట్టంతా బయటపడుతోంది. మహారాష్ట్రలోని సాంగ్లీ రాజ కుటుంబానికీ స్విస్‌ బ్యాంకుల్లో రహస్య ఖాతా ఉన్నట్టు తాజాగా వెల్లడైంది. దీంతో ఈ ఖాతా పూర్తి వివరాలు చెప్పాలని భారత ఐటీ అధికారులు, స్విట్జర్లాండ్‌ అధికారుల్ని కోరారు.</p>
      <p> సాంగ్లీ రాజ దంపతులు విజయ్‌ సింగ్‌ మాధవరావు పట్వర్ధన్‌, ఆయన భార్య రోహిణి విజయ్‌సింగ్‌ పట్వర్థన్‌ పేరు మీద ఈ ఖాతా ఉన్నట్టు సమాచారం. దీంతో ‘మీ ఖాతా సమాచారాన్ని భారత అధికారులకు తెలిపేందుకు అభ్యంతరాలు ఉంటే 10 రోజుల్లో నామినీలను నియమించి వారి ద్వారా తెలియజేయండి’ అని స్విట్జరాండ్‌ ఫెడరల్‌ టాక్స్‌ అడ్మినిస్ట్రేషన్‌ (ఎఫ్‌టీఏ) పట్వర్థన్‌ దంపతులకు నోటీసులు జారీ చేసింది. సూపర్‌ డూపర్‌ హిందీ హిట్‌ సినిమా ‘మైనే ప్యార్‌ కియా’ హీరోయిన్‌ భాగ్యశ్రీ పట్వర్థన్‌ దంపతుల కుమార్తె. ఈ నెల 19న ఈ నోటీసుల వివరాలు స్విట్జర్లాండ్‌ గెజిట్‌లో ప్రచురితమయ్యాయి. అయినా సాంగ్లీ రాజ కుటుంబం ఇప్పటి వరకు దీనిపై నోరు విప్పలేదు.</p>
    </article>
  </body>
</html>