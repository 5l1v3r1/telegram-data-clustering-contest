<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939694/%D9%84%D8%BA%D9%88-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%87%DB%8C%D8%A7%D8%AA-%D9%81%D9%88%D8%AA%D8%A8%D8%A7%D9%84-%D8%AA%D9%87%D8%B1%D8%A7%D9%86-%D8%B4%DB%8C%D8%B1%D8%A7%D8%B2%DB%8C-%D8%A8%D8%A7%DB%8C%D8%AF-%D8%A7%D8%B3%D8%AA%D8%B9%D9%81%D8%A7-%D8%AF%D9%87%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="لغو انتخابات هیات فوتبال تهران؛ شیرازی باید استعفا دهد"/>
    <meta property="og:description" content="سازمان بازرسی کل کشور نامه‌ای به وزارت ورزش زد و از آن‌ها خواست که تا این اقدامات انجام نشده، انتخابات را غیرقانونی بداند. بر این اساس ما موضوع را با رییس فدراسیون فوتبال در میان گذاشتیم و تاج هم به ما این قول را داد که پیشنهاد‌های ما را در هیات رییسه بررسی کند"/>
  </head>
  <body>
    <article>
      <h1>لغو انتخابات هیات فوتبال تهران؛ شیرازی باید استعفا دهد</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>سازمان بازرسی کل کشور نامه‌ای به وزارت ورزش زد و از آن‌ها خواست که تا این اقدامات انجام نشده، انتخابات را غیرقانونی بداند. بر این اساس ما موضوع را با رییس فدراسیون فوتبال در میان گذاشتیم و تاج هم به ما این قول را داد که پیشنهاد‌های ما را در هیات رییسه بررسی کند</i>
      </p>
      <p>مدیرکل ورزش و جوانان استان تهران می‌گوید انتخابات هیات فوتبال استان تهران در تاریخ ۶ آذر لغو و زمان جدید آن با نظر وزارت ورزش اعلام خواهد شد.</p>
      <p>به گزارش تابناک ورزشی، رضا گل‌محمدی درباره لغو برگزاری انتخابات هیات فوتبال تهران گفت: دلایلی وجود داشت که نمی‌شد با توجه به آن دلایل انتخابات را برگزار کرد. اصلی‌ترین دلیل هم این بود که گفته بودیم اگر رییس فعلی هیات فوتبال بخواهد کاندیدا شود، باید از سمتش استعفا دهد، زیرا نمی‌تواند هم کار اجرایی انجام دهد و هم نامزد انتخابات شود.</p>
      <p>وی ادامه داد: بر این اساس، سازمان بازرسی کل کشور نامه‌ای به وزارت ورزش زد و از آن‌ها خواست که تا این اقدامات انجام نشده، انتخابات را غیرقانونی بداند. بر این اساس ما موضوع را با رییس فدراسیون فوتبال در میان گذاشتیم و تاج هم به ما این قول را داد که پیشنهاد‌های ما را در هیات رییسه بررسی کند و به ما خبر دهد. طول کشیدن این فرایند عملا باعث می‌شد نتوان در تاریخ ۶ آذر انتخابات را برگزار کرد پس تصمیم به لغو آن را گرفتیم. گل‌محمدی در پایان گفت: تاریخ جدید انتخابات پس از جمع‌بندی وزارت ورزش اعلام خواهد شد.</p>
    </article>
  </body>
</html>