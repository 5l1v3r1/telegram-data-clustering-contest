<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/conference/articles/0,7340,L-3773724,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="סנאפ, NSO וליאור סושרד – Mind The Tech מגיע לתל אביב"/>
    <meta property="og:description" content="היום על במה אחת בוועידת כלכליסט – מפגש מסחרר בין דאטה, בינה מלאכותית ובני אדם עם כל כוכבי הטכנולוגיה והחדשנות"/>
  </head>
  <body>
    <article>
      <h1>סנאפ, NSO וליאור סושרד – Mind The Tech מגיע לתל אביב</h1>
      <h2>היום על במה אחת בוועידת כלכליסט – מפגש מסחרר בין דאטה, בינה מלאכותית ובני אדם עם כל כוכבי הטכנולוגיה והחדשנות</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">שירות כלכליסט</a></address>
      <p>סדרת הוועידות הבינלאומיות של כלכליסט ובנק לאומי Mind the Tech חוזרת לתל אביב היום (ב') בביתן 10, אקספו ת"א. השנה הוועידה תתמקד במפגש בין מידע, בינה מלאכותית ובני אדם, מתוך הבנה שמתוך המפגשים האלו תצמח המהפכה הטכנולוגית הבאה. הוועידה תציג את המגמות, החברות והדוברים המובילים, ותספק הזדמנות לקבל השראה מהעולם העשיר והמרתק שאליו אנחנו מתקדמים ולאתגרים הבוערים ביותר שצומחים מתוך תהפוכות אלו.</p>
      <p><b>לתוכנית הוועידה ולהרשמה לוועידה</b> <a href="https://newmedia.calcalist.co.il/conferences/2019/techtlv/index.html"><b>לחצו כאן</b></a></p>
      <p>בין המשתתפים הבולטים בוועידה: ג'רמי גורמן, ה-CBO של חברת סנאפ. החברה חשפה בקיץ האחרון דור שלישי ל-Spectacles, משקפי שמש בעלי מצלמה הכולל עיצוב חדש, מצלמת HD נוספת שמשפרת את איכות התמונה, וכלי מציאות מוגברת חדשים ולאחרונה פרסמה דו"ח רבעוני שכלל צמיחה במדדים רבים בניגוד לתחזיות האנליסטים, אולם לצידו הציגה תחזית הכנסות מאכזבת לרבעון הבא. סנאפצ'ט עומדת בפני תחרות מצד מספר פלפורמות אחרות שמיועדות לבני נוער וילדים, ביניהן פייסבוק, אינסטגרם, ואפליקציות חדשות יותר כמו טיקטוק. לפי אנליסט Investing.com האריס אנוור, המשקיעים עדיין זהירים בכל הקשור לסנאפ, בשל קשייה בשנה האחרונה ורמת מעורבות המשתמשים הדינמית שמקשה על צמיחה אחידה.  </p>
      <figure>
        <img src="https://images1.calcalist.co.il/PicServer3/2019/11/14/947576/3picsL.jpg"/>
        <figcaption>מימין גל צ'צ'יק, ד"ר איה סופר ופרופ' עירד בן גל</figcaption>
      </figure>
      <p>פרופ' גל צ'צ'יק, מנהל מרכז המחקר, NVIDIA. פרופ' צ'צ'יק, לשעבר בכיר ב-Google Brain, מונה להוביל את מרכז המחקר בישראל עם ההכרזה על הקמתו לפני כשנה. NVIDIA שהוקמה ב-1993 נחשבת למובילת שוק המעבדים הגרפיים לתעשיית הווידאו והמשחקים. בשנים האחרונות העמיקה החברה את פעילותה בתחומי הבינה המלאכותית והלמידה העמוקה, יכולות המושתתות על כוח העיבוד החזק של השבבים שלה. לפי נתוני החברה, מעבדי NVIDIA שולטים על כ-90% משוק המעבדים הגרפים בעולם.</p>
      <p>ד"ר איה סופר מ-IBM המשמשת כסגנית נשיאה עולמית למחקר טכנולוגיית בינה מלאכותית. ד"ר סופר עוסקת בתחום מזה 20 שנה, וניהלה צוותים בינלאומיים לפיתוח טכנולוגיות לחיפוש מידע בטקסט ובווידאבנוסף, הייתה שותפה לפיתוחה של ווטסון, פלטפורמת הבינה המלאכותית של IBM. בשנים האחרונות ניהלה צוותי מחקר רבים בשלל נושאים: זיהוי שפה טבעית, הבעת רגשות מלאכותית, מציאות מוגברת וראיית מכונה.  </p>
      <figure>
        <img src="https://images1.calcalist.co.il/PicServer3/2019/11/14/947581/3picsL.jpg"/>
        <figcaption>מימין אורן קניאל, ד"ר זאב פרבמן ויוסי נער</figcaption>
      </figure>
      <p>פרופ' עירד בן גל, ראש המעבדה ליישומי בינה מלאכותית ולמידת מכונה באוניברסיטת תל אביב המוביל כיום את הפרוייקט המשותף “Digital Living 2030" המתמקד באתגרים מחקריים הנובעים מהחיים הדיגיטליים המודרניים. תחומי המחקר שלו כוללים יישומי Machine Learning ובינה מלאכותית, אנליטיקה עסקית, ושיטות סטטיסטיות לבקרה וניתוח מערכות מורכבות. שירי דולב, נשיאת NSO, החברה הישראלית שפיתחה טכנולוגיות מעקב ייחודיות המיועדות לסוכנויות ביון וביטחון, שכיכבו בכותרות בשנה האחרונה.</p>
      <p>אורן קניאל, מנכ"ל אפספלייר. באוקטובר האחרון פורסם כי חברת אפספלייר מגייסת 200 מיליון דולר בסבב D בהובלת קרן ג׳נרל אטלנטיק. אפספלייר (AppsFlyer) הוקמה ב־2011 ופיתחה טכנולוגיה שמאפשרת לבעלי אפליקציות לדעת מאין הגיעו המשתמשים הרווחיים ביותר לאפליקציה שלהם: חיפוש בגוגל, מודעה בפייסבוק או בטוויטר, דיוור ישיר למייל, הודעת SMS, קמפיין טלוויזיוני ועוד.  </p>
      <figure>
        <img src="https://images1.calcalist.co.il/PicServer3/2019/11/14/947572/1NL.jpg"/>
        <figcaption>מימין ג'רמי גורמן, יוסי וול, ליאור סושרד ושירי דולב</figcaption>
      </figure>
      <p>ד"ר זאב פרבמן, מנכ"ל לייטריקס. בסוף חודש יולי האחרון הצטרפה לייטריקס (Lightricks) הירושלמית למועדון חדי הקרן הישראלי עם הודעה של השלמת סבב גיוס שלישי בהיקף של 135 מיליון דולר, לפי הערכת שווי של מיליארד דולר.לייטריקס מפתחת אפליקציות ליצירת תוכן ויזואלי. היא הוקמה ב-2013 ופעלה במימון עצמי עד ל-2015, אז נהנתה מרווחיות וממחזור הכנסות של 10 מיליון דולר בשנה. ב-2015 השלימה את סבב הגיוס הראשון שלה, בסך 10 מיליון דולר בהובלת ויולה ונצ'רס.  </p>
      <figure>
        <img src="https://images1.calcalist.co.il/PicServer3/2019/11/14/947583/3picsL.jpg"/>
        <figcaption>מימין שי בסון, הראל לוקר ועמרי פלמון</figcaption>
      </figure>
      <p>יוסי נער, מייסד משותף סייבריזן. באוגוסט האחרון סייבריזן (Cybereason) הישראלית הודיעה על גיוס סבב E בסך 200 מיליון דולר מסופטבנק היפנית, שהשקיעה בחברה גם בסבבי גיוס קודמים. זהו סבב הגיוס הגדול ביותר של החברה שהוקמה בשנת 2012 וגייסה, כולל ההשקעה הנוכחית, 400 מיליון דולר. החברה במטרה לסייע לארגונים להתמודד עם מתקפות סייבר מתוחכמות. החברה מפתחת פלטפורמת שמאפשרת לארגונים לפקח באופן רציף אחר המערכות השונות בארגון במטרה לאתר ולעצור תקיפות סייבר מתקדמות. הפלטפורמה נעזרת בלמידת מכונה וניתוח ביג דאטה על מנת לאתר חתימות ועקבות המסגירות פעולות זדוניות שונות, או פעולה אשר לא מתאימה לפרופיל המשתמש. היא מנתחת את הפעולות ומציגה את רצף האירועים מרגע תחילת ניסיון התקיפה, ובנוסף, מאפשרת תגובה מהירה כדי לעצור את המתקפה ולמנוע נזק לארגון.  </p>
      <figure>
        <img src="https://images1.calcalist.co.il/PicServer3/2019/11/14/947585/1_l.jpg"/>
        <figcaption>מימין איציק בנבנישתי, יעל פאינרו ואלעד אהרונסון</figcaption>
      </figure>
      <p>שי בסון, ראש חטיבת לאומי טכנולוגיות האחראית על כל מערכי המחשוב בקבוצת לאומי ומרכזת את כלל העשייה בנושאי מחשב, מיכון, טכנולוגיה, אבטחת מידע ותפעול שלוחות בחו"ל. יו"ר התעשיה האווירית הראל לוקר. לוקר מכהן כיו"ר דריקטוריון התעשייה האווירית מאז 2017 ולפני כן כיהן כמנכ"ל משרד ראש הממשלה. לאחרונה החליט דירקטוריון החברה על חלוקת דיבידנד בגובה של כ-140 מיליון שקל - הגבוה בעשור האחרון. במקביל, בקיץ האחרון דיווחה התעשייה האווירית כי מכירותיה ברבעון השני של 2019 גדלו בכ-10% ל-985 מיליון דולר, לעומת 895 מיליון דולר ברבעון המקביל אשתקד. אביב ומתאו שפירא האחים היזמים שמכרו את REPLAY לאינטל תמורת 175 מיליון דולר, והקימו בשנה שעברה חברה חדשה בתחום המציאות המדומה, XTEND. החברה עוסקת בקטגוריית מציאות מדומה שמכונה XR אוExtended Reality ומפתחת יישומים שונים ובהם היכולת ליירט בלוני תבערה מרחוק. </p>
      <figure>
        <img src="https://images1.calcalist.co.il/PicServer3/2019/11/14/947578/13_l.jpg"/>
        <figcaption>מימין דניאל כהן, מייקל אייזנברג וגיגי לוי וייס</figcaption>
      </figure>
      <p>יוסי וולף מנכ״ל ומייסד robotemi יחד עם אמן החושים ליאור סושרד שלאחרונה הצטרף לחברה כסמנכ״ל המותג. על פי מה שמסרה החברה שוויה מוערך בכ-200 מיליון דולר. הרובוט של החברה מיועד לספק שלל יכולות וביניהן היכולת של המשתמשים להניע את הרובוט מכל מקום בעולם ברחבי הבית, לנהל שיחות וידאו ללא שימוש בידיים, לעזור במה שצריך בבית, להעביר שיעורים פרטיים מרחוק, להשגיח על הילדים כשההורים לא נמצאים, לעשות קניות דרך האינטרנט, לסייע לרופא לבקר חולים שנמצאים בביתם לדוגמה. מטה החברה ממוקם בניו יורק, מעבדת המו"פ שלה נמצאת בתל-אביב והייצור נעשה בסין. </p>
      <figure>
        <img src="https://images1.calcalist.co.il/PicServer3/2019/11/14/947589/2_l.jpg"/>
        <figcaption>מימין שגיא דגן, עינת גז ואודי לוי</figcaption>
      </figure>
      <p>ד"ר עומרי פלמון, מייסד WekaIO, שגייסה לאחרונה הון מ- NVIDIA. פלמון הוא יזם סדרתי שמכר כבר 2 חברות - XIV שנמכרה ל- IBM בכ-300 מיליון דולר ולאחר מכן ב-XtremIO, חברת האחסון מבוסס הפלאש שנמכרה ל-EMC ב-450 מיליון דולר. WekaIO הוקמה ב-2013 בידי פלמון, מאור בן דיין ולירן צביבל וגייסה עד כה יותר מ-66 מיליון דולר. החברה הישראלית מפתחת מערכת אחסון מהירה לאפליקציות בינה מלאכותית, למידת מכונה, אנליזה פיננסית ועוד. היא מעסיקה 100 עובדים ומתכוונת לגייס 50 נוספים בעקבות הסבב הנוכחי. שלושה מהשמות הבולטים בסצנת ההון סיכון הישראלית יספרו על התחומים שקרנות ההון סיכון מחפשות להשקיע בהם. דניאל כהן שותף מנהל בקרן Viola Ventures מאנשי ההון סיכון המנוסים בישראל, שבין השאר הוביל השקעות בחברות כמו לייטריקס, Pulse ופלייבאז, מייקל אייזנברג שותף מנהל בקרן Aleph שהשקיע בחברות בולטות כמו נקסאר, למונייד ו־Anodot וגיגי לוי וייס שותף מנהל בקרן NFX שגייסה השנה 275 מיליון דולר לקרן השנייה שלה והשקיעה בחברות כמו ליפט, האניבוק ופלייטיקה.  </p>
      <figure>
        <img src="https://images1.calcalist.co.il/PicServer3/2019/11/14/947587/3picsL.jpg"/>
        <figcaption>מימין אביב ומתאו שפירא, חגי הוכברגר</figcaption>
      </figure>
      <p>על עולמות התוכן החדשים ומלחמת הסטרימינג ידברו איציק בנבנישתי מנכ"ל פרטנר, יעל פאינרו מנכ"לית Synamedia בישראל וסמנכ"לית בכירה עולמית. Synamedia נרכשה ב-2018 על ידי קרן Permira עבור מיליארד דולר. פרטנר TV, שלה כ-170 אלף לקוחות, הודיעה לאחרונה על שיתוף פעולה עסקי עם שירות הזרמת המוסיקה הגדול בעולם ספוטיפיי (Spotify), שיהיה זמין מהיום בכל ממירי החברה. פרטנר היא השותפה הראשונה של Spotify בישראל, הכוללת מעל 100 מיליון לקוחות בעולם. בפועל, האפליקציה תהיה מוטמעת באופן אוטומטי על גבי כל ממירי האנדרואיד TV של פרטנר, באמצעות מנוי בתשלום. ד"ר נמרוד קוזלובסקי, מרצה בכיר ללימודי סייבר באוניברסיטת תל אביב וראש מחלקת טכנולוגיה ורגולציה במשרד עורכי הדין הרצוג פוקס נאמן.  </p>
      <figure>
        <img src="https://images1.calcalist.co.il/PicServer3/2019/11/14/947597/3_l.jpg"/>
        <figcaption>מימין אייל דרור, ריטה סיין ואסי שמלצר</figcaption>
      </figure>
      <p>אלעד אהרונסון מנכ"ל חטיבת האויר והמודיעין באלביט ידבר במסגרת מושב שיוקדש לטכנולוגיות שיעצבו את העתיד על איך הופכים כלי טיס בלתי מאוישים למודיעין מנצח.</p>
      <p>עלית כספי משנה למנכ"ל, ראש חטיבת ביטוח כללי בכלל ביטוח.</p>
      <p>שגיא דגן, ראש זירת חברות בצמיחה ברשות החדשנות, שאחראי במסגרת תפקידו על ניהול מגוון רחב של מסלולים המקדמים חדשנות טכנולוגית של חברות בשלבי צמיחה ושל חברות בוגרות, ותורמים להגדלת קצבי הצמיחה והפוטנציאל שלהן. עינת גז מנכ"לית ומייסדת, Papaya Global - פלטפורמת ניהול כוח אדם גלובלית אשר השלימה החודש גיוס של 45 מיליון דולר אודי לוי, מנכ"ל חברת הסייבר Cobwebs, שגייסה השנה 10 מיליון דולר, ומפתחת מנוע חיפוש ייעודי לתחום הסייבר שרוצה להפוך לגוגל של תחום המודיעין.</p>
      <figure>
        <img src="https://images1.calcalist.co.il/PicServer3/2019/11/14/947599/3picsL.jpg"/>
        <figcaption>מימין הראל טייב, עלית כספי ועידו רון</figcaption>
      </figure>
      <p>פרופ' ריטה סיין חוקרת בכירה באוניברסיטת קרנגי ומרצה קבועה בפורום הכלכלי בדאבוס תדבר על מחקרה פורץ הדרך הנוגע לשחזור תווי פנים באמצעות שימוש בהקלטות של קול אנושי.</p>
      <p>אייל דרור מנכ"ל שטראוס ישראל, המוביל את את חברת המזון הגדולה בישראל. החברה השיקה השנה בתפוצה רחבה, את אפליקציית "שטראוס +" , המהווה פלטפורמה דיגיטלית ייחודית בקשר שבין החברה ללקוחותיה והגיעה עד כה לכ- 300 אלף הורדות. דני גולדשטיין המשמש בארבע השנים האחרונות כמנכ"ל דואר ישראל. בתקופתו הפכה החברה להיות רווחית ושיפרה את מרבית המדדים הפיננסיים שלה. דואר ישראל מתמודדת בשנים האחרונות עם אתגרים רבים שהביאה מגמת הגידול העולה של הצרכנות ברשת. האתגרים המרכזיים הם עמידה בזמן הגעת חבילות קצר, נוחות באיסוף והפחתת עלויות השילוח. על מנת להתמודד עם כל אלו הקימה דואר ישראל מערכים שונים המבוססים על טכנולוגיה מתקדמת כמו מרכז מיון החבילות, שיתופי פעולה עם שליחים ואפליקציות, הקמת מערך CRM ועוד. אסי שמלצר יו"ר קבוצת שלמה אחזקות בשיחה על הדאטה שמייצרים 70 אלף כלי רכב והנהגים שלהם, וכיצד להפוך אותו לשירותים מהפכניים.  </p>
      <figure>
        <img src="https://images1.calcalist.co.il/PicServer3/2019/11/14/947602/7_l.jpg"/>
        <figcaption>מימין דני גולדשטיין, רוני מיכאלי וערן זרחוביץ'</figcaption>
      </figure>
      <p>הראל טייב הוא מנכ"ל Kryon Systems, שמתמחה בטכנולוגיות אוטומציה. החברה מפתחת שירותי רובוטיקה לחברות גדולות. היא פיתחה טכנולוגיות מבוססות ראייה ממוחשבת ולמידת מכונה שמאפשרות לחברות להחליף את כוח האדם האנושי בתהליכים אוטומטיים המפחיתים את הטעויות והעלות ומעלים את הפרודוקטיביות. בין לקוחותיה נמנות כמו אלביט מערכות, HP ו-AT&amp;T. רוני מיכאלי ראש מערך היעוץ הטכנולוגי ב-KPMG המערך אחראי על בנייה ויישום של פתרונות טכנולוגיים בעולמות הדאטה והאנליטיקס, עבור לקוחות בישראל ובחו״ל ומהווה מרכז פיתוח מקומי של KPMG העולמית בתחומי טכנולוגיה מתקדמת בעולמות הביג דאטה, בינה מלאכותית ודיגיטל, חגי הוכברגר ראש אגף חדשנות ודיגיטל מבנק לאומי, עידו רון ראש תחום טרנספורמציה דיגיטלית KPMG.</p>
      <p>את הועידה תסגור הופעת אורח של הסטנדאפיסט ערן זרחוביץ'.</p>
    </article>
  </body>
</html>