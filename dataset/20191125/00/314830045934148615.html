<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939535/%D8%A7%D8%AC%D8%A7%D8%B2%D9%87-%D9%88%D8%B1%D9%88%D8%AF-%DA%A9%D8%B4%D8%AA%DB%8C-%D9%BE%D9%86%D8%A7%D9%87%D8%AC%D9%88%DB%8C%D8%A7%D9%86-%D8%A2%D9%81%D8%B1%DB%8C%D9%82%D8%A7-%D8%A8%D9%87-%D8%A7%DB%8C%D8%AA%D8%A7%D9%84%DB%8C%D8%A7-%D9%BE%D8%B3-%D8%A7%D8%B2-%DB%B5-%D8%B1%D9%88%D8%B2"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="اجازه ورود کشتی پناهجویان آفریقا به ایتالیا پس از ۵ روز"/>
    <meta property="og:description" content="مقام‌های ایتالیایی روز یکشنبه بالاخره پس از پنج روز به کشتی «آغوش باز» اجازه دادن که ۶۲ پناهجوی آفریقایی را که از روز چهارشنبه روی این کشتی اسپانیایی سرگردان بودند، در بندر تارانتو پیاده کند."/>
  </head>
  <body>
    <article>
      <h1>اجازه ورود کشتی پناهجویان آفریقا به ایتالیا پس از ۵ روز</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>مقام‌های ایتالیایی روز یکشنبه بالاخره پس از پنج روز به کشتی «آغوش باز» اجازه دادن که ۶۲ پناهجوی آفریقایی را که از روز چهارشنبه روی این کشتی اسپانیایی سرگردان بودند، در بندر تارانتو پیاده کند.</i>
      </p>
      <p>ایتالیا پس از پنج روز به کشتی پناهجویان آفریقایی که سرگردان مانده بود، اجازه داد به طور موقت در یکی از بنادر جنوب این کشور پهلو بگیرد.</p>
      <p>به گزارش «تابناک» به نقل از ایرنا از رویترز، مقام‌های ایتالیایی روز یکشنبه بالاخره پس از پنج روز به کشتی «آغوش باز» اجازه دادن که ۶۲ پناهجوی آفریقایی را که از روز چهارشنبه روی این کشتی اسپانیایی سرگردان بودند، در بندر تارانتو پیاده کند.</p>
      <p>پس از آنکه ایتالیا از پذیرفتن این کشتی که در ابتدا حامل ۷۳ پناهجوی نجات یافته از یک قایق بادی بود سرباز زد، خدمه این کشتی ۱۱ تن از پناهجویان را که نیازمند خدمات درمانی فوری بودند، تحویل گارد ساحلی دادند.</p>
      <figure>
        <img src="https://cdn.tabnak.ir/files/fa/news/1398/9/4/1095281_291.jpg"/>
      </figure>
      <p>کشتی آغوش باز، پناهجویان آفریقایی را عصر سه‌شنبه در بندر تارانتو در جنوب ایتالیا پیاده می‌کند اما مقصد نهایی این پناهجویان ممکن است تغییر کند.</p>
      <p>در این کشتی که تا امروز در طوفان در حال شدت گرفتن مدیترانه در این دریا سرگردان بود، 3 زن، 2 کودک شیرخوار و 24 فرد زیر سن قانونی بدون همراه حضور دارند.</p>
      <p>ایتالیا سیاست سخت‌گیرانه‌ای را در قبال مهاجران آفریقایی که در جستجوی زندگی بهتری از مدیترانه عبور کرده و خود را به ساحل جنوبی اروپا می‌رسانند، اتخاذ کرده است.</p>
      <p>در موردی دیگر در تابستان امسال، دولت ایتالیا پس از صدور حکم دادگاه به کشتی آغوش باز اجازه داد که 100 پناهجو را در ساحل این کشور پیاده کند.</p>
    </article>
  </body>
</html>