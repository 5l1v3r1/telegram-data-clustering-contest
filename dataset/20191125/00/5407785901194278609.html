<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/eyupsultan-da-iki-katli-gecekondu-alev-alev-yandi-12651653-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-25T00:04:40+00:00"/>
    <meta property="og:title" content="Eyüpsultan'da iki katlı gecekondu alev alev yandı"/>
    <meta property="og:description" content="EYÜPSULTAN'da madde bağımlılarının çıkardığı iddia edilen yangında iki katlı gecekondu alev alev yanarak kullanılmaz hale geldi."/>
  </head>
  <body>
    <article>
      <h1>Eyüpsultan'da iki katlı gecekondu alev alev yandı</h1>
      <address>
        <time datetime="2019-11-25T00:04:40+00:00">25 Nov 2019, 00:04</time>
      </address>
      <p>EYÜPSULTAN'da madde bağımlılarının çıkardığı iddia edilen yangında iki katlı gecekondu alev alev yanarak kullanılmaz hale geldi. </p>
      <p>Yangın, Rami Yeni Mahalle Rüstem Çıkmaz Sokak'ta bulunan iki katlı boş bir gecekonduda iddialara göre madde bağımlıları tarafından saat 01.30'da yangın çıkartıldı. Boş gecekondudan alevlerin yükseldiğini gören vatandaşlar durumu <a href="https://www.haberler.com/itfaiye/"><b>itfaiye</b></a> ve polise bildirdi. Yapılan ihbarla olay yerine Eyüpsultan ve Bayrampaşa'dan <a href="https://www.haberler.com/itfaiye/"><b>itfaiye</b></a> ekipleri sevk edildi.</p>
      <p>30 DAKİKADA KONTROL ALTINA ALINDI</p>
      <p>Olay yerine ulaşan <a href="https://www.haberler.com/itfaiye/"><b>itfaiye</b></a> ekipleri yangına tazyikli su ve köpük ile müdahale etti. Yaklaşık 30 dakika süren müdahalenin ardından alevler kontrol altına alındı. <a href="https://www.haberler.com/itfaiye/"><b>İtfaiye</b></a> ekipleri uzun süre gecekonduda soğutma çalışması yaptı. Yangın nedeniyle ölen veya yaralanan olmazken gecekondu tamamen kullanılmaz hale geldi. Polis, yangınla ilgili çalışma başlattı.  </p>
      <p>- İstanbulKaynak: DHA</p>
    </article>
  </body>
</html>