<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/sturaro-torna-e-segna-regalando-un-punto-con-la-spal-1-1-213590.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Sturaro torna e segna regalando un punto con la Spal: 1-1"/>
    <meta property="og:description" content="GENOVA - Il Genoa pareggia sul campo della Spal per 1-1, un buon punto per la classifica ma la squadra rossoblu resta sempre in zona retrocessione e in convalescenza. Succede tutto nel secondo tempo: al 54' Criscito stende in area Missiroli con un fallo ingenuo e Giacomelli concede rigore che Petagna trasforma. Dopo 70 secondi arriva il gol di Sturaro schierato a sorpresa titolare."/>
  </head>
  <body>
    <article>
      <h6 class="kicker">Arriva un punto per i rossoblù dalla trasferta di Ferrara</h6>
      <h1>Sturaro torna e segna regalando un punto con la Spal: 1-1</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <figure>
        <img src="https://www.primocanale.it/immagininews/thumbs/213590-420x236.jpg"/>
      </figure>
      <p><b>GENOVA - </b><b>Il Genoa pareggia sul campo della Spal per 1-1</b>, un buon punto per la classifica ma la squadra rossoblu resta sempre in zona retrocessione e in convalescenza. Succede tutto nel secondo tempo: al 54' Criscito stende in area Missiroli con un fallo ingenuo e Giacomelli concede rigore che Petagna trasforma. Dopo 70 secondi arriva il gol di Sturaro schierato a sorpresa titolare.</p>
      <p><b>Il centrocampista segna di testa su cross bellissimo di Ghiglione</b>. Per Sturaro la gioia dopo mesi di sofferenze. Nel finale occasioni per Favilli entrato al posto di Pinamonti ma soprattutto per Cleonise che tira a lato anche perché strattonato. Protesta il Grifone ma Giacomelli e il Var non fanno una piega. Poi Radu para un colpo di testa come aveva fatto anche nel primo tempo su Sala e soprattutto su Reza. La prima frazione del Genoa era stata un po timida con un solo colpo di testa di Lerager su cui Berisha aveva fatto un grande intervento. Da segnalare che Schone è rimasto in panchina. <b>L'importante era fare risultato e almeno quello è arrivato.</b></p>
      <p>IL TABELLINO</p>
      <p>GOL: 55' Petagna (rig), 57' Sturaro </p>
      <p>SPAL (4-3-3): Berisha; Sala, Vicari, Felipe, Reca; Missiroli, Valdifiori, Kurtic; Strefezza, Petagna, Di Francesco. Allenatore: Semplici</p>
      <p><b>GENOA (4-3-2-1): </b>Radu; Ghiglione, Romero, Zapata, Criscito; Lerager, Radovanovic, Sturaro; Agudelo, Cassata; Pinamonti. Allenatore: Thiago Motta</p>
    </article>
  </body>
</html>