<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/700117/%D8%B4%D9%86%D8%A7%D8%B3%D8%A7%DB%8C%DB%8C-%DB%B4%DB%B0%DB%B0-%D9%87%D8%B2%D8%A7%D8%B1-%D8%AE%DB%8C%D8%B1-%DA%A9%D8%A7%D8%B1%D8%A2%D9%81%D8%B1%DB%8C%D9%86-%D8%AF%D8%B1-%DA%A9%D8%B4%D9%88%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="شناسایی ۴۰۰ هزار خیر کارآفرین در کشور"/>
    <meta property="og:description" content="معاون اجرایی اشتغال کمیته امداد با تاکید بر اینکه برای توانمندسازی و اشتغال جمعیت تحت پوشش این نهاد نیازمند کمک خیران هستیم، گفت: ۴۰۰ هزار خیر کارآفرین در کشور شناخته شده‌اند."/>
  </head>
  <body>
    <article>
      <h1>شناسایی ۴۰۰ هزار خیر کارآفرین در کشور</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">عصر ايران</a></address>
      <p>معاون اجرایی اشتغال کمیته امداد با تاکید بر اینکه برای توانمندسازی و اشتغال جمعیت تحت پوشش این نهاد نیازمند کمک خیران هستیم، گفت: ۴۰۰ هزار خیر کارآفرین در کشور شناخته شده‌اند.</p>
      <p>به گزارش مهر، علی‌اکبر خادمی صبح دوشنبه در جمع اعضای شورای معاونین و مدیران، روسای ادارات، کارکنان اشتغال سراسر استان سمنان و عوامل کاریابی به میزبانی کمیته امداد شهرستان سمنان بابیان اینکه هم‌اکنون حدود شش و نیم الی هفت میلیون نفر تحت پوشش این نهاد قرار دارند، ابراز داشت: توانمندسازی این افراد قطعاً در دستور کار است اما در فراهم کردن شغل به همراهی سایر نهادها و بهره‌مندی از ظرفیت خیران نیز نیاز دارد.</p>
      <p>وی بابیان اینکه ۴۰۰ هزار کارآفرین در کشور شناخته شده‌اند، افزود: کمیته امداد کشور، همکاری با ۲۰ هزار نفر از کارآفرینان را باهدف بهره‌گیری از تجارب این افراد در قالب راهبران شغلی دستور کار خود قرار داده است.</p>
      <p>معاون اجرایی اشتغال کمیته امداد بابیان اینکه تسهیل امور مربوط به توانمندسازی اشتغال به‌ویژه برای دهک‌های پایین جامعه از اهداف مجمع خیرین به شمار می‌رود، ابراز داشت: با توجه به اینکه کارآفرینان عرصه اشتغال از نیاز بازار، خدمات و کالا آگاهی لازم و تجربه کافی برخوردارند لذا این گروه می‌توانند راهنما و الگوی مناسبی برای مددجویان جویای شغل باشند.</p>
      <p>خادمی بابیان اینکه تشکیل بانک اطلاعات توانمندی‌های خیران کارآفرین اشتغال باهدف بهره‌برداری از ظرفیت و تجربه این متخصصان عرصه اشتغال ضروری است، تصریح کرد: کانون خیران اشتغال در چارچوب نظام جذب خیرین و کارآفرینان طراحی‌شده و این افراد به‌عنوان نخبگان حوزه کسب‌وکار محسوب می‌شوند.</p>
      <p>وی بابیان اینکه سمنان به‌عنوان اولین استان، کانون خیرین اشتغال را راه‌اندازی کرده است، افزود: این کانون ارتباط سازنده و مؤثری با دستگاه و نهاده‌هایی مانند کمیته امداد، فنی و حرفه‌ای، اوقاف و امور خیریه و بهزیستی برای جذب، پشتیبانی و هماهنگی لازم را دارد لذا ایجاد کانون خیران اشتغال در هر شهرستان این استان از اساس‌نامه این مجمع است که در گام‌های بعدی اجرایی می‌شود.</p>
    </article>
  </body>
</html>