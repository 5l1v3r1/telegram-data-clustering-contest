<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%89%e0%b0%b2%e0%b0%b5%e0%b0%aa%e0%b0%be%e0%b0%a1%e0%b1%81-%e0%b0%aa%e0%b1%8b%e0%b0%b8%e0%b1%8d%e0%b0%9f%e0%b0%be%e0%b0%ab%e0%b1%80%e0%b0%b8%e0%b1%81%e0%b0%b2%e0%b1%8b-%e0%b0%b5%e0%b0%b8%e0%b0%a4/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="ఉలవపాడు పోస్టాఫీసులో వసతులు కల్పించాలి"/>
    <meta property="og:description" content="ఉలవపాడు ,   మండలంలోని ఉలవపాడులోని పోస్టాఫీసులో అరకొర వసతులతో ప్రజలు నానా ఇబ్బందులకు గురవుతున్నారు. ఈ పోస్టాఫీసు ఊరికి చివరిగా ఉండడం ఒక విశేషం. ఈ పోస్టాఫీసులో ఈ మధ్య ఆధార్‌ కార్డులు తీయటానికి కేంద్ర, రాష్ట్ర ప్రభుత్వాలు అనుమతి ఇచ్చాయి. రైతు భరోసా, అమ్మ ఒడి, ఎస్సీ, ఎస్టీ , బిసి, మైనార్టీల లోన్లకొరకు ప్రజలు ఆధార్‌ కార్డులలో పేర్లు తప్పుగా ఉండడం, అలాగే నెలా, పుట్టినతేది లేకపోవడం వల్ల అవి ఆధార్‌ కార్డులో నమోదుచేసుకోవాలని అధికారులు సూచించడంతో ప్రజలు తండోపతం డాలుగా మండల కేంద్రమైన ఉలవపాడులోని పోస్టాఫీసుకే ఎక్కువగా వస్తున్నారు. అయితే పోస్టాఫీసుకు ముందు భాగంలో కొద్దిపాటిగా రేకులు వేసిఉన్నారు. సుమారు ఉదయం 11 గంటలు అయితే ఆ ఎండల రెకుల షెడ్డులోకి వచ్చేస్తుంది. దీంతో ప్రజలు ఆ ఎండలోనే పడిగాపులు కాయాల్సి వస్తుంది. చిన్నపిల్లలను కూడా తీసుకొని ఆ ఎండలోనే అలాగే కూర్చొని ఉండాల్సిన పరిస్థితి నెలకొంది. ఈ రెకులు షెడ్డులను పెంచితే లోపలికి రాదని, రేకులు పెంచి వేయాలని ప్రజలు కోరుతున్నారు. ఈ పోస్టాఫీసును ప్రజలకు అందుబాటులో ఉండే విధంగా మార్చాలని ప్రజలు కోరుతున్నారు. అలాగే గతంలో ఉత్తరాలు వేయడానికి ఉలవపాడులోని శింగరాయకొండ బస్టాండ్‌, రైల్వేస్టేషన్‌…"/>
  </head>
  <body>
    <article>
      <h1>ఉలవపాడు పోస్టాఫీసులో వసతులు కల్పించాలి</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>ఉలవపాడు ,   మండలంలోని ఉలవపాడులోని పోస్టాఫీసులో అరకొర వసతులతో ప్రజలు నానా ఇబ్బందులకు గురవుతున్నారు. ఈ పోస్టాఫీసు ఊరికి చివరిగా ఉండడం ఒక విశేషం. ఈ పోస్టాఫీసులో ఈ మధ్య ఆధార్‌ కార్డులు తీయటానికి కేంద్ర, రాష్ట్ర ప్రభుత్వాలు అనుమతి ఇచ్చాయి. రైతు భరోసా, అమ్మ ఒడి, ఎస్సీ, ఎస్టీ , బిసి, మైనార్టీల లోన్లకొరకు ప్రజలు ఆధార్‌ కార్డులలో పేర్లు తప్పుగా ఉండడం, అలాగే నెలా, పుట్టినతేది లేకపోవడం వల్ల అవి ఆధార్‌ కార్డులో నమోదుచేసుకోవాలని అధికారులు సూచించడంతో ప్రజలు తండోపతం డాలుగా మండల కేంద్రమైన ఉలవపాడులోని పోస్టాఫీసుకే ఎక్కువగా వస్తున్నారు. అయితే పోస్టాఫీసుకు ముందు భాగంలో కొద్దిపాటిగా రేకులు వేసిఉన్నారు. సుమారు ఉదయం 11 గంటలు అయితే ఆ ఎండల రెకుల షెడ్డులోకి వచ్చేస్తుంది. దీంతో ప్రజలు ఆ ఎండలోనే పడిగాపులు కాయాల్సి వస్తుంది. చిన్నపిల్లలను కూడా తీసుకొని ఆ ఎండలోనే అలాగే కూర్చొని ఉండాల్సిన పరిస్థితి నెలకొంది. ఈ రెకులు షెడ్డులను పెంచితే లోపలికి రాదని, రేకులు పెంచి వేయాలని ప్రజలు కోరుతున్నారు. ఈ పోస్టాఫీసును ప్రజలకు అందుబాటులో ఉండే విధంగా మార్చాలని ప్రజలు కోరుతున్నారు. అలాగే గతంలో ఉత్తరాలు వేయడానికి ఉలవపాడులోని శింగరాయకొండ బస్టాండ్‌, రైల్వేస్టేషన్‌, వేణుగోపాలస్వామి దేవాలయం వద్ద పోస్టుబాక్కులు ఉండేవని అవి ఇప్పుడు కనపడడం లేదని , దీనిపై పోస్టుమాస్టర్‌ను ఆంధ్రప్రభ వివరణ కోరగా అధికారలతో మాట్లాడి పోస్టుబాక్సులను ఏర్పాటుచేస్తామన్నారు. అలాగే రేకుల షెడ్డులను పెంచే విషయం కూడా ఆమె అధికారులతో మాట్లాడుతామని అన్నారు.</p>
    </article>
  </body>
</html>