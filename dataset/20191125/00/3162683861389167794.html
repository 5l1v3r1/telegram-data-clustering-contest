<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/V-Ukraini-proponuyut-shtrafuvati-virobnikiv-za-vikinuti-batareyki-ta-akumulyatori-/"/>
    <meta property="og:site_name" content="Eco Town"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="В Україні пропонують штрафувати виробників за викинуті батарейки та акумулятори"/>
    <meta property="og:description" content="В Україні пропонують штрафувати виробників за викинуті батарейки та акумулятори."/>
  </head>
  <body>
    <article>
      <h1>В Україні пропонують штрафувати виробників за викинуті батарейки та акумулятори</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>В Україні пропонують штрафувати виробників за викинуті батарейки та акумулятори.</p>
      <p>Про це йдеться у законопроекті No2352 "Про батареї і акумулятори", який народні депутати внесли на розгляд Верховної Ради, передає Finance.UA. <a href="https://news.finance.ua/ua/news/-/460418/vyrobnykiv-shtrafuvatymut-za-vykynuti-batarejky-ta-akumulyatory">https://news.finance.ua/ua/news/-/460418/vyrobnykiv-shtrafuvatymut-za-vykynuti-batarejky-ta-akumulyator</a></p>
      <p>Документ передбачає запровадження системи відповідальності виробника для батарей та акумуляторів. Виробник братиме відповідальність за весь життєвий цикл продукції починаючи з вироблення продукції та закінчуючи збиранням та обробленням відходів, що утворилися в результаті їх використання.</p>
      <p>Виробників батарей та акумуляторів зобов'яжуть застосовувати ієрархію управління відходами: запобігання утворенню відходів; підготовка до повторного використання; рециклінг відходів батарей та акумуляторів; відновлення; видалення відходів.</p>
      <p>Законопроект передбачає визначення способів та порядку виконання виробниками своїх зобов'язань; встановлення вимоги до збирання, зберігання, перевезення, оброблення, в тому числі рециклінгу відходів батарей та акумуляторів; створення електронної інформаційної системи для реєстрації виробників, організацію відповідальності виробників щодо управління відходами та надання звітності; забезпечення контролю і моніторингу за виконанням зобов'язань виробниками; встановлення відповідальності за порушення вимог законодавства у сфері управління відходами батарей та акумуляторів.</p>
    </article>
  </body>
</html>