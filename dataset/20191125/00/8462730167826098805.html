<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/1003067/1841045/VIDEO-Po-krachu-dohody-v-opozicii-predstavil-Kiska-kandidatku--Nova-tvar-a-post-pre-Remisovu"/>
    <meta property="og:site_name" content="Topky.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="VIDEO Po krachu dohody v opozícii predstavil Kiska kandidátku: Nová tvár a post pre Remišovú"/>
    <meta property="og:description" content="BRATISLAVA - Strana Za ľudí minulý týždeň po viacerých rokovaniach s ostatnými politickými subjektmi oznámila, že nakoniec pôjde do volieb samostatne. Dnes predstaví kandidátku strany. Zatiaľ tak spravili len strany SaS, SNS a Most-Híd. Na odovzdanie kandidátok majú strany necelý týždeň."/>
  </head>
  <body>
    <article>
      <h1>VIDEO Po krachu dohody v opozícii predstavil Kiska kandidátku: Nová tvár a post pre Remišovú</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <h3>VIDEO Po krachu dohody v opozícii predstavil Kiska kandidátku: Nová tvár a post pre Remišovú</h3>
      <p>
        <i>BRATISLAVA - Strana Za ľudí minulý týždeň po viacerých rokovaniach s ostatnými politickými subjektmi oznámila, že nakoniec pôjde do volieb samostatne. Dnes predstaví kandidátku strany. Zatiaľ tak spravili len strany SaS, SNS a Most-Híd. Na odovzdanie kandidátok majú strany necelý týždeň.</i>
      </p>
      <p>Strana Za ľudí predstaví kandidátku po pondelkovom predsedníctve, na ktorom kandidátku schvaľovali. Kiska oznámi prvých dvadsať mien. </p>
      <p>
        <b>VIDEO Andrej Kiska predstavuje kandidátku</b>
      </p>
      <p><i><b>Aktualizované 15:01 „Máme ľudí, za ktorými stoja reálne príbehy, ktorí niečo skutočne dokázali,“</b></i> povedal Kiska pri uvedení kandidátov svojej strany. Dodal, že v strane vytvorili kvalitné tímy vrátane tímu pre spravodlivosť, pre regióny, zdravotníctvo či školstvo. Chcú sa tiež venovať problému vylúčených komunít, ako aj menšín.</p>
      <figure>
        <img src="https://img.topky.sk/big/2524977.jpg/Andrej-Kiska-Veronika-Remisova-Jan-Bencik-Za-ludi.jpg"/>
      </figure>
      <p>Zdroj: Topky/Vlado Anjel</p>
      <p><i><b>Aktualizované 14:23</b></i> Kiska uviedol, že Remišová by bola ideálnou ministerkou vnútra, no treba počkať na výsledky volieb. Okrem nej spomenul mená Juraja Šeligu či Márie Kolíkovej. </p>
      <p><i><b>Aktualizované 14:18</b></i> Andrej Kiska zopakoval, že Blok zmeny sa nepodarilo zostaviť pred voľbami, no verí, že po voľbách Blok zmeny spoločne vytvoria. </p>
      <p><i><b>Aktualizované 14:15 </b></i>Benčík povedal, že strane Za ľudí ponúkol, aby kandidoval z miesta 150. Dôvodom bol fakt, že aj Milan Mazurek kandiduje na kandidátke strany z posledného miesta. <i><b>„Bral som to tak trochu ako výzvu.“ </b></i></p>
      <figure>
        <img src="https://img.topky.sk/big/2524927.jpg/kandidatka-Andrej-Kiska-Za-ludi.jpg"/>
      </figure>
      <p>
        <i>
          <b>Zdroj: Topky/Vlado Anjel</b>
        </i>
      </p>
      <p><i><b>Aktualizované 14:13</b></i> Na konci kandidátky s miestom číslo 150 bude Ján Benčík. </p>
      <figure>
        <img src="https://img.topky.sk/big/2524975.jpg/Andrej-Kiska-Veronika-Remisova-Jan-Bencik-Za-ludi.jpg"/>
      </figure>
      <p>Zdroj: Topky/Vlado Anjel</p>
      <p><i><b>Aktualizované 14:12</b></i> Kiska predstavil prvých 30 mien, medzi ktorými sú Michal Luciak, Mária Kolíková, Miroslav Kollár, Marek Hattas, Vladimíra Marcinková, Tomáš Lehocký, Marek Antal, Alexandra Pivková, Viera Leščáková, Miriam Šuteková, Andrea Letanovská, Michal Kováč, Tomáš Meravý či Marek Machata.</p>
      <figure>
        <img src="https://img.topky.sk/big/2524929.jpg/kandidatka-Andrej-Kiska-Za-ludi.jpg"/>
      </figure>
      <p>Zdroj: Topky/Vlado Anjel</p>
      <p>
        <b><i>Aktualizované 14:10</i> Jednotkou je Kiska</b>
      </p>
      <p>Kiska na úvod tlačovky zopakoval okolnosti, ktoré ho prinútili zmeniť rozhodnutie a ostať v politike. Jednotkou na kandidátke je Andrej Kiska, dvojkou je Veronika Remišová a na treťom mieste je Juraj Šeliga. Na štvrtom mieste je Jana Žitňanská a prvú päťku uzatvára Vladimír Ledecký. </p>
      <h4>Do volieb samostatne</h4>
      <p>Andrej Kiska sa nakoniec rozodol, že strana pôjde do volieb samostatne. Spravil tak po minulotýždňových rokovaniach, ktoré napokon stroskotali. Rôzne alternatívy predvolebných koalícií sa riešili niekoľko týždňov. Kiska nakoniec navrhol tzv. Blok zmeny, teda šesťkoalíciu alebo nič. Spravil tak napriek tomu, že KDH už medzičasom oznámilo, že do volieb pôjde samostatne. </p>
      <hr/>
      <h4>
        <a href="https://www.topky.sk/cl/10/1840315/Sestkoalicia-alebo-nic--Hrozi-povolebna-kriza--Blok-zmeny-nebol-realny--sucasna-koalicia-vladu-nevytvori">Šesťkoalícia alebo nič! Hrozí povolebná kríza? Blok zmeny nebol reálny, súčasná koalícia vládu nevytvorí</a>
      </h4>
      <hr/>
      <figure>
        <img src="https://img.topky.sk/big/2503729.jpg/opozicia-okruhly-stol-Igor-Matovic-Richard-Sulik.jpg"/>
      </figure>
      <p>Zdroj: Topky/Vlado Benko Jr.</p>
      <p>Kiska možnosť štvrkoalície alebo päťkoalície odmietol. K veľkému spájaniu teda nedôjde a opozičné i mimoparlamentné strany pôjdu do volieb zvlášť, no s podpísanou dohodou o spolupráci. Spojili sa len dve novovzniknuté strany a vytvorili koalíciu PS/SPOLU. </p>
    </article>
  </body>
</html>