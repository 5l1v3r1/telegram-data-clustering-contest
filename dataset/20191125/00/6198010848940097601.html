<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/barbara-durso-scippa-unopinionista-a-chiambretti-ha-scelto-lei/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Barbara d’Urso scippa un’opinionista a Chiambretti: “Ha scelto lei”"/>
    <meta property="og:description" content="Piero Chiambretti annuncia: &quot;Alda D'Eusanio ha scelto Barbara d'Urso&quot; Mercoledì prossimo andrà in onda su Rete 4 la prima puntata della nuova edizione di"/>
  </head>
  <body>
    <article>
      <h1>Barbara d’Urso scippa un’opinionista a Chiambretti: “Ha scelto lei”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i2.wp.com/www.lanostratv.it/wp-content/uploads/2019/09/foto_durso_chiambretti.jpg"/>
      </figure>
      <h3>Piero Chiambretti annuncia: “Alda D’Eusanio ha scelto Barbara d’Urso”</h3>
      <p>Mercoledì prossimo andrà in onda su Rete 4 la prima puntata della nuova edizione di <b>#CR4 – La Repubblica delle donne condotta da Piero Chiambretti</b>. E proprio poco fa c’è stata la classica conferenza stampa di presentazione. In questa occasione il conduttore ha spiegato ai vari giornalisti come sarà più o meno la trasmissione, elencando tutte le novità. Nel cast ci saranno anche tanti opinionisti che diranno la loro sui vari argomenti affrontati di puntata in puntata, ma tra questi non ci sarà una delle protagoniste della scorsa edizione: <b>Alda D’Eusanio</b>. Il motivo? E’ stato proprio <b>Piero Chiambretti</b> a rivelarlo in conferenza stampa, asserendo:</p>
      <blockquote>“Che fine ha fatto Alda D’Eusanio? “Noi apriamo la porta a tutti, ma ha scelto Barbara d’Urso. E’ nel cast di Barbara…”</blockquote>
      <p>E in effetti la D’Eusanio è presente come opinionista a <b>Live Non è la d’Urso</b> fin dalla prima puntata. E probabilmente ha dovuto fare una scelta tra le due trasmissioni, preferendo <b>Barbara d’Urso</b>. Avrà fatto la scelta giusta?</p>
      <h3>Vittorio Feltri dopo le polemiche a Live della d’Urso entra nel cast di Chiambretti</h3>
      <p>Lunedì scorso, come tutti sapranno ormai a menadito, c’è stato un furioso scontro da <b>Barbara d’Urso a Live</b> tra Vittorio Sgarbi,<b> Vittorio Feltri</b> e Vladimir Luxuria, la quale è stata <b><a href="https://www.lanostratv.it/2019/11/vladimir-luxuria-asfalta-barbara-durso-mi-aspettavo-una-reazione/">ospite ieri a Domenica Live</a></b> proprio per parlare di tutta questa incresciosa faccenda. E a proposito di <b>Vittorio Feltri</b>, giusto poco fa <b>Piero Chiambretti</b>, durante la conferenza stampa di #CR4 – La Repubblica delle donne, ha confermato la sua presenza fissa nel cast:</p>
      <blockquote>“Questa è l’unica trasmissione dove è fisso, perché è un po’ ovunque. Il gioco è vedere quanti minuti resterà seduto nella sua poltrona. La sua rubrica sarà la posta del cuore. Credo sia la persona più adatta per questo…”</blockquote>
      <p>E chissà se il conduttore riuscirà a tenere a bada il direttore del quotidiano <i>Libero</i>, che ieri è <b><a href="https://www.lanostratv.it/2019/11/vladimir-luxuria-e-durso-nuovo-attacco-di-feltri-froo-non-e-offesa/">tornato ad attaccare Vladimir Luxuria</a></b> sui social. Difatti quest’ultimo, come è ormai noto a tutti, non è certo famoso per la sua personalità mite, anzi.</p>
      <h3>#CR4 – La Repubblica delle donne anticipazioni: Piero Chiambretti svela gli ospiti</h3>
      <p><b>Piero Chiambretti</b>, sul finire della conferenza stampa di presentazione del suo programma <b>#CR4 – La Repubblica delle donne</b>, ha anche svelato chi saranno gli ospiti della prima puntata:</p>
      <blockquote>“Le gemelle Kessler saranno le ospiti della prima puntata. Ci sarà un cameo di Pippo Baudo in collegamento da Roma, che interagirà con loro…”</blockquote>
      <p>Appuntamento quindi a Mercoledì prossimo alle 21.30 circa su Rete 4 per seguire la prima puntata del programma di <b>Piero Chiambretti</b>. Riuscirà quest’ultimo a confermare il successo della scorsa edizione?</p>
    </article>
  </body>
</html>