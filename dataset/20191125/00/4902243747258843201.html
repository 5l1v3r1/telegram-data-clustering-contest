<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/aktualis/2019/11/kulongepek-indulnak-az-europa-bajnoki-potselejtezore"/>
    <meta property="og:site_name" content="ALON"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Különgépek indulnak az Európa-bajnoki pótselejtezőre"/>
    <meta property="og:description" content="A Wizz Air légitársaság indítja ezeket."/>
  </head>
  <body>
    <article>
      <h1>Különgépek indulnak az Európa-bajnoki pótselejtezőre</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <b>A Wizz Air légitársaság indítja ezeket.</b>
      </p>
      <p>
        <b>Budapestről és Debrecenből is különgéppel repülhetnek a szurkolók márciusban a magyar labdarúgó-válogatott Európa-bajnoki pótselejtezőjére Szófiába.</b>
      </p>
      <p>
        <b>A légitársaság hétfői tájékoztatása szerint a járatok március 26-án délelőtt 10 órakor indulnak mindkét reptérről, és a mérkőzés után, március 27-én hajnalban térnek vissza Szófiából.</b>
      </p>
      <p>
        <b>A találkozó napján Budapestről 13.55-kor menetrendszerinti járat is repül a bolgár fővárosba.</b>
      </p>
      <p>Bulgáriai győzelme esetén Marco Rossi szövetségi kapitány együttese Budapesten fogadhatja az izlandi-román párharc nyertesét. Az itteni siker pedig már azt jelentené, hogy a magyar válogatott kiharcolja a részvételt a kontinensvidalon. Ebben az esetben két csoportmérkőzését a Puskás Arénában játszhatja, a harmadikon pedig Németország vendége lesz Münchenben.</p>
    </article>
  </body>
</html>