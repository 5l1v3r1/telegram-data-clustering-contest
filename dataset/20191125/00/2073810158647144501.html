<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/elisabetta-franchi-classifica-prestigiosa-qualcosa-non-va-post-449514"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Elisabetta Franchi, la classifica è prestigiosa ma qualcosa non va: il post"/>
    <meta property="og:description" content="Elisabetta Franchi scopre di essere in una classifica importante. Per lei, però, c’è qualcosa che non va. Da Elisabetta Franchi c’è tanto, anzi, tantissimo da imparare. Lei è una di quelle persone, di quelle donne, che nella vita sono riuscite a realizzare i propri sogni, pur essendo partite da zero. È la personificazione della celebre […]"/>
  </head>
  <body>
    <article>
      <h1>Elisabetta Franchi, la classifica è prestigiosa ma qualcosa non va: il post</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Mia Pappalardo</a></address>
      <figure>
        <img src="https://www.gossipetv.com/wp-content/uploads/2019/09/elisabetta-franchi-infanzia-difficile.jpg"/>
      </figure>
      <h3>Elisabetta Franchi scopre di essere in una classifica importante. Per lei, però, c’è qualcosa che non va.</h3>
      <p>Da <b>Elisabetta Franchi</b> c’è tanto, anzi, tantissimo da imparare. Lei è una di quelle persone, di quelle donne, che nella vita sono riuscite a realizzare i propri sogni, pur essendo partite da zero. È la personificazione della celebre frase che spesso e volentieri pronunciamo: <i>“Se vuoi puoi”</i>. La stilista ha dato vita ad un vero e proprio impero creando un brand, divenuto super celebre, che porta il suo nome. Prima di arrivare a questo, Elisabetta ha conosciuto il lavoro e la fatica, ha costruito la sua carriera mettendo su un mattone alla volta ed oggi è una delle più grandi imprenditrici italiane.</p>
      <h3>Elisabetta Franchi è tra i 100 manager del 2019: ma le donne nella classifica sono poche</h3>
      <p>Per questo motivo la rivista Forbes la inserita nella classifica dei 100 manager vincenti del 2019. Lei ne è felicissima e sui social ha ringraziato. Ma, oltre a questo, ha fatto notare che in quel prestigioso elenco c’è qualcosa che non va. Qualcosa che spera, tanto, cambi in futuro: ci sono poche donne e molti più uomini. Pensate che su 100 persone le donne sono solamente 10. <i>“Forbes, grazie per avermi inserita nei 100 manager vincenti nel 2019”</i>, ha scritto <a href="https://www.gossipetv.com/tag/elisabetta-franchi">Elisabetta Franchi</a> che poi ha aggiunto: <i>“Bello notare che siamo 10 donne e 90 uomini… ma <b>sono sicura che fra 10 anni ribalteremo</b> la lista!”</i>. Di speranza ce n’è e tanta. Chissà se le cose cambieranno davvero.</p>
      <figure>
        <embed-post data-src="https://www.instagram.com/p/B5Se8MbocHh" data-service="Instagram"/>
      </figure>
      <h3>Le donne applaudono ad Elisabetta Franchi: “Un esempio per tutte noi”</h3>
      <p>Inutile dirvi che il post e le parole della stilista hanno ricevuto <b>un gran riscontro positivo</b>. Sono tante le donne che si sono unite al messaggio della Franchi e che si sono congratulate con lei. Per esempio una follower le ha scritto: <i>“Complimenti Elisabetta, sei uno splendido esempio per tante donne, seguire i propri sogni e impegnarsi al massimo per realizzarli. Ti meriti tutto”</i>. Ovviamente il problema non è nella classifica o in chi l’ha stilata, ma è nella società che spesso tende a dare più importanza agli uomini e a spintonare le donne.</p>
    </article>
  </body>
</html>