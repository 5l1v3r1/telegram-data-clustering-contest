<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/zinas/latvija/sabiedriba/pirmdien-atcelti-visi-finnair-reisi-starp-rigu-un-helsinkiem/"/>
    <meta property="og:site_name" content="skaties.lv"/>
    <meta property="article:published_time" content="2019-11-25T00:39:00+00:00"/>
    <meta property="og:title" content="Pirmdien atcelti visi “Finnair” reisi starp Rīgu un Helsinkiem"/>
    <meta property="og:description" content="Pirmdien, 25.novembrī, atcelti visi lidsabiedrības “Finnair” reisi starp Rīgu un Helsinkiem, liecina informācijas starptautiskās lidostas “Rīga” mājaslapā."/>
  </head>
  <body>
    <article>
      <h1>Pirmdien atcelti visi “Finnair” reisi starp Rīgu un Helsinkiem</h1>
      <address><time datetime="2019-11-25T00:39:00+00:00">25 Nov 2019, 00:39</time> by <a rel="author">LETA</a></address>
      <p>Pirmdien, 25.novembrī, atcelti visi lidsabiedrības “Finnair” reisi starp Rīgu un Helsinkiem, liecina informācijas starptautiskās lidostas “Rīga” mājaslapā.</p>
      <p>Pirmdien bija paredzēti trīs lidojumi no Rīgas uz Helsinkiem – plkst.9.50, 13.05 un 17.35. Savukārt lidmašīnas no Helsinkiem Rīgā plānoja nolaisties plkst.10.15, 13.35 un 18.05. Visi šie avioreisi ir atcelti.</p>
      <p>Lidostas “Rīga” pārstāve Laura Karnīte aģentūrai LETA norādīja, ka lidostai pašreiz nav informācija par “Finnair” reisiem tuvākajās dienās, un aicināja pasažierus sekot līdzi lidsabiedrības sniegtajai informācijai.</p>
      <p>Jau ziņots, ka streiki pasta darbinieku atbalstam pirmdien paralizējuši transporta sektoru Helsinkos un noveduši pie gandrīz 300 avioreisu atcelšanas.</p>
      <p>Streiki sarīkoti ar mērķi izrādīt atbalstu aptuveni 10 000 pasta darbinieku, kas pieprasa algu palielināšanu. Viņi streiko jau divas nedēļas, un svētdien, 24.novembrī, sarunas par iespējamo risinājumu cieta neveiksmi.</p>
      <p>Tostarp Somijas nacionālā aviokompānija “Finnair” atcēlusi gandrīz 300 avioreisu, kas ietekmēs vismaz 20 000 pasažieru.</p>
      <p>Helsinkos streiks skāris arī autobusu un prāmju satiksmi.</p>
      <p>Cik ilgi šie atbalsta streiki turpināsies, nav zināms.</p>
    </article>
  </body>
</html>