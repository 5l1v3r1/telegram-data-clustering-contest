<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963496"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T00:30:41+00:00"/>
    <meta property="og:title" content="అత్యంత ఖరీదైన రిటైల్‌ ప్రాంతాల్లో ఢిల్లీ ఖాన్‌ మార్కెట్‌కు 20వ స్థానం"/>
    <meta property="og:description" content="ADVT"/>
  </head>
  <body>
    <article>
      <h1>అత్యంత ఖరీదైన రిటైల్‌ ప్రాంతాల్లో ఢిల్లీ ఖాన్‌ మార్కెట్‌కు 20వ స్థానం</h1>
      <address>
        <time datetime="2019-11-25T00:30:41+00:00">25 Nov 2019, 00:30</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> ప్రపంచంలోని అత్యంత ఖరీదైన రిటైల్‌ ప్రాంతాల్లో ఢిల్లీలోని ఖాన్‌ మార్కెట్‌ మరో మెట్టు పైకి వెళ్లింది. గ్లోబల్‌ ప్రాపర్టీ కన్సల్టెంట్‌ కుష్‌మన్‌ అండ్‌ వేక్‌ఫీల్డ్‌ వెల్లడించిన తాజా నివేదిక ప్రకారం.. ఈ మార్కెట్‌ 20వ స్థానంలో నిలిచింది. గత ఏడాదిలో ఈ మార్కెట్‌ 21వ స్థానంలో ఉంది. ఏడాది కాలంలో ఈ మార్కెట్లో వార్షిక అద్దె చదరపు అడుగుకు 237 డాలర్ల నుంచి 243 డాలర్లకు పెరిగింది. ఇక హాంకాంగ్‌లోని కాజ్‌వే బే మొదటి స్థానంలో ఉంది.</p>
      <p> ఇక్కడ వార్షిక అద్దె చదరపు అడుగుకు 2,745 డాలర్లుగా ఉంది. న్యూయార్క్‌లోని అప్పర్‌ ఫిఫ్త్‌ అవెన్యూ రెండో స్థానం (చదరపు అడుగుకు 2,250 డాలర్లు)లో, లండన్‌లోని న్యూ బాండ్‌ స్ర్టీట్‌ (1,714 డాలర్లు) మూడో స్థానంలో, పారి్‌సలోని అవెన్యూ డెస్‌ చాంప్స్‌ ఎలీసీస్‌ (1,478 డాలర్లు) నాలుగో స్థానంలో నిలిచాయి. 68 దేశాల్లోని 448 ప్రాంతాలను పరిశీలించి కుష్‌మన్‌ అండ్‌ వేక్‌ఫీల్డ్‌ నివేదికను రూపొందించింది. భారత మార్కెట్‌ విషయానికి వస్తే ముంబై, ఢిల్లీ-ఎన్‌సీఆర్‌, బెంగళూరు నగరాల్లో అద్దెలు స్వల్పంగా పెరిగాయి. చెన్నై, పుణే, కోల్‌కతా నగరాల్లో కాస్త ఎక్కువగానే అద్దెలు పెరిగాయి.</p>
    </article>
  </body>
</html>