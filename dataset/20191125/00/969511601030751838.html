<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/bursele-anis-2019-cybersecurity-iot-machine-learning-health-tech-fintech-big-data-tehnologii-inovatoare-introduse-deja-in-curricula-anului-universitar-2019-2020-18614593"/>
    <meta property="og:site_name" content="BusinessMagazin"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Bursele ANIS 2019: Cybersecurity, IoT, Machine Learning, Health Tech, FinTech, Big Data, tehnologii inovatoare introduse deja în curricula anului universitar 2019-2020"/>
    <meta property="og:description" content="ANIS, Asociaţia Patronală a Industriei de Software şi Servicii, a premiat joi, 21 noiembrie, în cadrul celei de-a doua ediţii a Galei Bursele ANIS, 12 proiecte inovatoare propuse de cadre didactice tinere, ce predau în cadrul unora dintre cele mai mari centre universitare din România, respectiv Universitatea Alexandru Ioan Cuza din Iaşi, Universitatea Tehnică din Cluj Napoca, Universitatea din Bucureşti, Universitatea Politehnică din Bucureşti (UPB), Universitatea Tehnică Gheorghe Asachi din Iaşi, UNATC I. L. Caragiale din Bucureşti, Universitatea Politehnică din Timişoara. Bursele ANIS reprezintă un parteneriat între industria tech şi mediul academic, care recompensează eforturile şi pasiunea cadrelor didactice tinere în adoptarea celor mai inovative cursuri şi metode de predare. La această ediţie au fost înscrise 27 de proiecte, 12 dintre acestea fiind numite câştigătoare, iar candidaţii au fost premiaţi cu câte 5.000 de euro. Iniţiativa Bursele ANIS a fost susţinută la această ediţie de 9 dintre cele mai puternice…"/>
  </head>
  <body>
    <article>
      <h1>Bursele ANIS 2019: Cybersecurity, IoT, Machine Learning, Health Tech, FinTech, Big Data, tehnologii inovatoare introduse deja în curricula anului universitar 2019-2020</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.businessmagazin.ro/autor/ioana-matei" target="_blank">Ioana Matei</a></address>
      <h3>Bursele ANIS 2019: Cybersecurity, IoT, Machine Learning, Health Tech, FinTech, Big Data, tehnologii inovatoare introduse deja în curricula anului universitar 2019-2020</h3>
      <p>ANIS, Asociaţia Patronală a Industriei de Software şi Servicii, a premiat joi, 21 noiembrie, în cadrul celei de-a doua ediţii a Galei Bursele ANIS, 12 proiecte inovatoare propuse de cadre didactice tinere, ce predau în cadrul unora dintre cele mai mari centre universitare din România, respectiv Universitatea Alexandru Ioan Cuza din Iaşi, Universitatea Tehnică din Cluj Napoca, Universitatea din Bucureşti, Universitatea Politehnică din Bucureşti (UPB), Universitatea Tehnică Gheorghe Asachi din Iaşi, UNATC I. L. Caragiale din Bucureşti, Universitatea Politehnică din Timişoara.<br/><br/>Bursele ANIS reprezintă un parteneriat între industria tech şi mediul academic, care recompensează eforturile şi pasiunea cadrelor didactice tinere în adoptarea celor mai inovative cursuri şi metode de predare. La această ediţie au fost înscrise 27 de proiecte, 12 dintre acestea fiind numite câştigătoare, iar candidaţii au fost premiaţi cu câte 5.000 de euro.<br/><br/>Iniţiativa Bursele ANIS a fost susţinută la această ediţie de 9 dintre cele mai puternice companii IT din Romania, organizaţii implicate activ în dezvoltarea calităţii sistemului educaţional românesc: Adobe Systems Romania, Atos, Bitdefender, Cornerstone Technologies, Deutche Bank Global Technology, Endava Romania, Enea Services Romania, Qualitance QBS, Wipro Technologies.<br/><br/>„Educaţia reprezintă una dintre priorităţile ANIS la nivel naţional, un segment în care noi ne implicăm cu toate resursele, ştiind că performanţa industriei româneşti de tehnologie este strâns legată de rezultatele sistemului educaţional. Aflat la a doua ediţie, programul Bursele ANIS cunoaşte deja un real succes, drept dovadă numărul mare de proiecte înscrise în competiţie, şi ne propunem să-l dezvoltăm pe termen lung, să-l transformăm într-un exemplu de colaborare dintre companii şi mediul academic”, a declarat Gabriela Mechea, Director Executiv, ANIS.<br/><br/>„Bursele ANIS sunt un stimulent extraordinar al iniţiativelor curriculare asumate de cadrele didactice din mediul viral al universităţilor româneşti. Viziunea ANIS de energizare a colaborării dintre mediul academic şi industrie, precum şi de promovare a învăţării profunde într-o eră a navigării rapide,  este cu adevărat transformativă. Este remarcabilă consolidarea acestui proiect, ce a adus un suflu nou în relaţiile dintre mediul academic şi industria IC&amp;T. Felicitări tuturor participanţilor şi câştigătorilor!”, a menţionat Prof. Dr. Răzvan Rughiniş, Prodecan al Universităţii Politehnica Bucureşti, Facultatea de Automatică şi Calculatoare.<br/> <br/>Emanuel Onica şi Andrei Arusoaie, lectori în cadrul Universităţii Alexandru Ioan Cuza din Iaşi, au propus cursul Blockchain – Fundament şi Aplicaţii, pentru care au câştigat bursa FinTech oferită de Endava Romania, Ovidiu Stan, lector universitar la Universitatea Tehnică din Cluj Napoca, a câştigat bursa Cybersecurity oferită de Bitdefender, pentru cursul Securitate Digitală, Ruxandra Olimid, lector universitar la Universitatea din Bucureşti, al cărei curs Securitatea Reţelelor (SecRet) a primit bursa Cybersecurity, oferită de Enea Services Romania;<br/><br/>Alexandru Radovici, lector universitar la Universitatea Politehnică din Bucureşti, a propus cursul Arhitecturi şi Servicii IoT, pentru care a câştigat bursa IOT oferită de Adobe Systems Romania, Marius Gavrilescu, lector universitar în cadrul Universităţii Tehnice Gheorghe Asachi din Iaşi, a fost premiat cu bursa Machine Learning pentru cursul Învăţare Automată oferită de Qualitance QBS, Grigore Burloiu, lector – cercetător în cadrul UNATC I.L. Caragiale din Bucureşti a primit bursa AI, oferită de Adobe Systems Romania, pentru cursul Creative Coding and Softeware Design 3 – Machine Learning, Sergiu Nisioi, asistent universitar în cadrul Universităţii din Bucureşti, a câştigat bursa Cybersecurity,  oferită de Atos, pentru cursul Laborator reţele de calculatoare. Codruţa Istin, lector universitar la Universitatea Politehnică din Timişoara, a pus bazele cursului Bioinformatica, pentru care a obţinut bursa Machine Learning, oferită de Wipro Technologies;<br/><br/>Mădălin Frunzete, lector universitar la Universitatea Politehnică din Bucureşti, a câştigat bursa FINTECH, oferită de Deutche Bank Global Technology, pentru cursul Criptografie şi Protecţia Datelor (CPD), Mihai Badea, asistent universitar la Universitatea Politehnică din Bucureşti (UPB), a primit pentru cursul Ingineria Sistemelor cu Inteligenţă Artificială bursa Machine Learning, oferită de Bitdefender, Camelia Florea, lector universitar la Universitatea Tehnică din Cluj Napoca, a creat cursul Imagistică digitală pentru aplicaţii speciale (IDAS) şi a primit bursa Health Tech oferită de Cornerstone Technologies, iar Vlad Georgescu, lector universitar la Universitatea Politehnică din Bucureşti, a primit bursa IoT, oferită de Atos, pentru cursul Senzori şi circuite de condiţionare a semnalelor, prin intermediul căruia studenţii pot înţelege mai bine funcţionarea de ansamblu a unui sistem de tip IoT, în mod practic.</p>
      <p>20 ani de activitate în România. Înfiinţată în anul 1998, ANIS reprezintă interesele companiilor IT româneşti şi sprijină dezvoltarea industriei locale de software şi servicii, creşterea atât a companiilor implicate în proiecte de externalizare, cât şi a celor care generează proprietate intelectuală, prin crearea de produse.<br/>Peste 130 de membri. În cadrul ANIS sunt reunit atât companii cu capital românesc sau străin, mici sau multinaţionale, cu sedii în toate marile centre IT din ţară, ceea ce asigură asociaţiei reprezentativitate la nivel naţional.<br/>Peste 38.000 de angajaţi. Membrii ANIS generează un număr semnificativ de locuri de muncă înalt calificată în societate.<br/>Peste 2,5 miliarde de euro cifra de afaceri. Veniturile anuale cumulate ale membrilor, plasează ANIS în zona actorilor cheie în ceea ce priveşte amprenta economică în plan local.<br/> </p>
      <p> </p>
    </article>
  </body>
</html>