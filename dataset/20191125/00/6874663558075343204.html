<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/conference/articles/0,7340,L-3774456,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="&quot;אנו שמים חיישנים על שעון המים בדירה ואם זה עולה - מיידית הלקוח מקבל טלפון&quot;"/>
    <meta property="og:description" content="כך אמרה עלית כספי, המשנה למנכ&quot;ל כלל ביטוח, במסגרת כנס Mind the Ttech TLV של כלכליסט בשיתוף בנק לאומי; עוד אמרה: ״תחום הביטוח עבר מהפכת חדשנות ואנו לא נחשבים יותר דינוזאורים. אנו מיישמים טכנולוגיות בכל שלב ומוצר שיש&quot;"/>
  </head>
  <body>
    <article>
      <h1>"אנו שמים חיישנים על שעון המים בדירה ואם זה עולה - מיידית הלקוח מקבל טלפון"</h1>
      <h2>כך אמרה עלית כספי, המשנה למנכ"ל כלל ביטוח, במסגרת כנס Mind the Ttech TLV של כלכליסט בשיתוף בנק לאומי; עוד אמרה: ״תחום הביטוח עבר מהפכת חדשנות ואנו לא נחשבים יותר דינוזאורים. אנו מיישמים טכנולוגיות בכל שלב ומוצר שיש"</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">ענת דניאלי</a></address>
      <p>״תחום הביטוח עבר מהפכת חדשנות ואנו לא נחשבים יותר דינוזאורים כפי שאמרו כאן בכנס עלינו. אנו מיישמים טכנולוגיות בכל שלב ומוצר שיש - מתמחור, שירות, רכישת ביטוח ועד ניהול תביעות ומאגרי המידע".</p>
      <p>כך אמרה עלית כספי, המשנה למנכ"ל כלל ביטוח, במסגרת כנס Mind the Ttech TLV של כלכליסט בשיתוף בנק לאומי.</p>
      <p>עוד אמרה כספי: "עברנו מהפכה משאלות חיתום נוקשות, למשל בחידוש ביטוח רכב לחדשנות, כאשר התחרות היא על כמה שפחות שאלות נשאל את הלקוח עד הצעת המחיר״.</p>
      <figure>
        <img src="https://images1.calcalist.co.il/PicServer3/2019/11/25/949911/1NL.jpg"/>
        <figcaption>ועידת Mind the tech TLV. עלית כספי המשנה למנכ"ל כלל ביטוח <br/>צילום: יריב כץ</figcaption>
      </figure>
      <p>בין מוצרי החדשנות שנכנסו לחברת כלל, סיפרה כספי על VAR: ״יש לנו למשל מוצר שנקרא VAR - זו מצלמה שאיתה תראה מה באמת קרה בכביש במקרה שכל צד טוען משהו אחר. מדובר באפליקציה ומצלמה וכאשר יש ארוע תאונה ישנו סרטון שיראה מה בדיוק קרה. באותו הרגע אנו יוצרים קשר עם הלקוח כשזה הרגע הלא נעים ולאחר מכן יש סרטון שמוכיח מה בדיוק קרה. ארוע תאונה יכול לקרות גם לאדם הכי חזק ולטלטל אותו. יש אנשים שמודים באשמה מבלי שהיו אשמים״.</p>
      <p>״מוצר נוסף הוא behave - אפליקציה שמחשבת את התנהגות הלקוח בכביש. נניח אם פחות מסמסמים או נוסעים במהירות המותרת וכתוצאה מקבלים הצעה לפרמיה נמוכה יותר בביטוח, ביחס לנהגים שנוסעים פחות בזהירות.</p>
      <p>"כמו כן כלל מטראז׳ היא תכנית שרצה כמה חודשים. כאשר ברור וידוע שככל שנוסעים פחות יורדת ההסתברות לתאונות. מי שנוסע פחות מ-12 אלף קילומטר מקבל תנאים אטרקטיביים. אנו לא מכניסים מכשור לרכב אלא באמצעות ביג דאטה ושאלות מול הלקוח ולפי תשובותיו נשייך אותו למסלול המתאים״.</p>
      <p>גם בתחום הצנרת בדירה, סיפרה שיש חידושים ״מי שחווה נזילה, עד שמגלים אותה המים כבר עמדו חודש חודשיים וזה עולה בקירות. אנו שמים חיישנים על שעון המים בדירה ואם זה עולה – מיידית הלקוח מקבל טלפון ומזהים את הנזילה וישר עוצרים אותה ומתקנים״.</p>
    </article>
  </body>
</html>