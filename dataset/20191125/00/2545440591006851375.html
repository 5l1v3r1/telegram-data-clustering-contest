<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/unrwa-genel-komiseri-sanders-unrwa-kurulusundan-bu-yana-en-buyuk-mali-krizini-yasiyor/1655077"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="UNRWA Genel Komiseri Sanders: UNRWA kuruluşundan bu yana en büyük mali krizini yaşıyor"/>
    <meta property="og:description" content="Birleşmiş Milletler (BM) Filistinli Mültecilere Yardım Kuruluşu Genel Komiseri Sanders, UNRWA'nın kuruluşundan bu yana mali anlamda en büyük krizden geçtiğini söyledi."/>
  </head>
  <body>
    <article>
      <h1>UNRWA Genel Komiseri Sanders: UNRWA kuruluşundan bu yana en büyük mali krizini yaşıyor</h1>
      <h2>Birleşmiş Milletler (BM) Filistinli Mültecilere Yardım Kuruluşu Genel Komiseri Sanders, UNRWA'nın kuruluşundan bu yana mali anlamda en büyük krizden geçtiğini söyledi.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">Laith Joneidi,Mehmet Nuri Uçar  </a></address>
      <h4>Ürdün</h4>
      <p>Ağustos ayında Filistinli Mültecilere Yardım Kuruluşu (UNRWA) Genel Komiserliğine atanan <b>Christian Sanders</b>, ilk basın toplantısını Ürdün'ün Batı Şeria sınırındaki Ölü Deniz bölgesinde yaptı. </p>
      <p>UNRWA'nın, kuruluşundan bu yana ekonomik olarak en kötü dönemden geçtiğini belirten Sanders, Filistinli mültecilerin "temel hizmetleri ve insani ihtiyaçlarının" karşılanması için donör ülkelere ödemelerini yapma çağrısında bulundu.</p>
      <p>Sanders, UNRWA'nın hizmetlerini sürdürebilmesi için ayda 80 milyon dolar desteğe ihtiyaç duyduğunu, gelecek ay yapılacak yiyecek ve ilaç dağıtımı için de ek 40 milyon dolar gerektiğini kaydetti.</p>
      <p>1949'da kurulan UNRWA, Batı Şeria, Gazze, Kudüs, Ürdün, Lübnan ve Suriye'de 5 milyondan fazla mülteciye yardım sağlıyor.</p>
      <p>ABD'nin, Donald Trump'ın başkanlık koltuğuna oturmasından kısa süre sonra UNRWA'ya sağladığı finansal desteği kesmesi uluslararası yardım kuruluşunu sıkıntıya sokmuştu.</p>
      <related>
        <a href="https://www.aa.com.tr/tr/dunya/unrwa-genel-komiseri-sanders-unrwa-kurulusundan-bu-yana-en-buyuk-mali-krizini-yasiyor/1655077"/>
        <a href="https://www.aa.com.tr/tr/dunya/suriye-anayasa-komitesi-gorusmelerinin-2-turu-cenevrede-basladi/1654899"/>
        <a href="https://www.aa.com.tr/tr/dunya/bm-suriye-anayasa-komitesinden-ileriye-donuk-planlarini-sunmasini-istedi/1653292"/>
        <a href="https://www.aa.com.tr/tr/dunya/bm-yemen-ozel-temsilcisi-griffiths-yemende-hava-saldirilari-yuzde-80-azaldi/1653152"/>
        <a href="https://www.aa.com.tr/tr/dunya/bm-idlibdeki-cadir-kampi-saldirisini-en-siddetli-bicimde-kiniyoruz/1652259"/>
        <a href="https://www.aa.com.tr/tr/dunya/bm-idlibde-cadir-kampina-duzenlenen-saldiri-mide-bulandirici/1652066"/>
      </related>
    </article>
  </body>
</html>