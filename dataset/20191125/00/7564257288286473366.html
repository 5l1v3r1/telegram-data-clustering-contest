<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/vlada/135083-u-zhitomir-zapracyuvala-polceyska-stancya.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="У Житомирі запрацювала поліцейська станція"/>
    <meta property="og:description" content="25 листопада у м. Житомирі розпочала роботу перша - в обласному центрі, але п’ятнадцята – у регіоні поліцейська станція. Тут належно обладнано в окремому кабінеті робочі місця дільничного офіцера та ювенального інспектора, а також створені необхідні умови для цілодобового, у разі необхідності, режиму діяльності.Розташована поліцейська станція у приміщенні Житомирського відділу поліції (відділення по вул. Новий бульвар, 1).Заступник начальника ГУНП в Житомирській області Артем Лисогор відзначив важливість роботи поліцейських станцій для забезпечення безпеки та правопорядку. - На базі поліцейських станцій уже за кілька місяців ми розпочнемо реалізацію проекту «Дільничні офіцери громад». Для їх успішної роботи важливо створити необхідні умови: від забезпечення транспортом до належно обладнаного робочого місця, у тому числі з доступом до відомчих баз, - сказав Артем Лисогор.Планується, що поліцейська станція працюватиме у цілодобовому режимі, а відтак кожен громадянин матиме можливість у разі необхідності звернутись…"/>
  </head>
  <body>
    <article>
      <h1>У Житомирі запрацювала поліцейська станція</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <figure>
        <img src="http://ruporzt.com.ua/uploads/posts/2019-11/1574688820_img_5436_.jpg"/>
      </figure>
      <p>25 листопада у м. Житомирі розпочала роботу перша - в обласному центрі, але п’ятнадцята – у регіоні поліцейська станція. Тут належно обладнано в окремому кабінеті робочі місця дільничного офіцера та ювенального інспектора, а також створені необхідні умови для цілодобового, у разі необхідності, режиму діяльності.<br/><br/>Розташована поліцейська станція у приміщенні Житомирського відділу поліції (відділення по вул. Новий бульвар, 1).<br/><br/>Заступник начальника ГУНП в Житомирській області Артем Лисогор відзначив важливість роботи поліцейських станцій для забезпечення безпеки та правопорядку. <br/><br/>- На базі поліцейських станцій уже за кілька місяців ми розпочнемо реалізацію проекту «Дільничні офіцери громад». Для їх успішної роботи важливо створити необхідні умови: від забезпечення транспортом до належно обладнаного робочого місця, у тому числі з доступом до відомчих баз, - сказав Артем Лисогор.<br/><br/>Планується, що поліцейська станція працюватиме у цілодобовому режимі, а відтак кожен громадянин матиме можливість у разі необхідності звернутись до дільничного, орієнтуючись на його територіальну наближеність.<br/><br/>Також найближчим часом планується відкриття у м. Житомирі ще п’яти поліцейських станцій.</p>
    </article>
  </body>
</html>