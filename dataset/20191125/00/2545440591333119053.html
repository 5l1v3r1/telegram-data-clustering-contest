<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/ankarada-hucre-evinde-yakalanan-firari-feto-suphelisi-tutuklandi/1654862"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Ankara'da hücre evinde yakalanan firari FETÖ şüphelisi tutuklandı"/>
    <meta property="og:description" content="Ankara'da, Fetullahçı Terör Örgütü'nün (FETÖ) şifreli haberleşme programı ByLock kullanıcısı olduğu gerekçesiyle hakkında yakalama kararı bulunan ve saklandığı hücre evinde gözaltına alınan şüpheli tutuklandı."/>
  </head>
  <body>
    <article>
      <h1>Ankara'da hücre evinde yakalanan firari FETÖ şüphelisi tutuklandı</h1>
      <h2>Ankara'da, Fetullahçı Terör Örgütü'nün (FETÖ) şifreli haberleşme programı ByLock kullanıcısı olduğu gerekçesiyle hakkında yakalama kararı bulunan ve saklandığı hücre evinde gözaltına alınan şüpheli tutuklandı.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">Sertaç Bulur  </a></address>
      <h4>Ankara</h4>
      <p>AA muhabirinin aldığı bilgiye göre, <b>Ankara Emniyet Müdürlüğü</b> Mali Suçlarla Mücadele Şubesi ekipleri, Fetullahçı Terör Örgütü'nün (<b>FETÖ</b>) şifreli haberleşme programı <b>ByLock</b>'u kullananlara yönelik soruşturma kapsamında firari şüphelilerinden M.Ö'nün Etimesgut ilçesinde örgüt tarafından kullanılan bir adreste saklandığını belirledi.</p>
      <p>Bunun üzerine çalışma başlatan ekipler, örgüte ait hücre evine baskın düzenleyerek M.Ö'yü gözaltına aldı.</p>
      <p>Evde yapılan aramalarda 200 bin liralık döviz ve Türk lirası ele geçirildi. Paranın bir kısmının aspiratör içerisine gizlendiği tespit edildi.</p>
      <p>Gözaltına alındıktan sonra ifadesi alınmak üzere emniyete getirilen şüphelinin FETÖ adına halen aktif olarak himmet topladığı belirlendi.</p>
      <p>Şüphelinin topladığı himmet paraları ile FETÖ lehine faaliyette bulunduğu ve cezaevindeki örgüt üyelerine para gönderdiği tespit edildi.</p>
      <p>Emniyetteki işlemlerinin ardından adliyeye sevk edilen M.Ö. çıkarıldığı mahkemece tutuklandı.</p>
      <related>
        <a href="https://www.aa.com.tr/tr/turkiye/ankarada-hucre-evinde-yakalanan-firari-feto-suphelisi-tutuklandi/1654862"/>
        <a href="https://www.aa.com.tr/tr/turkiye/ankara-istanbul-arasi-seyahat-suresi-kisaliyor/1654500"/>
        <a href="https://www.aa.com.tr/tr/turkiye/baskentte-bylock-operasyonunda-46-gozalti-karari/1654457"/>
        <a href="https://www.aa.com.tr/tr/turkiye/ankarada-icme-suyu-12-gun-kizilirmak-ve-ilave-hatlardan-saglanacak/1654215"/>
        <a href="https://www.aa.com.tr/tr/turkiye/izmir-merkezli-44-ildeki-feto-sorusturmasinda-80-tutuklama/1653455"/>
        <a href="https://www.aa.com.tr/tr/15-temmuz-darbe-girisimi/feto-davasinda-70-askeri-ogrenciye-agirlastirilmis-muebbet-istemi-ve-tutuklama-karari/1653402"/>
      </related>
    </article>
  </body>
</html>