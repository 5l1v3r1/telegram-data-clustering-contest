<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/michelle-hunziker-al-posto-di-oltre-la-soglia-torna-all-together-now-il-gossip-449482"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Michelle Hunziker al posto di Oltre la soglia? Torna All Together Now, il gossip"/>
    <meta property="og:description" content="Michelle Hunziker torna con All Together Now: quando inizia e probabile sostituzione della fiction Oltre la soglia Michelle Hunziker sta per tornare in tv con All Together Now, lo show di musica che la vede accanto a J-Ax. Secondo quanto sussurra Tv Blog, il programma – che ha esordito su Canale 5 la scorsa primavera […]"/>
  </head>
  <body>
    <article>
      <h1>Michelle Hunziker al posto di Oltre la soglia? Torna All Together Now, il gossip</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/05/jax-michelle-hunziker.jpg"/>
        <figcaption>Foto gentilmente concessa da Ufficio Stampa Mediaset</figcaption>
      </figure>
      <h3>Michelle Hunziker torna con All Together Now: quando inizia e probabile sostituzione della fiction Oltre la soglia</h3>
      <p>Michelle Hunziker sta per tornare in tv con All Together Now, lo show di musica che la vede accanto a J-Ax. Secondo quanto sussurra Tv Blog, il programma – che ha esordito su Canale 5 la scorsa primavera – <b>potrebbe tornare in onda già dal prossimo mercoledì 4 dicembre</b>. Dunque molto prima della sua effettiva programmazione: nonostante le registrazioni delle puntate siano iniziate da settimane lo show era previsto nei palinsesti Mediaset nei primi mesi del 2020. Il recente flop di Oltre la soglia – la nuova fiction con protagonista Gabriella Pession – pare che abbia spinto i dirigenti dell’azienda televisiva a correre ai ripari.</p>
      <h3>Potrebbe cambiare la programmazione di Oltre la soglia</h3>
      <p>Al momento non ci sono annunci ufficiali ma dati gli ultimi ascolti tv di <a href="https://www.gossipetv.com/oltre-la-soglia-fiction-cast-attori-numero-puntate-repliche-446003">Oltre la soglia</a> sembra che la serie con Gabriella Pession e Giorgio Marchesi stia per lasciare la prima serata del mercoledì su Canale 5. Al suo posto, con tutta probabilità, la <a href="https://www.gossipetv.com/j-ax-figlio-riconferma-all-together-now-438580">seconda edizione di All Together Now, con Michelle Hunziker e J-Ax.</a> Per ora si tratta solo di un gossip tanto che <b>non è ancora chiaro quando verranno trasmesse le ultime puntate della fiction Mediaset.</b></p>
      <h3>Le prime novità sulla seconda edizione di All Together Now</h3>
      <p>Il meccanismo di All Together Now resta invariato per la seconda edizione dello spettacolo. Tra le new entry del muro degli esperti: <b>Iva Zanicchi (che ha già partecipato a qualche puntata della prima edizione), Loredana Bertè e Takagi &amp; Ketra.</b></p>
    </article>
  </body>
</html>