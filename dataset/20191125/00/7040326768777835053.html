<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/hayat-haberleri/wi-fiyi-kapat-sagligindan-olma-1393772"/>
    <meta property="og:site_name" content="Karar.com"/>
    <meta property="article:published_time" content="2019-11-25T00:37:00+00:00"/>
    <meta property="og:title" content="Wi-Fiyi kapat sağlığından olma"/>
    <meta property="og:description" content="Kanser ve radyasyon arasında ilişki olduğunu söyleyen Prof. Dr. Şerefnur Öztürk “Radyofrekans kaynağı cep telefonu, Wi-Fi ve internet bağlantıları çocukları 10 kat fazla etkiliyor” dedi."/>
  </head>
  <body>
    <article>
      <h1>Wi-Fiyi kapat sağlığından olma</h1>
      <address>
        <time datetime="2019-11-25T00:37:00+00:00">25 Nov 2019, 00:37</time>
      </address>
      <p>
        <b>Kanser ve radyasyon arasında ilişki olduğunu söyleyen Prof. Dr. Şerefnur Öztürk “Radyofrekans kaynağı cep telefonu, Wi-Fi ve internet bağlantıları çocukları 10 kat fazla etkiliyor” dedi.</b>
      </p>
      <p>
        <b>MELEK GEDİK </b>
      </p>
      <p>Türk Nöroloji Derneği Başkanı ve Selçuk Üniversitesi Tıp Fakültesi Nöroloji Anabilim Dalı Başkanı Prof. Dr. Şerefnur Öztürk radyasyonun önemli çevre kirliliği etmenlerinden birisi olduğunu ifade eden Prof. Dr. Öztürk, radyofrekans radyasyonunun hayatı ve sağlığı etkilediğini kaydetti. Radyofrekansla ilgili ciddi çalışmalar ve gözlemler yapıldığını anlatan Prof. Dr. Öztürk, “Uluslararası Kanser Ajansı, 2011’de radyofrekans radyasyonu ile kanserlerin artışı arasında ciddi bir ilişki olabileceğini bildirmiş durumda. Yani bu konuda dünyayı uyarmış durumda. Daha çok etkilenenler ise gelişmekte olan beyin yapılarında yani çocuk gelişiminde son derece önemli” dedi.</p>
      <p>Radyofrekans dalgalarına maruz kalmamak için dünyanın aldığı önlemler olduğunu kaydeden Öztürk, “Örneğin İngiltere ve Fransa’da anaokulu döneminde okulda telefon, internet gibi radyofrekans oluşturan ortamların olmamasına gayret ediliyor, hatta yasaklanmış durumda. Fransa’da 16 yaşından küçüklerin okullarda cep telefonu kullanmasına izin verilmiyor. Çocuklar bu konuda daha hassas, özellikle radyofrekans dalgalarına karşı. Çünkü onların kafa kemikleri daha ince ve derin beyin yapılarına kadar radyasyon etki edebiliyor. Yani etki 5-10 kat daha fazla oluyor ve daha ciddi etkilenmeler ortaya çıkabiliyor. Tabii bu aletleri 10-15 yıl gibi daha uzun süre kullanmışsanız, özellikle tek taraflı kullanıyorsanız etkiler daha belirgin olmaya başlıyor” şeklinde konuştu. Seyin tümörlerinin Avrupa’da gözle görünür oranda arttığını  söyleyen Öztürk, yurt dışında insanlara interneti sadece kullanırken açmalarının önerildiğini dile getirdi.</p>
    </article>
  </body>
</html>