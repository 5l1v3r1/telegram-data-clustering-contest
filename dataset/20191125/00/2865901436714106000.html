<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rezzime-dana-ponedeljak-vitorul-i-kjevo-ispostovali/343424"/>
    <meta property="og:site_name" content="MozzartSport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="REZZIME DANA (ponedeljak): Vitorul i Kjevo ispoštovali"/>
    <meta property="og:description" content="Pogledajte ko vam je 25. novembra doneo novac, a ko vas je prodao..."/>
  </head>
  <body>
    <article>
      <h1>REZZIME DANA (ponedeljak): Vitorul i Kjevo ispoštovali</h1>
      <h2>Pogledajte ko vam je 25. novembra doneo novac, a ko vas je prodao...</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p><b>NAPOMENA:</b> <i>U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</i></p>
      <p><b><a href="https://mozzartsport.com/fudbal/vesti/predlozzi-i-tipovanja-ponedeljak-dvoznak-u-birmingemu-prilika-u-komsiluku-i-izlet-u-egipat/343388">OVDE </a></b>pogledajte kako smo mi prošli u rubrici PREDLOZZI I TIPOVANJA.</p>
      <p>Evo kako ste vi tipovali...</p>
      <p>
        <b>ZAOKRUŽENO</b>
      </p>
      <p><b>VITORUL - SEPSI (tip 1, kvota 1,57) - 4:1</b><br/>Nije delovalo da će biti ovako ubedljivo. Vitorul jeste poveo u 4. minutu preko Gite, ali je Sepsi izjednačio u 27. minutu, a zatim i ostao sa dva igrača manje. I uprkos tome imao nerešeno na poluvremenu. Međutim, domaćin je to uspeo da iskoristi i postigne tri gola u nastavku, čak i jedan sa bele tačke. Mnogo su ti kartoni pomogli Vitorulu danas.</p>
      <p><b>KJEVO - VIRTUS ENTELA (tip 1, kvota 1,70) - 2:1</b><br/>Sve je ovde u suštini bilo gotovo vrlo brzo. Već u 2. minutu Kjevo je došao u prednost preko Vajsanena, da bi Dikman u 40. minutu podigao prednost na 2:0. U drugom poluvremenu je Entela bila bolja, došla je do gola u 54. minutu i tako malo zapetljala situaciju, ali to je bilo samo kratkog daha jer je Kjevo izdržao i došao do trijumfa.</p>
      <p><b>ODENZE - MIDTJILAND (tip 2, kvota 1,82) - 1:2</b><br/>Midtjiland je danas slavio 2:1 na gostovanju neugodnom Odenzeu i vezao šestu uzastopnu pobedu. Sa sjajnim izgledima da se serija nastavi jer u sledećem kolu dočekuje slabašnog fenjeraša Silkeborg. Midtjiland melje sve pred sobom, a Kopenhagen guta prašinu u trci za titulu. Devet kola pre kraja ligaškog dela danskog šampionata, Midtjiland ima sedam bodova više od drugoplasiranog Kopenhagena kojeg je pregazio u prošlom kolu sa 4:1. I ima drastično bolju gol-razliku koja odlučuje u eventualnom slučaju istog broja bodova.</p>
      <p>Opširnije <b><a href="https://www.mozzartsport.com/fudbal/vesti/sjajne-vesti-pogotovo-za-zvezdase-stizu-iz-danske-kopenhagen-guta-prasinu-otvara-se-zreb-za-ls-sledeceg-leta/343425">OVDE</a></b>.</p>
      <p><b>DUIZBURG - VIKTORIJA KELN (tip 1, kvota 1,75) - 2:1</b><br/>Nije nikako dobro pošlo večeras po Duizburg jer su gosti poveli u 23. minutu preko Bunjakua, ali se sve popravilo u 42. kada je Vermej izjednačio. Sa rezultatom 1:1 se otišlo na pauzu, a na pobedu je domaći tim čekao sve do 85. minuta kada je pogodio Sčepanik i tu je bio kraj za Viktoriju Keln. Nije bilo lako, ali Duizburg je uspeo do pobede.</p>
      <p>
        <b>PRECRTANO</b>
      </p>
      <p><b>LEĆE - KALJARI (tip 2, kvota 2,20) - 2:2</b><br/>Dva penala, tri crvena kartona, tri gola, neviđene gluposti igrača Kaljarija i prokockani 2:0 u poslednjih sedam minuta utakmice na Via del Mareu! Jedan od najuzbudljivijih mečeva ove sezone u Kalču bez dileme, završen je nerešeno (2:2), tim sa Sardinije zadržao je četvrtu poziciju (ima bolju gol razliku od Rome), ali ako mu u finišu šampionata budu zafalila ova dva boda (recimo, za izlazak u Evropu, ili možda čak za Ligu šampiona) znaće i navijači i svi ostali u klubu na koga treba upirati prstom. </p>
      <p>Opširnije <b><a href="https://www.mozzartsport.com/fudbal/vesti/dva-penala-tri-crvena-kartona-nevidene-gluposti-igraca-kaljarija-i-prokockanih-2-0-za-sedam-minuta-video/343412">OVDE</a></b>.</p>
      <p><b>NEC - UTREHT (tip 1, kvota 1,35) - 0:0</b><br/>Igrali ste keca, imalo je to rezona, ali se ovaj meč završio rezultatom koji je najmanje popularan - 0:0. Niti su navijači na stadionu uživali, niti je vama prošao tip. A mogao je jer je NEC imao posed lopte od 58%, imao je 15 udaraca ka golu protivnika, od toga šest u okvir gola, ali se na kraju nije dobro završilo po Nec.</p>
      <p><b>HANOVER - DARMŠTAT (tip 1, kvota 1,95) - 1:2</b><br/>Potpuno ludih 30 minuta i posle toga ništa. Sve se izdešavalo u prvih pola sata. Darmštat je poveo već u 4. minutu preko Antona posle autogola. Haraguči je doneo izjednačenje Hanoveru 10 minuta kasnije i kada je delovalo da je domaćin postavio neki balans dogodio 29. minut. Darmštat je poveo preko Kempea i stigao do tri boda. Imao je Hanover i postignut gol u drugom poluvremenu, ali je on poništen.</p>
      <p><b>AJAKS II - HELMOND (tip 1, kvota 1,15) - 1:1</b><br/>Ništa od keca na ovoj utakmici. Čak je mogla lako i dvojka da dođe jer je Helmond došao da igra hrabro, vodio je od 14. minuta utakmice i sve do 65. minuta se činilo da bi Helmond mogao do pobede, ali je u tom minutu Ekelenkamp doneo izjednačenje i do kraja nije bilo promene. Iako su svi oni koji su čekali keca čekali da padne još jedan gol. Nije se to dogodilo na kraju.</p>
      <p><b>ENPI - ZAMALEK (tip 2, kvota 1,65) - 2:1</b><br/>Bukvalno od prvog minuta ste mogli da vidite da se ovo neće dobro završiti. Enpi je došao u prednost u 1. minutu preko Basiunija, a Zamalek je uspeo koliko-toliko da se vrati u igru jer je Ala doneo izjednačenje u 42. minutu iz penala. I kao što je Enpi dao gol u 1. minutu, dao ga je i u 91. preko Šerifa za konačnu pobedu od 2:1.</p>
      <p><b>ASTON VILA - NJUKASL (tip GG, kvota 1,70) - 2:0</b><br/>Pre tačno mesec dana Aston Vila ušla je u seriju paklenih utakmica. Period između 26. oktobra i 8. decembra najteži je u godini za četu Dina Smita i zato jedini meč u kome je Vila favorit u tom periodu morao je da bude dobijen. Zacrtano - ispunjeno. U poslednjem meču 13. runde, u Birmingemu, pao je Njukasl - 2:0. Ovom pobedom Vila je prekinula seriju od tri poraza (Mančesster Siti, Liverpul, Vulverhempton) i napravila dobru uvertiru za predstojeća tri meča (Mančester Junajted, Čelsi, Lester) iz kojih bi svaki osvojen bodić bio zlata vredan. Ali, ovde je problem što Njukasl nije dao gol i zato nije prošao GG.</p>
      <p>Opširnije <b><a href="https://www.mozzartsport.com/fudbal/vesti/vila-maksimalno-iskoristila-slobodan-vikend-u-paklu-video/343427">OVDE</a></b>.</p>
      <figure>
        <img src="https://mozzartsport.com/upload/CKEditor/25.11.2019./6.%20Korporativne%20komunikacije%20za%20primer.jpg"/>
      </figure>
    </article>
  </body>
</html>