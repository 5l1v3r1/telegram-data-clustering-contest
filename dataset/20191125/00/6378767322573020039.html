<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24hod.sk/madarsky-sud-nariadil-vzatie-dvoch-rumunov-do-vazby-cl722901.html"/>
    <meta property="og:site_name" content="24hod.sk"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Maďarský súd nariadil vzatie dvoch Rumunov do väzby"/>
    <meta property="og:description" content="24hod.sk - Maďarský súd nariadil vzatie dvoch Rumunov do väzby - Segedínsky okresný súd nariadil vziať do vyšetrovacej väzby dvoch občanov Rumunska, ktorí chceli cez srbsko-maďarský hraničný priechod Horgoš-Röszke prepašovať 43 ..."/>
  </head>
  <body>
    <article>
      <h1>Maďarský súd nariadil vzatie dvoch Rumunov do väzby</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">24hod.sk - 24 hodín s.r.o. - WebSys s.r.o., https://www.facebook.com/24hod.sk</a></address>
      <p><b>Segedínsky okresný súd nariadil vziať do vyšetrovacej väzby dvoch občanov Rumunska, ktorí chceli cez srbsko-maďarský hraničný priechod Horgoš-Röszke prepašovať 43 ...</b><br/>Budapešť 25. novembra (TASR) - Segedínsky okresný súd nariadil vziať do vyšetrovacej väzby dvoch občanov Rumunska, ktorí chceli cez srbsko-maďarský hraničný priechod Horgoš-Röszke prepašovať 43 kilogramov marihuany, informovala v pondelok agentúra MTI.</p>
      <figure>
        <img src="https://turbo.web2media.sk/adnoscript.php?pid=42&amp;ord='.1574722398.'"/>
      </figure>
      <p>Hovorkyňa súdu Erika Juhászová uviedla, že dvojica je stíhaná pre podozrenie z prechovávania mimoriadne veľkého množstva drog.<br/><br/>Rumuni cestovali autobusom smerujúcim z Belehradu do Budapešti. Colníci pri kontrole na diaľničnom hraničnom priechode v ich kufroch našli 17 balíčkov marihuany s celkovou hmotnosťou 43 kilogramov.<br/><br/>Voči verdiktu súdu sa odvolali podozriví, ako aj ich obhajcovia.<br/><br/><i>Spravodajca TASR Ladislav Vallach</i><br/><br/>Zdroj: <a href="http://www.teraz.sk/">Teraz.sk</a>, spravodajský portál tlačovej agentúry <a href="http://www.tasr.sk/">TASR</a></p>
    </article>
  </body>
</html>