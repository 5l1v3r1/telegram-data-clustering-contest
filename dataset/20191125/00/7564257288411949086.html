<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/business/135091-ukroboronprom-obrav-novogo-direktora-zhitomirskogo-bronetankovogo-zavodu.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Укроборонпром обрав нового директора Житомирського бронетанкового заводу"/>
    <meta property="og:description" content="Переможцем відбору на посаду Директора Державного підприємства “Житомирський бронетанковий завод” став Олексій Жуковець.Відкритий конкурс на посаду був оголошений 7 жовтня 2019 р. Було подано 38 заяв, із них було сформовано “короткий список” із 6 кандидатів. В рамках номінаційного комітету кандидатами було представлене стратегічне бачення розвитку підприємства та плани першочергових кроків на посаді.Олексій Жуковець має найбільш відповідний вимогам досвід та презентував найреалістичнішу стратегію розвитку Житомирського бронетанкового заводу. Він побудував свою кар’єру у сфері машинобудівного підприємства. Створював підприємство на основі виробничого комплексу ЗАТ &quot;Макіївський труболиварний завод&quot;, який до цього не функціонував. Налагоджував виробництво нестандартного обладнання для металургійної промисловості з &quot;нуля&quot;. Займався підбором персоналу, відновленням, ремонтом та запуском обладнання, проводив тендерні торги, організовував виробництво і налагоджував комерційну діяльність.&quot;Я вважаю, що машинобудування…"/>
  </head>
  <body>
    <article>
      <h1>Укроборонпром обрав нового директора Житомирського бронетанкового заводу</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <figure>
        <img src="http://ruporzt.com.ua/uploads/posts/2019-11/1574699890_stgwe6y.jpg"/>
      </figure>
      <p>Переможцем відбору на посаду Директора Державного підприємства “Житомирський бронетанковий завод” став Олексій Жуковець.<br/><br/>Відкритий конкурс на посаду був оголошений 7 жовтня 2019 р. Було подано 38 заяв, із них було сформовано “короткий список” із 6 кандидатів. В рамках номінаційного комітету кандидатами було представлене стратегічне бачення розвитку підприємства та плани першочергових кроків на посаді.<br/><br/>Олексій Жуковець має найбільш відповідний вимогам досвід та презентував найреалістичнішу стратегію розвитку Житомирського бронетанкового заводу. Він побудував свою кар’єру у сфері машинобудівного підприємства. Створював підприємство на основі виробничого комплексу ЗАТ "Макіївський труболиварний завод", який до цього не функціонував. Налагоджував виробництво нестандартного обладнання для металургійної промисловості з "нуля". Займався підбором персоналу, відновленням, ремонтом та запуском обладнання, проводив тендерні торги, організовував виробництво і налагоджував комерційну діяльність.<br/><br/>"Я вважаю, що машинобудування є одним з локомотивів економіки, а машинобудування оборонної галузі – рушій технічного прогресу. Хочу, щоб наша країна зберегла і розвинула наявний людський, науковий та технічний потенціал. Вірю, що мій досвід і бажання працювати в поєднанні з ресурсами Житомирського бронетанкового заводу будуть корисними для економічному розвитку цього важливого для галузі підприємства", – прокоментував відбір та призначення Олексій Жуковець. <br/><br/>По закінченню відбору й відповідно до його нових правил Олексій Жуковець пройшов перевірку на поліграфі.<br/><br/>До складу номінаційного комітету входило керівництво Концерну, представники посольств G7, незалежних антикорупційних громадських організацій НАКО та State Watch, представники профільного комітету ВРУ та РНБО.<br/><br/><b>Довідка:</b><br/>Житомирський бронетанковий завод (ЖБТЗ) — державне підприємство, входить у склад концерну “Укроборонпром”. ЖБТЗ займається виготовленням, капітальним ремонтом та модернізацією легкоброньованої техніки різних модифікацій: БРДМ, БТР, БМП, БМД, ГМ-575, -578, а також машин на їх базі.</p>
    </article>
  </body>
</html>