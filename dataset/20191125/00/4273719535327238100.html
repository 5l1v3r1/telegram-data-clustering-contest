<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/maharashtra-assembly-election-2019/maharashtra-ncp-congress-bjp-shiv-sena-supreme-court-119112500007_1.html"/>
    <meta property="og:site_name" content="Webdunia"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="महाराष्ट्र के सियासी संग्राम पर आज सुप्रीम कोर्ट का बड़ा फैसला"/>
    <meta property="og:description" content="नई दिल्ली। महाराष्ट्र के सियासी संग्राम पर आज सुप्रीम कोर्ट बड़ा फैसला देगा। रविवार को हुई सुनवाई में सुप्रीम कोर्ट ने केंद्र, राज्य सरकार, देवेन्द्र फडणवीस को नोटिस जारी किया था। कोर्ट शिवसेना, एनसीपी, कांग्रेस गठबंधन की याचिका पर सोमवार को सुबह 10.30 बजे सुनवाई करेगा। अब सुप्रीम कोर्ट पर की निगाहें टिकी हुई हैं।"/>
  </head>
  <body>
    <article>
      <h1>महाराष्ट्र के सियासी संग्राम पर आज सुप्रीम कोर्ट का बड़ा फैसला</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Webdunia</a></address>
      <p>नई दिल्ली। <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%AE%E0%A4%B9%E0%A4%BE%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0">महाराष्ट्र </a>के सियासी संग्राम पर आज <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%B8%E0%A5%81%E0%A4%AA%E0%A5%8D%E0%A4%B0%E0%A5%80%E0%A4%AE+%E0%A4%95%E0%A5%8B%E0%A4%B0%E0%A5%8D%E0%A4%9F">सुप्रीम कोर्ट </a>बड़ा फैसला देगा। रविवार को हुई सुनवाई में सुप्रीम कोर्ट ने केंद्र, राज्य सरकार, देवेन्द्र फडणवीस को नोटिस जारी किया था। कोर्ट शिवसेना, एनसीपी, <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%95%E0%A4%BE%E0%A4%82%E0%A4%97%E0%A5%8D%E0%A4%B0%E0%A5%87%E0%A4%B8">कांग्रेस </a>गठबंधन की याचिका पर सोमवार को सुबह 10.30 बजे सुनवाई करेगा। अब सुप्रीम कोर्ट पर की निगाहें टिकी हुई हैं। <br/><b>ALSO READ:<br/><a href="https://hindi.webdunia.com/national-hindi-news/devendra-fadanvees-meets-with-ajit-pawar-119112400066_1.html">देवेंद्र फडणवीस से मिले अजित पवार, 45 मिनट तक हुई बात</a></b><br/><br/>महाराष्ट्र के सियासी रण में सभी दलों का दावा है कि उनके पास बहुमत का जादुई आंकड़ा है। रविवार को इस मामले में सुनवाई करते हुए सुप्रीम कोर्ट ने सभी दलों को नोटिस जारी किया था। सुप्रीम कोर्ट ने कहा था कि विधायकों और राज्यपाल की चिट्ठी देखने के बाद ही मामले की सुनवाई करेगा।</p>
      <figure>
        <img src="https://media.webdunia.com/_media/hi/img/article/2019-11/23/full/1574491882-0814.jpg"/>
      </figure>
      <p>तीन जजों की बेंच ने रविवार को कहा कि बेशक बहुमत साबित करने का फ्लोर टेस्ट ही तरीका है, लेकिन हम पहले फडणवीस की ओर से दिए गए विधायकों के समर्थन वाले पत्र और राज्यपाल से मिली सरकार बनाने की चिट्ठी देखना चाहते हैं। उसके बाद उचित आदेश जारी हो सकता है।<br/>रविवार की देर रात सीएम देवेंद्र फडणवीस ने अजित पवार के साथ वर्षा बंगले में बैठक की। बैठक में अजीत पवार और देवेंद्र फडणवीस के साथ भूपेंद्र यादव भी मौजूद थे। खबरों के अनुसार अजित पवार और देवेंद्र फडणवीस के बीच फ्लोर मैनेजमेंट और सुप्रीम कोर्ट के फैसले को लेकर चर्चा की।</p>
    </article>
  </body>
</html>