<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/vlada/135085-v-oblasny-rad-v-onlayn-rezhim-viznachili-predstavnikv-gromadskost-yak-obiratimut-kervnika-krayeznavchogo-muzeyu.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="В обласній раді в онлайн-режимі визначили представників громадськості, які обиратимуть керівника краєзнавчого музею"/>
    <meta property="og:description" content="В обласній раді 25 листопада в режимі онлайн-трансляції відбулось жеребкування, під час якого обрано представників громадських організацій, що увійдуть до складу конкурсної комісії на заміщення посади директора комунального закладу «Житомирський обласний краєзнавчий музей».Усього 2 громадські організації культурного спрямування висунули 6 представників, зокрема громадські організації «ЛАДА» та «Житомирська туристична асоціація».За результатами жеребкування, яке проводила голова постійної комісії обласної ради з гуманітарних питань Олена Галагуза, до конкурсної комісії обрано три представники громадськості. Зокрема, Людмилу Заліщук та Святозара Шевелюка - від ГО «ЛАДА» та Ольгу Мілінчук, яка представляє ГО «Житомирська туристична асоціація».Відеозапис жеребкування можна переглянути на каналі YouTube Житомирської обласної ради.Нагадаємо, що обласна рада 29 жовтня оголосила конкурс на посаду керівника комунального закладу «Житомирський обласний краєзнавчий музей»."/>
  </head>
  <body>
    <article>
      <h1>В обласній раді в онлайн-режимі визначили представників громадськості, які обиратимуть керівника краєзнавчого музею</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <figure>
        <img src="http://ruporzt.com.ua/uploads/posts/2019-11/1574689803_02.jpg"/>
      </figure>
      <p>В обласній раді 25 листопада в режимі онлайн-трансляції відбулось жеребкування, під час якого обрано представників громадських організацій, що увійдуть до складу конкурсної комісії на заміщення посади директора комунального закладу «Житомирський обласний краєзнавчий музей».<br/><br/>Усього 2 громадські організації культурного спрямування висунули 6 представників, зокрема громадські організації «ЛАДА» та «Житомирська туристична асоціація».<br/><br/>За результатами жеребкування, яке проводила голова постійної комісії обласної ради з гуманітарних питань Олена Галагуза, до конкурсної комісії обрано три представники громадськості. Зокрема, Людмилу Заліщук та Святозара Шевелюка - від ГО «ЛАДА» та Ольгу Мілінчук, яка представляє ГО «Житомирська туристична асоціація».<br/><br/>Відеозапис жеребкування можна переглянути на каналі YouTube Житомирської обласної ради.<br/><br/>Нагадаємо, що обласна рада 29 жовтня оголосила конкурс на посаду керівника комунального закладу «Житомирський обласний краєзнавчий музей».</p>
    </article>
  </body>
</html>