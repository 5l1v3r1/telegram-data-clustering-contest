<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/3hd49z"/>
    <meta property="og:site_name" content="News7 Tamil"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="அரசுப்பள்ளிகளில் அடுத்த ஆண்டு கூடுதலாக 5 லட்சம் மாணவர்கள் சேர்க்கப்படுவார்கள் : அமைச்சர் செங்கோட்டையன்"/>
    <meta property="og:description" content="அரசுப்பள்ளிகளில் அடுத்த ஆண்டு கூடுதலாக 5 லட்சம் மாணவர்கள் சேர்க்கப்படுவார்கள் : அமைச்சர் செங்கோட்டையன்"/>
  </head>
  <body>
    <article>
      <h1>அரசுப்பள்ளிகளில் அடுத்த ஆண்டு கூடுதலாக 5 லட்சம் மாணவர்கள் சேர்க்கப்படுவார்கள் : அமைச்சர் செங்கோட்டையன்</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">wasim</a></address>
      <p>
        <b>அரசுப்பள்ளிகளில் அடுத்த ஆண்டு 5 லட்சம் மாணவர்கள் சேர்க்கப்படுவார்கள் என பள்ளிக் கல்வித் துறை அமைச்சர் செங்கோட்டையன்  தெரிவித்துள்ளார்.  </b>
      </p>
      <p>திண்டுக்கல் மாவட்டம் ஒட்டன்சத்திரத்தில் தனியார் பள்ளி பொன்விழா ஆண்டு நிகழ்ச்சியில் தமிழக பள்ளிக்கல்வித்துறை அமைச்சர் செங்கோட்டையன், தமிழக வனத்துறை அமைச்சர் திண்டுக்கல் சீனிவாசன் ஆகியோர் கலந்து கொண்டனர். பின்னர் செய்தியாளர்களிடம் பேசிய அமைச்சர் செங்கோட்டையன், நடப்பாண்டில் 2 லட்சம் மாணவர்கள் அரசு பள்ளிகளில் கூடுதலாக சேர்ந்துள்ளனர் என்றும், அடுத்த ஆண்டு 5 லட்சம் மாணவர்கள் வரை சேர்க்கப்படுவர் என்றும் கூறினார். மேலும், அரசு பள்ளியில் மாணவர் சேர்க்கை குறித்த அனைத்து புள்ளிவிவரங்களும் அரசிடம் உள்ளது என்றும் அவர் தெரிவித்தார். </p>
      <p>தொடர்ந்து பேசிய அமைச்சர் செங்கோட்டையன், 12ஆம் வகுப்பு புதிய பாடத்திட்டத்தை படித்தாலே நீட் தேர்வு உள்ளிட்ட தேர்வுகளில் வெற்றிப்பெற்று விடலாம் என்று கூறினார். விரைவில் அரசு பள்ளி வகுப்பறைகளில் கணிணிகள் வைக்கப்பட உள்ளன என்றும்  செங்கோட்டையன் கூறினார்.</p>
    </article>
  </body>
</html>