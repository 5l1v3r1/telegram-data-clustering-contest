<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://golossokal.com.ua/podii/policeiski-rozshykali-lvivskih-stydentiv-y-rivnomy.html"/>
    <meta property="og:site_name" content="Голос Сокальщини - новини Сокаля, Червонограда"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Поліцейські розшукали львівських студентів у Рівному"/>
    <meta property="og:description" content="Оперативники поліції Львівщини спільно зі своїми колегами – поліцейськими з Рівненської області пров..."/>
  </head>
  <body>
    <article>
      <h1>Поліцейські розшукали львівських студентів у Рівному</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://golossokal.com.ua/author/zhovkivchka" target="_blank">Андрій Гаврилюк</a></address>
      <p>
        <b>Оперативники поліції Львівщини спільно зі своїми колегами – поліцейськими з Рівненської області проведеними розшуковими заходами встановили місце перебування підлітків. Жодних протиправних дій щодо студентів вчинено не було.</b>
      </p>
      <p>Про це <a href="https://golossokal.com.ua/">Голосу Сокальщини</a> повідомили у <a href="https://lv.npu.gov.ua/">Поліції Львівської області</a>.</p>
      <p>У Франківський відділ поліції 23 листопада звернулись батьки трьох студентів одного з львівських вищих навчальних закладів – двох хлопців та дівчини віком сімнадцять років. Як пояснили заявники, напередодні їх діти вийшли з гуртожитку, де проживали і досі про їх місце перебування нічого невідомо.</p>
      <p>«Ми негайно оголосили неповнолітніх у розшук, до якого були задіяні оперативники та працівники інших підрозділів поліції. Разом з тим, орієнтування на безвісно зниклих ми передали правоохоронцям в інші області. Проведеними оперативно-розшуковими заходами, спільно з нашими колегами у Рівненській області встановлено місце перебування студентів. Ми їх виявили у Рівному. Вони здорові та неушкоджені, жодних протиправних дій щодо неповнолітніх вчинено не було», – розповів заступник начальника Головного управління Національної поліції у Львівській області полковник поліції Тарас Сабанюк.</p>
      <p>
        <b>Відділ комунікації поліції Львівської області</b>
      </p>
      <related>
        <h4>Публікації по темі</h4>
        <a href="https://golossokal.com.ua/podii/na-striishini-travmyvavsia-skyterist.html"/>
        <a href="https://golossokal.com.ua/podii/y-lvovi-vodii-mersedesa-v-ihav-y-derevo.html"/>
        <a href="https://golossokal.com.ua/podii/na-lvivshini-policeiski-rozslidyut-obstavini-zagibeli-jinki-na-zaliznichnii-kolii.html"/>
      </related>
    </article>
  </body>
</html>