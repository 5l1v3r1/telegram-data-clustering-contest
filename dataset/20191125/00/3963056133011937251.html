<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mind_the_gap/stop_violenza_sulle_donne_onu_giornata_25_novembre_oggi-4885432.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Violenza sulle donne, l'Onu: «Una su tre ha subito abusi»"/>
    <meta property="og:description" content="Una donna su 3 nel mondo ha subito violenza fisica o sessuale ad un certo punto della sua vita, il più delle volte dal proprio partner. Solo il 52% delle donne sposate prende liberamente le..."/>
  </head>
  <body>
    <article>
      <h1>Violenza sulle donne, l'Onu: «Una su tre ha subito abusi»</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Una donna su 3 nel mondo ha subito violenza fisica o sessuale ad un certo punto della sua vita, il più delle volte dal proprio partner. Solo il 52% delle donne sposate prende liberamente le proprie decisioni sul sesso, l'uso della contraccezione e l'assistenza sanitaria. Quasi 750 milioni di donne e ragazze in tutto il mondo si sono sposate prima del loro diciottesimo compleanno. Più di 200 milioni di donne e ragazze hanno subito mutilazioni genitali femminili. Sono i dati allarmanti forniti dall<a href="https://www.ilmessaggero.it/t/onu/">'<b>Onu</b></a> in occasione della Giornata mondiale contro la <a href="https://www.ilmessaggero.it/t/violenza-sulle-donne/"><b>violenza sulle donne </b></a>che sottolineano anche come una donna su 2 uccisa in tutto il mondo è stata vittima del suo partner o della sua famiglia mentre solo 1 uomo su 20 è stato ucciso in circostanze simili. Inoltre sono donne o ragazze Il 71% di tutte le vittime della tratta di esseri umani in tutto il mondo, tre quarti delle quali sono sfruttate sessualmente.</p>
      <p>
        <a href="https://www.ilmessaggero.it/mind_the_gap/news/violenza_sulle_donne_giornata_25_novembre_stop_violenza_sulle_donne_mattarella-4885401.html">Violenza sulle donne, Mattarella: «È emergenza pubblica, c'è ancora molto da fare»</a>
      </p>
      <p>
        <a href="https://www.ilmessaggero.it/mind_the_gap/news/violenza_sulle_donne_2019_giornata_25_novembre_2019_perche_si_celebra_sorelle_mirabal_chi_sono_storia-4885134.html">Violenza sulle donne, ecco perché si celebra il 25 novembre: chi sono le sorelle Mirabal</a>
      </p>
      <p>«La violenza sessuale contro le donne e le ragazze affonda le sue radici in secoli di dominazione maschile - ha dichiarato il Segretario generale delle Nazioni Unite, Antonio Guterres in occasione della giornata mondiale contro la violenza sulle donne - Non dimentichiamo che le disuguaglianze di genere, che sono alla base della cultura dello stupro, sono uno squilibrio di potere». Oggi la violenza contro le donne e le ragazze, secondo quanto sottolinea l'Onu, è una delle violazioni dei diritti umani più diffuse, persistenti e devastanti al mondo. Rimane anche una delle violazioni meno segnalate a causa dell'impunità, del silenzio, dello stigma e del senso di vergogna che lo circondano. Le conseguenze psicologiche, sessuali e riproduttive negative di tale violenza colpiscono le donne in tutte le fasi della loro vita. Ma le donne non sono vittime solo di la violenza sessuale: ad esempio l'abbandono scolastico precoce nega loro il diritto all'istruzione impedisce alle donne di accedere all'istruzione superiore e dunque le ghettizza nel mercato del lavoro. L'Onu ribadisce inoltre come la violenza contro le donne continua ad essere un ostacolo al raggiungimento dell'uguaglianza, dello sviluppo, della pace e della realizzazione dei diritti umani. Dunque, la promessa contenuta negli Obiettivi di Sviluppo Sostenibile 'non lasciando indietro nessunò non può essere soddisfatta senza porre fine alla violenza contro le donne e le ragazze.</p>
      <footer>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/mind_the_gap/violenza_sulle_donne_giornata_25_novembre_stop_violenza_sulle_donne_mattarella-4885401.html"/>
        <a href="https://www.ilmessaggero.it/mind_the_gap/violenza_sulle_donne_2019_giornata_caterina_balivo_elena_santarelli_social_25_novembre-4885379.html"/>
        <a href="https://www.ilmessaggero.it/mind_the_gap/violenza_sulle_donne_2019_giornata_25_novembre_2019_perche_si_celebra_sorelle_mirabal_chi_sono_storia-4885134.html"/>
        <a href="https://www.ilmessaggero.it/video/mind_the_gap/violenza_donne_non_e_normale_che_sia_normale-4877688.html"/>
        <a href="https://www.ilmessaggero.it/video/invista/violenza_donne_cristoforetti_voglio_mandare_messaggio_di_incoraggiamento_alle_vittime-4877666.html"/>
      </related>
    </article>
  </body>
</html>