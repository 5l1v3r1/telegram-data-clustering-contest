<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939741/%D9%88%D8%A7%DA%A9%D9%86%D8%B4-%D8%A7%D8%AA%D8%AD%D8%A7%D8%AF%DB%8C%D9%87-%D8%B9%D8%B1%D8%A8-%D8%A8%D9%87-%D9%85%D9%88%D8%B6%D8%B9-%D8%A2%D9%85%D8%B1%DB%8C%DA%A9%D8%A7-%D8%AF%D8%B1%D8%A8%D8%A7%D8%B1%D9%87-%D8%B4%D9%87%D8%B1%DA%A9%E2%80%8C%D8%B3%D8%A7%D8%B2%DB%8C"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="واکنش اتحادیه عرب به موضع آمریکا درباره شهرک‌سازی"/>
    <meta property="og:description" content="دبیرکل اتحادیه عرب اظهارات وزیر خارجه آمریکا مبنی بر اینکه دیگر کشورش شهرک‌سازی‌های اسرائیل در کرانه باختری را مغایر با قانون بین المللی نمی‌داند، محکوم کرد.به گزارش تابناک به نقل از ایسنا، به نقل از روسیا الیوم، احمد ابوالغیط، دبیرکل اتحادیه عرب در بیانیه‌ای هشدار داد که این تغییر تأسف‌برانگیز در موضع آمریکا می‌تواند شهرک‌نشین‌ها را به انجام خشونت و وحشی‌گری بیشتر علیه ساکنان فلسطینی سوق دهد و هرگونه احتمال ولو کوچک برای تحقق صلح عادلانه مبتنی بر پایان اشغال‌گری‌ها در آینده نزدیک را از بین ببرد.دبیرکل اتحادیه عرب عنوان داشت: قانون بین المللی را تمامی جامعه بین الملل و نه فقط یک کشور تدوین می‌کند، حال این یک کشور هرچقدر هم اهمیت داشته باشد. اشغالگری اسرائیل در اراضی فلسطین یک اشغالگری باقی می‌ماند که تمامی جهانیان آن را محکوم می‌کنند و شهرک‌سازی‌ها از حیث قانونی امری باطل خواهد ماند و از ناحیه اخلاقی، لکه ننگی بر کسانی که آن را انجام داده یا تأیید می‌کنند، باقی خواهد گذاشت و این صرف نظر از تلاش‌های بسیاری است که برای زیبا جلوه دادن این شهرک‌سازی‌های قبیح صورت می‌گیرد."/>
  </head>
  <body>
    <article>
      <h1>واکنش اتحادیه عرب به موضع آمریکا درباره شهرک‌سازی</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>دبیرکل اتحادیه عرب اظهارات وزیر خارجه آمریکا مبنی بر اینکه دیگر کشورش شهرک‌سازی‌های اسرائیل در کرانه باختری را مغایر با قانون بین المللی نمی‌داند، محکوم کرد.<br/><br/>به گزارش تابناک به نقل از ایسنا، به نقل از روسیا الیوم، احمد ابوالغیط، دبیرکل اتحادیه عرب در بیانیه‌ای هشدار داد که این تغییر تأسف‌برانگیز در موضع آمریکا می‌تواند شهرک‌نشین‌ها را به انجام خشونت و وحشی‌گری بیشتر علیه ساکنان فلسطینی سوق دهد و هرگونه احتمال ولو کوچک برای تحقق صلح عادلانه مبتنی بر پایان اشغال‌گری‌ها در آینده نزدیک را از بین ببرد.<br/><br/>دبیرکل اتحادیه عرب عنوان داشت: قانون بین المللی را تمامی جامعه بین الملل و نه فقط یک کشور تدوین می‌کند، حال این یک کشور هرچقدر هم اهمیت داشته باشد. اشغالگری اسرائیل در اراضی فلسطین یک اشغالگری باقی می‌ماند که تمامی جهانیان آن را محکوم می‌کنند و شهرک‌سازی‌ها از حیث قانونی امری باطل خواهد ماند و از ناحیه اخلاقی، لکه ننگی بر کسانی که آن را انجام داده یا تأیید می‌کنند، باقی خواهد گذاشت و این صرف نظر از تلاش‌های بسیاری است که برای زیبا جلوه دادن این شهرک‌سازی‌های قبیح صورت می‌گیرد.</p>
    </article>
  </body>
</html>