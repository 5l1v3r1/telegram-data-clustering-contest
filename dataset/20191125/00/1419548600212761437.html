<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/3s46w9"/>
    <meta property="og:site_name" content="News7 Tamil"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="நோயாளிக்கு செலுத்தப்பட்ட ஊசி இடுப்பிலேயே உடைந்த அதிர்ச்சி சம்பவம்!"/>
    <meta property="og:description" content="நோயாளிக்கு செலுத்தப்பட்ட ஊசி இடுப்பிலேயே உடைந்த அதிர்ச்சி சம்பவம்!"/>
  </head>
  <body>
    <article>
      <h1>நோயாளிக்கு செலுத்தப்பட்ட ஊசி இடுப்பிலேயே உடைந்த அதிர்ச்சி சம்பவம்!</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">saravanamanoj</a></address>
      <p>
        <b>தனியார் மருத்துவமனையில் காய்ச்சலுக்கு அனுமதிக்கப்பட்டவருக்கு செலுத்தப்பட்ட ஊசி இடுப்பிலேயே உடைந்து இருந்த சம்பவம் அதிர்ச்சியை ஏற்படுத்தி உள்ளது.</b>
      </p>
      <p>கோவை குனியமுத்தூர் பகுதியை சேர்ந்தவர் தம்பிதுரை. இவர் கடந்த 22ம் தேதி காய்ச்சல் காரணமாக குனியமுத்தூர் பகுதியிலுள்ள தனியார் மருத்துவமனைக்கு சென்றுள்ளார். அங்கு தம்பிதுரையை பரிசோதித்த மருத்துவர்கள் அவருக்கு Typhoid காய்ச்சல் உள்ளதாக கூறி ஊசி போடப்பட்டுள்ளது. ஆனால் ஊசியின் முனை பகுதி உடைந்து இடுப்பு பகுதியிலேயே சிக்கியுள்ளதாக கூறப்படுகிறது. </p>
      <p>இதையடுத்து வீடு திரும்பிய தம்பிதுரைக்கு ஊசி போட்ட இடத்தில் தொடர்ந்து வலி நீடித்து வந்ததால் சந்தேகமடைந்த அவர் வேறு ஒரு தனியார் மருத்துவமனையில் ஸ்கேன் செய்து பார்த்துள்ளார். அதில் 7 மில்லி மீட்டர் அளவுள்ள ஊசியின் முனை பகுதி எலும்பில் சிக்கி இருப்பது தெரியவந்தது. இதுகுறித்து மருத்துவமனை நிர்வாகத்திடம் கேட்டதற்கு, உரிய பதில் தர மறுத்துடன், மிரட்டல் விடுத்ததாகவும் புகார் கூறியுள்ளார். </p>
      <p>இதனையடுத்து கோவை அரசு மருத்துவமனையில் அறுவை சிகிச்சை மூலம் ஊசியை அகற்றுவதற்காக தம்பிதுரை அனுமதிக்கப்பட்டுள்ளார். <br/> </p>
    </article>
  </body>
</html>