<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/giulia-de-lellis-racconta-un-episodio-doloroso-ci-sono-rimasta-male/"/>
    <meta property="og:site_name" content="LaNostraTv"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Giulia De Lellis racconta un episodio doloroso: “Ci sono rimasta male”"/>
    <meta property="og:description" content="Giulia De Lellis parla di uno spiacevole episodio sui social: &quot;Troppa cattiveria&quot; Giulia De Lellis ha rilasciato una lunga intervista al settimanale"/>
  </head>
  <body>
    <article>
      <h1>Giulia De Lellis racconta un episodio doloroso: “Ci sono rimasta male”</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i0.wp.com/www.lanostratv.it/wp-content/uploads/2019/05/foto_giulia_delellis-e1559298159318.jpg"/>
      </figure>
      <h3>Giulia De Lellis parla di uno spiacevole episodio sui social: “Troppa cattiveria”</h3>
      <p><b>Giulia De Lellis</b> ha rilasciato una lunga intervista al settimanale <i>Vanity Fair</i>. E in questa occasione la giovane influencer ha parlato ovviamente del successo del suo libro, della sua vita privata e del suo rapporto con gli hater. E proprio su questi ultimi la ragazza ha voluto svelare un brutto episodio che l’ha colpita molto nel profondo:</p>
      <blockquote>“Ho messo la foto di mia nipote sui social e le persone sono state cattive e maligne…Ci sono rimasta così male che adesso i commenti non li leggo più…Nè buoni, nè cattivi…Ma soprattutto non mi toccano più…”</blockquote>
      <p>Insomma da questo brutto episodio <b>Giulia De Lellis</b> si è promessa di non dare troppo peso ai commenti delle persone su instagram, aggiungendo anche di aver capito bene di non poter piacere a tutti: <i>“Ma non è una tragedia…”</i></p>
      <h3>Giulia De Lellis sul suo libro confessa: “Non volevo scriverlo”</h3>
      <p>Il giornalista di <i>Vanity Fair</i> ha poi voluto chiedere a <b>Giulia De Lellis</b> come sia nata l’idea di scrivere questo suo libro. E la ragazza ha tenuto a chiarire subito un punto:</p>
      <blockquote>“Non volevo scrivere il libro, l’esperienza non era stata proprio di quelle da ricordare…”</blockquote>
      <p>Tuttavia c’è stato poi qualcuno di speciale che l’ha convinta a gettarsi in questa nuova avventura letteraria: <i>“Mi disse ‘scrivilo può aiutarti tanto questo morto non te lo sei mai pianto, e se non lo fai per te, puoi aiutare qualcun altro’…”</i> E infatti <b>Giulia De Lellis</b> ha rivelato che è stato proprio quest’ultimo motivo ad averla convinta a scrivere questo suo manoscritto: l’aiutare altre persone che stanno affrontando un’esperienza simile alla sua.</p>
      <h3>Giulia De Lellis svela il segreto del suo successo: “Le persone con me non si sentono prese in giro”</h3>
      <p><b>Giulia De Lellis</b>, alla domanda del giornalista inerente a quale sia il segreto del suo successo sia come influencer che ormai anche come scrittrice, ha dichiarato candidamente di essersi data questa risposta:</p>
      <blockquote>“Posso dire che faccio quello che faccio perché mi piace, non perché mi pagano. Le persone non sono stupide, credo che con me non si sentano prese in giro, capiscono l’autenticità…”</blockquote>
      <p>Insomma il segreto del successo per la <b>Giulia De Lellis</b>, che pare presto <b><a href="https://www.lanostratv.it/2019/11/andrea-damante-fidanzato-con-viviana-giulia-de-lellis-cambia-vita/">entrerà in affari con Iannone</a></b>, starebbe nell’essere genuina in ogni occasione. Avrà ragione?</p>
    </article>
  </body>
</html>