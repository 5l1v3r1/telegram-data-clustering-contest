<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939591/%D8%AD%DB%8C%D8%A7%D8%AA-%D8%B3%DB%8C%D8%A7%D8%B3%DB%8C-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%A8%D9%87-%D9%BE%D8%A7%DB%8C%D8%A7%D9%86-%D8%B1%D8%B3%DB%8C%D8%AF%D9%87-%D8%A7%D8%B3%D8%AA"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="حیات سیاسی نتانیاهو به پایان رسیده است"/>
    <meta property="og:description" content="رژیم اشغالگر قدس هم اکنون به دلیل قدرت گرفتن مقاومت که توانست صدها موشک بر سر تل اویو فرو بریزد و همچنین ناکام ماندن نتانیاهو در تشکیل دولت دچار سردرگمی سیاسی و ماهیتی شده است."/>
  </head>
  <body>
    <article>
      <h1>حیات سیاسی نتانیاهو به پایان رسیده است</h1>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>
        <i>رژیم اشغالگر قدس هم اکنون به دلیل قدرت گرفتن مقاومت که توانست صدها موشک بر سر تل اویو فرو بریزد و همچنین ناکام ماندن نتانیاهو در تشکیل دولت دچار سردرگمی سیاسی و ماهیتی شده است.</i>
      </p>
      <figure>
        <img src="https://cdn.tabnak.ir/files/fa/news/1398/9/4/1095342_987.jpg"/>
      </figure>
      <p>«احمد المدلل» یکی از رهبران جنبش جهاد اسلامی فلسطین تاکید کرد: پرونده های فساد نتانیاهو که به دادگاه رسیده است ، ثابت می کند که او به پایان حیات و دوران سیاسی خود نزدیک شده است.</p>
      <p>به گزارش «تابناک» به نقل از ایرنا از تارنمای «العهد»، المدلل خاطرنشان کرد: رژیم اشغالگر قدس هم اکنون به دلیل قدرت گرفتن مقاومت که توانست صدها موشک بر سر تل اویو فرو بریزد و همچنین ناکام ماندن نتانیاهو در تشکیل دولت دچار سردرگمی سیاسی و ماهیتی شده است.</p>
      <p>وی افزود: ملت فلسطین امروزه در صحنه عمل قدرتمند است. مقاومت به ویژه در تجاوز نظامی اخیر رژیم صهیونیستی به غزه توانست ثابت کند که فرآیند سیاسی رژیم اسراییل را مشخص کرده است.</p>
      <p>المدلل همچنین تاکید کرد که مقاومت حق مقابله به مثل در برابر اقدامات تجاوزکارانه اسراییل را دارد. ما به نتانیاهو اجازه نخواهیم داد تا بار دیگر به حیات سیاسی خود بازگردد زیرا مقاومت برای مقابله با هر گونه اقدام تجاوزکارانه از سوی رژیم اشغالگر قدس در آمادگی کامل بسر می برد.</p>
      <p>المدلل در ارتباط با موضع آمریکا در مورد شهرک سازی گفت: مایک پمپئو وزیر خارجه آمریکا با مشروعیت بخشیدن به شهرک سازی علیه قطعنامه های سازمان ملل و ملت فلسطین و آرمان آن اعلام جنگ داد و این امر به درگیری ما با رژیم اشغالگر اسراییل در صحنه عمل شدت خواهد بخشید.</p>
      <p>وی افزود: پمپئو با این تصمیم به رژیم اشغالگر اسراییل چراغ سبز نشان داد تا دامنه شهرک سازی خود را توسعه بخشد و به کشتار ملت فلسطین و یهودی سازی مقدسات ادامه دهد.</p>
    </article>
  </body>
</html>