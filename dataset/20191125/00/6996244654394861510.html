<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709969"/>
    <meta property="og:site_name" content="ישראל היום"/>
    <meta property="article:published_time" content="2019-11-25T00:19:53+00:00"/>
    <meta property="og:title" content="צפו: התמונה המסורתית של שליחי חב&quot;ד"/>
    <meta property="og:description" content="מסביב לעולם היהודי"/>
  </head>
  <body>
    <article>
      <h1>צפו: התמונה המסורתית של שליחי חב"ד</h1>
      <h2>25 שנים אחרי פטירתו של הרבי מלובביץ', התכנסו אלפי שליחיו מרחבי העולם לתמונה המסורתית על רקע חזית בית מדרשו של הרבי</h2>
      <address><time datetime="2019-11-25T00:19:53+00:00">25 Nov 2019, 00:19</time> by <a rel="author" href="https://www.israelhayom.co.il/writer_articles?tid=55563" target="_blank">חנן גרינווד</a></address>
      <p>25 שנים לאחר פטירתו של הרבי מלובביץ' נעמדו במוצאי שבת תחת הגשם ששטף את ברוקלין אלפי שליחיו ברחבי העולם לתמונה הקבוצתית המסורתית, על רקע חזית בית מדרשו של הרבי. </p>
      <p>לחב"ד יש כיום 5,000 זוגות של שליחים הפרוסים ב־101 מדינות, ומגשימים הלכה למעשה את חזונו המהפכני של הרבי: "להקים נקודה של יהדות ואור" בדמות בתי חב"ד. </p>
      <p>פעם בשנה מגיעים כל אותם אלפים לחמישה ימים של כינוס מיוחד, על מנת להתמקצע בשלל סדנאות והרצאות ולמקסם את השירות שהם מעניקים למיליונים. </p>
      <p>
        <b>עוד בנושא: </b>
      </p>
      <p>• <a href="https://www.israelhayom.co.il/article/690143">בכפר חב"ד רוצים לימודי ליבה - המדינה מסרבת | בלעדי</a></p>
      <p>• <a href="https://www.israelhayom.co.il/article/689557">בית חב"ד חדש נפתח ברואנדה</a></p>
      <p>• <a href="https://www.israelhayom.co.il/article/679063">יד שרה: חסידת חב"ד הפכה לאחות בגיל 50</a></p>
      <p>אחד מהרגעים המרגשים ביותר נרשם כשכל אותם האלפים עמדו בתור ארוך ומתמשך כדי להיכנס לרגעים ספורים לציונו של הרבי המנוח, והביאו עימם רבבות פתקים שעליהם רשומים בקשותיהם של יהודים מכל רחבי הגלובוס וכמעט בכל שפה אפשרית. </p>
      <p>מישראל הגיעו לכנס למעלה מ־700 שליחי חב"ד מכל רחבי הארץ שעברו שלל סדנאות המותאמות במיוחד לקהל הישראלי, ומבלי להזכיר אפילו לרגע את המצב הפוליטי אצלנו. </p>
      <p>"השליחים בישראל מתמודדים עם לא מעט קשיים, כגון הצורך לגייס תרומות לפעילותם או ניסיונות בודדים לחבל בעבודת הקודש שלהם", אמר הרב יוסף אהרונוב, ראש מפעל השליחות של חב"ד בישראל, "אבל שליחי חב"ד רק מגבירים פעילות, ועסוקים בלהאיר את העולם ולהפכו למקום טוב יותר".</p>
      <p>"השנה נושא הכינוס הוא 'להביא לימות המשיח', בהתאם להוראת הרבי כי על כל שליח להכין את סביבתו לקבלת פני המשיח", סיפר הרב דוד נחשון, יו"ר ניידות חב"ד וארגון הנוער צבאות השם, שהשתתף אף הוא בכינוס.</p>
    </article>
  </body>
</html>