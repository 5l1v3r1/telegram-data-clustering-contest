<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/astrology-articles/bhaumvati-amavasya-2019-119112300023_1.html?utm_source=Latest_Hindi_News_HP&amp;utm_medium=Site_Internal"/>
    <meta property="og:site_name" content="Webdunia"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Bhaumvati Amavasya 2019: मंगलवार को भौमवती अमावस्या, जानिए आपकी राशिनुसार कौन सा दान है शुभ"/>
    <meta property="og:description" content="मार्गशीर्ष मास में 26 नवंबर, मंगलवार के दिन भौमवती अमावस्या आ रही है। हिन्दू पंचांग के अनुसार मार्गशीर्ष माह की अमावस्या का विशेष महत्व माना गया है।"/>
  </head>
  <body>
    <article>
      <h1>Bhaumvati Amavasya 2019: मंगलवार को भौमवती अमावस्या, जानिए आपकी राशिनुसार कौन सा दान है शुभ</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Webdunia</a></address>
      <p><b>* 26 नवंबर को भौमवती अमावस्या, जानिए 12 राशियां और उनके दान <br/></b><br/>मार्गशीर्ष मास में 26 नवंबर, मंगलवार के दिन भौमवती अमावस्या आ रही है। हिन्दू पंचांग के अनुसार मार्गशीर्ष / अगहन माह की अमावस्या का विशेष महत्व माना गया है।<br/><br/>इस दिन दान और पूर्वजों की आत्मा शांति के लिए गंगा स्नान का विशेष महत्व होता है। शास्त्रों के अनुसार इस अमावस्या पर पितरों की शांति के लिए किए गए कार्य शुभ माने जाते हैं। इस दिन दान करना अतिशुभ माना जाता है। आइए जानें आपकी राशि के अनुसार कौन सा दान शुभ है :-<br/><b>यहां पढ़ें 12 राशियां और उनके दान<br/></b><br/><b>मेष- </b>चादर एवं तिल का दान करें तो शीघ्र ही हर मनोकामना पूरी हो सकती है।<br/><br/><b>वृषभ- </b>वस्त्र एवं तिल का दान करें तो शुभ रहेगा।<br/><br/><b>मिथुन- </b>चादर एवं छाते का दान करें तो बहुत लाभदायक सिद्ध होगा।<br/><br/><b>कर्क-</b> साबूदाना एवं वस्त्र का दान करना शुभ फल प्रदान करने वाला रहेगा।<br/><br/><b>सिंह- </b>कंबल एवं चादर का दान अपनी क्षमतानुसार करें।<br/><br/><b>कन्या-</b> तेल तथा उड़द दाल का दान करें।<br/><br/><b>तुला- </b>रुई, वस्त्र, राई, सूती वस्त्रों के साथ ही चादर आदि का दान करें।<br/><br/><b>वृश्चिक-</b> खिचड़ी का दान करें साथ ही अपनी क्षमता के अनुसार कंबल का दान भी शुभ फलदायी सिद्ध होगा।<br/><br/><b>धनु- </b>चने की दाल का दान करें तो विशेष लाभ होने की संभावना बनती है।<br/><br/><b>मकर- </b>कंबल और पुस्तक का दान करें तो हर मनोकामना पूरी हो सकती है।<br/><br/><b>कुंभ- </b>साबुन, वस्त्र, कंघी व अन्न का दान करें।<br/><br/><b>मीन- </b>साबूदाना, कंबल सूती वस्त्र तथा चादर का दान करें। <br/><br/>मार्गशीर्ष महीने को काफी पवित्र माना जाता है। अत: इस दिन राशि के अनुसार दान करना मंगलकारी रहेगा।<br/><br/><b>ALSO READ:<br/><a href="https://hindi.webdunia.com/astrology-articles/amavasya-2019-tithi-119112200027_1.html">amavasya 2019 : वर्ष 2019 में कब-कब है अमावस्या, जानिए संपूर्ण तिथियां</a></b></p>
    </article>
  </body>
</html>