<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pcrevue.sk/a/Novy-filter-Snapchatu-vam-ukaze-ako-budete-starnut"/>
    <meta property="og:site_name" content="PC REVUE"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Time Machine: Nový filter Snapchatu vám ukáže, ako budete starnúť. Alebo mladnúť"/>
    <meta property="og:description" content="Snapchat ukázal nový filter Time Machine, ktorý vám umožní posúvaním prsta zľava doprava sledovať, ako budete starnúť – od dieťaťa cez dospelého až po najstaršiu a šedivú verziu seba samého. Na rozdie ..."/>
  </head>
  <body>
    <article>
      <h1>Time Machine: Nový filter Snapchatu vám ukáže, ako budete starnúť. Alebo mladnúť</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Redakcia</a></address>
      <p>Snapchat ukázal nový filter Time Machine, ktorý vám umožní posúvaním prsta zľava doprava sledovať, ako budete starnúť – od dieťaťa cez dospelého až po najstaršiu a šedivú verziu seba samého. Na rozdiel od podobne zameranej aplikácie FaceApp však nový filter pridáva menej vrások.</p>
      <p>Na použitie filtra musíte najprv otvoriť v telefóne aplikáciu Snapchat, spustiť fotoaparát a zvoliť ikonu smajlíka. Ak sa uistíte, že fotoaparát je otočený oproti vám, klepnite na šípky v pravom hornom rohu. Objaví sa viac filtrov, ale Time Machine bude medzi prvými.</p>
      <figure>
        <img src="https://www.pcrevue.sk/files/photo/2019-11/67650/40c370/IMG-9372-1024x553.jpg"/>
      </figure>
      <p>Následne posúvaním jazdca v dolnej časti obrazovky zľava doprava môžete meniť svoj vzhľad s pribúdajúcim vekom (posúvanie opačným smerom vám umožní mladnúť). Môžete nasnímať jeden obrázok alebo zaznamenať celý proces starnutia.</p>
      <figure>
        <img src="https://www.pcrevue.sk/files/photo/2019-11/67652/113e76/be-funky-scaled.jpg"/>
      </figure>
      <p>Fotografie alebo videá sa dajú stlačením šípky v ľavom dolnom rohu uložiť do vášho fotoalbumu. Potom ich môžete nahrať na Facebook alebo Instagram. Time Machine funguje s predným aj zadným fotoaparátom, takže ho môžete vyskúšať aj na svojich príbuzných či priateľoch.</p>
      <p>Zdroj: <a href="https://www.cnet.com/how-to/seeing-yourself-turn-old-in-this-new-photo-filter-is-frightening-you-should-try-it/"><b>cnet.com.</b></a></p>
    </article>
  </body>
</html>