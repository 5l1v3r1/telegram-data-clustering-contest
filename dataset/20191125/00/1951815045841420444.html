<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eva.bg/article/38447-Moden-blits-s-Preslava-Vladimirova"/>
    <meta property="og:site_name" content="EVA"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Моден блиц с Преслава Владимирова"/>
    <meta property="og:description" content="Ако видите Преслава Владимирова, е възможно да си помислите, че е чужденка. Висока, руса и с наситено сини очи, тя е маркетинг мениджър на бранда Audi в Porsche BG през последните 14 години. Нейното име е олицетворение на професионализъм и огромен опит в сферата й на дейност. Като жена, Преслава познава прекрасно себе си, а личният й стил е смес от женствени и функционални решения."/>
  </head>
  <body>
    <article>
      <h1>Моден блиц с Преслава Владимирова</h1>
      <address><time datetime="2019-11-25T00:00:00+00:00">25 Nov 2019</time> by <a rel="author" href="https://eva.bg/author/189-eva-bg" target="_blank">eva.bg</a></address>
      <slideshow>
        <figure>
          <img src="https://eva.bg/media_cache/article_popup_gallery/media/Moda/Trends/251/preslava_RGG7247.jpg"/>
          <figcaption>Сатенираната пижама във всичките си разновидности е тук и може да бъде заместител на традиционния костюм. Тенденция, която Преслава също харесва, и има необходимото присъствие и осанка, с която може да носи този аутфит от лежерен неделен обяд до неформални бизнес срещи. Риза и панталон Theory от Koncept 7, чанта Gucci от Dress Code<cite>Снимка: Радина Ганчева</cite></figcaption>
        </figure>
        <figure>
          <img src="https://eva.bg/media_cache/article_popup_gallery/media/Moda/Trends/251/preslaba_RGG7075.jpg"/>
          <figcaption>Модните желания на Преслава за настоящия сезон започват със сакото на Gucci, като отправна точка за зимния стил. Дреха, която може да бъде ползвана отново и отново и остава верен спътник в гардероба на жената, която добре познава себе си. Утилитарността на това сако позволява комбинирането му с различни панталони, а защо не и деним. Палто Gucci от бутик Dress Code, блуза MaxMara, панталон Luisa Spagnoli, боти Brunello Cucinelli<cite>Снимка: Радина Ганчева</cite></figcaption>
        </figure>
        <figure>
          <img src="https://eva.bg/media_cache/article_popup_gallery/media/Moda/Trends/251/preslava_RGG7097.jpg"/>
          <figcaption>Семплият силует е добра основа за по-едро бижу, а любимият й пръстен добавя автентичност към всяка една комбинация.<cite>Снимка: Радина Ганчева</cite></figcaption>
        </figure>
        <figure>
          <img src="https://eva.bg/media_cache/article_popup_gallery/media/Moda/Trends/251/preslava_RGG7259.jpg"/>
          <figcaption>боти Marc Cain<cite>Снимка: Радина Ганчева</cite></figcaption>
        </figure>
        <figure>
          <img src="https://eva.bg/media_cache/article_popup_gallery/media/Moda/Trends/251/preslava_RGG7158_bw.jpg"/>
          <figcaption>
            <cite>Снимка: Радина Ганчева</cite>
          </figcaption>
        </figure>
        <figure>
          <img src="https://eva.bg/media_cache/article_popup_gallery/media/Moda/Trends/251/preslava_RGG7169.jpg"/>
          <figcaption>Преслава избира сатена като една от любимите си модни тенденции за сезон есен – зима 2019-2020. Сатенената рокля в кралско синьо, друг силен тренд от настоящия момент, е достатъчно практична и елегантна дреха, която може да съпроводи Преслава навсякъде в нейното динамично ежедневие. Рокля Pennyblack от Week &amp; Shop MDL<cite>Снимка: Радина Ганчева</cite></figcaption>
        </figure>
        <figure>
          <img src="https://eva.bg/media_cache/article_popup_gallery/media/Moda/Trends/251/preslava_RGG7188.jpg"/>
          <figcaption>колие Brunello Cucinelli<cite>Снимка: Радина Ганчева</cite></figcaption>
        </figure>
      </slideshow>
      <p>Ако видите Преслава Владимирова, е възможно да си помислите, че е чужденка. Висока, руса и с наситено сини очи, тя е маркетинг мениджър на бранда Audi в Porsche BG през последните 14 години. Нейното име е олицетворение на професионализъм и огромен опит в сферата й на дейност. Като жена, Преслава познава прекрасно себе си, а личният й стил е смес от женствени и функционални решения.</p>
      <p>МОДНА АНКЕТА<br/><br/><b>Твоят личен стил в три думи: </b>Функционален, дискретен.</p>
      <p><b>Любим моден тренд този сезон (есен-зима 2019-2020)?</b> Сатенът и pyjama-style.</p>
      <p><b>Трендът, който така и не разбра?</b> Да си изцяло подвластен на модните тенденции, без да отразяваш себе си, е вид комплекс. Така нареченият Total look според мен е ненужно дисциплиниращ и под черта е вид униформа, в която доброволно се въдворяваш. Чехлите с козина, които изглеждат като че ли си стъпил в животно.</p>
      <p><b>Ти самата ще инвестираш</b> ...в това сако на Gucci (прилагам снимка, много съм сериозна) и текущо, с удоволствие, ако съумея, в обувки на Steward Weizmann и разни дреболии от Zara Home. Защото ми взе акъла първото, а за обувките – защото страшно ги харесвам и са учудващо удобни, даже и високи.</p>
      <figure>
        <img src="https://eva.bg/media/Moda/Trends/251/preslaba_RGG7075.jpg"/>
      </figure>
      <p><b>И с удоволствие...</b> Ще продължа да нося блейзър и дънки, винаги.</p>
      <p><b>Всъщност, в гардероба ти винаги ще има място за...</b> Дънково яке, защото никога не си го купувам и нося тези на дъщерите ми, които не ми стават.</p>
      <p><b>И никога няма да те видим...</b> Облечена в анцуг</p>
      <p><b>Основните съставки на добрия стил са...</b> Мярката, дискретността и умението да се съобразиш с възрастта си и метеорологичните условия. Според моята баба и когато се събудиш, веднага да си сложиш червило.</p>
      <p><b>А в графата „лош вкус“ би поставила...</b> Използването на цинично скъпи вещи.</p>
      <p><b>Адмирираш жените, които...</b> Могат да съчетават различни дейности в ежедневието си и вярват, че го правят успешно, както и на тези, които могат да приготвят вечери за големи компании в официална рокля.</p>
      <figure>
        <img src="https://eva.bg/media/Moda/Trends/251/preslava_RGG7158_bw.jpg"/>
      </figure>
      <p><b>Луксът за теб е...</b> Да пътувам до вълнуващи и предизвикателни места, да се срещам с интересни, живи и смислени хора, да мога да избера любов пред всичко друго.</p>
      <p><b>Най-добрата част от твоята работа е...</b> Цялата ми работа, харесвам професията си.</p>
      <p><b>Думата, която те описва най-добре в момента, е...</b> Смисъл, да се фокусираш върху смисъла и целта в нещата, които вършиш, и да намериш точните думи и постъпки да го предадеш и на децата си.</p>
      <figure>
        <img src="https://eva.bg/media/Moda/Trends/251/preslava_RGG7097.jpg"/>
      </figure>
      <p><b>НАКРАТКО/</b><br/><b>Любим дизайнер / бранд</b> <br/>Том Форд, Paul Smith, Missoni<br/><b>Аромат</b><br/>Bachmakov на The Different Company<br/><b>Филм</b><br/>Бандите на Ню Йорк на Скорсезе<br/><b>Песен</b><br/>„Slipping through my fingers” на ABBA,<br/>Island Blues на Koop<br/><b>Книга</b><br/>„Изумление и трепет“ на Амели Нотомб, „Четецът“ на Бернхард Шлинк,<br/><b>Дестинация</b>  <br/>Куба, Норвегия, Япония<br/><b>Вреден навик</b> <br/>Прекъсвам другите, докато говорят.</p>
      <figure>
        <img src="https://eva.bg/media/Moda/Trends/251/preslava_RGG7247.jpg"/>
      </figure>
    </article>
  </body>
</html>