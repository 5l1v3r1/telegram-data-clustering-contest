<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/mihai-fifor-scor-viorica-dancila-psd-prezidentiale-forta-alegeri-307215.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T00:23:21+00:00"/>
    <meta property="og:title" content="Ce a înțeles Fifor din înfrângerea umilitoare suferită de Dăncilă: „Numărul de voturi de azi ne dă forţa de a lupta pentru a câştiga alegerile locale şi parlamentare”"/>
    <meta property="og:description" content="Mihai Fifor, secretarul general al PSD, a declarat că numărul de voturi obținute duminică de Viorica Dăncilă, candidata partidului la prezidențiale, dă formațiunii forţa de a lupta pentru a câştiga localele..."/>
  </head>
  <body>
    <article>
      <h1>Ce a înțeles Fifor din înfrângerea umilitoare suferită de Dăncilă: „Numărul de voturi de azi ne dă forţa de a lupta pentru a câştiga alegerile locale şi parlamentare”</h1>
      <address><time datetime="2019-11-25T00:23:21+00:00">25 Nov 2019, 00:23</time> by <a rel="author">Redacția B1.ro</a></address>
      <p>Mihai Fifor, secretarul general al PSD, a declarat că numărul de voturi obținute duminică de Viorica Dăncilă, candidata partidului la prezidențiale, dă formațiunii forţa de a lupta pentru a câştiga localele şi parlamentarele de anul viitor.</p>
      <p>Asta deși numărătoarea voturilor din 99% dintre secțile de votare îl indică pe Klaus Iohannis, candidatul PNL, drept câștigător cu 65,4%.</p>
      <p><i>„Lupta pentru ţara noastră şi pentru fiecare român nu se încheie astă seară, ci abia începe. Aţi ales astăzi să înlocuiţi ura şi dezbinarea cu unitatea şi încrederea. Suntem mai puternici decât am fost în 26 mai pentru că ne-am recâştigat încrederea în noi, dar şi pe cea a cetăţenilor români care ne-au votat în 2016. De ce este doar începutul luptei împotriva lui Iohannis şi a celui care a recunoscut la Zagreb că a dărâmat un guvern al României pentru interese externe? Pentru că am toată convingerea că acest lucru, dar şi numărul de voturi de astăzi ne dă acea forţă de a lupta împreună pentru a câştiga alegerile locale şi pe cele parlamentare"</i>, a scris Mihai Fifor, pe Facebook.</p>
      <p>În opinia sa, Viorica Dăncilă a demonstrat „ce înseamnă curajul, demnitatea şi dragostea de ţară”.<br/> </p>
    </article>
  </body>
</html>