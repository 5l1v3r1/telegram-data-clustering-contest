<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/roberto-farnesi-figlio-con-lucya-2020-449574"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Roberto Farnesi è pronto: un figlio con Lucya nel 2020"/>
    <meta property="og:description" content="Roberto Farnesi vuole un figlio da Lucya il prossimo anno Dopo tante relazioni andate male, Roberto Farnesi è finalmente pronto a mettere su famiglia. La donna della sua vita l’ha conosciuta qualche anno fa e da tempo c’è una convivenza in corso. La fortunata si chiama Lucya ed è una ragazza di 25 anni che […]"/>
  </head>
  <body>
    <article>
      <h1>Roberto Farnesi è pronto: un figlio con Lucya nel 2020</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2018/12/roberto-farnesi-sorriso.jpg"/>
      </figure>
      <h3>Roberto Farnesi vuole un figlio da Lucya il prossimo anno</h3>
      <p>Dopo tante relazioni andate male, Roberto Farnesi è finalmente pronto a mettere su famiglia. La donna della sua vita l’ha conosciuta qualche anno fa e da tempo c’è una convivenza in corso. La fortunata si chiama <b>Lucya ed è una ragazza di 25 anni che lavora nel mondo della moda.</b> Una relazione che procede a gonfie vele nonostante la grossa differenza d’età: Farnesi ha infatti da poco spento le 50 candeline. Ora che la stabilità è stata raggiunta la star de Il Paradiso delle Signore e tante altre fiction Rai e Mediaset sogna finalmente di diventare papà. Inseguendo le orme del suo di padre, un generale classe 1914, che ha avuto Farnesi all’età di 56 anni.</p>
      <h3>Le ultime dichiarazioni di Roberto Farnesi su Lucya e famiglia</h3>
      <p><i>“La paternità è il vero legame indissolubile per una coppia. I figli sì che ti uniscono per la vita, anche se l’amore dovesse finire. <b>Sono pronto a diventare padre, magari il prossimo anno</b>. E spero – con un figlio – di riuscire a essere mentalmente aperto, come lo è stato il mio”</i>, ha dichiarato Roberto Farnesi al settimanale F. Al contrario l’attore non sogna il matrimonio: <i>“In un mondo dove la durata media di un matrimonio è di tre anni, non ha senso dire sì davanti a Dio. E quelli in Comune sono solo contratti. Sono molto felice della mia convivenza”.</i></p>
      <h3>Roberto Farnesi felicemente fidanzato da quattro anni</h3>
      <p><a href="https://www.gossipetv.com/roberto-farnesi-eta-altezza-fidanzata-lucya-figli-e-vita-privata-dellattore-299767">Roberto Farnesi</a> ha trovato la propria serenità <b>quattro anni fa, accanto a Lucya</b>. Ex studentessa toscana di moda, la ragazza aiuta il compagno pure con la sua attività di ristoratore. Farnesi è il proprietario di uno dei ristoranti più apprezzati in Toscana: <a href="https://www.gossipetv.com/roberto-farnesi-ristorante-come-si-chiama-dove-si-trova-368539">Il Ristoro-La Bottega del Parco di Pisa.</a></p>
    </article>
  </body>
</html>