<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/eski-yerleske-dogaseverler-tarafindan-kesfedilmeyi-bekliyor/1654553"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Eski yerleşke doğaseverler tarafından keşfedilmeyi bekliyor"/>
    <meta property="og:description" content="Şırnak'ın Uludere ilçesi Hilal beldesinin eski yerleşkesi, doğaseverler tarafından keşfedilmeyi bekliyor."/>
  </head>
  <body>
    <article>
      <h1>Eski yerleşke doğaseverler tarafından keşfedilmeyi bekliyor</h1>
      <h2>Şırnak'ın Uludere ilçesi Hilal beldesinin eski yerleşkesi, doğaseverler tarafından keşfedilmeyi bekliyor.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">Ekrem Payan  </a></address>
      <h4>Şırnak</h4>
      <p>PKK'lı teröristlerin saldırısı sonucu 1994'te boşaltılmak zorunda kalınan beldenin <b>Şırnak</b>'ın <b>Uludere</b> ilçesi <b>Hilal beldesi</b>nin eski yerleşkesi, sonbaharın sarı, kahverengi, yeşil ve kırmızı tonlarıyla ziyaretçilere görsel şölen sunuyor. </p>
      <p>Yeni yerleşim yerinden 5 kilometre uzaktaki bölge, terör örgütüne yönelik operasyonların ardından sağlanan huzur sayesinde yöre sakinlerince ziyaret ediliyor. Köylüler, burada sonbaharda güneşli havanın ve eşsiz manzaranın tadını çıkarıyor.</p>
      <figure>
        <img src="https://www.aa.com.tr/uploads/userFiles/61711173-5fde-465e-9a7e-6afe03048c5b/2019%2FKasim%2Fyerleske_1.jpg"/>
      </figure>
      <p>Bölge, derin vadileri, kavak ve çamlarının oluşturduğu renk cümbüşüyle doğaseverleri ve fotoğraf tutkunlarını bekliyor.</p>
      <h3>"Herkesi bu huzurlu doğaya davet ediyoruz"</h3>
      <p>Hilal Belde Belediye Başkanı Cafer Benek, AA muhabirine yaptığı açıklamada, eski yerleşkenin çok güzel bir yer olduğunu söyledi.</p>
      <figure>
        <img src="https://admin.aa.com.tr/uploads/userFiles/61711173-5fde-465e-9a7e-6afe03048c5b/2019%2FKasim%2Fyerleske_2.jpg"/>
      </figure>
      <p>Benek, "Buralar daha önce terör saldırıları nedeniyle yeterince tanıtılmadı ama huzurun gelmesiyle inşallah hak ettiği değeri bulacak." ifadesini kullandı.</p>
      <p>Bölgede dört mevsim ayrı güzelliğin yaşandığına dikkati çeken Benek, "İlkbaharda açan bitki çeşitliliğiyle bir başka güzel olan bölge, sonbaharda ağaçların yapraklarıyla renk cümbüşü oluşturuyor. Herkesi bu huzurlu doğaya davet ediyoruz." dedi.</p>
      <related>
        <a href="https://www.aa.com.tr/tr/turkiye/eski-yerleske-dogaseverler-tarafindan-kesfedilmeyi-bekliyor/1654553"/>
        <a href="https://www.aa.com.tr/tr/turkiye/sirnakta-3-terorist-etkisiz-hale-getirildi/1649313"/>
        <a href="https://www.aa.com.tr/tr/turkiye/mardin-ve-sirnakta-teror-magduru-44-bin-417-ogrenciye-telafi-egitimi-/1647729"/>
        <a href="https://www.aa.com.tr/tr/turkiye/amac-tek-bir-terorist-kalmayincaya-kadar-bu-mucadeleyi-surdurmek/1644013"/>
      </related>
    </article>
  </body>
</html>