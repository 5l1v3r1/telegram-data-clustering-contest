<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200831"/>
    <meta property="og:site_name" content="মানবজমিন"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="‘গণ্ডি’তে দেবজ্যোতি মিশ্র"/>
    <meta property="og:description" content="‘ভুবন মাঝি’ খ্যাত নির্মাতা ফাখরুল আরেফীন খানের দ্বিতীয় চলচ্চিত্র ‘গণ্ডি’র সম্পাদনার কাজ চলছে। এরই মধ্যে ছবির অভিনয়শিল্পীরা তাদের ডাবিং শেষ করেছেন। এবার এই ছবির সঙ্গে যুক্ত হলেন পশ্চিমবঙ্গের সংগীতব্যক্তিত্ব দেবজ্যোতি মিশ্র। ছবিটির আবহসংগীতের পাশাপাশি এতে ব্যবহৃত একটি গানের সংগীত পরিচালনা করবেন তিনি। রোমান্টিক-কমেডি ঘরানার ‘গণ্ডি’ চলচ্চিত্রের কাহিনী এগিয়ে যাবে মূলত ৫৫ ও ৬৫ বছর বয়সী দু’জন নারী-পুরুষকে নিয়ে। অবসরে থাকা এই বয়সে দু’জন নারী-পুরুষের বন্ধুত্ব কেমন হয়, পরিবার ও আশপাশের মানুষ বিষয়টিকে কীভাবে নেয়, এটাই উঠে আসবে চলচ্চিত্রটিতে। এই ছবির প্রধান দুই চরিত্রে অভিনয় করেছেন পশ্চিমবঙ্গের ফেলুদাখ্যাত সব্যসাচী চক্রবর্তী ও বাংলাদেশের সুবর্ণা মুস্তাফা। এছাড়াও আছেন শুভাশীষ ভৌমিক, মাজনুন মিজান, অপর্ণা ঘোষ, আমান রেজা, পশ্চিমবঙ্গের পায়েল মুখার্জিসহ আরো অনেকে। ছবিটির দৃশ্যধারণ হয়েছে ঢাকা, কক্সবাজার ও লন্ডনের বেশ কয়েকটি স্থানে।"/>
  </head>
  <body>
    <article>
      <h1>‘গণ্ডি’তে দেবজ্যোতি মিশ্র</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">স্টাফ রিপোর্টার</a></address>
      <p>‘ভুবন মাঝি’ খ্যাত নির্মাতা ফাখরুল আরেফীন খানের দ্বিতীয় চলচ্চিত্র ‘গণ্ডি’র সম্পাদনার কাজ চলছে। এরই মধ্যে ছবির অভিনয়শিল্পীরা তাদের ডাবিং শেষ করেছেন। এবার এই ছবির সঙ্গে যুক্ত হলেন পশ্চিমবঙ্গের সংগীতব্যক্তিত্ব দেবজ্যোতি মিশ্র। ছবিটির আবহসংগীতের পাশাপাশি এতে ব্যবহৃত একটি গানের সংগীত পরিচালনা করবেন তিনি। রোমান্টিক-কমেডি ঘরানার ‘গণ্ডি’ চলচ্চিত্রের কাহিনী এগিয়ে যাবে মূলত ৫৫ ও ৬৫ বছর বয়সী দু’জন নারী-পুরুষকে নিয়ে। অবসরে থাকা এই বয়সে দু’জন নারী-পুরুষের বন্ধুত্ব কেমন হয়, পরিবার ও আশপাশের মানুষ বিষয়টিকে কীভাবে নেয়, এটাই উঠে আসবে চলচ্চিত্রটিতে। এই ছবির প্রধান দুই চরিত্রে অভিনয় করেছেন পশ্চিমবঙ্গের ফেলুদাখ্যাত সব্যসাচী চক্রবর্তী ও বাংলাদেশের সুবর্ণা মুস্তাফা। এছাড়াও আছেন শুভাশীষ ভৌমিক, মাজনুন মিজান, অপর্ণা ঘোষ, আমান রেজা, পশ্চিমবঙ্গের পায়েল মুখার্জিসহ আরো অনেকে।</p>
      <p>ছবিটির দৃশ্যধারণ হয়েছে ঢাকা, কক্সবাজার ও লন্ডনের বেশ কয়েকটি স্থানে।</p>
      <p>এই বিভাগের সর্বাধিক পঠিত</p>
    </article>
  </body>
</html>