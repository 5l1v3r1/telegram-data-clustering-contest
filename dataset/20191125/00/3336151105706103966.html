<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/ve-trumpin-ilk-rakibi-belli-oldu-25111925.html"/>
    <meta property="og:site_name" content="OdaTV"/>
    <meta property="article:published_time" content="2019-11-25T00:24:00+00:00"/>
    <meta property="og:title" content="Ve Trump'ın ilk rakibi belli oldu"/>
    <meta property="og:description" content="ABD'li milyarder ve eski New York Belediye Başkanı Michael Bloomberg, 2020 başkanlık seçimleri için Demokrat Parti'den resmi olarak aday adaylığını açıkladı..."/>
  </head>
  <body>
    <article>
      <h1>Ve Trump'ın ilk rakibi belli oldu</h1>
      <h2>ABD'li milyarder ve eski New York Belediye Başkanı Michael Bloomberg, 2020 başkanlık seçimleri için Demokrat Parti'den resmi olarak aday adaylığını açıkladı...</h2>
      <address>
        <time datetime="2019-11-25T00:24:00+00:00">25 Nov 2019, 00:24</time>
      </address>
      <p>ABD'li milyarder ve eski New York Belediye Başkanı Michael Bloomberg, 2020 başkanlık seçimleri için Demokrat Parti'den resmi olarak aday adaylığını açıkladı.</p>
      <p>Bloomberg, yaptığı yazılı açıklamada<b>, "Donald Trump'ı yenmek ve ABD'yi yeniden inşa etmek için ABD başkanlığı için yarışacağım"</b> ifadesini kullandı.</p>
      <p>Trump'ın 4 yıl daha <b>"pervasız ve ahlaksız davranışlarını"</b> kaldıramayacaklarını savunan Bloomberg, <b>"Trump, ülkemize ve değerlerimize karşı bir varoluş tehdidi. Eğer bir dönem daha seçimleri kazanırsa, yol açtığı zararı atlatamayabiliriz"</b> değerlendirmesinde bulundu.</p>
      <p>Sputnik’in haberine göre yaklaşık 36 milyar dolarlık servetiyle dünyanın en zengin kişilerinden birisi olan 77 yaşındaki Bloomberg, 2003-2013'te New York belediye başkanlığını yürütmüştü.</p>
      <p>ABD'de 3 Kasım 2020'de yapılacak başkanlık seçimleri için Demokrat Parti'den Bloomberg dışında 17 aday adayı daha yarışıyor. Yapılan anketlere göre, şu anda Barack Obama dönemi ABD Başkan Yardımcısı Joe Biden yarışı önde götürüyor.</p>
      <p>Biden'ı, Massachusetts Senatörü Elizabeth Warren ve Vermont Senatörü Bernie Sanders takip ediyor.</p>
      <p>
        <b>Odatv.com</b>
      </p>
      <figure>
        <a href="https://www.odakitap.com/abd-tarihi-kitabi-henry-steele-commager">
          <img src="https://odatv.com/images2/2019_07/2019_07_31/abd-tarihi.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>7,166 Bu habere tepkiniz: <br/> </p>
      <p> </p>
    </article>
  </body>
</html>