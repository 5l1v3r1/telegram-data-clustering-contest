<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/abdde-baskanlik-yarisina-katilan-bloomberg-bm-iklim-degisikligi-temsilciliginden-ayrildi/1655251"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="ABD'de başkanlık yarışına katılan Bloomberg BM iklim değişikliği temsilciliğinden ayrıldı"/>
    <meta property="og:description" content="ABD'de 2020 başkanlık seçimleri yarışına katılan Demokrat aday adaylarından iş adamı Michael Bloomberg, Birleşmiş Milletler (BM) İklim Değişikliği Özel Temsilciliği görevinden ayrıldı."/>
  </head>
  <body>
    <article>
      <h1>ABD'de başkanlık yarışına katılan Bloomberg BM iklim değişikliği temsilciliğinden ayrıldı</h1>
      <h2>ABD'de 2020 başkanlık seçimleri yarışına katılan Demokrat aday adaylarından iş adamı Michael Bloomberg, Birleşmiş Milletler (BM) İklim Değişikliği Özel Temsilciliği görevinden ayrıldı.</h2>
      <address><time datetime="2019-11-25T00:00:00+00:00">25 Nov 2019</time> by <a rel="author">Betül Yürük  </a></address>
      <h4>Birleşmiş Milletler</h4>
      <p>BM Genel Sekreter Sözcüsü Stephane Dujarric, günlük basın brifinginde, <b>Bloomberg</b>'in 11 Kasım'da Genel Sekreter Antonio Guterres'e gönderdiği mektupta, <b>İklim Değişikliği Özel Temsilciliği</b> görevini bıraktığını bildirdiğini aktardı. </p>
      <p>Dujarric, Bloomberg'e iklim değişikliğine karşı mücadelesi nedeniyle teşekkür etti.</p>
      <p>Eski New York Belediye Başkanı milyarder Michael Bloomberg, dün 2020 ABD başkanlık yarışına katıldığını açıklamıştı.</p>
      <p>Medya patronu Bloomberg, başkanlık yarışında Demokrat aday adaylarına katılan 18'inci isim oldu.</p>
      <p>Cumhuriyetçi Partiden 2001 ve 2005'te iki dönem New York Belediye Başkanı seçilen Bloomberg, 2007'de partisiyle yollarını ayırdıktan sonra 2009'da bağımsız aday olarak 3. dönem belediye başkanlığını kazanmıştı.</p>
      <p>ABD'de 59. başkanlık seçimleri 3 Kasım 2020'de yapılacak.</p>
      <related>
        <a href="https://www.aa.com.tr/tr/dunya/abdde-baskanlik-yarisina-katilan-bloomberg-bm-iklim-degisikligi-temsilciliginden-ayrildi/1655251"/>
        <a href="https://www.aa.com.tr/tr/dunya/abd-nin-en-buyuk-iki-brokeraj-sirketi-birlesiyor/1655052"/>
        <a href="https://www.aa.com.tr/tr/dunya/trumpin-azil-sorusturmasinda-oklar-giulianiye-cevrildi/1654561"/>
        <a href="https://www.aa.com.tr/tr/saglik/kanser-hastalarinda-kalp-ve-damar-hastaliklari-riski-artiyor/1654508"/>
        <a href="https://www.aa.com.tr/tr/dunya/abdli-milyarder-bloomberg-2020-baskanlik-secimleri-icin-aday-adayi-/1654286"/>
        <a href="https://www.aa.com.tr/tr/dunya/pence-surpriz-irak-ziyaretinde-bagdat-yetkilileriyle-gorusmedi-/1653698"/>
      </related>
    </article>
  </body>
</html>