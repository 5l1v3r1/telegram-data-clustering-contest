<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.totaaltv.nl/nieuws/ziggo-go-testversie-voor-android-tv-gelekt-op-internet/"/>
    <meta property="og:site_name" content="Totaal TV"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Ziggo GO testversie voor Android TV gelekt op internet"/>
    <meta property="og:description" content="Ziggo-klanten kijken al maanden naar de app van Ziggo GO voor Android TV uit. Officieel is deze app er nog niet, maar de testversie kan al wel op internet gevonden worden."/>
  </head>
  <body>
    <article>
      <h1>Ziggo GO testversie voor Android TV gelekt op internet</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">Jarco Kriek</a></address>
      <p>
        <b>
          <i>Ziggo-klanten kijken al maanden naar de app van Ziggo GO voor Android TV uit. Officieel is deze app er nog niet, maar de testversie kan al wel op internet gevonden worden.</i>
        </b>
      </p>
      <p>Wie goed zoekt, kan de testversie op internet downloaden. Dit is dan wel geheel op eigen risico. Ondanks dat het <a href="https://www.ziggo.nl/">Ziggo</a> via woordvoerder Hans den Heijer nog steeds met het testen van de Ziggo GO app voor Android TV bezig is, kan nog niet worden gezegd wanneer het kabelbedrijf de app officieel voor alle abonnees gaat uitbrengen. Maar dat nu op internet een bestand van de app circuleert, zegt wel dat de komst van de Android TV app van Ziggo nabij is. Het downloaden van de niet officiële app is wel volledig op eigen risico. Zo is de app op enkele downloadsites te vinden die in het verleden ook werden gebruikt om virussen te verspreiden.</p>
      <h3>Ziggo GO</h3>
      <p>Maar diverse gebruikers melden dat de niet officiële Ziggo GO Android TV app goed functioneert. Het versienummer is gelijk aan de Centraal-Europese versie van Horizon TV app die al langere tijd op internet rondzwerft en waarvan Ziggo in samenwerking met Liberty Global het gebruik – overigens tevergeefs – wilde blokkeren. Bij de Ziggo versie van de app wordt de look-and-feel van het kabelbedrijf zichtbaar. Om de app te gebruiken dient ingelogd te worden met de MijnZiggo inloggegevens. Met de app kan dus niet illegaal naar het zender- en contentaanbod gekeken worden.</p>
      <related>
        <h4>Meer over dit onderwerp</h4>
        <a href="https://www.totaaltv.nl/nieuws/tmobile-verbetert-beeldkwaliteit-op-glasvezel/"/>
        <a href="https://www.totaaltv.nl/nieuws/bumastemra-haalt-veel-online-radiozenders-uit-de-lucht/"/>
        <a href="https://www.totaaltv.nl/nieuws/ziggo-kpn-en-tmobile-willen-sneller-internet-maar-wil-de-consument-dit-wel/"/>
        <a href="https://www.totaaltv.nl/nieuws/ziggo-netflix-en-videoland-dit-zijn-enkele-kijktips/"/>
      </related>
    </article>
  </body>
</html>