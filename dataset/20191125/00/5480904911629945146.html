<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/lide-se-mohou-nechat-anonymne-testovat-na-hiv-a-zloutenku/1824838?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-25T00:30:00+00:00"/>
    <meta property="og:title" content="Lidé se mohou nechat anonymně testovat na HIV a žloutenku"/>
    <meta property="og:description" content="Praha - Začíná Evropský týden testování na HIV a žloutenku, kdy se lidé zdarma a anonymně mohou nechat na tyto nemoci vyšetřit. Mobilní testovací místo bude například od 10:00 dopoledne před ministerstvem zdravotnictví. Testování se zúčastní ministr zdravotnictví Adam Vojtěch a předseda České společnosti AIDS pomoc Robert Hejzák. Seznam dalších testovacích míst je na webu Prevence HIV."/>
  </head>
  <body>
    <article>
      <h1>Lidé se mohou nechat anonymně testovat na HIV a žloutenku</h1>
      <address><time datetime="2019-11-25T00:30:00+00:00">25 Nov 2019, 00:30</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Začíná Evropský týden testování na HIV a žloutenku, kdy se lidé zdarma a anonymně mohou nechat na tyto nemoci vyšetřit. Mobilní testovací místo bude například od 10:00 dopoledne před ministerstvem zdravotnictví. Testování se zúčastní ministr zdravotnictví Adam Vojtěch a předseda České společnosti AIDS pomoc Robert Hejzák. <a href="http://www.prevencehiv.cz/wp-content/uploads/2019/11/seznam_testovacich_mist_11_11_2019.pdf">Seznam dalších</a> testovacích míst je na webu <a href="http://www.prevencehiv.cz/evropsky-tyden-testovani-na-hiv-a-zloutenky/">Prevence HIV</a>.</p>
      <p>Česká republika je podle portálu Politico pátou zemí s nejvyšším nárůstem počtu nově nakažených HIV, od roku 2010 se za osm let zvýšil o 128 procent. Před ČR jsou Filipíny, Egypt, Madagaskar a Černá Hora. Na šestém místě skončilo Slovensko.</p>
      <p>Do konce letošního září počet nemocných s diagnostikovanou infekcí HIV v Česku dosáhl 3549, z toho 1729 žilo v Praze. AIDS se od roku 1986 projevilo v tuzemsku u 663 nemocných. Z nich 308 nemoci podlehlo.</p>
      <p>Odborníci z řad neziskových organizací, které se věnují práci s drogově závislými, kritizují omezení financování. Na péči o závislé má podle těchto organizací příští rok jít z rozpočtu o 35 milionů korun méně než letos, budou tak zřejmě chybět peníze na ambulance, prevenci i výměnu stříkaček.</p>
    </article>
  </body>
</html>