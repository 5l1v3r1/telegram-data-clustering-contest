<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200870"/>
    <meta property="og:site_name" content="মানবজমিন"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="ইরাকে বিক্ষোভে নিরাপত্তাবাহিনীর গুলিতে নিহত ৫"/>
    <meta property="og:description" content="ইরাকের দক্ষিণাঞ্চলে নিরাপত্তাবাহিনীর গুলিতে অন্তত পাঁচ বিক্ষোভকারী নিহত হয়েছেন। এর মধ্যে রাজধানী বাগদাদ ও বসরা শহরের নিকটে উম কাসর বন্দরে এসব ঘটনা ঘটে। এছাড়া, দুই শহরে নিরাপত্তাবাহিনীর রাবার বুলেট, কাঁদানে গ্যাস ও গুলির আঘাতে আহত হয়েছেন ১৪০ জনের বেশি। পুলিশ ও হাসপাতাল সূত্রের বরাতে এ খবর দিয়েছে বার্তা সংস্থা রয়টার্স।খবরে বলা হয়, শনিবার দিবাগত রাতে বাগদাদের তিন সেতুতে জড়ো হয় বিক্ষোভকারীরা। তাদের ছত্রভঙ্গ করতে খোলা গুলি, রাবার বুলেট ও কাঁদানে গ্যাস ছুড়ে নিরাপত্তাবাহিনী। এতে দুইজনের প্রাণহানি ও ৫০ জনের বেশি আহত হয়। একইদিন উম কাসর বন্দরে বিক্ষোভকারীদের লক্ষ্য করে গুলি ও কাঁদানে গ্যাস ছুড়ে নিরাপত্তাবাহিনী। এতে দুই জন নিহত ও ৭০ জনের বেশি আহত হন। হাসপাতাল সূত্র জানিয়েছে, আহতদের অনেকের অবস্থা গুরুতর।স্থানীয় সূত্রের বরাত দিয়ে রয়টার্স জানিয়েছে, বাগদাদ ও বাসরা সহ নাসিরিয়া ও কারবালায়ও বিক্ষোভ জারি রয়েছে। নাসিরিয়ায় একাধিক সরকারি কর্মকর্তার গায়ে আগুন লাগিয়ে দিয়েছে বিক্ষোভকারীরা। কারবালায় স্থানীয় এক সরকারি কার্যালয়ে হামলা চালানোর চেষ্টা করেছিল বিক্ষোভকারীরা। তাদের ঠেকাতে খোলা গুলি চালিয়েছে নিরাপত্তাবাহিনী। এতে আহত হয়েছেন অন্তত…"/>
  </head>
  <body>
    <article>
      <h1>ইরাকে বিক্ষোভে নিরাপত্তাবাহিনীর গুলিতে নিহত ৫</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">মানবজমিন ডেস্ক</a></address>
      <p>ইরাকের দক্ষিণাঞ্চলে নিরাপত্তাবাহিনীর গুলিতে অন্তত পাঁচ বিক্ষোভকারী নিহত হয়েছেন। এর মধ্যে রাজধানী বাগদাদ ও বসরা শহরের নিকটে উম কাসর বন্দরে এসব ঘটনা ঘটে। এছাড়া, দুই শহরে নিরাপত্তাবাহিনীর রাবার বুলেট, কাঁদানে গ্যাস ও গুলির আঘাতে আহত হয়েছেন ১৪০ জনের বেশি। পুলিশ ও হাসপাতাল সূত্রের বরাতে এ খবর দিয়েছে বার্তা সংস্থা রয়টার্স।</p>
      <p>খবরে বলা হয়, শনিবার দিবাগত রাতে বাগদাদের তিন সেতুতে জড়ো হয় বিক্ষোভকারীরা। তাদের ছত্রভঙ্গ করতে খোলা গুলি, রাবার বুলেট ও কাঁদানে গ্যাস ছুড়ে নিরাপত্তাবাহিনী। এতে দুইজনের প্রাণহানি ও ৫০ জনের বেশি আহত হয়। একইদিন উম কাসর বন্দরে বিক্ষোভকারীদের লক্ষ্য করে গুলি ও কাঁদানে গ্যাস ছুড়ে নিরাপত্তাবাহিনী। এতে দুই জন নিহত ও ৭০ জনের বেশি আহত হন।</p>
      <p>হাসপাতাল সূত্র জানিয়েছে, আহতদের অনেকের অবস্থা গুরুতর।</p>
      <p>স্থানীয় সূত্রের বরাত দিয়ে রয়টার্স জানিয়েছে, বাগদাদ ও বাসরা সহ নাসিরিয়া ও কারবালায়ও বিক্ষোভ জারি রয়েছে। নাসিরিয়ায় একাধিক সরকারি কর্মকর্তার গায়ে আগুন লাগিয়ে দিয়েছে বিক্ষোভকারীরা। কারবালায় স্থানীয় এক সরকারি কার্যালয়ে হামলা চালানোর চেষ্টা করেছিল বিক্ষোভকারীরা। তাদের ঠেকাতে খোলা গুলি চালিয়েছে নিরাপত্তাবাহিনী। এতে আহত হয়েছেন অন্তত ২৪ জন।</p>
      <p>প্রসঙ্গত, ইরাকে দুর্নীতি, বেকারত্ব, নিম্নমানের জনসেবার বিরুদ্ধে গত মাস থেকে বিক্ষোভ চলছে। এখন পর্যন্ত এই বিক্ষোভে নিরাপত্তাবাহিনীর হাতে নিহত হয়েছেন ৩৩০ জনের বেশি বিক্ষোভকারী।</p>
      <p>এই বিভাগের সর্বাধিক পঠিত</p>
    </article>
  </body>
</html>