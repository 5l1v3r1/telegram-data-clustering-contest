<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/z6f7h2"/>
    <meta property="og:site_name" content="News7 Tamil"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="நிர்மலா தேவிக்கு 15 நாட்கள் நீதிமன்ற காவல்!"/>
    <meta property="og:description" content="நிர்மலா தேவிக்கு 15 நாட்கள் நீதிமன்ற காவல்!"/>
  </head>
  <body>
    <article>
      <h1>நிர்மலா தேவிக்கு 15 நாட்கள் நீதிமன்ற காவல்!</h1>
      <address><time datetime="2019-11-25T00:00:00+00:00">25 Nov 2019</time> by <a rel="author">wasim</a></address>
      <p>
        <b>கல்லூரி மாணவிகளை தவறான பாதைக்கு அழைத்த வழக்கில், ஸ்ரீவில்லிப்புத்தூர் நீதிமன்றத்தில் ஆஜர்படுத்தப்பட்ட நிர்மலா தேவியை 15 நாட்கள் நீதிமன்ற காவலில் வைக்க நீதிபதி உத்தரவிட்டார். </b>
      </p>
      <p>அருப்புக்கோட்டையில் செயல்பட்டு வரும் தனியார் கல்லூரி மாணவிகளை தவறான பாதைக்கு அழைத்ததாக தொடரப்பட்ட வழக்கில் கைதான பேராசிரியை நிர்மலா தேவி, கடந்த 18ம் தேதி  ஸ்ரீவில்லிப்புத்தூர் நீதிமன்றத்தில் விசாரணைக்கு ஆஜராகவில்லை. இதையடுத்து ஜாமீனை ரத்து செய்து நீதிமன்றம் பிடிவாரண்ட் பிறப்பித்தது. </p>
      <p>இந்நிலையில் நீதிமன்றத்துக்கு வந்த நிர்மலா தேவியை சிபிசிஐடி போலீசார் ஆஜர்படுத்தினர். இதைத் தொடர்ந்து அவரை 15 நாட்கள் நீதிமன்ற காவலில் அடைக்க நீதிபதி பரிமளா உத்தரவிட்டார். </p>
      <p>பின்னர் செய்தியாளர்களிடம் பேசிய நிர்மலா தேவியின் வழக்கறிஞர் பசும்பொன் பாண்டியன், நிர்மலா தேவியை அமைச்சர் ஒருவர் மிரட்டுவதாக குற்றம்சாட்டினார். ஒரு கடத்தல்காரரை ஆஜர்படுத்துவது போல் நிர்மலா தேவியை ஆஜர்படுத்துவதாகவும் பசும்பொன் பாண்டியன் புகார் தெரிவித்தார். </p>
    </article>
  </body>
</html>