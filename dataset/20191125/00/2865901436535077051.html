<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/magarci-se-uzdaju-u-dordevica-i-mediorinija/343320"/>
    <meta property="og:site_name" content="MozzartSport"/>
    <meta property="article:published_time" content="2019-11-25T00:00:00+00:00"/>
    <meta property="og:title" content="Magarci se uzdaju u Đorđevića i Međiorinija"/>
    <meta property="og:description" content="Entela uvek da gol na strani"/>
  </head>
  <body>
    <article>
      <h1>Magarci se uzdaju u Đorđevića i Međiorinija</h1>
      <h2>Entela uvek da gol na strani</h2>
      <address>
        <time datetime="2019-11-25T00:00:00+00:00">25 Nov 2019</time>
      </address>
      <p>Kjevo bi da se učvrsti na poziciji koja garantuje plej-of, a Virtus Entela gleda da izbegne plej-aut. Tako stoje stvari uoči međusobnog duela ovih timova na zatvaranju 13. runde Serije B (<b>21.00</b>). Uistinu, oba tima su u sezonu ušla sa ambicijom da se bore za promociju, mada je malo verovatno da Crni đavoli iz Ligurije, kao novajlije u drugom rangu, imaju snage da izdrže tempo na koji nisu navikli...</p>
      <p>Leteći magarci nisu otvorili sezonu onako kako su planirali. Naročito su se saplitali na Bentegodiju, gde u prva tri domaćinstva nisu uspeli nikoga da pobede. Situacija se u međuvremenu popravila, pa su Askoli i Krotone platili ceh. Ipak, strateg tima koji je protekle sezone ispao iz Serije A <b>Mikele Markoli </b>nije još uspeo da spreči periodično dobra izdanja ekipe iz Verone, pa Kjevo nije slavilo na dva protekla susreta. Kako bilo, drugoplasirani sastav lige je četiri koraka ispred i lako dostižan.</p>
      <p>Sa druge strane, Entela je dobro krenula, da bi usledio sušan period. Momci trenera <b>Roberta Boskalje </b>slavili su samo jednom na devet proteklih prvenstvenih susreta i značajno pokvarili utisak. Na strani su pobedili samo jednom, ali je interesantan podatak da je Virtus na svakoj utakmici na strani uspeo da zatrese mrežu barem jednom.</p>
      <p>Najveću opasnost po gol Entele predstavljaju <b>Filip Đorđević </b>i <b>Rikardo Međiorini</b>. Srpski internacionalac i kapiten Kjeva na kontu imaju po četiri pogotka.</p>
      <p>
        <b>SERIJA B - 13. KOLO:</b>
      </p>
      <p>
        <b>Ponedeljak</b>
      </p>
      <p>
        <b>
          <a href="https://www.mozzartbet.com/sr#/match/4539123">21.00: (1,70) Kjevo (3,50) Virtus Entela (5,50)</a>
        </b>
      </p>
      <p><b>NAPOMENA</b>: <i>Kvote su podložne promenama</i></p>
      <figure>
        <img src="https://mozzartsport.com/upload/CKEditor/25.11.2019./italija%202%20italiaj%202.PNG"/>
      </figure>
      <figure>
        <img src="https://mozzartsport.com/upload/CKEditor/25.11.2019./anjamitanjamit.jpg"/>
      </figure>
      <p><b>Foto</b>: <i>Reuters</i></p>
    </article>
  </body>
</html>