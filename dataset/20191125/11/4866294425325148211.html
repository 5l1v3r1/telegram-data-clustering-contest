<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcforum.hu/hirek/21898/ravasz-ejszaka-tamadnak-a-legtrukkosebb-zsarolovirusok"/>
    <meta property="og:site_name" content="PC Forum"/>
    <meta property="article:published_time" content="2019-11-25T11:00:00+00:00"/>
    <meta property="og:title" content="Ravasz: Éjszaka támadnak a legtrükkösebb zsarolóvírusok"/>
    <meta property="og:description" content="Ilyenkor ugyanis nem tudnak a rendszergazdák a támadásra reagálni"/>
  </head>
  <body>
    <article>
      <h1>Ravasz: Éjszaka támadnak a legtrükkösebb zsarolóvírusok</h1>
      <address><time datetime="2019-11-25T11:00:00+00:00">25 Nov 2019, 11:00</time> by <a rel="author">[hírszerkesztő]</a></address>
      <p>[Sophos] A Sophos kiberbiztonsági vállalat közzétette a How Ransomware Attacks, azaz “Hogyan támadnak a zsarolóvírusok?” című, védekezőknek szánt kiadványát, melyben elmagyarázzák, hogyan támadnak a különböző zsarolóvírus variánsok, és milyen hatással vannak az áldozatokra. Az útmutató kiadvány a november elején megjelent 2020 Threat Reportot (2020-as fenyegetettségi jelentést) egészíti ki, és részletes elemzést tartalmaz a 11 legelterjedtebb és legjelentősebb zsarolóvírus családról, többek között a Ryukról, BitPaymerről és MegaCortexről.<br/><br/>Az útmutató kiadvány által részletezett eszközök és technikák között többek között ezek szerepelnek:</p>
      <ul>
        <li>
          <p>A jelentősebb zsarolóvírus családok terjesztésének fő módszerei. A zsarolóvírus-eket általában három módszer egyikével terjesztik:</p>
          <ul>
            <li>cryptowormként, mely gyorsan más számítógépeket megfertőzve sokszorosítja magát a legerőteljesebb hatás érdekében (például WannaCry);</li>
            <li>mint szolgáltatásalapú zsarolóvírus, melyet a dark weben kitként árulva terjesztenek (például Sodinokibi);</li>
            <li>vagy automatizált aktív támadás keretében, ahol a támadók manuálisan telepítik a zsarolóvírust, miután automatizáltan szkennelték a hálózatot a rendszer gyenge pontjait keresve. Ez az automatizált aktív támadási stílus volt a leggyakoribb megközelítés a jelentésben szereplő legfőbb zsarolóvírus családok esetében.</li>
          </ul>
        </li>
        <li>Kriptografikus kód aláírás: vásárolt vagy lopott hiteles digitális tanúsítvánnyal rendelkező zsarolóvírus, mely kísérletet tesz arra, hogy meggyőzzön bizonyos biztonsági szoftvereket a kód megbízhatóságáról és az elemzés szükségtelenségéről.</li>
        <li>
          <p>A jogosultság magasabb szintre történő emelése már készen rendelkezésre álló exploitok segítségével. Ez lehetővé teszi a támadó számára a programok telepítésének lehetőségét, például a távoli hozzáférést biztosító eszközök (RAT) esetében, hogy</p>
          <ul>
            <li>adatokat tudjon megtekinteni,</li>
            <li>megváltoztatni,</li>
            <li>törölni,</li>
            <li>teljeskörű felhasználói jogokkal rendelkező új fiókokat tudjon létrehozni és</li>
            <li>kikapcsolhassa a biztonsági szoftvereket.</li>
          </ul>
        </li>
        <li>Észrevétlen laterális mozgás és fájl-, illetve backup szerverekre való vadászat a hálózaton abból a célból, hogy a lehető legnagyobb hatást érjék el a zsarolóvírus támadással. A támadók egy órán belül képesek olyan scripteket készíteni, melyek a hálózaton lévő endpointokra és szerverekre másolják, majd azokon elindítják a zsarolóvírust. A támadás sebességének felgyorsítása érdekében a zsarolóvírus priorizálhatja az adatokat a távoli/megosztott meghajtókon, a kisebb méretű dokumentumokat célozhatja először, illetve több titkosító folyamatot futtathat egyszerre.</li>
        <li>
          <p>Távoli támadások. Maguk a fájlszerverek gyakran nem fertőződnek meg zsarolóvírussal. Ehelyett a zsarolóvírus általában egy vagy több kompromittált endpoint-on fut, és</p>
          <ul>
            <li>visszaél a felhasználói fiók jogosultságaival, hogy távolról támadjon dokumentumokat, néha a távoli asztal protokollon (RDP) keresztül, vagy</li>
            <li>távfelügyeleti és -kezelő (RMM) eszközöket támad, melyeket általában a managed service provider-ek (MSP) használnak abból a célból, hogy kezeljék velük az ügyfeleik IT infrastruktúráját és/vagy a végfelhasználói rendszereket.</li>
          </ul>
        </li>
        <li>Fájltitkosítás és átnevezés. Számos különböző módszer létezik a fájlok titkosítására, például a dokumentum egyszerű felülírása. A legtöbbet viszont vagy a backup, vagy az eredeti adat törlése is követi, így akadályozva meg a helyreállítási folyamat végrehajtását. Az útmutató kiadvány elmagyarázza, hogyan implementálják a most felsorolt és más, további eszközöket, technikákat 11 zsarolóvírus család esetében. Ezek a zsarolóvírus családok a WannaCry, GandCrab, SamSam, Dharma, BitPaymer, Ryuk, LockerGoga, MetaCortex, RobbinHood, Matrix és a Sodinokibi.</li>
      </ul>
      <p>Bizonyos esetekben a támadás java része éjszaka zajlik le, miközben az IT csapat tagjai békésen alszanak otthon. Mire az áldozat észreveszi, hogy mi történik, már túl késő lesz. Alapvető fontosságú, hogy minden endpoint-ot, hálózatot és rendszert lefedő, hatékony biztonsági megoldásokkal, illetve megfigyelő és válaszadó eszközökkel rendelkezzünk, továbbá mindig telepítsük a szoftverfrissítéseket, amikor csak megjelennek. - hívja fel a figyelmet a Sophos.<br/><br/>Hogyan lehet a zsarolóvírussal szemben védekezni?</p>
      <ul>
        <li>Ellenőrizze, hogy minden hálózatára csatlakoztatott eszközzel el tud e számolni, és hogy az összes biztonsági szoftver naprakész frissítésekkel rendelkezik e!</li>
        <li>Amint csak lehetséges, mindig telepítse a legújabb biztonsági frissítéseket minden hálózatára kapcsolódó eszközre!</li>
        <li>A következő utasításokat követve bizonyosodjon meg arról, hogy a számítógépeire fel vannak telepítve a WannaCry esetében is használt EternalBlue exploit elleni javítások: Hogyan bizonyosodhat meg arról, hogy egy eszköz sebezhető az EternalBlue-val szemben? - MS17-010</li>
        <li>Rendszeresen készítsen biztonsági másolatot a legfontosabb és az aktuális adatairól egy offline tárolóeszközre, mivel az a legjobb módja annak, hogy kikerülje a váltságdíj kifizetését zsarolóprogram fertőzése esetén.</li>
        <li>A rendszergazdáknak be kell kapcsolnia a többlépcsős hitelesítés minden olyan kezelőrendszeren, amely támogatja azt. Ezzel meg lehet akadályozni, hogy a támadók deaktiválják a biztonsági eszközöket egy támadás során.</li>
        <li>Biztonság terén nincs egyetlen tökéletes megoldás. A cégek számára a többrétegű biztonsági modell a legjobb lehetőség, amelyet implementálhatnak.</li>
        <li>Példa: A Sophos Intercept X átfogó, alapos védelmi megközelítést alkalmaz ahhoz, hogy biztonságban tartsa az endpointokat. Több vezető, új generációs technikát kombinál, hogy biztosítsa a malware-ek detektálását és az exploitok elleni védelmet, illetve beépített “endpoint detection and response”, röviden EDR funkciókkal is rendelkezik.</li>
      </ul>
    </article>
  </body>
</html>