<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport.cz/hokej/kontinentalni-liga/clanek/1166300-pocta-pro-kovare.html"/>
    <meta property="og:site_name" content="www.sport.cz"/>
    <meta property="article:published_time" content="2019-11-25T11:31:00+00:00"/>
    <meta property="og:title" content="Pocta pro Kováře"/>
    <meta property="og:description" content="Už podruhé v probíhající sezoně byl Jakub Kovář vyhlášen v Kontinentální hokejové lize nejlepším brankářem týdne. Opora Jekatěrinburgu byla nejdříve zvolena nejlepším gólmanem za druhý týden soutěže a nyní i za ten jedenáctý."/>
  </head>
  <body>
    <article>
      <h1>Pocta pro Kováře</h1>
      <address><time datetime="2019-11-25T11:31:00+00:00">25 Nov 2019, 11:31</time> by <a rel="author">škv, Sport.cz</a></address>
      <p>Už podruhé v probíhající sezoně byl Jakub Kovář vyhlášen v Kontinentální hokejové lize nejlepším brankářem týdne. Opora Jekatěrinburgu byla nejdříve zvolena nejlepším gólmanem za druhý týden soutěže a nyní i za ten jedenáctý.</p>
      <p>Jednatřicetiletý písecký rodák si v minulém týdnu přispal dvě výhry ze tří zápasů. Na Kováře za tu dobu šlo 113 střel soupeřů, včetně 44 při vítězství 2:1 nad moskevským CSKA. Úspěšnost zákroků měl dvojnásobný bronzový medailista z MS 98,58 procent, průměr gólů na zápas činí 1,63.</p>
      <p>Nejlepším obráncem byl vyhlášen Roman Rukavišnikov z Kazaně, útočníkům pak v uplynulém týdnu kraloval Nikita Sošnikov z Ufy.</p>
    </article>
  </body>
</html>