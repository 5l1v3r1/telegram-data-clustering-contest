<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/miscellaneous/2019/11/25/843322"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T11:57:00+00:00"/>
    <meta property="og:title" content="ডিসেম্বরের শেষে সূর্যগ্রহণ, এবার দেখা যাবে ‘অগ্নিগোলক’"/>
    <meta property="og:description" content="আগামী ২৬ ডিসেম্বর সূর্যগ্রহণে এবার সূর্য ঢেকে যাবে অন্ধকারে। এরপর ক্রমে সূর্যের চারপাশে ফুটে উঠবে আগুনের গোলক। এবারের সূর্যগ্রহণে সূর্যের চারপাশে যে ‘রিং অব ফায়ার’ বা অগ্নিগোলক দেখা যাবে তেমন অদ্ভুত দৃশ্য শেষবার মানুষ দেখেছিল ১৭২ বছর আগে। মহাকাশ বিজ্ঞানীরা জানান, আড়াই ঘণ্টা ধরে চলবে এই মহাজাগতিক দৃশ্য। সূর্যকে ৯০ শতাংশের বেশি ঢেকে ফেলবে চাঁদ, যা খালি চোখেই অবলোকন করতে পারবেন পৃথিবীবাসী। সূর্যগ্রহণের গতিপথ দৃশ্যটি মধ্যপ্রাচ্যের সৌদি আরব, দক্ষিণ ভারত, বঙ্গোপসাগর, ইন্দোনেশিয়াসহ দক্ষিণ-পূর্ব এশিয়ার কয়েকটি দেশ থেকে সবচেয়ে ভালো দেখা যাবে। বাংলাদেশ থেকেও অংশবিশেষ দেখা যাবে। তবে পুরোপুরি দেখতে হলে বাংলাদেশের মূল ভূখণ্ড থেকে বেশ কিছুটা দক্ষিণে বঙ্গোপসাগরের যেতে হবে। বাংলাদেশের উত্তরাঞ্চল থেকে দক্ষিণাঞ্চলে এ সূর্যগ্রহণ অপেক্ষাকৃত ভালো দেখা যাবে।"/>
  </head>
  <body>
    <article>
      <h1>ডিসেম্বরের শেষে সূর্যগ্রহণ, এবার দেখা যাবে ‘অগ্নিগোলক’</h1>
      <address><time datetime="2019-11-25T11:57:00+00:00">25 Nov 2019, 11:57</time> by <a rel="author">কালের কণ্ঠ অনলাইন</a></address>
      <p>আগামী ২৬ ডিসেম্বর সূর্যগ্রহণে এবার সূর্য ঢেকে যাবে অন্ধকারে। এরপর ক্রমে সূর্যের চারপাশে ফুটে উঠবে আগুনের গোলক।</p>
      <p>এবারের সূর্যগ্রহণে সূর্যের চারপাশে যে ‘রিং অব ফায়ার’ বা অগ্নিগোলক দেখা যাবে তেমন অদ্ভুত দৃশ্য শেষবার মানুষ দেখেছিল ১৭২ বছর আগে।</p>
      <p>মহাকাশ বিজ্ঞানীরা জানান, আড়াই ঘণ্টা ধরে চলবে এই মহাজাগতিক দৃশ্য। সূর্যকে ৯০ শতাংশের বেশি ঢেকে ফেলবে চাঁদ, যা খালি চোখেই অবলোকন করতে পারবেন পৃথিবীবাসী।</p>
      <figure>
        <img src="https://www.kalerkantho.com/ckfinder/userfiles/images/hotjobs/all/22554466.jpg"/>
      </figure>
      <p>
        <i>সূর্যগ্রহণের গতিপথ</i>
      </p>
      <p>দৃশ্যটি মধ্যপ্রাচ্যের সৌদি আরব, দক্ষিণ ভারত, বঙ্গোপসাগর, ইন্দোনেশিয়াসহ দক্ষিণ-পূর্ব এশিয়ার কয়েকটি দেশ থেকে সবচেয়ে ভালো দেখা যাবে। বাংলাদেশ থেকেও অংশবিশেষ দেখা যাবে। তবে পুরোপুরি দেখতে হলে বাংলাদেশের মূল ভূখণ্ড থেকে বেশ কিছুটা দক্ষিণে বঙ্গোপসাগরের যেতে হবে।</p>
      <p>বাংলাদেশের উত্তরাঞ্চল থেকে দক্ষিণাঞ্চলে এ সূর্যগ্রহণ অপেক্ষাকৃত ভালো দেখা যাবে।</p>
    </article>
  </body>
</html>