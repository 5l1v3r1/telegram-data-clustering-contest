<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807398/%D8%A8%D9%87%D8%AA%D8%B1%DB%8C%D9%86-%D8%A7%D9%86%D8%AA%D8%AE%D8%A7%D8%A8-%D8%AF%D8%B1-%D8%AE%D8%B1%DB%8C%D8%AF-%D9%BE%D8%B1%DB%8C%D9%86%D8%AA%D8%B1-%D9%84%DB%8C%D8%B2%D8%B1%DB%8C-%DA%86%DB%8C%D8%B3%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T11:33:00+00:00"/>
    <meta property="og:title" content="بهترین انتخاب در خرید پرینتر لیزری چیست؟"/>
    <meta property="og:description" content="پرینتر‌ها از لحاظ تکنولوژی به دو دسته لیزری و جوهرافشان تقسیم می‌شوند. پرینتر‌های جوهرافشان معمولا برای چاپ عکس‌های رنگی و باکیفیت بر روی انواع کاغذ مناسب می‌باشند."/>
  </head>
  <body>
    <article>
      <h1>بهترین انتخاب در خرید پرینتر لیزری چیست؟</h1>
      <h2>پرینتر‌ها از لحاظ تکنولوژی به دو دسته لیزری و جوهرافشان تقسیم می‌شوند. پرینتر‌های جوهرافشان معمولا برای چاپ عکس‌های رنگی و باکیفیت بر روی انواع کاغذ مناسب می‌باشند.</h2>
      <address>
        <time datetime="2019-11-25T11:33:00+00:00">25 Nov 2019, 11:33</time>
      </address>
      <p> به گزارش گروه بازرگانی <a href="https://snn.ir/">خبرگزاری دانشجو</a>، پرینترها از لحاظ تکنولوژی به دو دسته لیزری و جوهرافشان تقسیم می‌شوند. پرینترهای جوهرافشان معمولا برای چاپ عکس‌های رنگی و باکیفیت بر روی انواع کاغذ مناسب می‌باشند. اما <a href="https://heptak.com/product-category/%d9%be%d8%b1%db%8c%d9%86%d8%aa%d8%b1/%d9%be%d8%b1%db%8c%d9%86%d8%aa%d8%b1-%d9%84%db%8c%d8%b2%d8%b1%db%8c-%d8%a7%da%86-%d9%be%db%8c/">پرینتر لیزری</a> به علت پایین بودن هزینه‌های مواد مصرفی، سرعت بالای چاپ و همچنین استهلاک کمتر مورد توجه ادارات و دفاتر کاری که به طور روزانه نیاز به چاپ اسناد و فاکتورهای متنوع دارند قرار گرفته‌است. انتخاب یک پرینتر مناسب برای دفتر کار و یا منزل فرایندی ساده است که شما می‌توانید با آگاهی از چند ویژگی اصلی پرینترها مناسب‌ترین مدل را انتخاب کنید. در این مقاله به شما کمک می‌کنیم تا با این پرینترها و ویژگی‌های آنها آشنا شوید.</p>
      <figure>
        <img src="https://snn.ir/files/fa/news/1398/9/4/848975_413.jpg"/>
      </figure>
      <h3>نوع کارتریج :</h3>
      <p>مهم‌ترین ویژگی که خیلی‌ها آن را نادیده می‌گیرند، مدل کارتریجی است که یک پرینتر پشتیبانی می‌کند.کارتریج‌های لیزری دارای دو مشخصه ظرفیت (تعداد برگی که ‌میتواند چاپ کند) و کیفیت می‌باشند. با یک برآورد حدودی می‌توانید تخمین بزنید که نیاز روزانه شما از پرینتر چند برگ چاپ است. در نتیجه با توجه به ظرفیت چاپ کارتریج پرینتر مورد نظر، می‌توانید حساب کنید در ماه و یا در سال چند بار نیاز به تعویض و یا شارژ کارتریج دارید.</p>
      <p>اگر طبق محاسبات شما مجبورید سالیانه بیشتر از دو بار کارتریج خود را تعویض کنید بهتر است هنگام انتخاب پرینتر به قیمت کارتریج های آن دستگاه دقت کنید. بسیاری از پرینترهای جدید کارتریج‌های گران قیمتی دارند و ممکن است هزینه‌های بعدی زیادی را برای شما برجای بگذارند.</p>
      <p>خوب است بدانید که <a href="https://heptak.com/product-category/%da%a9%d8%a7%d8%b1%d8%aa%d8%b1%db%8c%d8%ac-%d9%88-%d8%aa%d9%88%d9%86%d8%b1/%da%a9%d8%a7%d8%b1%d8%aa%d8%b1%db%8c%d8%ac-%d8%aa%d9%88%d9%86%d8%b1-%d9%84%db%8c%d8%b2%d8%b1%db%8c/">کارتریج لیزری HP</a> به دو شکل طرح و اورجینال در بازار موجود است. کارتریج‌های طرح همانند اورجینال می‌باشند و تفاوت آنها فقط در کیفیت چاپ است.</p>
      <h3>توان کار ماهیانه :</h3>
      <p>شرکت‌های سازنده پرینتر پیش از معرفی یک محصول به بازار با روش‌ها و آزمایش‌های مختلفی دستگاه را بررسی می‌کنند تا بتوانند بهترین شرایط برای دیرتر مستهلک شدن پرینتر را ارزیابی کنند. توان کار ماهیانه عددی است که به ما توصیه می‌کند در طی یک بازه 30 روزه حداکثر چه تعداد برگ پرینت بگیریم تا استهلاک چاپگر کمتر باشد. برای مثال پرینتر M12w اچ‌پی توان ماهیانه حداکثر 10 هزار برگی دارد ولی مقدار توصیه شده از طرف شرکت سازنده برای آن 1000 برگ است. شما هم می‌توانید قبل از خرید یک پرینتر حجم چاپ ماهیانه خود را تخمین بزنید و با استفاده از آن عدد و همچنین توان کار ماهانه دستگاهی مناسب انتخاب کنید.</p>
      <figure>
        <img src="https://snn.ir/files/fa/news/1398/9/4/848976_340.png"/>
      </figure>
      <h3>تک کاره و یا چندکاره بودن :</h3>
      <p>پرینترها به سه دسته تک کاره، سه کاره و چهارکاره تقسیم می‌شوند. پرینترهای تک کاره فقط دارای قابلیت چاپ هستند. پرینترهای سه کاره و چهار کاره علاوه بر چاپ، کپی، اسکن و فکس نیز دارند. پرینتر سه کاره فاقد فکس است و سه قابلیت پرینت، کپی و اسکن برای این دستگاه‌ها در نظر گرفته شده است.</p>
      <h3>نوع چاپ ( رنگی، سیاه و سفید) :</h3>
      <p>آیا قصد چاپ بنرهای رنگی دارید؟ یا آیا می‌خواهید عکس‌های خانوادگی خود را بر روی کاغذهای گلاسه چاپ کنید؟ اگر جواب شما بله است پرینترهای جوهرافشان را به شما پیشنهاد می‌دهیم. پرینترهای جوهرافشان کیفیت چاپ رنگی بسیار بالایی دارند و می‌توانند بر روی انواع کاغذ چاپ کنند. اگر فایل های متنی همراه با جداول و شکل‌های رنگی را بخواهید پرینت بگیرید پرینتر لیزری رنگی انتخاب خوبی می‌تواند باشد. اما اگر اکثر اسناد مورد نیاز شما سیاه و سفید هستند و احتیاجی به چاپ رنگی ندارید، پرینترهای لیزری سیاه و سفید را به شما پیشنهاد می‌کنیم.</p>
      <h3>قابلیت شبکه شدن :</h3>
      <p>قابلیت شبکه شدن یک پرینتر به این معنی‌ست که بتوان از یک پرینتر برای چندین کامپیوتر و یا دستگاه هوشمند استفاده کرد. ادارات و شرکت‌های بزرگ معمولا خواهان این ویژگی هستند. با استفاده از این قابلیت و اتصال پرینتر به شبکه‌ی داخلی اداره، هر کاربر به طور جداگانه می‌تواند از دستگاه استفاده کند و دستور چاپ اسناد را برای آن بفرستد. شبکه‌شدن پرینتر از طریق کابل اترنت LAN انجام می‌شود و این قابلیت باید در پرینتر مورد نظر وجود داشته باشد. بسیاری از پرینترها در کنار قابلیت شبکه شدن از طریق کابل، مجهز به شبکه بی‌سیم (WiFi) هستند. با استفاده از این ویژگی شما می‌توانید از طریق موبایل، تبلت، لپ‌تاپ و یا هر وسیله هوشمند دیگری که قابلیت وایرلس دارد دستور چاپ را به پرینتر بفرستید و دیگر نیازی به اتصال کابل به آن دستگاه‌ها ندارید.</p>
      <figure>
        <img src="https://snn.ir/files/fa/news/1398/9/4/848977_686.png"/>
      </figure>
      <p>امیدواریم با خواندن این مقاله اطلاعات مفیدی در خصوص خرید انواع پرینتر کسب کرده باشید. همچنین می‌توانید از طریق تماس تلفنی (02188867885) با مشاوران فروشگاه اینترنتی هِپتَک، <a href="https://heptak.com/">نمایندگی HP اچ پی</a> با بیش از 15 سال سابقه در زمینه ماشین‌های اداری به طور کامل با انواع پرینترها و ویژگی‌های آنها آشنا شوید.</p>
    </article>
  </body>
</html>