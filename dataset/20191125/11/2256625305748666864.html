<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159399_1.html"/>
    <meta property="og:site_name" content="Novsport"/>
    <meta property="article:published_time" content="2019-11-25T11:10:00+00:00"/>
    <meta property="og:title" content="Гризман: Дойдох в Барса, за да се науча на нов игрови стил"/>
    <meta property="og:description" content="Ето какво заяви нападателят на каталунците"/>
  </head>
  <body>
    <article>
      <h1>Гризман: Дойдох в Барса, за да се науча на нов игрови стил</h1>
      <address><time datetime="2019-11-25T11:10:00+00:00">25 Nov 2019, 11:10</time> by <a rel="author">Христо Иванов</a></address>
      <p>Футболистът на Барселона Антоан Гризман призна, че не е много близък с главната звезда в отбора - Лионел Меси.<br/><br/>Французинът продължава да бъде неубедителен в изявите си на терена, а в много от случаите дори не си подава с Меси.<br/><br/>"Всъщност съм доста свит и имам проблем да инициирам разговор с други хора. Не съм от тези, които започват разговорите, доста срамежлив съм. Луис, Лео и аз се познаваме, вечеряли сме заедно. Отношенията ни могат само да се подобрят."<br/><br/>"Футболист като Меси няма да видим в следващите 40 години. Можем единствено да се наслаждаваме на неговия футбол. Аз като съотборник, треньорът, зрителите - всички му се наслаждаваме, защото той прави невероятни неща", каза Гризман.<br/><br/>"Не напуснах Атлетико, за да спечеля Шампионската лига или за да спечеля повече трофеи. Дойдох в Барса, за да се науча на нов игрови стил, да се приспособя към нова футболна философия и да науча нови неща на личностно ниво", сподели Гризман пред сайта на ФИФА.</p>
    </article>
  </body>
</html>