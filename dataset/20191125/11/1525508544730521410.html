<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780747/%D8%AF%D8%B3%D8%AA%DA%AF%DB%8C%D8%B1%DB%8C-%DB%B1%DB%B5-%D9%86%D9%81%D8%B1-%D8%A7%D8%B2-%D8%B9%D8%A7%D9%85%D9%84%D8%A7%D9%86-%D8%A7%D8%B5%D9%84%DB%8C-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%AF%D8%B1-%D8%B4%DB%8C%D8%B1%D8%A7%D8%B2"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T11:53:46+00:00"/>
    <meta property="og:title" content="فرمانده انتظامی فارس خبرداد: دستگیری ۱۵ نفر از عاملان اصلی اغتشاشات در شیراز"/>
    <meta property="og:description" content="شیراز- فرمانده انتظامی استان فارس گفت: با تلاش مأموران پلیس امنیت عمومی، ۱۵ نفر از عاملان اصلی تخریب و آتش سوزی بانک ها و پمپ بنزین های کلانشهر شیراز در اغتشاشات اخیر دستگیر شدند."/>
  </head>
  <body>
    <article>
      <h1>فرمانده انتظامی فارس خبرداد: دستگیری ۱۵ نفر از عاملان اصلی اغتشاشات در شیراز</h1>
      <address>
        <time datetime="2019-11-25T11:53:46+00:00">25 Nov 2019, 11:53</time>
      </address>
      <p>به گزارش <a href="https://www.mehrnews.com/">خبرگزاری مهر</a>، سردار رهام بخش حبیبی اظهار داشت: در جریان اعتراضات هفته گذشته در خصوص سهمیه بندی سوخت، عده ای فرصت طلب با سوء استفاده از این موضوع اقدام به تخریب اموال عمومی و دولتی از جمله بانک ها و پمپ بنزین های سطح شهر شیراز کردند.</p>
      <p>وی افزود: مأموران پلیس امنیت عمومی این فرماندهی با انجام اقدامات اطلاعاتی و پلیسی گسترده، ۱۵ نفر از عاملان اصلی تخریب و آتش سوزی بانک ها و پمپ بنزین های کلان شهر شیراز را شناسایی و طی چند عملیات غافلگیرانه آنها را در مخفیگاهشان دستگیر کردند.</p>
      <p>فرمانده انتظامی استان فارس با بیان اینکه متهمان با تشکیل پرونده برای سیر مراحل قانونی تحویل مرجع قضایی شدند، گفت: در بازرسی از مخفیگاه این افراد، مقادیر زیادی اموال مسروقه بانک ها و اماکن دولتی و خصوصی کشف شد.</p>
      <p>سردار حبیبی در پایان با بیان اینکه دستگیری سایر عوامل اغتشاشات و ناآرامی های هفته گذشته به صورت ویژه در دستور کار پلیس قرار دارد، افزود: امنیت مردم خط قرمز پلیس است و کسانی که بخواهند به هر نحوی آرامش و آسایش شهروندان را به هم بریزند، با برخورد قاطع و قانونی نیروی انتظامی مواجه خواهند شد.</p>
    </article>
  </body>
</html>