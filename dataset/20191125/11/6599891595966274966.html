<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/galeri/dunya/kim-jong-un-vur-emrini-verdi-dunya-sokta"/>
    <meta property="og:site_name" content="A Haber"/>
    <meta property="article:published_time" content="2019-11-25T11:12:02+00:00"/>
    <meta property="og:title" content="Kim Jong-Un vur emrini verdi! Dünya şokta..."/>
    <meta property="og:description" content="Kapalı toplum yapısı ile bilinen Kuzey Kore'nin nükleer silahlanma yarışına girmesi uzun zamandır dünya gündemini meşgul ediyordu. Kuzey Kore lideri Kim Jong-un tartışmalı hareketlerine bir yenisini ekledi. Bir askeri birliği denetime giden Kim, top atışı talimatı verdi."/>
  </head>
  <body>
    <article>
      <h1>Kim Jong-Un vur emrini verdi! Dünya şokta...</h1>
      <address>
        <time datetime="2019-11-25T11:12:02+00:00">25 Nov 2019, 11:12</time>
      </address>
      <p>
        <b>Kapalı toplum yapısı ile bilinen Kuzey Kore'nin nükleer silahlanma yarışına girmesi uzun zamandır dünya gündemini meşgul ediyordu. Kuzey Kore lideri Kim Jong-un tartışmalı hareketlerine bir yenisini ekledi. Bir askeri birliği denetime giden Kim, top atışı talimatı verdi.</b>
      </p>
      <ul>
        <li>
          <a href="https://www.ahaber.com.tr/">Haberler</a>
        </li>
        <li>
          <a href="https://www.ahaber.com.tr/galeri">Galeri</a>
        </li>
        <li>Kim Jong-Un vur emrini verdi! Dünya şokta...</li>
      </ul>
      <figure>
        <img src="https://iaahbr.tmgrup.com.tr/f3c249/0/0/0/0/0/0?u=https://iahbr.tmgrup.com.tr/album/2019/11/25/1574680059968.jpg&amp;l=1"/>
        <figcaption>Kuzey Kore resmi ajansı KCNA'da yer alan haberde, Kim'in, Güney ile Kuzey Kore arasındaki fiili deniz sınırı Kuzey Sınır Hattı'nın (NLL) kuzeyinde yer alan Changrin'deki askeri birliği denetlediği bildirildi.</figcaption>
      </figure>
      <figure>
        <img src="https://iaahbr.tmgrup.com.tr/7f45ac/0/0/0/0/0/0?u=https://iahbr.tmgrup.com.tr/album/2019/11/25/1574680054211.jpg&amp;l=1"/>
        <figcaption>Kim'in denetim sırasında askerlere "her an bir savaş görevini yerine getirmeye tam anlamıyla hazır olmalarını" sağlamak için "iyi örülmüş bir sistem kurma" talimatı verdiği, bir topçu birliğine de hedef göstererek ateş etmeleri emrini verdiği kaydedildi.</figcaption>
      </figure>
      <figure>
        <img src="https://iaahbr.tmgrup.com.tr/59febf/0/0/0/0/0/0?u=https://iahbr.tmgrup.com.tr/album/2019/11/25/1574680060617.jpg&amp;l=1"/>
        <figcaption>Topçu birliğinin, "ateşleme becerilerini tam anlamıyla ortaya koyduğu ve liderlerini memnun ettiği" belirtilirken, tatbikatta kaç top atışı yapıldığı ya da topların hangi yöne fırlatıldığına ilişkin ayrıntılara yer verilmedi.</figcaption>
      </figure>
      <figure>
        <img src="https://iaahbr.tmgrup.com.tr/330ccb/0/0/0/0/0/0?u=https://iahbr.tmgrup.com.tr/album/2019/11/25/1574680056790.jpg&amp;l=1"/>
        <figcaption><b>GÜNEY KORE: ANLAŞMAYI İHLAL EDİYOR</b><br/><br/>Güney Kore, Changrin'den yapılan top ateşine tepki göstererek, bu tatbikatın iki ülke sınırı boyunca gerginliği artırıcı faaliyetlerden kaçınmak için varılan askeri anlaşmanın ihlali anlamına geldiği değerlendirmesinde bulundu.</figcaption>
      </figure>
      <figure>
        <img src="https://iaahbr.tmgrup.com.tr/baf952/0/0/0/0/0/0?u=https://iahbr.tmgrup.com.tr/album/2019/11/25/1574680052097.jpg&amp;l=1"/>
        <figcaption>Güney Kore Savunma Bakanlığı Sözcüsü Choi Hyun-soo, "Kuzey Kore'nin bahsini ettiği topçu tatbikatı, iki ülkenin askeri makamlarının kabul ettiği ve tam olarak uyguladığı 19 Eylül askeri anlaşmasını ihlal ediyor. Kuzey Kore'yi, askeri gerilimlerin artmasından korkulan sınır bölgelerinde tüm askeri eylemleri derhal durdurmaya ve anlaşmaya tam olarak riayet etmeye çağırıyoruz" ifadelerini kullandı.</figcaption>
      </figure>
      <figure>
        <img src="https://iaahbr.tmgrup.com.tr/c0a886/0/0/0/0/0/0?u=https://iahbr.tmgrup.com.tr/album/2019/11/25/1574680057073.jpg&amp;l=1"/>
        <figcaption>Japon Denizi'nde bu yıl 12 füze denemesi yapan Kuzey Kore, son olarak 31 Ekim'de denediği füzelerin çoklu batarya ile fırlatıldığını açıklamıştı.</figcaption>
      </figure>
      <figure>
        <img src="https://iaahbr.tmgrup.com.tr/d3e333/0/0/0/0/0/0?u=https://iahbr.tmgrup.com.tr/album/2019/11/25/1574680059883.jpg&amp;l=1"/>
        <figcaption><b>KUZEY KORE'YE İLİŞKİN BİLİNMEYEN GERÇEKLER:</b><br/><br/>Kuzey Kore, resmi adıyla Kore Demokratik Halk Cumhuriyeti.</figcaption>
      </figure>
      <figure>
        <img src="https://iaahbr.tmgrup.com.tr/e40db1/0/0/0/0/0/0?u=https://iahbr.tmgrup.com.tr/album/2019/11/25/1574680057630.jpg&amp;l=1"/>
        <figcaption>Doğu Asya'da Kore Yarımadası'nda bir devlet.</figcaption>
      </figure>
      <figure>
        <img src="https://iaahbr.tmgrup.com.tr/d1e32b/0/0/0/0/0/0?u=https://iahbr.tmgrup.com.tr/album/2019/11/25/1574680059848.jpg&amp;l=1"/>
        <figcaption>Bu ülkedeki günlük yaşam ise dünyada en fazla merak edilenlerden.</figcaption>
      </figure>
      <figure>
        <img src="https://iaahbr.tmgrup.com.tr/38255d/0/0/0/0/0/0?u=https://iahbr.tmgrup.com.tr/album/2019/11/25/1574680054367.jpg&amp;l=1"/>
        <figcaption>Ara sıra Kuzey Kore'ye gidip gizlice fotoğrafladılar.</figcaption>
      </figure>
      <figure>
        <img src="https://iaahbr.tmgrup.com.tr/ac4797/0/0/0/0/0/0?u=https://iahbr.tmgrup.com.tr/album/2019/11/25/1574680059238.jpg&amp;l=1"/>
        <figcaption>Daha sonra bunu dünya kamuoyuyla paylaşıyorlar.</figcaption>
      </figure>
      <figure>
        <img src="https://iaahbr.tmgrup.com.tr/ccec0c/0/0/0/0/0/0?u=https://iahbr.tmgrup.com.tr/album/2019/11/25/1574680058141.jpg&amp;l=1"/>
        <figcaption>Tabi kimileri bunu ciddi bir güvenlik ve istihbarat sonrası da izinle gerçekleştiriyor.</figcaption>
      </figure>
      <figure>
        <img src="https://iaahbr.tmgrup.com.tr/e43412/0/0/0/0/0/0?u=https://iahbr.tmgrup.com.tr/album/2019/11/25/1574680057092.jpg&amp;l=1"/>
        <figcaption>Kuzey Kore kapalı toplum yapısı ile bilinen bir ülke. Bu kapalı toplum yapısı da ülkeyle ilgili bir çok soru işaretini meydana getiriyor.</figcaption>
      </figure>
      <figure>
        <img src="https://iaahbr.tmgrup.com.tr/8f546b/0/0/0/0/0/0?u=https://iahbr.tmgrup.com.tr/album/2019/11/25/1574680057889.jpg&amp;l=1"/>
        <figcaption>Son olarak Kuzey Kore liderinin karısıyla ilgili ortaya çıkan çarpıcı haber dünya medyasında son dakika kodu ile paylaşıldı. İşte derlediğimiz o haber.</figcaption>
      </figure>
      <figure>
        <img src="https://iaahbr.tmgrup.com.tr/58281c/0/0/0/0/0/0?u=https://iahbr.tmgrup.com.tr/album/2019/11/25/1574680060096.jpg&amp;l=1"/>
        <figcaption>Kuzey Kore'nin lideri Kim Jong Un dünyanın gündeminden düşmüyor. İsviçre'de okuduğu dönemde Koreli yetkililerin kontrolünde olan Jong Un, İsviçre peyniri emmantel seviyor ve havyar ile şampanyadan vazgeçmiyor.</figcaption>
      </figure>
      <figure>
        <img src="https://iaahbr.tmgrup.com.tr/f8e1cc/0/0/0/0/0/0?u=https://iahbr.tmgrup.com.tr/album/2019/11/25/1574680059663.jpg&amp;l=1"/>
        <figcaption>Eğer nükleer silahları olmasaydı muhtemelen tüm dünya Kuzey Kore'yi, sadece dünyanın en kapalı toplumu olarak bilecekti. Diktatörleri hakkında eğlenceli haberler yapılacaktı.</figcaption>
      </figure>
      <figure>
        <img src="https://iaahbr.tmgrup.com.tr/d16430/0/0/0/0/0/0?u=https://iahbr.tmgrup.com.tr/album/2019/11/25/1574680052726.jpg&amp;l=1"/>
        <figcaption>Saçları, hobileri, Batı'ya karşı olan takıntıları veya gizli ABD hayranlığı gibi. Batı böyle hikayeleri seviyor. Tıpkı Saddam Hüseyin'in yazdığı söylenen aşk kitapları, Muammer Kaddafi'nin kadın korumaları gibi... Gizemli bir karakter olacaktı Kuzey Kore liderleri de..</figcaption>
      </figure>
      <figure>
        <img src="https://iaahbr.tmgrup.com.tr/d94ef9/0/0/0/0/0/0?u=https://iahbr.tmgrup.com.tr/album/2019/11/25/1574680053008.jpg&amp;l=1"/>
        <figcaption>Kuzey Kore'nin kurucu lideri Kim Song Il'in ardından ülkenin lideri oğlu Kim Jong Il oldu. Aralık 2011'de Kim Jong II'nin ani ölümünden sonra sıra mevcut lider Kim Jong Un'a geldi. İsmi ilk olarak Eylül 2010'da duyuldu. Kısa süre içinde varis olarak anılmaya başlandı.</figcaption>
      </figure>
      <figure>
        <img src="https://iaahbr.tmgrup.com.tr/a2252e/0/0/0/0/0/0?u=https://iahbr.tmgrup.com.tr/album/2019/11/25/1574680055585.jpg&amp;l=1"/>
        <figcaption><b>DISNEYLAND CEZASI</b><br/><br/>Aslında Kim Jong II'nin yerine diğer iki erkek oğulları Kim Jong-chol ile Kim Jongnam'ın geçmesi bekleniyordu. Ancak Kim Jong nam, 2001'de sahte kimlik ile Japonya'daki Disneyland'a girerken yakalandı. Kim Jong-chol'un da erkeksi olmayan davranışlara sahip olmasıyla Kim Jong Un'un önü açıldı. İsmi duyulduktan sonra ağabeyleri gibi İsviçre'de okuduğu ortaya çıktı.</figcaption>
      </figure>
      <figure>
        <img src="https://iaahbr.tmgrup.com.tr/216a94/0/0/0/0/0/0?u=https://iahbr.tmgrup.com.tr/album/2019/11/25/1574680061439.jpg&amp;l=1"/>
        <figcaption>Bern kentindeki Liebefeld Okulu'nda sahte kimlikle eğitim almıştı. Batı kültüründen etkilenmemesi için okul dışındaki vakitlerini Kuzey Koreli yetkililerin gözü önünde geçirmişti. Ancak tüm çabalara rağmen onu tanıyan okul arkadaşlarına göre video oyunlarına, basketbola ve spor giyime çok meraklıydı.</figcaption>
      </figure>
      <figure>
        <img src="https://iaahbr.tmgrup.com.tr/2eddee/0/0/0/0/0/0?u=https://iahbr.tmgrup.com.tr/album/2019/11/25/1574680060250.jpg&amp;l=1"/>
        <figcaption>2013 ve 2014 yıllarında Kim Jong Un ile görüşen ABD'li eski basketbolcu Dennis Rodman'a göre Kim çiftinin bir kızları var. Hiçbir siyasi ve askeri tecrübesi olmamasına rağmen beş yıl önce babasının koltuğuna oturan Kim Jong Un'un Komünist Parti içindeki üst düzey isimlerin kontrolünde ülkeyi yöneteceği düşünülmüştü.</figcaption>
      </figure>
      <figure>
        <img src="https://iaahbr.tmgrup.com.tr/add096/0/0/0/0/0/0?u=https://iahbr.tmgrup.com.tr/album/2019/11/25/1574680060379.jpg&amp;l=1"/>
        <figcaption>Bu noktada halası ile eniştesinin ismi ön plana çıktı. Ancak ülkenin ikinci en güçlü ismi olarak kabul edilen enişte Jang Song Thaek 2014'te idam edildi.</figcaption>
      </figure>
      <figure>
        <img src="https://iaahbr.tmgrup.com.tr/848262/0/0/0/0/0/0?u=https://iahbr.tmgrup.com.tr/album/2019/11/25/1574680054998.jpg&amp;l=1"/>
        <figcaption>Vatana ihanetle suçlanan eniştenin 120 aç köpeğe yedirildiği ileri sürüldü. Kim Jong Un, halasını siyaset arenasından uzaklaştırdı. Enişte ve halanın yanı sıra orduda, diplomaside ve Komünist Parti içerisinde yüzlerce kişiyi idam ettiren Kim Jong Un'un artık ülkede tek söz sahibi olduğu tahmin ediliyor. Kim Jong Un'un geçen yıl Savunma Bakanı Hyon Yong Chol'u da bir toplantıda uyuduğu için idam ettirdiği ileri sürülmüştü.</figcaption>
      </figure>
      <figure>
        <img src="https://iaahbr.tmgrup.com.tr/7edbb4/0/0/0/0/0/0?u=https://iahbr.tmgrup.com.tr/album/2019/11/25/1574680058908.jpg&amp;l=1"/>
        <figcaption><b>MİDE KÜÇÜLTME AMELİYATI OLDU</b><br/><br/>Dedesi Kim Sang II'ye benzemek ve annesinden aldığı Japon hatlarından kurtulmak için estetik ameliyatlar geçirdiği düşünülen Kim Jong Un'un, saç modeli dünya genelinde büyük bir üne sahip. Salatasının bile mikroskopla incelendiği söylenen Kim Jong Un, aynı zamanda ete düşkünlüğüyle biliniyor.</figcaption>
      </figure>
      <figure>
        <img src="https://iaahbr.tmgrup.com.tr/c87ea3/0/0/0/0/0/0?u=https://iahbr.tmgrup.com.tr/album/2019/11/25/1574680053840.jpg&amp;l=1"/>
        <figcaption>Ülkede kadın ve erkeklerin saç modelleri belli. Ama farklı modeller arasından seçim yapabiliyorlar. Erkekler için 10, kadınlar için 28 belirlenmiş saç modeli var. Ülkede üç TV kanalı var. İkisi hafta sonu, diğeri sadece akşamları yayın yapıyor. Bütün televizyonlar fabrikadan sadece Kuzey Kore uydularına göre tasarlandığı için yabancı kanallara da giriş yapılamıyor.</figcaption>
      </figure>
      <figure>
        <img src="https://iaahbr.tmgrup.com.tr/9f9877/0/0/0/0/0/0?u=https://iahbr.tmgrup.com.tr/album/2019/11/25/1574680056877.jpg&amp;l=1"/>
        <figcaption>Radyo kanalları sadece devlet frekanslarını çekecek şekilde üretiliyor. Ülke içinde kullanılan bir telefon ağı var. Ama kimsenin başka bir ülke ile telefonda konuşmasına izin verilmiyor.</figcaption>
      </figure>
      <figure>
        <img src="https://iaahbr.tmgrup.com.tr/b42205/0/0/0/0/0/0?u=https://iahbr.tmgrup.com.tr/album/2019/11/25/1574680056773.jpg&amp;l=1"/>
        <figcaption>Sadece üniversiteler ve devlet dairelerinde kullanılan kendi internet ağları bulunuyor. Ama burada bile internet erişimi tamamen Komünist Parti'nin kontrolünde oluyor.<br/><br/>Beş yılda bir seçim yapılıyor. Tabii ki tek bir aday oluyor. 2012'deki son seçimde Kim Jong Un oyların yüzde 100'ünü aldı.</figcaption>
      </figure>
      <figure>
        <img src="https://iaahbr.tmgrup.com.tr/c36b7d/0/0/0/0/0/0?u=https://iahbr.tmgrup.com.tr/album/2019/11/25/1574680053949.jpg&amp;l=1"/>
        <figcaption><b>ÇİN VE RUSYA ÜZERİNDEN GİDİLİYOR</b><br/><br/>Kuzey Kore'ye giden iki arkadaşıma göre ülkeye girişler sadece Çin ve Rusya üzerinden yapılıyor. Kişisel olarak Kuzey Kore'ye gitmek çok zor. Ülkeye uçuş yapan tek havayolu şirketi Kuzey Kore devletine ait Air Koryo. Ülkeyi ziyaret eden turistlerin bile başına birer görevli veriliyor.<br/><br/>Tek başlarına hareket etmeleri kesinlikle yasak. Nereye gideceklerine, nerelerin fotoğraflarını çekebileceklerine, kimlerle konuşabileceklerine ve nerelerde kalacaklarına dair bu görevliler karar veriyor.</figcaption>
      </figure>
      <figure>
        <img src="https://iaahbr.tmgrup.com.tr/9e2591/0/0/0/0/0/0?u=https://iahbr.tmgrup.com.tr/album/2019/11/25/1574680058264.jpg&amp;l=1"/>
        <figcaption><b>TÜM HALK KAYIT ALTINDA</b><br/><br/>Kim Jong Un hakkında çekilen Röportaj adlı komedi filminin yayınlanmasından önce Kuzey Koreli hackerler filmin yapımcı şirketine siber saldırılarda bulundu.<br/><br/>Ülkede özel arabalar yasak. Bu nedenle sadece devletin izin verdiği kişilerin arabası var.<br/><br/>Geceleri kentler tamamen karanlığa bürüyor.</figcaption>
      </figure>
      <figure>
        <img src="https://iaahbr.tmgrup.com.tr/b58c77/0/0/0/0/0/0?u=https://iahbr.tmgrup.com.tr/album/2019/11/25/1574680054576.jpg&amp;l=1"/>
      </figure>
    </article>
  </body>
</html>