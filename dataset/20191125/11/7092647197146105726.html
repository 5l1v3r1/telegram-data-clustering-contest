<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39837/%D9%88%D8%A7%D8%AD%D8%AF-%D9%86%D8%AE%D8%B3%D8%AA-%DA%AF%D8%A7%D8%B2%DB%8C-%D9%86%DB%8C%D8%B1%D9%88%DA%AF%D8%A7%D9%87-%D8%AF%D8%A7%D9%84%D8%A7%D9%87%D9%88-%D8%A7%D9%81%D8%AA%D8%AA%D8%A7%D8%AD-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-25T11:50:00+00:00"/>
    <meta property="og:title" content="واحد نخست گازی نیروگاه دالاهو افتتاح می‌شود"/>
    <meta property="og:description" content="مجری طرح‌های نیروگاه‌های خصوصی شرکت برق حرارتی جزئیات افتتاح نیروگاه دالاهو توسط وزیر نیرو و رئیس مجلس شورای اسلامی را تشریح کرد."/>
  </head>
  <body>
    <article>
      <h1>واحد نخست گازی نیروگاه دالاهو افتتاح می‌شود</h1>
      <address><time datetime="2019-11-25T11:50:00+00:00">25 Nov 2019, 11:50</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>مجری طرح‌های نیروگاه‌های خصوصی شرکت برق حرارتی جزئیات افتتاح نیروگاه دالاهو توسط وزیر نیرو و رئیس مجلس شورای اسلامی را تشریح کرد.</i>
      </p>
      <figure>
        <img src="https://barghnews.com/files/fa/news/1398/9/4/84265_393.jpg"/>
      </figure>
      <p>به گزارش <a href="https://barghnews.com/">برق نیوز</a>، امیر دودابی‌نژاد ،با بیان این‌که نیروگاه سیکل ترکیبی دالاهو برای تامین برق غرب کشور و پاسخگویی به رشد مصرف احداث شده است اظهار کرد: این نیروگاه کلاس F بوده و راندمان آن ۵۶ درصد است.<br/>وی ادامه داد: نیروگاه سیکل ترکیبی دالاهو دارای دو واحد گازی به ظرفیت ۳۱۰ و یک واحد بخار به ظرفیت ۲۰۰ مگاوات است و در واقع جمعا حدود ۹۰۰ مگاوات ظرفیت دارد.<br/><br/>به گفته مجری طرح‌های نیروگاه‌های خصوصی شرکت برق حرارتی نیروگاه دالاهو در کیلومتر ۶۰ جاده کرمانشاه به اسلام آباد غرب واقع شده است.<br/><br/>دودابی در مورد سرمایه‌گذاری که در نیروگاه صورت گرفته توضیح داد: کل سرمایه‌گذاری در نیروگاه دالاهو ۳۶۵ میلیون یورو بوده که ۲۲۰ میلیون یورو در قالب وام از صندوق توسعه ملی تامین شده است.<br/><br/>وی از افتتاح واحد نخست گاز نیروگاه دالاهو در روز سه‌شنبه توسط وزیر نیرو و رئیس مجلس شورای اسلامی خبر داد و گفت: واحد دوم گازی این نیروگاه تا پایان سال تکمیل خواهد شد و واحد بخار هم در دست ساخت قرار دارد. منبع: <a href="http://www.powernews.ir/">ایسنا</a></p>
    </article>
  </body>
</html>