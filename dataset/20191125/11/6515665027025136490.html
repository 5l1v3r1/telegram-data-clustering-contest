<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3364001/stavljao-je-glavu-gde-drugi-ne-bi-ni-nogu-najdovski-zvezda-ce-prezimeti-u-evropi-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-25T11:36:00+00:00"/>
    <meta property="og:title" content="STAVLJAO JE GLAVU GDE DRUGI NE BI NI NOGU! Najdovski: Zvezda će prezimeti u Evropi! (FOTO)"/>
    <meta property="og:description" content="Nekadašnji fudbaler Crvene zvezde Ilija Najdoski ostao je u lepom sećanju svih navijača 1991. godine kada je sa crveno-belima postao prvak Evrope i sveta."/>
  </head>
  <body>
    <article>
      <h6 class="kicker">LEGENDA NE SUMNJA</h6>
      <h1>STAVLJAO JE GLAVU GDE DRUGI NE BI NI NOGU! Najdovski: Zvezda će prezimeti u Evropi! (FOTO)</h1>
      <address>
        <time datetime="2019-11-25T11:36:00+00:00">25 Nov 2019, 11:36</time>
      </address>
      <p>
        <b>Nekadašnji fudbaler Crvene zvezde Ilija Najdoski ostao je u lepom sećanju svih navijača 1991. godine kada je sa "crveno-belima" postao prvak Evrope i sveta.</b>
      </p>
      <p> Popularni "Ilija gromovnik", kako su ga "delije" prozvale, istakao  je da sadašnja generacija Zvezde može da dočeka proleće u Evropi.</p>
      <p>"Ova generacija je nas sve zvezdaše učinila ponosnim, vratila je klub u sam krem evropskog fudbala što Liga šampiona svakako jeste. Taj kontinuitet, pa i iskustvo koje se stiče od neprocenjivog je značaja za klub, igrače, a nama navijačima donosi nezaboravne momente. Bajern je oduvek bio institucija, jedan od najboljih klubova na planeti i svaki pozitivan rezultat biće pravo bogatstvo za onaj cilj, kome se svi tako nadamo, a to je proleće u Evropi. Zvezda je ulaskom u Ligu šampiona sezonu već učinila uspešnom, sve više od toga biće bonus ali i znak da klub iz dana u dan raste", rekao je Najdoski u intervjuu za klupski sajt.</p>
      <figure>
        <img src="https://www.kurir.rs/data/images/2018/02/11/20/1403183_3007-dado-djilas_ff.jpg?ver=1574673383"/>
        <figcaption>
          <cite>foto: Dado Đilas</cite>
        </figcaption>
      </figure>
      <p>Najdoski prati Zvezdu još od prvog kola letošnjih kvalifikacija, sada je čeka Bajern u Beogradu. "Zvezda može opet da sruši Bajern, ja verujem u to. Bez obzira što se fudbal u poslednje vreme podelio na one bogate i sve ostale, nije sve u novcu. Moraće naši igrači da budu i hrabi i mudri, da ubede sebe da to mogu jer oni nose dres kluba koji se nikad nikoga nije plašio, nikome uzmicao i unapred priznavao da je bolji. Imaće i tu najveću snagu sa tribina, najbolje navijače na svetu. Kad je mogao da padne Liverpul, a većina igrača iz sadašnjeg tima je igrala i prošle godine, može i Bajern koji će sigurno igrati punom snagom jer oni u svojoj genetici ne umeju drugačije. Ako daju maksimum a ne uspeju da pobede Bajern ne treba da se pokolebaju jer ja sam prilično uveren da smo bolji od Olimpijakosa i da ćemo u Atini doći do cilja." On se prisetio kako je to izgledalo u aprilu 1991. godine u polufinalu Kupa šampiona sa nemačkim gigantom u Beogradu kada je golom u poslednjim trenucima meča ekipa Ljupka Petrovića otišla u finale na megdan Marseju.</p>
      <figure>
        <img src="https://www.kurir.rs/data/images/2015/05/29/14/669207_crvena-zvezda-bari-fudbal-prvaci-evrope_ff.jpg?ver=1574673430"/>
        <figcaption>
          <cite>foto: Profimedia</cite>
        </figcaption>
      </figure>
      <p>"Kad je lopta ušla u mrežu pao mi je kamen sa srca, bilo je nezapamćeno slavlje. Fudbal ceni hrabre i poštene. Naša generacija je bila takva zato nam se sve vratilo te noći a kasnije i u Bariju. Zato i savetujem igračima da u utorak izađu čistog srca, hrabro, odvažno, a da budu i pametni, smireni, da ih ne ponese atmosfera već da im ta energija sa tribina da dodatnu snagu da dođu do svog cilja i sve nas obraduju. Imam osećaj da će uspeti", optimsta je Zvezdin "Ilija gromovnik</p>
      <p>Kurir sport</p>
      <related>
        <h4>NE PROPUSTITE</h4>
        <a href="https://www.kurir.rs/sport/fudbal/3363997/dika-stojanovic-pred-duel-zvezde-i-bajerna-marakana-ima-posebnu-moc-foto"/>
        <a href="https://www.kurir.rs/sport/fudbal/3363969/potresi-u-arsenalu-igraci-ne-veruju-emeriju-trener-odlazi-iz-kluba-foto"/>
        <a href="https://www.kurir.rs/sport/fudbal/3363943/presadili-su-mu-jetru-a-on-bez-spricera-nije-mogao-fudbaler-kog-su-smatrali-bozanstvom-zavrsio-kao-propalica-video"/>
        <a href="https://www.kurir.rs/sport/fudbal/3363931/zbog-vandinog-dubokog-slica-ceo-instagram-je-nogama-najnovije-provokativno-izdanje-ikardijeve-supruge-foto"/>
      </related>
    </article>
  </body>
</html>