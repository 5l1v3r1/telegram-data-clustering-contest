<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/11/25/gazzetta-sul-post-ammutinamento-nessun-confronto-tra-squadra-e-societa-i-giocatori-non-si-sono-pentiti/"/>
    <meta property="og:site_name" content="Spazio Napoli"/>
    <meta property="article:published_time" content="2019-11-25T11:43:15+00:00"/>
    <meta property="og:title" content="Gazzetta sul Post-ammutinamento: “Nessun confronto tra squadra e società: i giocatori non si sono pentiti”"/>
    <meta property="og:description" content="L’edizione odierna de La Gazzetta dello Sport parla del post-ammutinamento e di come agirà legalmente Aurelio De Laurentiis nei confronti dei suoi giocatori. La rosea rivela che non c’è stato alcun ripensamento da parte della società: “ADL ha dato l’ok ai suoi collaboratori per procedere all’invio delle raccomandate per l’ attivazione del Collegio arbitrale e […]"/>
  </head>
  <body>
    <article>
      <h1>Gazzetta sul Post-ammutinamento: “Nessun confronto tra squadra e società: i giocatori non si sono pentiti”</h1>
      <address><time datetime="2019-11-25T11:43:15+00:00">25 Nov 2019, 11:43</time> by <a rel="author" href="https://www.spazionapoli.it/author/gaia-martino/" target="_blank">Gaia Martino</a></address>
      <p>L’edizione odierna de <i>La Gazzetta dello Sport </i>parla del post-ammutinamento e di come agirà legalmente Aurelio De Laurentiis nei confronti dei suoi giocatori.</p>
      <p>La rosea rivela che non c’è stato alcun ripensamento da parte della società: <i>“ADL ha dato l’ok ai suoi collaboratori per procedere all’invio delle raccomandate per l’ attivazione del Collegio arbitrale e per avviare i procedimenti con la richiesta di risarcimento che arriverà fino al 25 per cento dello stipendio mensile lordo (di proposito, quello di ottobre non è stato ancora pagato) e per il solo Allan la richiesta sarà del 50 per cento (200 mila euro circa)”.</i></p>
      <p>Il quotidiano aggiunge la strategia del Napoli che si articolerà in due fasi: la prima riguarderà l’istanza di arbitrato con richiesta di multa per violazione dell’accordo collettivo. La seconda riguarderà la questione dei diritti d’immagine e del danno subito dal club.</p>
      <p>Il patron azzurro, prosegue la Rosea, non ha voluto accettare alcun tipo di confronto o dialogo.<i> “Non è parso, finora, che i giocatori si siano mai pentiti per quella decisione che ha sfiorato il grottesco e che ha gettato nello sconforto l’ intero ambiente napoletano. In questi giorni i giocatori si sono attivati attraverso i rispettivi procuratori per capire quali potrebbero essere i margini per potersi opporre ai provvedimenti richiesti da De Laurentiis”</i> ha concluso il giornale. </p>
    </article>
  </body>
</html>