<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641985/%D8%AA%D9%88%D9%84%DB%8C%D8%AF-%D9%84%D9%88%D8%A7%D8%B2%D9%85-%D8%AE%D8%A7%D9%86%DA%AF%DB%8C-%D8%AF%D8%B1-%D8%A7%DB%8C%D8%B1%D8%A7%D9%86-%D8%A7%D9%81%D8%B2%D8%A7%DB%8C%D8%B4-%DB%8C%D8%A7%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T11:22:00+00:00"/>
    <meta property="og:title" content="تولید لوازم خانگی در ایران افزایش یافت"/>
    <meta property="og:description" content="جدیدترین آمار منتشر شده از سوی وزارت صنعت نشان می‌دهد که در نیمه اول امسال تولید انواع لوازم خانگی نسبت به مدت مشابه در سال گذشته افزایش داشته است."/>
  </head>
  <body>
    <article>
      <h1>
        <a href="https://www.bultannews.com/fa/news/641985/%D8%AA%D9%88%D9%84%DB%8C%D8%AF-%D9%84%D9%88%D8%A7%D8%B2%D9%85-%D8%AE%D8%A7%D9%86%DA%AF%DB%8C-%D8%AF%D8%B1-%D8%A7%DB%8C%D8%B1%D8%A7%D9%86-%D8%A7%D9%81%D8%B2%D8%A7%DB%8C%D8%B4-%DB%8C%D8%A7%D9%81%D8%AA">تولید لوازم خانگی در ایران افزایش یافت</a>
      </h1>
      <h2>جدیدترین آمار منتشر شده از سوی وزارت صنعت نشان می‌دهد که در نیمه اول امسال تولید انواع لوازم خانگی نسبت به مدت مشابه در سال گذشته افزایش داشته است.</h2>
      <address><time datetime="2019-11-25T11:22:00+00:00">25 Nov 2019, 11:22</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، این آمار نشان می‌دهد که از بین انواع<b> لوازم خانگی</b>، تولید یخچال-فریزر و ماشین‌ لباسشویی بیشترین افزایش را داشته است؛ به‌طوری‌که تولید این دو محصول با افزایش ۱۳.۶ و ۱۳.۴ درصدی در نیمه اول امسال به ۵۹۵ هزار و ۵۰۰ و ۲۹۱ هزار و ۴۰۰ دستگاه رسیده است.</p>
      <p>تولید کولر آبی نیز در این مدت با افزایش ۲.۱ درصدی از ۵۵۲ هزار و ۵۰۰ دستگاه در نیمه اول سال گذشته به ۵۶۴ هزار و ۲۰۰ دستگاه در شش ماهه اول امسال رسیده است.</p>
      <p>با این وجود تولید تلویزیون در این مدت با کاهش ۹ درصدی مواجه شده است؛ به‌طوری‌که در نیمه اول سال ۱۳۹۷ و ۱۳۹۸ به ترتیب ۳۵۰ هزار و ۱۰۰ و ۳۱۸ هزار و ۵۰۰ دستگاه تلویزیون تولید شده؛ این در حالی است که تولید این کالاهای صنعتی عموما در شهریورماه امسال نسبت به ماه قبل از آن (مرداد ماه) کاهشی بوده است. بیشترین کاهش تولید نیز در این مدت به کولر آبی مربوط می‌شود که تولید آن در شهریور نسبت به مرداد تقریبا نصف شد.</p>
    </article>
  </body>
</html>