<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-crimea/2824860-pisla-arestu-batka-nihto-ne-spilkuetsa-z-rodinou-donka-prihodka.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T11:49:00+00:00"/>
    <meta property="og:title" content="Після арешту батька ніхто не спілкується з родиною - донька Приходька"/>
    <meta property="og:description" content="В окупованому Криму друзі українського патріота Олега Приходька, заарештованого за підозрою в тероризмі, &quot;забули&quot; про день народження політв'язня і не приходять провідати його родину."/>
  </head>
  <body>
    <article>
      <h1>Після арешту батька ніхто не спілкується з родиною - донька Приходька</h1>
      <h2>В окупованому Криму друзі українського патріота Олега Приходька, заарештованого за підозрою в тероризмі, "забули" про день народження політв'язня і не приходять провідати його родину.</h2>
      <address>
        <time datetime="2019-11-25T11:49:00+00:00">25 Nov 2019, 11:49</time>
      </address>
      <p>Про це повідомляє <a href="https://ru.krymr.com/a/news-krym-prihodko-net-rodnih-druzej/30290361.html">Крим.Реалії.</a></p>
      <p>«Ніхто не прийшов, не привітав і не згадав. Таке відчуття, що друзі, з якими він спілкувався і кому допомагав, вимерли. По суті, друзів не виявилося. Вони не телефонують і не цікавляться. Напевно, їм просто є що втрачати. У декого - власний бізнес. Комусь хочеться на двох лавках сидіти і не показувати свою справжню позицію. Батько не боявся ніколи своїх висловлювань. Може, вони були різкі, але правильні. Він не терорист і ніколи ним не був», - розповіла дочка Олега Приходька Наталія.</p>
      <p>Як повідомляв Укрінформ, Олег Приходько вперше зустрів свій день народження у неволі - 21 листопада йому виповнився 61 рік.</p>
      <blockquote>
        <b>Читайте також: </b>
        <a href="https://www.ukrinform.ua/rubric-crimea/2810089-druzina-prihodka-zaavlae-so-vibuhivku-colovikovi-mogli-pidkinuti.html">Дочка Приходька заявляє, що вибухівку батькові могли підкинути</a>
      </blockquote>
      <p>10 жовтня 2019 року він був заарештований на два місяці - до 10 грудня 2019 року. Українцю інкримінують незаконне виготовлення вибухових речовин і підготовку вибуху в Сакській адміністрації. Апеляційна скарга на його арешт була проігнорована окупаційним судом. Сам Приходько свою вину заперечує і вважає справу проти нього політичним переслідуванням за його проукраїнську позицію.</p>
      <p>Прокуратура АР <a href="https://www.ukrinform.ua/tag-krim">Крим</a> у зв'язку з арештом Приходька розпочала кримінальне провадження за ч. 1 ст. 146 Кримінального кодексу України (незаконне позбавлення волі).</p>
      <p>
        <i>Фото: Кримська солідарність, Фейсбук</i>
      </p>
    </article>
  </body>
</html>