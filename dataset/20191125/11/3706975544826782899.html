<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/zahranicne/1983178_vodic-kamiona-v-ktorom-zomrelo-39-vietnamcov-sa-priznal-o-vsetkom-vraj-vedel"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-25T11:15:00+00:00"/>
    <meta property="og:title" content="Vodič kamióna, v ktorom zomrelo 39 Vietnamcov, sa priznal. O všetkom vraj vedel"/>
    <meta property="og:description" content="K spoluúčasti na organizovaní pašovania ľudí sa Robinson na londýnskom súde priznal prostredníctvom telemostu z väznice Belmarsh."/>
  </head>
  <body>
    <article>
      <h1>Vodič kamióna, v ktorom zomrelo 39 Vietnamcov, sa priznal. O všetkom vraj vedel</h1>
      <h2>K spoluúčasti na organizovaní pašovania ľudí sa Robinson na londýnskom súde priznal prostredníctvom telemostu z väznice Belmarsh.</h2>
      <address><time datetime="2019-11-25T11:15:00+00:00">25 Nov 2019, 11:15</time> by <a rel="author">LONDÝN/TASR</a></address>
      <p>Vodič kamióna, v ktorého návese sa koncom októbra v anglickom grófstve Essex našlo 39 tiel vietnamských občanov, sa v pondelok priznal k spolčovaniu sa s cieľom napomáhať pri ilegálnej migrácii. Informovala a tom na svojej webovej stránke spravodajská televízia Sky News.</p>
      <p>Maurice Robinson (25), ktorý bol údajne členom celosvetového gangu pašerákov ľudí, čelí obvineniam zo zabitia, skupiny mužov, žien a detí.</p>
      <p>Všetky obete - 31 mužov a osem žien, pričom najmladšia mala 15 rokov - boli neskôr identifikované ako občania Vietnamu. K spoluúčasti na organizovaní pašovania ľudí sa Robinson na londýnskom súde priznal prostredníctvom telemostu z väznice Belmarsh.</p>
      <p>Britská polícia objavila 23. októbra v priemyselnom parku v Essexe, na juhovýchode Anglicka, zaparkovaný náves kamióna a v ňom 39 tiel migrantov. Britská polícia najprv informovala, že obeťami sa zrejme stali čínski občania, ale potom 8. novembra oznámila, že išlo o Vietnamcov, a uviedla aj ich mená.</p>
      <p>Do Británie sú každý rok prepašované stovky vietnamských štátnych príslušníkov</p>
    </article>
  </body>
</html>