<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-telefonni-shahrayi-za-rahunok-molodogo-podruzhzhya-zbagatylys-na-1-600-gryven"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-25T11:13:00+00:00"/>
    <meta property="og:title" content="На Сумщині телефонні шахраї за рахунок молодого подружжя збагатились на 1 600 гривень"/>
    <meta property="og:description" content="З заявою про шахрайство в поліцію Шостки звернувся 32-річний місцевий мешканець. Чоловік розповів, що невідомі під виглядом працівників енергетичної компанії заволоділи його 1 600 гривень.  За словами заявника, вони нещодавно з дружиною придбали будинок і роблять в ньому ремонт. Аби замінити лічильник електроенергії в новому житлі, вони звернулись до компанії постачальника і чекали від них телефонного дзвінка з уточненням дати ремонтних робіт. "/>
  </head>
  <body>
    <article>
      <h1>На Сумщині телефонні шахраї за рахунок молодого подружжя збагатились на 1 600 гривень</h1>
      <address>
        <time datetime="2019-11-25T11:13:00+00:00">25 Nov 2019, 11:13</time>
      </address>
      <p>З заявою про шахрайство в поліцію Шостки звернувся 32-річний місцевий мешканець. Чоловік розповів, що невідомі під виглядом працівників енергетичної компанії заволоділи його 1 600 гривень. </p>
      <p>За словами заявника, вони нещодавно з дружиною придбали будинок і роблять в ньому ремонт. Аби замінити лічильник електроенергії в новому житлі, вони звернулись до компанії постачальника і чекали від них телефонного дзвінка з уточненням дати ремонтних робіт. </p>
      <p>Дзвінок з невідомого номера надійшов його дружині, коли вона була на роботі і не змогла на нього відповісти. Вважаючи, що то були співробітники електромережі, чоловік вирішив сам їм зателефонувати та домовитись з ними про роботи. </p>
      <p>Слухавку підняв невідомий чоловік і на питання заявника, чи він дійсно співробітник енергозбуту – відповів стверджувально. Вони домовились про роботи, проте співрозмовник попросив перерахувати 1 600 гривень вартості лічильника на вказаний номер банківської картки. Останній виконав умову, але ремонтна бригада так і не приїхала. Наступного дня заявнику знову зателефонували нібито співробітник компанії та попросили сплатити ще 500 гривень вартості робіт. Зрозумів, що то був шахрай, чоловік гроші більше не перераховував.</p>
      <p>За даним фактом в поліції вже відкрили кримінальне провадження за ознаками ч. 1 ст. 190 Кримінального кодексу України «Шахрайство» в рамках, якого ведуться пошуки афериста. Правоохоронці знову звертаються до громадян бути максимально обережними під час телефонних розмов з незнайомцями та недовіряти наданій ними інформації. У випадку сплати за послуги комунальних підприємств потрібно скористатися офіційними реквізитами компаній – постачальників послуг, повідомляє Відділ комунікації поліції Сумської області.</p>
    </article>
  </body>
</html>