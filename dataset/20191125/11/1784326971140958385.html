<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/25/justin-bieber-es-hailey-mielobb-gyereket-szeretnenek/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-25T11:11:00+00:00"/>
    <meta property="og:title" content="Justin Bieber és Hailey mielőbb gyereket szeretnének"/>
    <meta property="og:description" content="Hamarabb érkezhet a Bieber-baba, mint gondoltad!"/>
  </head>
  <body>
    <article>
      <h1>Justin Bieber és Hailey mielőbb gyereket szeretnének</h1>
      <h2>Hamarabb érkezhet a Bieber-baba, mint gondoltad!</h2>
      <address><time datetime="2019-11-25T11:11:00+00:00">25 Nov 2019, 11:11</time> by <a rel="author">Cosmopolitan.hu</a></address>
      <p><b>Justin és Hailey Bieber</b> gyors eljegyzése és házassága körül hatalmas volt a felhajtás, ráadásul az emberek többsége nem gondolta, hogy ez a dolog tényleg működni fog. A fiatalok azonban úgy tűnik, hogy tényleg komolyan gondolják a közös életet, a kapcsolatuk pedig Justin múltja ellenére elképesztően idilli.</p>
      <p><a href="https://cosmopolitan.hu/body_love/2019/11/04/hailey-bieber-nagyon-kemenyen-helyre-tett-egy-netes-trollt/">Hailey</a> még csak most töltötte be a 23-at, de úgy tűnik, hogy ez egyáltalán nem jelenti azt, hogy még hosszú éveket akarna várni a családalapítással. Justin insta posztjából legalább is ez jön le. És hogy miért?</p>
      <p><b>Justin egy iszonyú cuki üzenettel lepte meg feleségét</b> szülinapja alkalmából, ahol robbantott egy nem is akármilyen infót is, miszerint most már jöhetnek a babák! Hoppá! Szóval a pár készen áll a gyerekvállalásra?</p>
      <p>
        <i>„Boldog szülinapot édes! Azzal, ahogyan éled az életed, mindennap arra ösztönzöl, hogy jobb és jobb legyek… Utóirat: A létező összes módon beindítasz! Most már jöhetnek a babák!”</i>
      </p>
      <figure>
        <embed-post data-src="https://www.instagram.com/p/B5LlhNGnZUL" data-service="Instagram"/>
      </figure>
      <p>Hát… Ezt nehezen lehet másképp értelmezni, mint hogy Bieberéknél hamarosan bővülhet a család, ugye szerinted is? Instáján ráadásul folyamatosan utalásokat tesz arra, hogy vajon milyen is lesz a születendő gyerekük Hailey-vel, ami szintén nagyon gyanús. <b>Lehet, hogy már úton is van a mini Bieber?</b></p>
    </article>
  </body>
</html>