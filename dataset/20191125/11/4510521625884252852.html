<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/international/in-lume/liban-ciocniriintre-manifestanti-antiguvernamentali-sustinatori-miscarii-siite-hezbollah-1_5ddbb20d5163ec427165b3bb/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T11:03:13+00:00"/>
    <meta property="og:title" content="Liban. Ciocniri între manifestanţi antiguvernamentali şi susţinători ai mişcării şiite Hezbollah"/>
    <meta property="og:description" content="Ciocniri au avut loc în noaptea de duminică spre luni, la Beirut, între manifestanţi antiguvernamentali şi susţinători ai Hezbollah şi Amal, două mişcări şiite libaneze influente. Tensiunile au crescut între cele două părţi în urma blocării unui pod din capitala Libanului."/>
  </head>
  <body>
    <article>
      <h1>Liban. Ciocniri între manifestanţi antiguvernamentali şi susţinători ai mişcării şiite Hezbollah</h1>
      <address><time datetime="2019-11-25T11:03:13+00:00">25 Nov 2019, 11:03</time> by <a rel="author">Ion Gaidau</a></address>
      <h4>Ciocniri au avut loc în noaptea de duminică spre luni, la Beirut, între manifestanţi antiguvernamentali şi susţinători ai Hezbollah şi Amal, două mişcări şiite libaneze influente. Tensiunile au crescut între cele două părţi în urma blocării unui pod din capitala Libanului.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/international/in-lume/cum-devenit-masca-joker-simbolul-luptei-anti-sistem-lume-1_5dcbf3fb5163ec4271f997ca/index.html"/>
      </related>
      <p>Manifestanţii cer de cinci săptămâni încoace plecarea întregii clase politice, acuzând-o de jefuirea economiei. Ori contextul este nefavorabil pentru Liban, care trece prin cea mai gravă criză economică de la războiul civil din anii 1975 - 1990.</p>
      <p>Hezbollah şi Amal sunt la rândul lor reprezentate în coaliţia guvernamentală condusă de Saad Hariri, care a demisionat din funcţia de prim-ministru la 29 octombrie, la 12 zile de la începutul mişcării de contestare.</p>
      <p>Potrivit unor imagini difuzate de televiziunile locale, armata şi poliţia antirevoltă au format un cordon pentru a separa manifestanţii de susţinătorii celor două mişcării şiite, care aruncau cu pietre unii în ceilalţi. În cele din urmă, forţele de ordine au recurs la gaze lacrimogene pentru a dispersa mulţimea.</p>
      <p>Postul de televiziune Al Jadid susţine că altercaţiile au izbucnit după ce susţinători ai Hezbollah şi Amal le-au reproşat manifestanţilor faptul că l-ar ofensa pe liderul lor, Sayyed Hassan Nasrallah. Reuters precizează că nu a putut verifica această informaţie.</p>
      <p>Este vorba de cel mai tensionat moment între cele două tabere în luna aceasta. Luna trecută, simpatizanţi ai Amal şi Hezbollah au distrus o tabără a manifestanţilor.</p>
      <hr/>
    </article>
  </body>
</html>