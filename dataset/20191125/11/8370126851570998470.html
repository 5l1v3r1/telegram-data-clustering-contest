<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/dunya/136567/bir-milyar-avroluk-hazine-ve-tarihi-eser-muzeden-calindi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-25T11:44:00+00:00"/>
    <meta property="og:title" content="Bir milyar avroluk hazine ve tarihi eser müzeden çalındı"/>
    <meta property="og:description" content="Almanya'da bir müzede 1 milyar avroya eş değer hazine ve tarihi eser çalındı."/>
  </head>
  <body>
    <article>
      <h1>Bir milyar avroluk hazine ve tarihi eser müzeden çalındı</h1>
      <h2>Almanya'da bir müzede 1 milyar avroya eş değer hazine ve tarihi eser çalındı.</h2>
      <address>
        <time datetime="2019-11-25T11:44:00+00:00">25 Nov 2019, 11:44</time>
      </address>
      <p>Almanya'da bir müzede 1 milyar euroya eş değer (yaklaşık 6 milyar 320 milyon lira) hazine ve tarihi eser çalındı.<br/>Almanya merkezli yayın kuruluşu Bild'in haberine göre ülkenin Dresden kentinde yer alan Green Vault Müzesi, bu sabah saatlerinde hırsızların hedefi oldu.</p>
      <p>Hırsızların bu sabah yerel saatle 05:00'te müzedeki elektrik devresini kapattığı ve ardından bir camı kırarak içeri girdiği belirtildi.</p>
      <p>Lüks bir araçla kaçtığı bilgisi verilen hırsızların bulunması için polis soruşturma başlattı.</p>
      <p>Avrupa'nın en büyük hazine koleksiyonunun bulunduğu müzeden 1 milyar euroya eş değer değerli eşya ve parça çalınmış olabileceği tahmin ediliyor.<br/> </p>
    </article>
  </body>
</html>