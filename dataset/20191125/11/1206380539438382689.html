<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/zakaz-prujezdu-centrem-prahy-magistrat-zvazuje-vykazat-auta-natrvalo"/>
    <meta property="og:site_name" content="eXtra.cz"/>
    <meta property="article:published_time" content="2019-11-25T11:29:00+00:00"/>
    <meta property="og:title" content="Zákaz průjezdu centrem Prahy: Magistrát zvažuje vykázat auta natrvalo"/>
    <meta property="og:description" content="Z centra hlavního města Prahy možná brzy vymizí auta. Magistrát začal zvažovat možnost odklonit dopravu ze Smetanova nábřeží a Malé Strany. Průjezd aut by byl povolen pouze těm, kteří tam bydlí."/>
  </head>
  <body>
    <article>
      <h6 class="kicker">Změna?</h6>
      <h1>Zákaz průjezdu centrem Prahy: Magistrát zvažuje vykázat auta natrvalo</h1>
      <address><time datetime="2019-11-25T11:29:00+00:00">25 Nov 2019, 11:29</time> by <a rel="author">Michaela Vlčková</a></address>
      <p>
        <b>Z centra hlavního města Prahy možná brzy vymizí auta. Magistrát začal zvažovat možnost odklonit dopravu ze Smetanova nábřeží a Malé Strany. Průjezd aut by byl povolen pouze těm, kteří tam bydlí.</b>
      </p>
      <p>Na přelomu října a listopadu byly Smetanovo nábřeží a Malá Strana v Praze uzavřeny pro průjezd aut kvůli opravám na silnici na téměř tři týdny. Mohla tam projíždět jen auta těch, kteří tam bydlí. Výrazně to snížilo provoz a neslo to mnoho výhod. Náměstek pro dopravu hlavního města zvažuje zakázat průjezd autům centrem natrvalo.</p>
      <p>„V tuto chvíli jen vyzývám všechny koaliční strany k dalšímu jednání o možném pokračování, a to na základě dat o dopadu opatření na dopravu na dalších místech v Praze,“ sdělil pro TN.cz náměstek pro dopravu Adam Scheinherr (Praha sobě).</p>
      <p>„Při tom dočasném omezení průjezdu těm, co tam nebydlí, se ukázalo, že tramvaje začaly jezdit na čas a také se zlepšil průjezd záchranky,“ obhajoval návrh primátor Zdeněk Hřib (Piráti).</p>
      <p>Na nápad uzavřít ulice v centru města reagovala Alexandra Udženija (ODS). „Ve chvíli, kdy nejsou dokončeny ty okruhy v Praze, to znamená hlavně ten vnitřní okruh, tak jenom blázen může přijít s nápadem, že bude uzavírat některé ulice pro průjezd aut,“ oponovala Udženija.</p>
    </article>
  </body>
</html>