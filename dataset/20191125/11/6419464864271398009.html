<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/athlitika/tsavi-roka-na-ginei-pio-antagonistikos-o-panathinaikos/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-25T11:25:01+00:00"/>
    <meta property="og:title" content="Τσάβι Ρόκα: Να γίνει πιο ανταγωνιστικός ο Παναθηναϊκός"/>
    <meta property="og:description" content="Η ΠΑΕ Παναθηναϊκός παρουσίασε σήμερα επίσημα τον νέο τεχνικό διευθυντή, Τσάβι Ρόκα, ο οποίος δήλωσε αποφασισμένος να βοηθήσει τους «πράσινους»"/>
  </head>
  <body>
    <article>
      <h1>Τσάβι Ρόκα: Να γίνει πιο ανταγωνιστικός ο Παναθηναϊκός</h1>
      <address>
        <time datetime="2019-11-25T11:25:01+00:00">25 Nov 2019, 11:25</time>
      </address>
      <p><b>Η ΠΑΕ</b> <a href="https://neaselida.gr/tag/panathinekos/">Παναθηναϊκός</a> παρουσίασε σήμερα επίσημα τον νέο<b> τεχνικό διευθυντή</b>, <a href="https://neaselida.gr/tag/tsavi-roka/">Τσάβι Ρόκα</a>, ο οποίος δήλωσε αποφασισμένος να βοηθήσει τους <b>«πράσινους»</b> με τις γνώσεις του και με σκληρή δουλειά. <b>Επίσης</b> είπε ότι γνωρίζει την ιστορία του συλλόγου και ευχαρίστησε την ΠΑΕ για την εμπιστοσύνη που έδειξε στο πρόσωπό του.</p>
      <p><b>«Με ιδιαίτερη χαρά</b> παρουσιάζουμε τον κύριο Ρόκα. Έχοντας γαλουχηθεί στην Μπαρτσελόνα, την περίφημη Masia, δεν χρειάζεται να του πούμε για τις προσδοκίες των φίλων του Παναθηναϊκού. Ευελπιστούμε να μας βοηθήσει με τις γνώσεις του. Όλοι μας, με πρώτο τον κύριο Αλαφούζο, θα είμαστε στο πλευρό του» δήλωσε ο πρόεδρος της ΠΑΕ, <b>Μάνος Μαυροκουκουλάκης.</b></p>
      <p>«<b>Θέλω κατ’ αρχάς να ευχαριστήσω τον πρόεδρο</b>, τον κύριο Αλαφούζο, τον Λεωνίδα Μπουτσικάρη, τον Κώστα Κωνστάντο, για την εμπιστοσύνη τους στο πρόσωπό μου. Είμαι πολύ χαρούμενος που είμαι στον Παναθηναϊκό. Έχω όρεξη να δουλέψω, θέλω να βοηθήσω και να φέρουμε εις πέρας το πρότζεκτ. Ξέρω τι σημαίνει να είμαι εδώ, ξέρω το μεγαλείο του συλλόγου και ευχαριστώ όλους για την εμπιστοσύνη. Με πολλή δουλειά θα κάνω ό,τι μπορώ για να ανταποδώσω αυτή την εμπιστοσύνη» είπε αρχικά ο Τσάβι Ρόκα, ο οποίος θα αντικαταστήσει τον Νίκο Νταμπίζα.</p>
      <related>
        <a href="https://neaselida.gr/athlitika/telos-apo-tin-xanthi-o-ramireth/"/>
      </related>
    </article>
  </body>
</html>