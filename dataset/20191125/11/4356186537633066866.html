<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d1%8f%d1%81%d0%b5%d0%bd-%d0%b5-%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%b8%d1%8f%d1%82-%d0%bf%d1%80%d0%b5%d0%b4%d1%81%d1%82%d0%b0%d0%b2%d0%b8%d1%82%d0%b5%d0%bb-%d0%bd%d0%b0-%d0%b5%d0%b2/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-25T11:35:12+00:00"/>
    <meta property="og:title" content="Ясен е българският представител на Евровизия 2020"/>
    <meta property="og:description" content="Виктория Георгиевa - VICTORIA ще бъде българският представител на Евровизия 2020. Младата певица ще бъде 13-ят български участник в надпреварата."/>
  </head>
  <body>
    <article>
      <h1>Ясен е българският представител на Евровизия 2020</h1>
      <address><time datetime="2019-11-25T11:35:12+00:00">25 Nov 2019, 11:35</time> by <a rel="author">Signal.bg</a></address>
      <p>Виктория Георгиевa – VICTORIA ще бъде българският представител на Евровизия 2020. Младата певица ще бъде 13-ят български участник в надпреварата. Това стана ясно днес на пресконференция с БНТ и партньорите им в проекта от Ligna Group.</p>
      <p>VICTORIA се отличава със специфичен глас и изграден собствен музикален стил. Най-новият ѝ хит “I Wanna Know” беше представен в края на юни и се оказа трамплин към първия ѝ договор за международно разпространение. Той бе подписан през септември с британската компания Ostereo.</p>
      <figure>
        <img src="https://signal.bg/wp-content/uploads/2019/11/VICTORIA_EUROVISION_2020_BULGARIA_1.jpg"/>
      </figure>
      <p>Емил Кошлуков: Това, което прави БНТ е чудесен пример. По закон сме длъжни да отразяваме европейските конкурси. Ще насърчим млади творци. Това е чудесен пример на публично-частно партньорство. Това е бъдещето. Обществените медии могат да развиват партньорство, за да сведат разходите до минимум и да подкрепят културата. Сумата, която партньорите ще отделят може да достигне половин милион. Това е пример за разбиране на обществените задачи.</p>
      <figure>
        <img src="https://signal.bg/wp-content/uploads/2019/11/victoriya-3.jpg"/>
      </figure>
      <p>Геновева Христова: България се завръща на международната сцена – там, където принадлежи. Нашата мисия е проста: да покажем новото лице на България на международната сцена и на международните пазари. В креативни и хъб- Мисия 23 имаме мисия. Евровизия е нашият първи проект. Подаваме ръка и сме отворени за всякакви партньорства. Само заедно можем да сме успешни.</p>
      <figure>
        <img src="https://signal.bg/wp-content/uploads/2019/11/victoriya-1.jpg"/>
      </figure>
      <p>Хауърд Мърфи, изпълнителен директор на Остерио: Имаме сериозен успех през годините. В Азия, Съединените щати и на много други места имаме повече от милиард стилове на месец.</p>
      <p>Джон Сондерсбон, креативната част на проекта: Аз съм в бранша повече от 40 години работя. Ние сме работили с Пуси Кет Доус, Бритни Спиърс. Щастливи сме, че можем да работим по този проект, защото вярвам, че можем да върнем България на световната музикална карта.</p>
      <figure>
        <img src="https://signal.bg/wp-content/uploads/2019/11/victoriya-2.jpg"/>
      </figure>
      <p>VICTORIA е от Варна. Участвала е в четвъртото издание на шоуто за таланти X-Factor България, където достига до топ 5. След това започва самостоятелна кариера и издава няколко самостоятелни песни като част от музикалната компания Monte Music. От пролетта на 2018г. е независим артист и издава два сингъла – “Странни времена” и “I Wanna Know”, като вторият е продуциран в Лос Анджелис с екипа работил със Зейн (ZAYN) и други утвърдени артисти на световния музикален пазар. Същият проект е избран сред 500-те кандидати на испанския фестивал “Melboss Open” в Мадрид, Испания. Това я прави първият източноевропейски артист на такова престижно събитие. През лятото на 2018г. завършва летния курс на университета Бъркли във Валенсия.</p>
      <p>
        <a href="https://signal.bg/%d0%bc%d0%b5%d0%b6%d0%b4%d1%83%d0%bd%d0%b0%d1%80%d0%be%d0%b4%d0%b5%d0%bd-%d0%bf%d1%80%d0%be%d0%b1%d0%b8%d0%b2-%d0%b7%d0%b0-%d0%b2%d0%b8%d0%ba%d1%82%d0%be%d1%80%d0%b8%d1%8f-%d0%b3%d0%b5%d0%be%d1%80/">
          <b>Международен пробив за Виктория Георгиева с I Wanna Know</b>
        </a>
      </p>
    </article>
  </body>
</html>