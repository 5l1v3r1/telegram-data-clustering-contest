<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807377/%D8%B1%D8%A6%DB%8C%D8%B3-%D8%AF%D8%A7%D9%86%D8%B4%DA%AF%D8%A7%D9%87-%D8%AE%D9%88%D8%A7%D8%B1%D9%85%DB%8C-%D8%AF%D8%B1-%D9%85%D8%AC%D9%85%D8%B9-%D8%B3%D8%A7%D9%84%D8%A7%D9%86%D9%87-%D8%A7%D9%86%D8%AC%D9%85%D9%86-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84%DB%8C-%D8%AF%D8%A7%D9%86%D8%B4%DA%AF%D8%A7%D9%87%E2%80%8C%D9%87%D8%A7-%D8%AD%D8%B6%D9%88%D8%B1-%DB%8C%D8%A7%D9%81%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T11:30:00+00:00"/>
    <meta property="og:title" content="در دانشگاه بوآپ مکزیک؛ رئیس دانشگاه خوارمی در مجمع سالانه انجمن بین‌المللی دانشگاه‌ها حضور یافت"/>
    <meta property="og:description" content="رئیس دانشگاه خوارزمی و کامران احمدگلی، مدیر اداره همکاری‌های علمی- بین‌المللی دانشگاه به منظور حضور در مجمع سالانه انجمن بین‌المللی دانشگاه‌ها (IAU) که در دانشگاه بوآپ مکزیک برگزار شد، حضور یافتند."/>
  </head>
  <body>
    <article>
      <h1>در دانشگاه بوآپ مکزیک؛ رئیس دانشگاه خوارمی در مجمع سالانه انجمن بین‌المللی دانشگاه‌ها حضور یافت</h1>
      <h2>رئیس دانشگاه خوارزمی و کامران احمدگلی، مدیر اداره همکاری‌های علمی- بین‌المللی دانشگاه به منظور حضور در مجمع سالانه انجمن بین‌المللی دانشگاه‌ها (IAU) که در دانشگاه بوآپ مکزیک برگزار شد، حضور یافتند.</h2>
      <address>
        <time datetime="2019-11-25T11:30:00+00:00">25 Nov 2019, 11:30</time>
      </address>
      <p>به گزارش گروه دانشگاه خبرگزاری دانشجو، عزیز الله حبیبی، رییس دانشگاه خوارزمی و کامران احمدگلی، مدیر اداره همکاری‌های علمی- بین المللی دانشگاه به منظور حضور در مجمع سالانه انجمن بین المللی دانشگاه‌ها (IAU) که در دانشگاه بوآپ مکزیک برگزار شد، حضور یافتند.</p>
      <p>موضوع این مجمع «تحول آموزش عالی برای آینده» بود که در آن میزگرد‌های تخصصی مرتبط با آموزش عالی و بین المللی سازی دانشگاه‌ها برگزار شد.</p>
      <p>هیات اعزامی از دانشگاه خوارزمی در این مجمع با گروهی از روسا، مسئولان و استادان دانشگاه‌های مطرح جهان در خصوص همکاری‌های بین المللی دانشگاه خوارزمی با دانشگاه‌ها و مراکز علمی موردنظر به بحث و تبادل نظر پرداختند.</p>
      <p>در این جلسات مقرر شد که در اولین فرصت، ظرفیت همکاری در حوزه‌های مورد علاقه دانشگاه خوارزمی و دانشگاه‌های بوآپ در مکزیک، دانشگاه آفریقای جنوبی، دانشگاه یو سی دی در دوبلین و دانشگاه قطر فراهم شود.</p>
      <p>همچنین مذاکراتی با مسئولان دانشگاه‌های معتبر، در کشور‌های مالزی، آلمان، پرتغال و کلمبیا و دیگر کشور‌ها در سطح معاونان و مدیران این دانشگاه‌ها به عمل آمد که با توجه به ابراز علاقه طرفین برای همکاری و ایجاد ارتباط علمی و پژوهشی مقرر گردید اداره همکاری‌های علمی-بین المللی دانشگاه، زمینه‌های همکاری را به دقت مورد بررسی و ارزیابی قرار دهد و تا حصول نتیجه مطلوب، موضوع را پیگیری کند.</p>
    </article>
  </body>
</html>