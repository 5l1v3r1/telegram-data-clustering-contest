<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152920-volynianyn-pobyv-odnoselchanyna-poterpilyj--u-likarni"/>
    <meta property="og:site_name" content="ВолиньPost"/>
    <meta property="article:published_time" content="2019-11-25T11:44:00+00:00"/>
    <meta property="og:title" content="Волинянин побив односельчанина: потерпілий – у лікарні"/>
    <meta property="og:description" content="У Ковелі 29-річний чоловік під час розпивання алкоголю сильно побив односельчанина."/>
  </head>
  <body>
    <article>
      <h1>Волинянин побив односельчанина: потерпілий – у лікарні</h1>
      <address>
        <time datetime="2019-11-25T11:44:00+00:00">25 Nov 2019, 11:44</time>
      </address>
      <p>У Ковелі 29-річний чоловік під час розпивання алкоголю сильно побив односельчанина.<br/><br/>У п’ятницю, 22 листопада, до Ковельського відділу поліції надійшло повідомлення з міської лікарні про те, що до них доставили молодого чоловіка з тілесними ушкодженнями, - інформує <a href="https://vl.npu.gov.ua/news/Informacziya/policziya-kovelya-za-pidozroyu-v-nanesenni-tyazhkix-tilesnix-ushkodzhen-zatrimala-29-richnogo-cholovika/">ГУНП у Волинські області.</a><br/><br/>Співробітники поліції встановили, що за місцем проживання у селі Підріжжя Ковельського району під час розпивання спиртного його побив 29-річний односелець. Потерпілого госпіталізували.<br/><br/>Слідчі за процесуального керівництва прокуратури оголосили зловмиснику про підозру у вчиненні кримінального правопорушення передбаченого ч. 1 ст. 121 (умисне тяжке тілесне ушкодження) Кримінального кодексу України. Підозрюваному обрали міру запобіжного заходу у вигляді тримання під вартою строком на 60 діб.<br/><br/>Санкція статті передбачає покарання у вигляді позбавлення волі на строк до восьми років. Триває слідство.</p>
    </article>
  </body>
</html>