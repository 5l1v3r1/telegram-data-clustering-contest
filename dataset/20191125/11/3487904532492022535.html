<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/zaef-imaste-makedones-me-makedoniki-glossa"/>
    <meta property="og:site_name" content="Metrosport.gr"/>
    <meta property="article:published_time" content="2019-11-25T11:00:00+00:00"/>
    <meta property="og:title" content="Ζάεφ: «Είμαστε «Μακεδόνες» με «μακεδονική» γλώσσα"/>
    <meta property="og:description" content="Ο πρωθυπουργός των Σκοπίων υπεραμύνθηκε για μία ακόμη φορά της Συμφωνίας των Πρεσπών"/>
  </head>
  <body>
    <article>
      <h1>Ζάεφ: «Είμαστε «Μακεδόνες» με «μακεδονική» γλώσσα</h1>
      <h2>Ο πρωθυπουργός των Σκοπίων υπεραμύνθηκε για μία ακόμη φορά της Συμφωνίας των Πρεσπών</h2>
      <address><time datetime="2019-11-25T11:00:00+00:00">25 Nov 2019, 11:00</time> by <a rel="author">Metrosport.gr Team</a></address>
      <p>Μιλώντας σε πολιτικό φόρουμ στην πόλη Γκόστιβαρ, ο πρωθυπουργός των Σκοπίων Ζόραν Ζάεφ υπεραμύνθηκε για μία ακόμη φορά της υπογραφής της Συμφωνίας των Πρεσπών με την Ελλάδα, επισημαίνοντας πως στα Ηνωμένα Έθνη πλέον δεν υπάρχει το «FYROM» και πως διεθνώς αναγνωρίζεται η «μακεδονική» ταυτότητα και γλώσσα.</p>
      <p>«Δεν υπάρχει πια το "FYROM" στα Ηνωμένα Έθνη, τώρα έχει εγγραφεί η ταυτότητά της χώρας μας, Βόρεια Μακεδονία, στον ΟΗΕ είναι γραμμένη η "μακεδονική" γλώσσα και οι "Μακεδόνες"» δήλωσε ο Ζάεφ, επισημαίνοντας πως: «Κάναμε παραδειγματικά βήματα και όλος ο κόσμος μιλάει για αυτό. Σταθεροποιήσαμε το κράτος, ενισχύσαμε την ταυτότητά μας. Κανείς δεν αμφισβητεί πια τη "μακεδονική" γλώσσα και τον "μακεδονικό" λαό».</p>
      <p>Απαντώντας σε επικρίσεις για τις Πρέσπες, που ακούστηκαν από το ακροατήριο όταν έλαβε το λόγο, ο Ζάεφ σχολίασε «Έχουμε εκπληρώσει την αιώνια φιλοδοξία των πατέρων και των παππούδων μας, γι’ αυτό πρέπει να είμαστε υπερήφανοι». Όσον αφορά την παρουσία του στο πολυεθνικό Γκόστιβαρ, που κατοικείται από Σκοπιανούς, Αλβανούς, Τούρκους, Σέρβους, Ρομά κ.α., ο Ζάεφ χαρακτήρισε την πόλη «καθρέφτη της πολυεθνικής κατάστασης της χώρας» προκαλώντας ποικίλα σχόλια στα κοινωνικά δίκτυα.</p>
      <p>protothema.gr</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/thessalonikiptosis-dentron-se-oli-tin-poli-travmatistike-mia-gineka"/>
        <a href="http://www.metrosport.gr/article/antirrio-dio-nekri-apo-anatropi-istioploikou-logo-tis-kakokerias"/>
        <a href="http://www.metrosport.gr/article/thessaloniki-tesseris-sigkentrosis-simera"/>
        <a href="http://www.metrosport.gr/article/thessaloniki-emprismos-se-aftokinito-ta-ximeromata"/>
        <a href="http://www.metrosport.gr/article/keros-pou-tha-epikratisi-stin-thessaloniki-simera-2511"/>
        <a href="http://www.metrosport.gr/article/allages-ston-kok-ti-allazi-sta-prostima"/>
      </related>
    </article>
  </body>
</html>