<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/maharashtra-vidhansabha-election2019-news/congress-ncp-shiv-sena-leaders-submitted-a-letter-of-mlas-supporting-their-alliance-at-raj-bhavan-msr-87-2021981/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-25T11:12:16+00:00"/>
    <meta property="og:title" content="महाविकास आघाडीने राजभवानात सादर केले आमदारांच्या पाठिंब्याचे पत्र"/>
    <meta property="og:description" content="तिन्ही पक्षांच्या प्रमुख नेत्यांची होती उपस्थिती"/>
  </head>
  <body>
    <article>
      <h1>महाविकास आघाडीने राजभवानात सादर केले आमदारांच्या पाठिंब्याचे पत्र</h1>
      <h2>तिन्ही पक्षांच्या प्रमुख नेत्यांची होती उपस्थिती</h2>
      <address><time datetime="2019-11-25T11:12:16+00:00">25 Nov 2019, 11:12</time> by <a rel="author">लोकसत्ता ऑनलाइन</a></address>
      <p>राज्यातील सत्ता संघर्षाच्यादृष्टीने आजचा दिवस महत्वाचा ठरणार आहे. एकीकडे सर्वोच्च न्यायालयात महाविकास आघाडीकडून दाखल करण्यात आलेल्या याचिकेवर आज सुनावणी होत असताना, दुसरीकडे महाविकास आघाडीच्या नेत्यांनी राजभवनात दाखल होत, महाविकास आघाडीला पाठिंबा देणाऱ्या तिन्ही पक्षांच्या आमदारांच्या स्वाक्षरीचे पत्र जमा केले आहे.</p>
      <figure>
        <iframe data-src="https://twitter.com/ANI/status/1198833804053319686?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>शिवसेना नेते विनायक राऊत, एकनाथ शिंदे, काँग्रेसचे प्रदेशाध्यक्ष बाळासाहेब थोरात, माजी मुख्यमंत्री अशोक चव्हाण आणि राष्ट्रवादीचे प्रदेशाध्यक्ष जयंत पाटील यांची याप्रसंगी उपस्थिती होती. दुसरीकडे आम्ही देखील बहुमत सिद्ध करण्यास तयार आहोत, असे भाजपाकडून देखील सांगितले जात आहे.</p>
      <figure>
        <img src="https://images.loksatta.com/2019/11/mavikas-aaghdai-letter.jpg"/>
      </figure>
      <p>राज्यातील सत्तासंघर्ष शिगेला पोहचला आहे. राज्यात महाविकास आघाडीचे सरकार येण्याची चिन्ह असताना अचानक शनिवारी सकाळी देवेंद्र फडणवीस यांनी मुख्यमंत्रीपदाची तर राष्ट्रवादीचे नेते अजित पवार यांनी उपमुख्यमंत्रीपदाची शपथ घेतल्याने, राज्यात मोठा राजकीय भूकंप झाला. याविरोधात महाविकास आघाडीच्या तिन्ही प्रमुख पक्षांनी सर्वोच्च न्यायालयात धाव घेत, याचिका सादर केली. त्यावर काल सुनावणी झाली तसेच आजही सुनावणी होत आहे.</p>
      <related>
        <a href="https://www.loksatta.com/maharashtra-vidhansabha-election2019-news/ncp-sharad-pawar-ajit-pawar-bjp-shivsena-uddhav-thackeray-congress-maharashtra-political-crisis-sgy-87-2021946/"/>
        <a href="https://www.loksatta.com/maharashtra-vidhansabha-election2019-news/shalinitai-patil-ncp-sharad-pawar-ajit-pawar-vasantdada-patil-maharashtra-political-crisis-sgy-87-2021904/"/>
      </related>
    </article>
  </body>
</html>