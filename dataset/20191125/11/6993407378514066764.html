<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-spenser-trump/30290817.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-25T11:11:16+00:00"/>
    <meta property="og:title" content="Міністр ВМС США пішов у відставку через розбіжності з Трампом"/>
    <meta property="og:description" content="Міністр оборони США Марк Еспер заявив, що втратив довіру до глави військово-морського відомства Річарда Спенсера через його розбіжності з президентом Дональдом Трампом у справі про старшого сержанта е"/>
  </head>
  <body>
    <article>
      <h1>Міністр ВМС США пішов у відставку через розбіжності з Трампом</h1>
      <address>
        <time datetime="2019-11-25T11:11:16+00:00">25 Nov 2019, 11:11</time>
      </address>
      <p>Міністр оборони США Марк Еспер заявив, що втратив довіру до глави військово-морського відомства Річарда Спенсера через його розбіжності з президентом Дональдом Трампом у справі про старшого сержанта елітного підрозділу «Морські котики», якого звинувачували у військових злочинах в Іраку.</p>
      <p>Спенсер після цього подав у відставку – <a href="http://www.golos-ameriki.ru/a/pentagon-chief-fires-navy-secretary-over-seal-case/5179782.html">повідомив</a> представник Пентагону.</p>
      <p>Спецпризначенця підозрювали у вбивстві полоненого члена угруповання «Ісламська держава» в Іраку, з тілом якого він сфотографувався. Свідчення проти Галлахера дали кілька «морських котиків», вони також стверджували, що він стріляв по цивільних і погрожував товаришам по службі, які поскаржилися на його поведінку. Все це, як стверджується, відбулося в 2017 році. Військовий суд виправдав Галлахера у справі про вбивство, але визнав його винним в тому, що він, сфотографувавшись з тілом убитого, дискредитував Збройні сили. Його понизили в званні.</p>
      <p>Це рішення, однак, скасував президент Трамп, який помилував ще двох обвинувачених у військових злочинах. Потім Трамп написав в Twitter, що Галлахер після того, які піде у відставку, повинен зберегти знаки приналежності до спецназу. «ВМС не відніме у учасника бойових дій і «морського котика» Едді Галлахера його «Тризуб», - написав Трамп. - Цю справу від початку вели дуже погано».</p>
      <p>Спенсер не погодився з президентом. Виступаючи на міжнародному форумі з питань безпеки в Канаді 23 листопада, він заявив, що не вважає повідомлення в Twitter «формальним наказом». <a href="https://www.washingtonpost.com/national-security/2019/11/24/pentagon-chief-asks-navy-secretarys-resignation-over-private-proposal-navy-seals-case/">The Washington Post також писала</a>, що в неофіційному порядку міністр закликав Білий дім не втручатися в справу, обіцяючи відправити Галлахера у відставку зі збереженням за ним регалій.</p>
      <p>У заяві про відставку, яку <a href="https://www.nytimes.com/2019/11/24/us/politics/navy-secretary-richard-spencer-resign.html">цитує New York Times</a>, Спенсер написав, що не знаходить розуміння у верховного головнокомандувача, тобто Трампа, розуміння з питання про стан військової дисципліни, а тому не може більше одночасно слідувати присязі і підкорятися його наказам.</p>
      <p>Трамп в Twitter подякував Спенсеру за службу. Він також написав, що новим главою військово-морського відомства стане контр-адмірал у відставці Кеннет Брейтвейт, а Галлахер піде у відставку з усіма почестями.</p>
      <figure>
        <iframe data-src="https://twitter.com/1/status/1198746377720909824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>