<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/national/maharashtra-uproar-in-parliament-lok-sabha-adjourned-till-12-noon-and-rajya-sabha-proceedings-till-2-pm-due-to-uproar"/>
    <meta property="og:site_name" content="inkhabar"/>
    <meta property="article:published_time" content="2019-11-25T11:59:00+00:00"/>
    <meta property="og:title" content="Maharashtra Uproar In Parliament: महाराष्ट्र पर संसद में संग्राम, भारी हंगामे के बीच लोकसभा और राज्यसभा की कार्यवाही 2 बजे तक स्थगित"/>
    <meta property="og:description" content="Maharashtra Uproar In Parliament: संसद में महाराष्ट्र की सियासत को लेकर काफी हंगामा हुआ और भारी हंगामे के बीच लोकसभा और राज्यसभा की कार्यवाही 2 बजे तक स्थगित कर दी गई है. कांग्रेस नेता राहुल गांधी ने कहा महाराष्ट्र में लोकतंत्र की हत्या हुई है. आज लोकसभा में तीन अहम बिल पेश होने वाले थे जिनमें ई- सिगरेट पर बैन बिल पर विचार होना था. ट्रांसजेंडर पर्सन्स बिल को लेकर राज्यसभा में चर्चा रहेगी."/>
  </head>
  <body>
    <article>
      <h1>Maharashtra Uproar In Parliament: महाराष्ट्र पर संसद में संग्राम, भारी हंगामे के बीच लोकसभा और राज्यसभा की कार्यवाही 2 बजे तक स्थगित</h1>
      <h2>Maharashtra Uproar In Parliament: संसद में महाराष्ट्र की सियासत को लेकर काफी हंगामा हुआ और भारी हंगामे के बीच लोकसभा और राज्यसभा की कार्यवाही 2 बजे तक स्थगित कर दी गई है. कांग्रेस नेता राहुल गांधी ने कहा महाराष्ट्र में लोकतंत्र की हत्या हुई है. आज लोकसभा में तीन अहम बिल पेश होने वाले थे जिनमें ई- सिगरेट पर बैन बिल पर विचार होना था. ट्रांसजेंडर पर्सन्स बिल को लेकर राज्यसभा में चर्चा रहेगी.</h2>
      <address><time datetime="2019-11-25T11:59:00+00:00">25 Nov 2019, 11:59</time> by <a rel="author">इनखबर टीम</a></address>
      <p><b>नई दिल्ली.</b> संसद के शीतकालीन सत्र के छठे दिन तीम अहम बिलों पर सुनावई होने वाली थी लेकिन संसद में महाराष्ट्र की सियासत को लेकर काफी हंगामा हुआ. इतना ही नहीं दोनों सदनों में काफी हंगामा भी हुआ और भारी हंगामे के बीच लोकसभा की कार्यवाही 2 बजे तक और राज्यसभा की कार्यवाही 2 बजे तक स्थगित कर दी गई है. लोकसभा और राज्यसभा की कार्यवाही शुरू होने के बाद ही कांग्रेस ने हंगामा शुरु कर दिया था और राष्ट्रपिता महात्मा गांधी की मूर्ति के सामने विरोध प्रदर्शन भी किया.<br/><br/>वहीं लोकसभा में कांग्रेस नेता राहुल गांधी ने कहा- मैं सदन में एक सवाल पूछना चाहता था, लेकिन इस सवाल का अभी कोई मतलब नहीं है क्योंकि महाराष्ट्र में लोकतंत्र की हत्या हो चुकी है. राहुल गांधी के बयान के बाद कोर्ट में काफी हंगामा हुआ और संसद में बैनर भी लहराए गए. इसी बीच लोकसभा स्पीकर ओम बिरला ने विरोध कर रहे सांसदों को सदन से बाहर करने का निर्देश दिया.<br/><br/>हंगामे को देखते हुए राज्यसभा सभापति वेंकैया नायडू ने फैसला लिया कि सदन की कार्यवाही दोपहर 2.00 बजे तक स्थगित रहेगी. लोकसभा में प्रश्नकाल के दौरान विपक्षी दल के नेताओं ने संविधान की हत्या बंद करो के नारे लगाए.  वहीं द्रविड़ मुनेत्र कड़गम (DMK) और भारतीय कम्युनिस्ट पार्टी (मार्क्सवादी) (CPM) ने राज्य गठन के लिए महाराष्ट्र राज्य में अलोकतांत्रिक की घटनाओं को लेकर राज्यसभा में नियम 267 के तहत सस्पेंशन ऑफ बिजनेस नोटिस दिया .</p>
      <figure>
        <iframe data-src="https://twitter.com/ANI/status/1198853176700497920?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/loksabhatv/status/1198835573688897537?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>लोकसभा स्पीकर के आदेश के बाद मार्शल हंगामा सदन में हंगामा कर रहे केरल से कांग्रेस सांसद हिबीहेड़न को बाहर निकाल रहे थे. इसी बीच सांसद और मार्शल के साथ धक्कामुक्की भी हई. इस हरकत पर कांग्रेस नेता कांग्रेस नेता मनीष तिवारी ने कहा कि आज संसद के लिए बुरा दिन है इससे पहले कभी भी मार्शल और सांसदों के बीच हाथापाई नहीं हुई. बता दें कि आज लोकसभा में तीन अहम बिल पेश होने वाले थे जिनमें ई- सिगरेट पर बैन बिल पर विचार होना था. ट्रांसजेंडर पर्सन्स बिल को लेकर राज्यसभा में चर्चा रहेगी.<br/><br/><b>ये भी पढ़ें</b><br/><br/><a href="https://www.inkhabar.com/politics/supreme-court-on-maharashtra-govt-formation-shiv-sena-ncp-and-congress-plea-in-apex-court-against-bjp-devendra-fadnavis-and-ncp-ajit-pawar-on-taking-oath-as-cm-and-deputy-cm"> महाराष्ट्र सरकार गठन मामले में अजित पवार, बीजेपी, शिवसेना, एनसीपी और कांग्रेस को सुप्रीम कोर्ट का नोटिस जारी, सोमवार सुबह 10:30 बजे फिर सुनवाई</a><br/><br/><a href="https://www.inkhabar.com/national/maharashtra-politics-explained-in-10-points-bjp-ncp-coalition-government-formed-in-maharashtra-know-10-big-game-changer-point-in-maharashtra">10 बातों से समझें महाराष्ट्र के सियासी उलटफेर का गणित, कांग्रेस की सहयोगी NCP के साथ बनाई बीजेपी ने सरकार, शिवसेना फंस गई बीच मझधार</a><br/><br/> </p>
    </article>
  </body>
</html>