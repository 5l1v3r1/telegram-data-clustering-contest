<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/national-news-telugu/pm-modi-visits-jharkhand-state-1-1-10610551.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T11:37:00+00:00"/>
    <meta property="og:title" content="జార్ఖండ్‌లో పర్యటించనున్న ప్రధాని మోదీ"/>
    <meta property="og:description" content="రాంచీ : ప్రధాని నరేంద్ర మోదీ ఇవాళ జార్ఖండ్‌లో పర్యటించనున్నారు. నవంబర్‌ 30వ తేదీ నుంచి ఐదు విడుతల్లో జార్ఖండ్‌ శాసనసభ ఎన్నికలు జరగనున్నాయి. ఈ నేపథ్యంలో మోదీ ఎన్"/>
  </head>
  <body>
    <article>
      <h1>జార్ఖండ్‌లో పర్యటించనున్న ప్రధాని మోదీ</h1>
      <address>
        <time datetime="2019-11-25T11:37:00+00:00">25 Nov 2019, 11:37</time>
      </address>
      <p>రాంచీ : ప్రధాని నరేంద్ర మోదీ ఇవాళ జార్ఖండ్‌లో పర్యటించనున్నారు. నవంబర్‌ 30వ తేదీ నుంచి ఐదు విడుతల్లో జార్ఖండ్‌ శాసనసభ ఎన్నికలు జరగనున్నాయి. ఈ నేపథ్యంలో మోదీ ఎన్నికల ప్రచారంలో పాల్గొననున్నారు. దల్తోన్‌గంజ్‌, గుమ్లాలో నిర్వహించే ఎన్నికల సభల్లో మోదీ ప్రసంగించనున్నారు. ప్రధాని మోదీ పర్యటన నేపథ్యంలో దల్తోన్‌గంజ్‌, గుమ్లాలో పోలీసులు పటిష్ట బందోబస్తు ఏర్పాటు చేశారు. జార్ఖండ్‌ అభివృద్ధి కోసం మోదీ రాత్రింబవళ్లు కష్టపడ్డారు. 2014లో ఇచ్చిన తీర్పునే ఇప్పుడు కూడా ఇవ్వాలని సీఎం రఘుబర్‌ దాస్‌ ఆ రాష్ట్ర ప్రజలకు పిలుపునిచ్చారు. మొదటి విడుత ఎన్నికలు నవంబర్‌ 30, రెండో డిసెంబర్‌ 6, మూడో విడుత డిసెంబర్‌ 12, నాలుగో విడుత డిసెంబర్‌ 16, ఐదో దశ ఎన్నికలు డిసెంబర్‌ 20 జరగనున్నాయి.</p>
    </article>
  </body>
</html>