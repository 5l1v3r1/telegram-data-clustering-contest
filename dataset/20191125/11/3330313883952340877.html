<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905143/-op-80-procent-speel-ik-elke-wedstrijd-uit-maar-dat-zou-niet-goed-zijn-voor-ajax-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T11:13:00+00:00"/>
    <meta property="og:title" content="'Op 80 procent speel ik elke wedstrijd uit, maar dat zou niet goed zijn voor Ajax'"/>
    <meta property="og:description" content="Mocht Ajax-trainer Erik ten Hag een basisplaats inruimen voor Zakaria Labyad komende woensdag tegen Lille, dan kan hij in ieder geval één wissel al plannen. De aanvaller, die twee keer in de basis mocht starten na de blessure van David Neres, wil alles geven in een wedstrijd, maar dat gaat wel ten koste van zijn fitheid aan het einde van het duel. &quot;Als ik weer mag beginnen, dan zal ik me voor 100 procent geven. En dan zien we wel hoe lang ik het volhoud. Het gaat namelijk niet om mij, maar om ons team&quot;, zegt Labyad, die lang niet aan spelen toegekomen is bij Ajax, in gesprek met het ANP. &quot;Als ik op 80 procent ga voetballen, dan speel ik iedere wedstrijd wel uit. Maar dat zou niet goed zijn voor Ajax. Zeker in de Champions League is dat niet voldoende. Maar ik voel me steeds sterker. Ik ben op de goede weg.&quot; Labyad gewisseld met kramp: 'Ik kom van ver, maar ik houd het steeds langer vol'"/>
  </head>
  <body>
    <article>
      <h1>'Op 80 procent speel ik elke wedstrijd uit, maar dat zou niet goed zijn voor Ajax'</h1>
      <address>
        <time datetime="2019-11-25T11:13:00+00:00">25 Nov 2019, 11:13</time>
      </address>
      <p>
        <b>Mocht Ajax-trainer Erik ten Hag een basisplaats inruimen voor Zakaria Labyad komende woensdag tegen Lille, dan kan hij in ieder geval één wissel al plannen. De aanvaller, die twee keer in de basis mocht starten na de blessure van David Neres, wil alles geven in een wedstrijd, maar dat gaat wel ten koste van zijn fitheid aan het einde van het duel.</b>
      </p>
      <p>"Als ik weer mag beginnen, dan zal ik me voor 100 procent geven. En dan zien we wel hoe lang ik het volhoud. Het gaat namelijk niet om mij, maar om ons team", zegt Labyad, die lang niet aan spelen toegekomen is bij Ajax, in gesprek met het <a href="https://www.vtbl.nl/nieuws/artikel/4933156/labyad-ziet-nu-echt-hoe-snel-het-bij-ajax-gaat">ANP</a>. "Als ik op 80 procent ga voetballen, dan speel ik iedere wedstrijd wel uit. Maar dat zou niet goed zijn voor Ajax. Zeker in de Champions League is dat niet voldoende. Maar ik voel me steeds sterker. Ik ben op de goede weg."</p>
      <p>Tegen Heracles Almelo moest Labyad na zeventig minuten naar de kant met kramp. "Op de bank was het vaak genieten van dit Ajax. Maar als je mee mag doen, dan zie je pas hoe snel alles gaat. Kijk eens hoe Hakim (Ziyech, red.) gas geeft en met wat voor een zelfvertrouwen hij speelt. Daar kan ik van genieten, maar ook veel van leren", aldus de opgeleefde Labyad.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904957/labyad-gewisseld-met-kramp-ik-kom-van-ver-maar-ik-houd-het-steeds-langer-vol-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>