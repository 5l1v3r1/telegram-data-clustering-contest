<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807395/%D8%AA%D9%88%D8%B3%D8%B9%D9%87-%D9%BE%D8%A7%DB%8C%DA%AF%D8%A7%D9%87-%D9%87%D9%88%D8%A7%DB%8C%DB%8C-%D8%A8%DB%8C%D8%B1%D8%AC%D9%86%D8%AF-%D8%A8%D8%B1%D8%A7%DB%8C-%D8%AD%D9%81%D8%B8-%D9%88-%D8%A7%D8%B1%D8%AA%D9%82%D8%A7%DB%8C-%D8%A7%D9%85%D9%86%DB%8C%D8%AA-%D8%B4%D8%B1%D9%82-%DA%A9%D8%B4%D9%88%D8%B1"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T11:29:00+00:00"/>
    <meta property="og:title" content="امیر سرتیپ نصیرزاده مطرح کرد؛ توسعه پایگاه هوایی بیرجند برای حفظ و ارتقای امنیت شرق کشور"/>
    <meta property="og:description" content="فرمانده نیروی هوایی ارتش با اشاره بر اهمیت پایگاه هوایی بیرجند در حفظ و ارتقای امنیت شرق کشور، گفت: نیروی هوایی ارتش متناسب با تهدیدات موجود و آمایش سرزمینی در صدد توسعه این پایگاه هوایی است."/>
  </head>
  <body>
    <article>
      <h1>امیر سرتیپ نصیرزاده مطرح کرد؛ توسعه پایگاه هوایی بیرجند برای حفظ و ارتقای امنیت شرق کشور</h1>
      <h2>فرمانده نیروی هوایی ارتش با اشاره بر اهمیت پایگاه هوایی بیرجند در حفظ و ارتقای امنیت شرق کشور، گفت: نیروی هوایی ارتش متناسب با تهدیدات موجود و آمایش سرزمینی در صدد توسعه این پایگاه هوایی است.</h2>
      <address>
        <time datetime="2019-11-25T11:29:00+00:00">25 Nov 2019, 11:29</time>
      </address>
      <p> به گزارش گروه سیاسی <a href="https://snn.ir/">خبرگزاری دانشجو</a>، امیر سرتیپ عزیز نصیرزاده، فرمانده نیروی هوایی ارتش با حضور در استان خراسان‌جنوبی گفت: نیروی هوایی ارتش در ابعاد مختلف از جمله آموزش، ساخت و تولید تجهیزات از آمادگی بالایی برخوردار است؛ به طوری که طی هفته‌های گذشته جت آموزشی یاسین توسط متخصصان صنایع هوایی و کارشناسان نیروی هوایی ارتش در داخل کشور ساخته شده است.<br/><br/>فرمانده نیروی هوایی ارتش با تاکید به بر لزوم آمایش سرزمینی مناسب و هماهنگ با تهدیدات یادآور شد: به منظور افزایش آمادگی‌های دفاعی و توسعه مناطق رزمی، نیروی هوایی ارتش متناسب با تهدیدات موجود و آمایش سرزمینی، در صدد توسعه پایگاه هوایی بیرجند است.<br/><br/>امیر سرتیپ نصیرزاده پس از بازدید از پایگاه هوایی بیرجند و ارزیابی منطقه و این پایگاه، خاطرنشان کرد: توسعه پایگاه هوایی بیرجند در حفظ و ارتقای امنیت شرق کشور از اهمیت بالایی برخوردار است و باید اهتمام بیشتری بر توسعه ورزیده شود.</p>
    </article>
  </body>
</html>