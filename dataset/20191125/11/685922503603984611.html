<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474590"/>
    <meta property="og:site_name" content="طرفداری"/>
    <meta property="article:published_time" content="2019-11-25T11:29:55+00:00"/>
    <meta property="og:title" content="گریزمان: برای قهرمانی اروپا به بارسلونا نیامدم؛ تا 40 سال دیگر مثل مسی نمی‌آید؛ بسیار خجالتی هستم"/>
    <meta property="og:description" content="طرفداری - آنتوان گریزمان مدعی شد برای قهرمانی در اروپا به بارسلونا نپیوسته است."/>
  </head>
  <body>
    <article>
      <h1>گریزمان: برای قهرمانی اروپا به بارسلونا نیامدم؛ تا 40 سال دیگر مثل مسی نمی‌آید؛ بسیار خجالتی هستم</h1>
      <address><time datetime="2019-11-25T11:29:55+00:00">25 Nov 2019, 11:29</time> by <a rel="author" href="https://www.tarafdari.com/%D9%85%D9%87%D8%AF%DB%8C-%D8%A2%D8%B2%D8%A7%D8%AF%DB%8C/308716" target="_blank">مهدی آزادی</a></address>
      <pre>گریزمان می‌گوید برای یاد گرفتن سبکی جدید راهی نیوکمپ شده است.</pre>
      <p><a href="https://www.tarafdari.com/">طرفداری </a>- آنتوان گریزمان مدعی شد برای قهرمانی در اروپا به بارسلونا نپیوسته است.</p>
      <p>به گزارش <a href="http://mundodeportivo.com/futbol/fc-barcelona/20191125/471835385450/griezmann-suarez-messi-y-yo-ya-cenamos-juntos.html">موندو دپورتیوو</a>، <a href="https://www.tarafdari.com/node/1359576">دومین خرید گران قیمت تاریخ بارسلونا</a> در تابستان از اتلتی آمد اما تاکنون نتوانسته انتظارات را برآورده کند. گریزمان در اتلتیکو مادرید چهره شاخص تیم بود و در پست دلخواهش بازی می‌کرد اما در بارسا جایگاه ثابتی در ترکیب تیم هم ندارد. او به سایت یوفا می‌گوید:</p>
      <blockquote>در بارسا یک چیز متفاوت خواهم آموخت. همیشه از همه توانایی‌هایم برای کمک به تیم استفاده می‌کنم. وقتی در اتلتیکو مادرید بودم هم در دومین فصل، متوجه یک تغییر محسوس در فوتبالم شدم و به خودم گفتم: این همان بازیکنی است که می‌خواهم باشم. از همه تجربه‌هایم در سوسیداد و اتلتی استفاده کردم که توانستم به <a href="https://www.tarafdari.com/node/1026679">قهرمانی جهان</a> برسم. برای قهرمانی در اروپا یا بردن جام‌های بیشتر اتلتی را ترک نکردم. برای یاد گرفتن یک سبک جدید به بارسا آمدم. برای یاد گرفتن چیزهای جدید. هدفم از پیوستن به بارسلونا واقعا فراگیری یک سبک جدید بود چون شکی نیست که اتلتی در هر فصلی می‌تواند قهرمان لالیگا یا لیگ قهرمانان اروپا شود.</blockquote>
      <blockquote>مسی؟ او بازیکنی است که تا 40 سال آینده نظیرش را نخواهیم دید. فقط می‌توان از فوتبالش لذت برد. فرقی ندارد هم تیمی‌اش باشید؛ مربی‌اش یا هوادارش. چون کاری که او با توپ انجام می‌دهد، باور کردنی نیست. بودن در کنار او لذت بخش است.من شخصا واقعا انسانی خجالتی هستم و برای صحبت با دیگران و ایجاد رابطه، به دردسر می‌افتم. معمولا فردی نیستم که سر صحبت را باز می‌کند. زیادی خجالتی هستم. من، لوییس و لئو یکدیگر را می‌شناسیم. با هم شام خوردیم و روز به روز بیشتر هماهنگ می‌شویم.</blockquote>
    </article>
  </body>
</html>