<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/dzhastin-timberleyk-zradiv-druzhini-foto-video-50055496.html"/>
    <meta property="og:site_name" content="НВ"/>
    <meta property="article:published_time" content="2019-11-25T11:20:00+00:00"/>
    <meta property="og:title" content="Попався. У Мережі опубліковано фото Джастіна Тімберлейка з ймовірною коханкою"/>
    <meta property="og:description" content="Американський співак і актор Джастін Тімберлейк опинився в центрі скандалу після того, як в Мережі були опубліковані фото його «зради»."/>
  </head>
  <body>
    <article>
      <h1>Попався. У Мережі опубліковано фото Джастіна Тімберлейка з ймовірною коханкою</h1>
      <h2>Американський співак і актор Джастін Тімберлейк опинився в центрі скандалу після того, як в Мережі були опубліковані фото його «зради».</h2>
      <address>
        <time datetime="2019-11-25T11:20:00+00:00">25 Nov 2019, 11:20</time>
      </address>
      <p>Зокрема, напередодні таблоїд <a href="https://www.thesun.co.uk/tvandshowbiz/10409561/justin-timberlake-holds-hands-alisha-wainwright-strokes-knee-boozy/">The Sun</a> оприлюднив фото і відео, на яких 38-річний артист зображений в компанії 30-річної актриси Аліші Уейнрайт.</p>
      <p>Кадри, на яких вони тримаються за руки, а Уейнрайт ніжно погладжує коліно Тімберлейка, були зроблені в Новому Орлеані, де зараз проходять зйомки фільму Палмер (Palmer), в якому вони грають головні ролі.</p>
      <p>Тим часом інсайдери з оточення ймовірних коханців заперечують їх роман, а також стверджують, що на вечірці, де були зроблені фото, також були присутні інші колеги зірок зі зйомок у новому фільмі:</p>
      <p>«На цьому балконі була ціла компанія і нічого особливого там не відбувалося. Джастін знімається у фільмі Палмер разом з нею, там було багато людей — члени знімальної команди і друзі. Нічого особливого не відбувалося», — цитує слова інсайдера американський журнал <a href="https://people.com/music/justin-timberlake-alisha-wainwright-holding-hands-new-orleans-completely-innocent-says-source/">People</a>.</p>
      <p>Утім, в Мережі переконані, що оприлюднені відео і фото підтверджують факт зради Тімберлейка, який раніше вважався зразковим сім'янином. Нагадаємо, Тімберлейк одружений з актрисою Джесікою Біл, весілля з якою відбулося в жовтні 2012 року в Італії. У квітні 2015 року у пари народився син Сайлас.</p>
      <p>Читайте також:</p>
      <ul>
        <li>
          <a href="https://style.nv.ua/ukr/u-den-yogo-narodzhennya-dzhessika-bil-zasnula-na-svyatkovomu-pobachenni-z-dzhastinom-timberleykom-50004219.html">У день його народження. Джессіка Біл заснула на святковому побаченні з Джастіном Тімберлейком</a>
        </li>
        <li>
          <a href="https://style.nv.ua/ukr/znamenitosti/dzhastin-timberleyk-zvorushiv-faniv-novim-foto-z-dzhesikoyu-bil-50014182.html">Ідеальна пара. Джастін Тімберлейк зворушив фанів новим фото з Джесікою Біл</a>
        </li>
        <li>
          <a href="https://style.nv.ua/ukr/znamenitosti/ukrajinskiy-prankeri-napav-na-dzhastina-timberleyka-novini-svitu-50046031.html">Український пранкер напав на Джастіна Тімберлейка — відео</a>
        </li>
      </ul>
    </article>
  </body>
</html>