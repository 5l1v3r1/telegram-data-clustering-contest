<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/vnimanie-pozhari-zhena-zagina-momche-s-opasnost-za-zhivota-6102512"/>
    <meta property="og:site_name" content="Vesti"/>
    <meta property="article:published_time" content="2019-11-25T11:41:00+00:00"/>
    <meta property="og:title" content="Внимание пожари! Жена загина, момче с опасност за живота"/>
    <meta property="og:description" content="За по-малко от денонощие при пожари загина жена, двама са в болница"/>
  </head>
  <body>
    <article>
      <h1>Внимание пожари! Жена загина, момче с опасност за живота</h1>
      <h2>За по-малко от денонощие при пожари загина жена, двама са в болница</h2>
      <address>
        <time datetime="2019-11-25T11:41:00+00:00">25 Nov 2019, 11:41</time>
      </address>
      <p>58-годишна жена е загинала при пожар в къща в Сапарева баня, съобщиха от ОДМВР – Кюстендил.</p>
      <p>Пожарът е възникнал снощи около 19.40 часа. Огънят в стаята е потушен от съседи. При последвалия оглед е открит о тялото на жената.</p>
      <p>Също вчера при друг пожар в къща в Кюстендил е пострадал 85-годишният собственик. Той е закаран за лечение в столична болница. Пожарът е причинен от късо съединение. Изгорели са електрическо одеяло, легло и телевизор.</p>
      <p>
        <a href="https://www.vesti.bg/bulgaria/bebe-zagina-pri-pozhar-v-plevensko-6101573">Бебе загина при пожар в Плевенско</a>
      </p>
      <p><b>15-годишно момче е с 10% изгаряне и опасност за живота</b> след пожар в къща в Своге, съобщиха от ОДМВР - София.</p>
      <p>Около 14.45 часа на 24 ноември в РУ - Своге се получил сигнал за горящ етаж от къща на ул. „Стефан Караджа“. След потушаването на огъня е извършен оглед съвместно с експерт от РСПБЗН- Своге. По първоначални данни е установено, че при опит да запали печка тип „камина“ е пострадало 15 - годишно момче, транспортирано в болница с 10% изгаряния, с опасност за живота. По случая е образувано досъдебно производство.</p>
      <p>
        <a href="https://www.vesti.bg/bulgaria/globiavat-60-godishna-za-obgaziavaneto-v-pernik-6101598">Глобяват 60-годишна за обгазяването в Перник</a>
      </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
    </article>
  </body>
</html>