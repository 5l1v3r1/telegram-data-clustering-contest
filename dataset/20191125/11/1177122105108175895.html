<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/eugen-tomac-votul-a-aratat-ca-societatea-nu-accepta-mediocritatea-nu-susinem-anticipatele-148918.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T11:36:00+00:00"/>
    <meta property="og:title" content="Eugen Tomac: Votul a arătat că societatea nu acceptă mediocritatea; nu susținem anticipatele"/>
    <meta property="og:description" content="PMP nu susține ideea organizării de alegeri parlamentare anticipate, avansată de unii lideri ai PNL după alegerile prezidențiale de duminică, spune la RFI președintele Partidului Mișcarea..."/>
  </head>
  <body>
    <article>
      <h1>Eugen Tomac: Votul a arătat că societatea nu acceptă mediocritatea; nu susținem anticipatele</h1>
      <address>
        <time datetime="2019-11-25T11:36:00+00:00">25 Nov 2019, 11:36</time>
      </address>
      <p>PMP nu susține ideea organizării de alegeri parlamentare anticipate, avansată de unii lideri ai PNL după alegerile prezidențiale de duminică, spune la RFI președintele Partidului Mișcarea Populară, Eugen Tomac.</p>
      <p>Eugen Tomac consideră că rezultatul alegerilor prezidențiale ”este previzibil, era de așteptat ca scorul între președintele Iohannis și contracandidata sa de la PSD să fie destul de mare. E o diferență rezonabilă, arată că societatea românească nu acceptă mediocritatea în politică și parcursul doamnei Dăncilă nu o încadrează într-o altă logică”.</p>
      <p>Președintele PMP nu vrea alegeri parlamentare anticipate: ”Nu, rămânem consecvenți pe punctul nostru de vedere, nu ne temem de alegerile anticipate, însă nu există condiții pentru a se organiza alegeri anticipate. Este nevoie ca Parlamentul să respingă de două ori propunerea de prim-ministru (...). Nu văd cum se pot organiza alegeri anticipate, prin urmare, noi nu accelerăm pe această temă, tocmai pentru că nu se poate implementa. Nu ne temem de alegerile anticipate, însă nu suntem un suporter, pentru că o nouă criză politică nu ar rezolva nimic, ci pur și simplu ar adânci criza politică și ar fi abandonate o parte din proiecte care în acest an de zile pot fi avansate”.</p>
    </article>
  </body>
</html>