<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/4magic-%d1%87%d1%83%d0%b2%d1%81%d1%82%d0%b2%d0%b0%d0%bc%d0%b5-%d1%81%d0%b5-%d0%bc%d0%bd%d0%be%d0%b3%d0%be-%d0%b8%d0%b7%d1%80%d0%b0%d1%81%d0%bd%d0%b0%d0%bb%d0%b8-%d0%bf%d0%be-%d0%be%d0%bf%d0%b8%d1%82/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-25T11:20:48+00:00"/>
    <meta property="og:title" content="4Magic: Чувстваме се много израснали, по-опитни и освободени"/>
    <meta property="og:description" content="Елия, Никол, Валентина и Елеонора от 4Magic с откровено интервю в &quot;Открит микрофон&quot; с Емилия Стоянова."/>
  </head>
  <body>
    <article>
      <h1>4Magic: Чувстваме се много израснали, по-опитни и освободени</h1>
      <address><time datetime="2019-11-25T11:20:48+00:00">25 Nov 2019, 11:20</time> by <a rel="author">Signal.bg</a></address>
      <p><b>Елия, Никол, Валентина </b>и<b> Елеонора</b> от <b>4Magic</b> наскоро представиха новия си сингъл <b>„Вселена“</b>, който вече се нареди на призовите позиции в БГ чартовете. Победителките от последния сезон на <b>Х Фактор</b> стават все по-популярни и обичани от публиката и са категорични, че силата им е като група.</p>
      <p>В <b>„Открит микрофон“</b> на<b> Signal.bg</b> те разказват за пътя към успеха и интересната история около сформирането на групата им. С три сингъла в репертоара си и многобройни сценични изяви, стават все по-уверени в себе си.</p>
      <p>„Чувстваме се много израснали, по-опитни и освободени, дори на снимачната площадка, а и когато правим песните си“ – признават те пред водещата <b>Емилия Стоянова</b>.</p>
      <p>Новата им песен е създадена от самите тях и международен екип от автори по време на Sofia Songwriting Camp. Изключително приятен им е целият творчески процес, в който се впускат с цялата си творческа енергия.</p>
      <p>„Целият процес – създаването на песен, снимането на клип, се превърна в нещо, което е наистина много приятно и забавно“ – подчертават те и добавят още:</p>
      <p>„Ние отдавна сме заедно и вече сме се сработили като едно цяло, мислим почти еднакво. Всяка дава идеи и става по-лесно“.</p>
      <p>За нас ще е много голяма чест, ако стъпим на такава голяма сцена и представим България на „Евровизия“. Ще е много голямо постижение за нас, голяма емоция и стъпка нагоре“ – заявяват гласовитите Елия, Никол, Валентина и Елеонора.</p>
      <p>„Славата въобще не ни променя, даже ни прави по-мотивирани“ – подчертават те.</p>
      <p>
        <b>Гледайте цялото интервю с 4Magic тук!</b>
      </p>
      <figure>
        <iframe src="https://www.youtube.com/embed/fMYlzVP3GVs" width="500" height="281" data-service="Youtube" scrolling="no"/>
      </figure>
    </article>
  </body>
</html>