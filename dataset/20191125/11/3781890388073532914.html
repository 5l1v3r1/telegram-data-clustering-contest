<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743541"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T11:43:00+00:00"/>
    <meta property="og:title" content="ครูเป็นงง'นร.'หายยกห้อง ตามรวบอื้อคาโรงหนัง!"/>
    <meta property="og:description" content="ครูถึงกับงง หลังนักเรียนหายยกห้อง แจ้งเจ้าหน้าที่ออกตามหา สุดท้ายพบโปรโมชั่นลดราคาโรงหนังดังเป็นเหตุ ทำเด็กๆแอบโดดเรียนยกห้อง!"/>
  </head>
  <body>
    <article>
      <h1>ครูเป็นงง'นร.'หายยกห้อง ตามรวบอื้อคาโรงหนัง!</h1>
      <address>
        <time datetime="2019-11-25T11:43:00+00:00">25 Nov 2019, 11:43</time>
      </address>
      <p>
        <b>ครูถึงกับงง หลังนักเรียนหายยกห้อง แจ้งเจ้าหน้าที่ออกตามหา สุดท้ายพบโปรโมชั่นลดราคาโรงหนังดังเป็นเหตุ ทำเด็กๆแอบโดดเรียนยกห้อง!</b>
      </p>
      <p>เมื่อวันที่ 25 พ.ย.62 ผู้สื่อข่าวรายงานว่า ว่าที่ ร.ต.กานต์ พิทักษ์เตชกุล ปลัดอำเภอเมืองลพบุรี ได้ประสาน สารวัตรนักเรียน ครูฝ่ายปกครอง ในพื้นที่จ.ลพบุรี พร้อมด้วยสมาชิกกองอาสารักษาดินแดน ได้เดินทางเข้าตรวจสอบบริเวณโรงภาพยนตร์ในห้างสรรพสินค้าชื่อดังแห่งหนึ่งในตัวเมืองลพบุรี   หลังได้รับการร้องเรียนผ่านสื่อโซเชียลในเพจชื่อดัง หลังคุณครูประกาศตามหา "เด็กนักเรียนอยู่ไหน" หลังพบว่าหายไปครึ่งค่อนโรงเรียน ซึ่งคาดว่าไปอยู่ที่โรงภาพยนตร์ชื่อดัง เนื่องจากมีการจัดโปรโมชั่นฉลองครบ 25 ปี สามารถดูภาพยนต์ในราคา 25 บาทต่อเรื่องได้ตลอดทั้งวัน ทำให้ได้รับความสนใจจากเยาวชนเป็นอย่างมาก ส่งผลให้โรงเรียนต่างๆในพื้นที่ตัวเมืองลพบุรี มีเด็กนักเรียนมาโรงเรียนกันน้อยอย่างผิดปกติ<br/><br/>จนกระทั่งในเวลาต่อมาสารวัตรนักเรียนและเจ้าหน้าที่ฝ่ายปกครองได้ติดตามไปพบว่าเหล่านักเรียนตั้งแต่ระดับชั้นประถมศึกษา จนถึงนักศึกษาระดับอาชีวะทั้งชายและหญิงนับ 100 ราย ที่โรงภาพยนตร์แห่งหนึ่ง โดยแต่ละโรงเรียนต่างทำประวัติ ว่ากล่าวตักเตือน และนำชื่อนักเรียน นักศึกษาทุกคนรายงานให้ผู้ปกครองได้ทราบต่อไป<br/><br/>อย่างไรก็ตาม ภายหลังจากที่ภาพของเจ้าหน้าที่เข้าตักเตือนนักเรียนหน้าโรงภาพยนตร์เผยแพร่ออกไป ต่างมีชาวเน็ตเข้ามาแเสดงความเห็นอยากให้โรงภาพยนตร์ชื่อดัง จัดโปรโมชั่นในช่วงวันหยุดเสาร์-อาทิตย์ เพื่อที่จะไม่กระทบกับเหล่านักเรียน นักศีกษาที่ยังไม่มีรายได้ และคนทำงานก็จะได้ไม่ต้องหยุดงานเพื่อเข้าร่วมกิจกรรมดังกล่าวอีกด้วย..</p>
      <figure>
        <img src="https://www.dailynews.co.th/admin/upload/20191125/news_KFGiGKYmIu184112_533.jpg?v=201911260210?v=9075"/>
      </figure>
      <figure>
        <img src="https://www.dailynews.co.th/admin/upload/20191125/news_ItMDrOhzEZ184112_533.jpg?v=201911260210?v=2952"/>
      </figure>
    </article>
  </body>
</html>