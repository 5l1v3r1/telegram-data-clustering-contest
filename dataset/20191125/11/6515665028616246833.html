<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/region/hrvatska/3364045/detalji-pozara-u-splitu-vatrogasci-8-sati-gasili-vatrenu-stihiju-temperatura-dostigla-1-000-stepeni-topila-se-oprema"/>
    <meta property="og:site_name" content="kurir.rs"/>
    <meta property="article:published_time" content="2019-11-25T11:16:00+00:00"/>
    <meta property="og:title" content="DETALJI POŽARA U SPLITU: Vatrogasci 8 sati gasili vatrenu stihiju, temperatura dostigla 1.000 stepeni, topila se oprema!"/>
    <meta property="og:description" content="Splitskim vatrogascima trebalo je osam sati da ugase požar u stanu na šestom spratu u kojem je vatra progutala ceo stambeni prostor, a temperatura je dostigla čak 1.000 stepeni, zbog čega se vatrogascima toplila oprema."/>
  </head>
  <body>
    <article>
      <h6 class="kicker">stravično</h6>
      <h1>DETALJI POŽARA U SPLITU: Vatrogasci 8 sati gasili vatrenu stihiju, temperatura dostigla 1.000 stepeni, topila se oprema!</h1>
      <address>
        <time datetime="2019-11-25T11:16:00+00:00">25 Nov 2019, 11:16</time>
      </address>
      <p>
        <b>Splitskim vatrogascima trebalo je osam sati da ugase požar u stanu na šestom spratu u kojem je vatra progutala ceo stambeni prostor, a temperatura je dostigla čak 1.000 stepeni, zbog čega se vatrogascima toplila oprema.</b>
      </p>
      <p>Osim tog stana, u kojem su vatrogasci pronašli veliku količinu otpada pa čak i automobilske gume, oštećeni su balkoni na stanovima iznad, ali i oni ispod u koje je doprla voda od gašenja požara, prenosi Hina.</p>
      <p>Zapovednik Javne vatrogasne jedinice (JVP) Splita Ivan Kovačević izjavio je da se od ogromne temperature koju je požar proizveo vatrogascima otapala oprema, a metalna ograda na balkonu gorućeg stana pretvorila se u pepeo.</p>
      <figure>
        <iframe data-src="https://twitter.com/RadioDalmacija/status/1198539820940873728?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Naša odela su testirana na 1.000 stepeni i zahvaljujući tim kvalitetnim i najmodernijim odelima vatrogascima se na tako visokim temperaturama nije dogodilo ništa, odnosno nisu zadobili nikakve opekotine", rekao je on.</p>
      <p>Zbog raznog otpada u stanu vatra je nekontrolisano buktala i menjala smerove i zajedno s jakim jugom vatrogascima stvarala velike probleme, a dodatna otežavajuća okolnost bilo je to što je pristup zgradi bio otežan zbog mnoštva parkiranih automobila.</p>
      <figure>
        <iframe src="https://www.youtube.com/embed/_TLWpnM2j_A" width="560" height="315" data-service="Youtube" scrolling="no"/>
      </figure>
      <p>Požar je izbio u nedelju u 9 sati i u njegovom gašenju učestvovao je 41 vatrogasac sa 15 vozila iz Javne vatrogasne jedinice (JVP) grada Splita i članovi Dobrovoljnog vatrogasnog društva iz Splita, Žrnovnice i Vranjica.</p>
      <p>Prilikom gasenja požara povređeno je pet vatrogasaca, a lakše povrede zadobila je jedna stanarka, kojoj je prilikom napuštanja zgrade nešto palo na glavu.</p>
      <p>Kurir.rs/Tanjug</p>
      <p>Foto: Pritnscreen/Youtube</p>
      <related>
        <h4>NE PROPUSTITE</h4>
        <a href="https://www.kurir.rs/region/hrvatska/3363477/stravican-pozar-u-splitu-vatra-buknula-na-6-spratu-zgrade-i-nastavila-da-se-siri-stanari-evakuisani-video"/>
        <a href="https://www.kurir.rs/region/hrvatska/3362999/splitski-naucnik-upozoreva-na-klimatske-promene-za-oko-100-godina-prvi-red-do-mora-u-dalmaciji-ce-morati-da-se-iseli"/>
        <a href="https://www.kurir.rs/region/hrvatska/3361689/preziveli-45-minuta-pakla-na-letu-od-zagreba-do-splita-oko-nas-je-sevalo-avion-se-tresao-a-onda-je-poceo-da-propada"/>
        <a href="https://www.kurir.rs/region/hrvatska/3359759/haos-na-hrvatskom-nebu-zbog-nevremena-avioni-morali-da-kruze-nisu-mogli-da-slete-kod-splita"/>
      </related>
    </article>
  </body>
</html>