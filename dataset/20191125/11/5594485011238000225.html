<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/intervyu/tets-bobov-dol-investira-v-ekologichni-tekhnologii-kak-vizhte-kakvo-kaza-direktort-na-tets-a-inzh-emil-khristov_news711299.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T11:17:00+00:00"/>
    <meta property="og:title" content="ТЕЦ Бобов дол инвестира в екологични технологии. Как? Вижте какво каза директорът на ТЕЦ-а инж. Емил Христов"/>
    <meta property="og:description" content="Непрекъснато осъвършенстваме системите си, за да са в добро техническо състояние и за да спазваме екологичните норми"/>
  </head>
  <body>
    <article>
      <h1>ТЕЦ Бобов дол инвестира в екологични технологии. Как? Вижте какво каза директорът на ТЕЦ-а инж. Емил Христов</h1>
      <h2>Непрекъснато осъвършенстваме системите си, за да са в добро техническо състояние и за да спазваме екологичните норми</h2>
      <address>
        <time datetime="2019-11-25T11:17:00+00:00">25 Nov 2019, 11:17</time>
      </address>
      <p>https://blitz.bg/obshtestvo/intervyu/tets-bobov-dol-investira-v-ekologichni-tekhnologii-kak-vizhte-kakvo-kaza-direktort-na-tets-a-inzh-emil-khristov_news711299.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574673436-ggg.jpg"/>
      </figure>
      <p><b>Инж. Христов, според Вас, работили се за </b>развитието <b>на Вашия сектор. Може ли да кажем, че той е на нивото на останалите страни в ЕС?</b><br/> <br/>Зависи за кои страни говорим. Ясно че сме все още далеч от страни като Франция или Германия, но на Балканите стоим добре.Смятам, че сектор "Енергетика" се развива и модернизира, но не достатъчно, а ние отделните предприятията сме тези, които трябва да гарантираме по-голямата независимост на българската енергетика от външни фактори.<br/> <br/>Контролът върху нас през последните години стана много сериозен, което е важно и е гарант, че няма да се допускат никакви своеволия. Всички от бранша работим много стриктно и спазваме българското и европейско законодателство, защото сме "гледани под лупа" и санкциите са жестоки.<br/> <br/>Всеки един от нас, чрез дейността си, допринася за енергетиката в България и всички заедно трябва да продължим да работим така, че енергетиката да се развива чисто, екологично и да има перспектива.<br/> <br/><b>Конкретно Вие като Предприятие с какво допринасяте?</b><br/> <br/>Ние непрекъсното инвестираме във внедряване на модерни технологии. Вярваме, че това ще допринесе за устойчивото развитие на Предприятието. Непрекъснато осъвършенстваме системите си, за да са в добро техническо състояние и за да спазваме екологичните норми.<br/> <br/><b>Какви стъпки предприехте за подобряване на работата на ТЕЦ-а?</b><br/> <br/>Първите стъпки, които бяха направени бяха свързани с подобряването на чисто икономически показатели,а  също така и на екологичните. Следващата стъпка бе започване на прилагане на метода за оползотворяване на РДФ, след получено комплексно разрешение.<br/> <br/><b>Смятате ли, че оползотворяването на РДФ е бъдещето?</b><br/> <br/>Така показват европейските практики и политики. Промените в екологичното законодателство са много динамични и стават все по-строги. Необходимо е да сме в крак с всички новости. Използваната технология за третиране на РДФ и въведеният вътрешен ред в Дружествата, осигуряват ефективно оползотворяване на РДФ. Вътрешно-фирмената уредба, отчетност и техническо обезпечение на дейностите осигуряват нормалната експлоатация на всички технически мощности, притежавани от Дружествата.<br/> <br/>Въведените в експлоатация инсталации позволяват на Предприятието ни да затворят напълно цикъла по преработка на отпадъците и превръщането им в гориво, което ще се използва като алтернатива на въглищата. Принципите, на които Предприятието залага при процеса на оползотворяване на РДФ и за изпълението на поставените цели са минимизиране на количеството отпадъци и стриктно съблюдаване на нормативната база по екологосъобразно им управление.<br/> <br/><b>Какви отпадъци  </b><b>оползотворявате</b><b>?</b><b>Виждам</b><b>,</b><b> че държите на думата „оползотворяване“</b><b>.</b><br/> <br/>Държа, защото е много точна. От РДФ се извлича именно полза за икономиката, за екологията и за страната ни. Иначе РДФ не е точно „отпадък“ в общоприетия битов смисъл на думата, той се получава от  вече пречистени отпадъци , които след това се преработват отново ,за да станат най-накрая гориво.<br/><br/><b>Смятате ли, че може </b><b>да привлечете</b><b> младите </b><b>да работят при Вас</b><b> и</b> <b>да оста</b><b>нат </b><b>тук, в Бобов дол?</b><br/>Зависи в частност от нас като Предприятие, както и от държавата като общата политика в енергетиката,  какво ще предложим на младите. Те искат добри условия на труд и заплащане, отговарящо на усилията, които полагат. Ние ценим труда на работещите в ТЕЦ-а, защото без всички тези хора няма да се развиваме нито ние, нито Бобов дол, нито   икономиката на страна като цяло. Няма ли икономика, няма и перспектива за България. А за сравнително малка община като Бобов дол, мисля, че предприятие като нашето е от изключителна важност.</p>
      <h3> </h3>
      <p> <br/> <br/> <br/> <br/> </p>
    </article>
  </body>
</html>