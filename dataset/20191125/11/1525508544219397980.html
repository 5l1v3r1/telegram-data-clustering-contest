<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780745/%D9%87%D9%85%D8%A7%DB%8C%D8%B4-%D9%85%D8%B7%D8%A7%D9%84%D8%A8%D9%87-%DA%AF%D8%B1%DB%8C-%D8%A8%D8%A7%DB%8C%D8%AF%D9%87%D8%A7-%D9%88-%D9%86%D8%A8%D8%A7%DB%8C%D8%AF%D9%87%D8%A7-%D8%AF%D8%B1-%D8%A8%D9%88%D8%B4%D9%87%D8%B1-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T11:53:04+00:00"/>
    <meta property="og:title" content="به مناسبت هفته بسیج؛ همایش «مطالبه‌گری، بایدها و نبایدها» در بوشهر برگزار شد"/>
    <meta property="og:description" content="بوشهر - به مناسبت هفته بسیج، همایش «مطالبه گری، بایدها و نبایدها» با حضور کارشناسان، اصحاب رسانه و فعالان اجتماعی در بوشهر برگزار شد."/>
  </head>
  <body>
    <article>
      <h1>به مناسبت هفته بسیج؛ همایش «مطالبه‌گری، بایدها و نبایدها» در بوشهر برگزار شد</h1>
      <address>
        <time datetime="2019-11-25T11:53:04+00:00">25 Nov 2019, 11:53</time>
      </address>
      <p>به گزارش <a href="https://www.mehrnews.com/">خبرنگار مهر</a>، بازپرس دادسرای عمومی و انقلاب بوشهر ظهر دوشنبه در همایش «مطالبه گری، بایدها و نبایدها» اظهار داشت: هدف از مطالبه‌گری اجتماعی این است که مردم با تعامل بتوانند به اهداف و حق و حقوق خود برسند.</p>
      <p>مهدی مقاتلی به اغتشاشات اخیر در کشور اشاره کرد و افزود: این اغتشاش‌ها معنای مطالبه‌گری نداشت و در پوشش مردم به اقدامات خرابکارانه دست زدند و آن را مطالبه‌گری نامیدند در حالی که این مسائل هیچ سنخیتی با مطالبه‌گری صحیح نداشت.</p>
      <p>وی با اشاره به پیگیری مطالبه‌گری در حوزه‌های حقوق قانونی، حقوق شهروندی و یا خواسته‌های اجتماعی خاطرنشان کرد: مطالبه‌گری هیچ اشتراکی با تخریب اموال عمومی و آتش‌زدن بانک و ... ندارد.</p>
      <p>مقاتلی با بیان اینکه مطالبه‌گری سنتی حول محور مباحث اقتصادی و حقوق کار است، اضافه کرد: مطالبات اجتماعی مدرن پیرامون مسائلی چون محیط زیست، حقوق اقلیت ها، ارزش ها و سبک زندگی، هویت، پذیرش مهاجران، تغذیه سالم، حقوق زنان و ... است.</p>
      <p>بازپرس دادسرای عمومی و انقلاب بوشهر به اهمیت بسیار بالای آموزش نحوه مطالبه گری اشاره کرد و افزود: مطالبه‌گری مذموم نیست و بهترین شیوه مطالبه‌گری از طریق رسانه‌ها و تریبون‌های آزاد است.</p>
    </article>
  </body>
</html>