<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843318"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T11:35:00+00:00"/>
    <meta property="og:title" content="দোকানে মিলল তরুণের লাশ"/>
    <meta property="og:description" content="জয়পুরহাটের আক্কেলপুরে মোমিনুল ইসলাম (২৪) নামে ছাত্রলীগ নেতার লাশ উদ্ধার করেছে স্থানীয়রা। সে পৌর এলাকার শ্রীকৃষ্টপুর ঘোনপাড়া গ্রামের মৃত সাইদুর রহমানের ছেলে। মোমিনুল ইসলাম পৌর ছাত্রলীগের ছয় নম্বর ওয়ার্ড সভাপতি পদে ছিলেন বলে নিশ্চিত করেছেন উপজেলা ছাত্রলীগের আহ্বায়ক খাদেমুল ইসলাম। আজ সোমবার সকালে তাকে উদ্ধার করে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাকে মৃত ঘোষণা করেন।  স্থানীয় সূত্রে জানা গেছে, শ্রীকৃষ্টপুর ঘোনপাড়া গ্রামে মোনিমুলদের একটি মুদি দোকান আছে। সে রবিবার রাতে দোকানদারি শেষে ওই দোকানের ওপরতলায় ঘুমিয়ে পড়ে। আজ সকালে তার পরিবারের লোকজন মোমিনুলকে ঘুম থেকে ডেকে তুলতে দোকানে যায়। এ সময় তারা মোমিনুলের কোনো সাড়াশব্দ না পেয়ে দোকানের তালা ভেঙে ভেতরে ঢুকে দোকান ঘরের ওপরতলায় তাকে অচেতন অবস্থায় দেখে। এর পর স্থানীয়দের সহযোগিতায় তাকে উপজেলা স্বাস্থ্য কমপ্লেক্সে নেওয়া হয়। সেখানে তাকে চিকিৎসক মৃত ঘোষণা করেন। নিহতের ভাই মামুনুর রশিদ বলেন, আমার ভাই স্ট্রোক করে মারা গেছে। স্বাস্থ্য কমপ্লেক্সের জরুরি বিভাগের দায়িত্বরত চিকিৎসক ডা. মেহেদী হাসান বলেন, মোমিনুল নামে ওই তরুণকে মৃত অবস্থায় স্বাস্থ্য কমপ্লেক্সে নিয়ে…"/>
  </head>
  <body>
    <article>
      <h1>দোকানে মিলল তরুণের লাশ</h1>
      <address><time datetime="2019-11-25T11:35:00+00:00">25 Nov 2019, 11:35</time> by <a rel="author">আক্কেলপুর (জয়পুরহাট) প্রতিনিধি</a></address>
      <p>জয়পুরহাটের আক্কেলপুরে মোমিনুল ইসলাম (২৪) নামে ছাত্রলীগ নেতার লাশ উদ্ধার করেছে স্থানীয়রা। সে পৌর এলাকার শ্রীকৃষ্টপুর ঘোনপাড়া গ্রামের মৃত সাইদুর রহমানের ছেলে। মোমিনুল ইসলাম পৌর ছাত্রলীগের ছয় নম্বর ওয়ার্ড সভাপতি পদে ছিলেন বলে নিশ্চিত করেছেন উপজেলা ছাত্রলীগের আহ্বায়ক খাদেমুল ইসলাম। আজ সোমবার সকালে তাকে উদ্ধার করে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাকে মৃত ঘোষণা করেন। </p>
      <p>স্থানীয় সূত্রে জানা গেছে, শ্রীকৃষ্টপুর ঘোনপাড়া গ্রামে মোনিমুলদের একটি মুদি দোকান আছে। সে রবিবার রাতে দোকানদারি শেষে ওই দোকানের ওপরতলায় ঘুমিয়ে পড়ে। আজ সকালে তার পরিবারের লোকজন মোমিনুলকে ঘুম থেকে ডেকে তুলতে দোকানে যায়। এ সময় তারা মোমিনুলের কোনো সাড়াশব্দ না পেয়ে দোকানের তালা ভেঙে ভেতরে ঢুকে দোকান ঘরের ওপরতলায় তাকে অচেতন অবস্থায় দেখে। এর পর স্থানীয়দের সহযোগিতায় তাকে উপজেলা স্বাস্থ্য কমপ্লেক্সে নেওয়া হয়। সেখানে তাকে চিকিৎসক মৃত ঘোষণা করেন।</p>
      <p>নিহতের ভাই মামুনুর রশিদ বলেন, আমার ভাই স্ট্রোক করে মারা গেছে। স্বাস্থ্য কমপ্লেক্সের জরুরি বিভাগের দায়িত্বরত চিকিৎসক ডা. মেহেদী হাসান বলেন, মোমিনুল নামে ওই তরুণকে মৃত অবস্থায় স্বাস্থ্য কমপ্লেক্সে নিয়ে আসা হয়েছিল। তার গায়ে কোনো আঘাতের চিহ্ন পাওয়া যায়নি। এবং সে বিষাক্ত কোনো কিছু খেয়েছিল কি-না সেটিও বোঝা যাচ্ছিল না। তাই সে কি কারণে মারা গেছে ময়নাতদন্ত ছাড়া বোঝা যাবে না। আক্কেলপুর থানার ভারপ্রাপ্ত কর্মকর্তা (ওসি) আবু ওবায়েদ বলেন, ঘটনাস্থলে পুলিশ পাঠানো হয়েছে। </p>
    </article>
  </body>
</html>