<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tamil.adaderana.lk/news.php?nid=122558"/>
    <meta property="og:site_name" content="tamil.adaderana.lk"/>
    <meta property="article:published_time" content="2019-11-25T11:18:00+00:00"/>
    <meta property="og:title" content="நாட்டை கட்டி எழுப்ப ஜனாதிபதிக்கு தேரர்களின் பூரண ஒத்துழைப்பு"/>
    <meta property="og:description" content="எதிர்காலத்தில் நாட்டை கட்டி எழுப்ப எடுக்கும் அனைத்து நடவடிக்கைகளுக்கும் தேரர்களின் பூரண ஒத்துழைப்பும், ஆசிர்வாதமும் கிடைக்கும் என பேராசிரியர்"/>
  </head>
  <body>
    <article>
      <h1>நாட்டை கட்டி எழுப்ப ஜனாதிபதிக்கு தேரர்களின் பூரண ஒத்துழைப்பு</h1>
      <address>
        <time datetime="2019-11-25T11:18:00+00:00">25 Nov 2019, 11:18</time>
      </address>
      <p>எதிர்காலத்தில் நாட்டை கட்டி எழுப்ப எடுக்கும் அனைத்து நடவடிக்கைகளுக்கும் தேரர்களின் பூரண ஒத்துழைப்பும், ஆசிர்வாதமும் கிடைக்கும் என பேராசிரியர் மெதகொட அபேதிஸ்ஸ தேரர் ஜனாதிபதியிடம் தெரிவித்துள்ளார். <br/><br/>ஜனாதிபதி கோட்டாபய ராஜபக்ஷ நேற்று (24) பெபிலியான சுனேத்திரா தேவி பிரிவேனாக்கு சென்று மெதகொட அபேதிஸ்ஸ தேரரை சந்தித்து ஆசி பெற்றுக் கொண்டார். <br/><br/>இதன் போதே பேராசிரியர் மெதகொட அபேதிஸ்ஸ தேரர் இதனை தெரிவித்துள்ளார். <br/><br/>தொடர்ந்தும் ஆசி வழங்கி உரையாற்றிய பேராசிரியர் மெதகொட அபேதிஸ்ஸ தேரர், நாட்டுக்காக அனைத்து தேரர்களும் அர்ப்பணிப்புடன் செயற்பட்டதாக கூறினார். <br/><br/>எந்தவித பிரதிலாபங்களையும் எதிர்பார்த்து அவர்கள் கடமையாற்றவில்லை என தெரிவித்த அவர், ஜனாதிபதிக்கு பிக்குகள் தொந்தரவாக அமைய போவதில்லை எனவும் தெரிவித்தார். <br/><br/>ஜனாதிபதியின் செயற்பாடுகளுக்கு அனைத்து அமைச்சர்களும் ஒத்துழைப்பு வழங்க வேண்டும் எனவும் தேரர் கூறினார். <br/><br/>நாட்டுக்கு வேலை செய்யக்கூடியவர்களும், கல்விமான்களும் பாராளுமன்றத்திற்கு தெரிவுச் செய்யப்பட வேண்டியது அவசியம் எனவும் தேரர் குறிப்பிட்டார். <br/><br/>அது ஜனாதிபதியின் பொறுப்பு எனவும் அவ்வாறு தெரிவு செய்யப்படும் போது ஊழல் மோசடி அற்றவர்கள் தெரிவாக வேண்டும் எனவும் அவ்வாறு தெரிவானால் அதற்கு தேரர்களின் முழுமையான ஒத்துழைப்பு கிடைக்கும் எனவும் தெரிவித்தார். <br/><br/>இதன்போது விகாரையில் கூடியிருந்த மக்களால் ஜனாதிபதிக்கு உற்சாக வரவேற்பளிக்கப்பட்டமையும் குறிப்பிடதக்கது.</p>
      <figure>
        <iframe src="https://www.youtube.com/embed/8GxA17gdy8c" width="560" height="315" data-service="Youtube" scrolling="no"/>
      </figure>
    </article>
  </body>
</html>