<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/europe/779131/astamatitos-o-kasami-chat-trik-kontra-sti-gioungk-bois/"/>
    <meta property="og:site_name" content="to10.gr"/>
    <meta property="article:published_time" content="2019-11-25T11:38:48+00:00"/>
    <meta property="og:title" content="Ασταμάτητος ο Κασάμι: Χατ-τρικ κόντρα στη Γιουνγκ Μπόις"/>
    <meta property="og:description" content="Την καλύτερη σεζόν της καριέρας του πραγματοποιεί στη Σιόν ο Παϊτίμ Κασάμι, οι αριθμοί του προκαλούν ζάλη και ο Ζόρζε Μέντες του ετοιμάζει μεταγραφή για τον Γενάρη!"/>
  </head>
  <body>
    <article>
      <h1>Ασταμάτητος ο Κασάμι: Χατ-τρικ κόντρα στη Γιουνγκ Μπόις</h1>
      <h2>Την καλύτερη σεζόν της καριέρας του πραγματοποιεί στη Σιόν ο Παϊτίμ Κασάμι, οι αριθμοί του προκαλούν ζάλη και ο Ζόρζε Μέντες του ετοιμάζει μεταγραφή για τον Γενάρη!</h2>
      <address><time datetime="2019-11-25T11:38:48+00:00">25 Nov 2019, 11:38</time> by <a rel="author">Χάρης Παπαγεωργίου</a></address>
      <p>Ο Παϊτίμ Κασάμι διάγει μία από τις καλύτερες σεζόν της καριέρας του, δείχνοντας αναγεννημενος, αλλά και στην καλύτερη κατάσταση από ποτέ. Ο Ελβετός μέσος, στην 3η του χρονιά στη Σιόν, αποτελεί τον κορυφαίο ποδοσφαιριστή της ομάδας του και έναν από τους κορυφαίους του ελβετικού πρωταθλήματος. Με το τελευταίο του επίτευγμα να είναι το πρώτο χατ-τρικ της καριέρας του.</p>
      <p>Η Σιόν υποδέχθηκε την Κυριακή την πρωτοπόρο και πρωταθλήτρια Γιουνγκ Μπόις. Και ο πρώην ποδοσφαιριστής του Ολυμπιακού έκανε ό,τι ήταν δυνατόν, για να μην αφήσει την ομάδα του να χάσει βαθμούς. Και παρότι δεν τα κατάφερε, αποτέλεσε ένα από τα πρόσωπα το Σαββατοκύριακου. Καθώς έφερε σε πολύ δύσκολη θέση την καλύτερη ομάδα της Ελβετίας. Αλλά και τον πρώτο σκόρερ της Λίγκας, τον ασταμάτοτο Ζαν-Πιερ Ενσαμέ, που έχει ήδη 15 γκολ σε 15 παιχνίδια!</p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>Ο Νσαμέ  μόλις στο 1ο και το 3ο λεπτό έβαλε μπροστά τη Γιουνγκ Μπόις. Μετά, όμως, έπιασε δουλειά ο Κασάμι. Μέσα σε μόλις δύο λεπτά (22′, 23′) ο Ελβετός μέσος ισοφάρισε για τη Σιόν με σουτ.</p>
      <p>Ο Νσαμέ σκόραρε πάλι στο 29′, με τον πρώην παίκτη του Ολυμπιακού να ισοφαρίζει εκ νέου στο 69′, κοντινή κεφαλιά. Και παρά το γεγονός ότι οι φιλοξενούμενοι νίκησαν με γκολ του Ασαλέ στο 76′, η απόδοση του Κασάμι προκάλεσε διθυράμβους για τον 27χρονο μέσο, ο οποίος αποτελεί έναν από τους κορυφαίους ποδοσφαιριστές της χρονιάς στην Ελβετία.</p>
      <p>Είναι χαρακτηριστικά ότι σε 14 αγώνες στην ελβετική Super League έχει 7 γκολ και 1 ασίστ, ενώ συνολικά τη φετινή σεζόν έχει 17 μαυς, 11 γκολ και 2 ασίστ! Οδεύοντας σταθερά προς την πιο παραγωγική σεζόν της καριέρας του. Αλλά και προετοιμάζοντας την επόμενη ημέρα της καριέρας του, η οποία θα τον βρει μακριά από τη Σιόν.</p>
      <p>Το συμβόλαιό του με την ελβετική ομάδα εκπνέει το καλοκαίρι, αλλά όλα δείχνουν ότι ο Κασάμι θα αποχωρήσει τον Ιανουάριο για ομάδα μεγάλου πρωταθλήματος. Καθώς ήδη οι προτάσεις έχουν ξεκινήσει. Αλλωστε, δεν πρέπει να ξεχνάμε ότι μόλις πριν από λίγες ημέρες έγινε γνωστό ότι <a href="https://www.to10.gr/podosfero/europe/769851/o-kasami-ston-manatzer-tou-kristiano-ronalnto-ke-tou-mourinio/">ξεκίνησε να συνεργάζεται με το γραφείο του Ζόρζε Μέντες</a>, του κορυφαίου ατζέντη στον πλανήτη. Με τη μετακίνησή του, να θεωρείται απλώς θέμα χρόνου.</p>
      <figure>
        <iframe src="https://www.youtube.com/embed/JIqML4XbzD8" width="640" height="360" data-service="Youtube" scrolling="no"/>
      </figure>
      <p>
        <b>
          <a href="https://www.to10.gr/podosfero/europe/779131/astamatitos-o-kasami-chat-trik-kontra-sti-gioungk-bois/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>