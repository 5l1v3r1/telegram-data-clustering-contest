<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/instagram-test-pop-upstore-in-berlijn"/>
    <meta property="og:site_name" content="Emerce"/>
    <meta property="article:published_time" content="2019-11-25T11:49:00+00:00"/>
    <meta property="og:title" content="Instagram test pop-upstore in Berlijn"/>
    <meta property="og:description" content="Instagram beweegt zo sterk naar het e-commercedomein dat het niet bevreemdt dat het Amerikaanse bedrijf een pop-upstore met mode- en cosmetica-artikelen uitprobeert."/>
  </head>
  <body>
    <article>
      <h1>Instagram test pop-upstore in Berlijn</h1>
      <address><time datetime="2019-11-25T11:49:00+00:00">25 Nov 2019, 11:49</time> by <a rel="author">Erwin Boogert</a></address>
      <p>
        <b>Instagram beweegt zo sterk naar het e-commercedomein dat het niet bevreemdt dat het Amerikaanse bedrijf een pop-upstore met mode- en cosmetica-artikelen uitprobeert.</b>
      </p>
      <p>Afgelopen weekend <a href="https://www.facebook.com/events/1329183417243198/">organiseerde Instagram</a> op de Torstra√üe 66 in Berlijn een tijdelijk podium voor modefabrikanten en influencers. De Instagram-gebruikers konden zich laven aan nieuwigheden, monsters en kekke decors en de merken deden hun best zich in de kijker te spelen en, ook, spulletjes te verkopen.</p>
      <p>[<i>Bekijk <a href="https://www.ardmediathek.de/ard/player/Y3JpZDovL3JiYi1vbmxpbmUuZGUvYWJlbmRzY2hhdS8yMDE5LTExLTIyVDE5OjMwOjAwX2UyNTY1OTg0LWRjNzctNDg2Ny04NGM4LTM2OGE2ZWNjNjU2Yi9pbnN0YWdyYW0/">hier een nieuwsitem</a> van de ARD</i>]</p>
      <p>De aanwezige merken waren overwegend jonge bedrijven die dankzij Instagram een publiek hebben weten te vinden. Dat waren: Plant Circle, The Female Company, Erlich Textil, Motel a Miio, Oh April, JO &amp; JUDY, Hey SoHo, MAKAROjewelry, Hey Honey en UND GRETEL.</p>
      <p>Instagram evolueert van een fotoplatform naar meer een shoppingomgeving. Bedrijven betalen voor promotie van hun merk en verwijzingen naar hun shops omdat inspiratie en impulsaankoop op de app heel dicht bij elkaar liggen.</p>
      <related>
        <h4>Gerelateerde items</h4>
        <a href="https://www.emerce.nl/nieuws/madecom-opent-instaappartement-amsterdam"/>
        <a href="https://www.emerce.nl/nieuws/instagram-pinterest-favoriet-wooninspiratie"/>
        <a href="https://www.emerce.nl/nieuws/veel-instagramgebruikers-tiktok"/>
      </related>
    </article>
  </body>
</html>