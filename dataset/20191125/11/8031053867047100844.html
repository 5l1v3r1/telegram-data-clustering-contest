<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b7-%cf%83%cf%84%ce%b9%ce%b3%ce%bc%ce%ae-%cf%84%ce%b7%cf%82-%ce%b4%ce%b9%ce%ac%cf%83%cf%89%cf%83%ce%b7%cf%82-%ce%b7%ce%bb%ce%b9%ce%ba%ce%b9%cf%89%ce%bc%ce%ad%ce%bd%cf%89%ce%bd-%cf%83%cf%84%ce%b7.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T11:19:32+00:00"/>
    <meta property="og:title" content="Η στιγμή της διάσωσης ηλικιωμένων στην Κινέτα (βίντεο)"/>
    <meta property="og:description" content="Δύσκολες ώρες πέρασαν εκατοντάδες κάτοικοι στην Κινέτα και τους Αγίους Θεοδώρους."/>
  </head>
  <body>
    <article>
      <h1>Η στιγμή της διάσωσης ηλικιωμένων στην Κινέτα (βίντεο)</h1>
      <address>
        <time datetime="2019-11-25T11:19:32+00:00">25 Nov 2019, 11:19</time>
      </address>
      <p>Δύσκολες ώρες πέρασαν εκατοντάδες κάτοικοι στην Κινέτα και τους Αγίους Θεοδώρους.</p>
      <p>
        <b>Το γύρο του διαδικτύου κάνει εδώ και λίγες ώρες η διάσωση ενός ηλικιωμένου ζευγαριού, από την πλημμυρισμένη Κινέτα, καθώς κι αυτή μιας γυναίκας στους Αγίους Θεοδώρους.</b>
      </p>
      <p>Οι άνδρες της ΕΜΑΚ και της Περιφέρειας μαζί με την Αστυνομία και τη συμβολή του ΕΚΑΒ προχώρησαν τις πρώτες πρωινές ώρες στη διάσωση του ηλικιωμένου ζευγαριού. «Τους βρήκα στο δρόμο να φωνάζουν βοήθεια, είπε ο αυτόπτης μάρτυρας και τους μάζεψα στο σπίτι μου. Το σπίτι τους είχε γεμίσει νερά» είπε ο άνθρωπος που τους βοήθησε, ενώ πρόσθεσε ότι δεν μπορούσαν να προσεγγίσουν ούτε πυροσβεστικά οχήματα, ούτε κι ασθενοφόρα. «Ετοιμαζόμασταν να ανέβουμε στην ταράτσα του σπιτιού για να σωθούμε» πρόσθεσε, ενώ η ηλικιωμένη γυναίκα εμφανώς εξαντλημένη ψέλλισε ότι «μόλις που πρόλαβα να βγω».</p>
      <p>Ανάλογες στιγμές έζησαν και οι κάτοικοι των Αγίων Θεοδώρων, με τους άνδρες της Πυροσβεστικής να προχωρούν σε δεκάδες απεγκλωβισμούς κατοίκων από πλημμυρισμένα σπίτια και δρόμους.</p>
      <figure>
        <iframe src="https://www.youtube.com/embed/YAER3wldjU0" width="900" height="506" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/oHC4UJIspzw" width="900" height="506" data-service="Youtube" scrolling="no"/>
      </figure>
    </article>
  </body>
</html>