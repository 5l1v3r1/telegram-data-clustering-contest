<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/25/interruzione-dellenergia-elettrica-lavori-dellenel-in-vista-dellinverno/1329095/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-25T11:10:29+00:00"/>
    <meta property="og:title" content="Interruzione dell’energia elettrica, lavori dell’Enel a Treia in vista dell’inverno"/>
    <meta property="og:description" content="L'INTERVENTO in programma domani dalle 8,45 alle 14,45 per prevenire eventuali guasti che potrebbero essere determinati da eventi atmosferici"/>
  </head>
  <body>
    <article>
      <h1>Interruzione dell’energia elettrica, lavori dell’Enel a Treia in vista dell’inverno</h1>
      <h2>L'INTERVENTO in programma domani dalle 8,45 alle 14,45 per prevenire eventuali guasti che potrebbero essere determinati da eventi atmosferici</h2>
      <address><time datetime="2019-11-25T11:10:29+00:00">25 Nov 2019, 11:10</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F25%2Finterruzione-dellenergia-elettrica-lavori-dellenel-in-vista-dellinverno%2F1329095%2F">Condividi30</a><a href="https://twitter.com/intent/tweet?text=Interruzione+dell%27energia+elettrica%2C++lavori+dell%27Enel+a+Treia++in+vista+dell%27inverno&amp;url=https%3A%2F%2Fwww.cronachemaceratesi.it%2F2019%2F11%2F25%2Finterruzione-dellenergia-elettrica-lavori-dellenel-in-vista-dellinverno%2F1329095%2F">Tweet</a>Email30 Condivisioni</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/Enel-lavori-2-e1573214164213-325x242.jpg"/>
      </figure>
      <p> </p>
      <p><b>Proseguono i lavori di E-Distribuzione, la società del Gruppo Enel che gestisce la rete di distribuzione elettrica di media e bassa tensione, per il potenziamento del sistema elettrico in provincia di Macerata. </b>Domani le squadre operative dell’azienda elettrica interverranno nel comune di Treia per importanti lavori di rinnovo tecnologico di due cabine elettriche della città, mirate al miglioramento della qualità del servizio per i clienti, nell’ottica di prevenzione di eventuali guasti che potrebbero essere determinati da eventi atmosferici particolarmente intensi in vista l’approssimarsi della stagione invernale. <b>Le operazioni devono svolgersi in orario giornaliero per ragioni di sicurezza e richiedono un’interruzione temporanea del servizio, che E-Distribuzione ha programmato per domani, dalle 8,45 alle 14,45.</b> I clienti sono stati informati attraverso affissioni di manifestini nelle aree interessate dagli interventi. E-Distribuzione ricorda di non utilizzare gli ascensori per tutta la durata dei lavori e di non commettere imprudenze contando sull’assenza di elettricità: la corrente potrebbe essere riallacciata momentaneamente per prove tecniche. Per informazioni sui lavori programmati o più in generale sulle interruzioni del servizio consultare il sito <a href="http://www.e-distribuzione.it/">www.e-distribuzione.it</a></p>
    </article>
  </body>
</html>