<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/ekonomika/automobiliai/porsche-entuziastams---nauja-patirtis-su-cayenne-bekeleje-1752600/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-25T11:44:00+00:00"/>
    <meta property="og:title" content="„Porsche“ entuziastams – nauja patirtis su „Cayenne“ bekelėje"/>
    <meta property="og:description" content="Reklama"/>
  </head>
  <body>
    <article>
      <h1>„Porsche“ entuziastams – nauja patirtis su „Cayenne“ bekelėje</h1>
      <address><time datetime="2019-11-25T11:44:00+00:00">25 Nov 2019, 11:44</time> by <a rel="author">Ink agency</a></address>
      <p>Reklama</p>
      <p>
        <b>„Porsche“ automobiliai yra neprilygstami ant asfalto, tačiau bekelėje juos išbando retas. Vilniaus „Porsche“ centro komanda nusprendė suteikti kitokią patirtį ir parengė specialius maršrutus, kuriuos buvo galima įveikti su instruktoriumi, išbandant skirtingas „Cayenne“ versijas. Maršrutai susidėjo iš asfaltu bei žvyru padengtų kelių, miško keliukų ar visiškos bekelės smėlynuose – vairuotojai važiavimo metu galėjo ne tik susipažinti su automobilio galimybėmis, bet ir įvertinti savo sugebėjimus.</b>
      </p>
      <p>„Ne kartą esame įrodę, kad „Cayenne“ automobiliai geba sportiškai ir stabiliai važiuoti įprastame kelyje, tačiau šįkart norėjome parodyti kitą „Cayenne“ modelių pusę – išbandėme juos bekelėje. Daugeliui dalyvių važiavimas įvairiomis sąlygomis ir specialių bekelės režimų išbandymas buvo visiškai nauja patirtis, o gauti įgūdžiai pravers artėjančios žiemos metu“, – sako sportinių „Porsche“ automobilių centro Vilniuje direktorė Rasa Klimavičiūtė.</p>
      <p>
        <b>Visa diena naujų patirčių</b>
      </p>
      <p>„Porsche Offroad Tour“ renginys prasidėjo pajudėjus iš Vilniaus „Porsche“ centro – per pusantros valandos vairuotojai pasikeisdami ir keliaudami per įvairaus paviršiaus kelio dangas pasiekė aktyvaus vairavimo vietą Vilniaus rajone. Vairuotojai išbandė skirtingus „Porsche“ visureigius: 340 AG pasiekiančius „Cayenne“ ir „Cayenne Turbo“, 462 AG „Cayenne E-Hybrid“ ir „Cayenne E-Hybrid Coupe“ bei „Cayenne Turbo Coupe“ su 550 AG.</p>
      <p>Čia laukė pasivažinėjimas smėlio danga – vairuotojai išbandė nusileidimo nuo kalno sistemą „Porsche Hill Control“, įvairius važiavimo režimus. Jų „Cayenne“ turi net penkis: asfaltuotiems keliams skirtas „Onroad“, žvyrui – „Gravel“, purvui – „Mud“, smėliui – „Sand“, akmenuotai dangai – „Rocks“.</p>
      <p>Didžiausi iššūkiai vairuotojų laukė ant smėlio. Nedaugelis žino, jog Lietuvoje irgi galima rasti kilometrus besitęsiančių smėlingų ruožų ir vieną iš jų aplankė „Porsche Offroad Tour“ komanda. Važiavimas smėlyje daugeliui suteikė visiškai naujų potyrių: čia buvo būtina išjungti stabilumo kontrolę arba įjungti bekelės režimą „Sand“.</p>
      <p>
        <b>Išbandytas įvairiomis sąlygomis</b>
      </p>
      <p>„Porsche Cayenne“ modeliai paprastai naudojami ant asfalto, tačiau juos kuriantys inžinieriai suderina savybes taip, kad visureigiu būtų galima pasitikėti įvairiausiuose keliuose. Bekelėse – taip pat.</p>
      <p>Įvairiapusiški bandymai yra būtini norint automobilį paruošti ir pritaikyti bet kokioms sąlygoms – itin didelis dėmesys šiai sričiai buvo skirtas kuriant naująjį „Cayenne“ modelį. Trečios kartos „Cayenne“ modelio kūrimo darbai prasidėjo dar 2014 metais ir tęsiasi iki dabar – net po modelio išleidimo jis yra toliau testuojamas.</p>
      <p>Per bandymų laikotarpį iki pat pirmojo modelio pasirodymo 2017 m. „Cayenne“ įveikė 4,4 mln. kilometrų įvairiausiose pasaulio dalyse – Dubajuje visureigis buvo bandomas 50 laipsnių karštyje, o Aliaskoje – 45 laipsnių šaltyje.</p>
      <p>Daugiausia bandymų buvo atlikta gamintojo bandymų poligone Veisache, atliekami testai miestuose ir užmiesčio keliuose, Vokietijos Niurburgringo bei Hokenhaimo, Italijos Nardo lenktynių trasose. Tokių intensyvių testų metu vienas „Cayenne“ visureigis įveikdavo daugiau nei 240 tūkst. km – tai itin geras patikimumo išbandymas.</p>
      <p>Tokių testuotojų rolę išbandyti galėjo ir „Porsche“ klientai – per vieną dieną jie bandė visureigius ant keturių kelio paviršiaus tipų. „Cayenne“ savybėmis ant asfalto vairuotojai galėjo įsitikinti skirtingomis sąlygomis – važiuodami mieste ir užmiestyje.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/ivairybes/porsche-dizaineriai-pades-sukurti-naujo-zvaigzdziu-karu-filmo-erdvelaivi-1749403/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/porsche-dizaineriai-pades-sukurti-naujo-zvaigzdziu-karu-filmo-erdvelaivi-1749180/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/palangoje-siautejo-automobiliu-zibintu-vagys-1712395/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/nukentejo-dar-vienas-porsche-automobilis-1693028/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/porsche-savininkas-neteko-automobilio-zibintu-1692091/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/klaipedoje-vagiami-porsche-cayenne-zibintai-1568882/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/porsche-akcijos-seimos-reikalai/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/girto-vyro-senas-peugeot-sudauze-grazuoli-porsche-1536821/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>