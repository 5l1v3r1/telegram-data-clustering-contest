<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/25/rozumnyj-noronn-v-norvegiyi-rozrobyly-robota-yakyj-mozhe-zaminyty-sezonnyh-pratsivnykiv/"/>
    <meta property="og:site_name" content="AgroDay"/>
    <meta property="article:published_time" content="2019-11-25T11:00:21+00:00"/>
    <meta property="og:title" content="Один в полі воїн: в Норвегії розробили робота який може замінити сезонних працівників"/>
    <meta property="og:description" content="Робот, який збирає суницю, здатний працювати цілий день і незабаром може замінити сезонних працівників. Розробка норвезької компанії Noronn зацікавила фермерів з різних країн світу. Компанія продемонструвала свою інновацію в Університеті наук про довкілля та життя Норвегії і вже почала випускати робота на ринок. Наразі проводяться налаштування виробничих потужностей для виготовлення роботів у промислових масштабах. Робот запрограмований на збирання стиглої, тобто червоної, суниці садової, а ще може сортувати ягоди за розміром. Розроблений він для збирання суниці, яка росте на стелажах. Цей метод вирощування застосовують майже всі європейські садівники і зокрема 25 виробників суниці садової в Норвегії. «Для галузі садівництва це революція, яку можна порівняти з приходом доїльного робота на ферму. В робота існує штучний інтелект, і він вибирає те, що ми хочемо вибирати. Наразі зростанню виробництва в країні перешкоджає імпорт ягід, тож тепер ми маємо довести, що норвезька суниця садова"/>
  </head>
  <body>
    <article>
      <h1>Один в полі воїн: в Норвегії розробили робота який може замінити сезонних працівників</h1>
      <address>
        <time datetime="2019-11-25T11:00:21+00:00">25 Nov 2019, 11:00</time>
      </address>
      <p>Робот, який збирає суницю, здатний працювати цілий день і незабаром може замінити сезонних працівників. Розробка норвезької компанії Noronn зацікавила фермерів з різних країн світу.</p>
      <p>Компанія продемонструвала свою інновацію в Університеті наук про довкілля та життя Норвегії і вже почала випускати робота на ринок. Наразі проводяться налаштування виробничих потужностей для виготовлення роботів у промислових масштабах.</p>
      <p>Робот запрограмований на збирання стиглої, тобто червоної, суниці садової, а ще може сортувати ягоди за розміром. Розроблений він для збирання суниці, яка росте на стелажах. Цей метод вирощування застосовують майже всі європейські садівники і зокрема 25 виробників суниці садової в Норвегії.</p>
      <p>«Для галузі садівництва це революція, яку можна порівняти з приходом доїльного робота на ферму. В робота існує штучний інтелект, і він вибирає те, що ми хочемо вибирати. Наразі зростанню виробництва в країні перешкоджає імпорт ягід, тож тепер ми маємо довести, що норвезька суниця садова може успішно конкурувати на світовому ринку», – говорить норвезький садівник Simen Myhrene.</p>
      <p>
        <i>
          <b>Брак сезонних працівників</b>
        </i>
      </p>
      <p>На даний час знайти достатню кількість робітників у сезон збирання врожаю ягід – досить складне завдання для всіх агрокомпаній світу. Часто процес збирання врожаю затримується, оскільки бракує робочої сили.</p>
      <p>Робот може замінити людину, що усуне проблему пошуку працівників і зменшить витрати на заробітну плату.</p>
      <p>
        <i>
          <b>Автоматизація заощадить 30% витрат виробника</b>
        </i>
      </p>
      <p>У компанії Noronn вважають, що з їхньою розробкою більше виробників перейде від вирощування суниці на полі до тепличного виробництва, щоб роботи могли взяти на себе процес збирання ягід. Зокрема фермер Simen Myhrene заявив, що наступне літо буде останнім, коли він вирощуватиме суницю на полі. Далі він уже буде використовувати для збирання робота Noronn.</p>
      <p>«Близько 30% витрат на вирощування суниці садової пов’язано зі збиранням врожаю. Я впевнений, що це може значно скоротитися завдяки автоматизації», – відзначає Simen Myhrene.</p>
      <p>Повідомляє <a href="https://landlord.ua/news/robot-zi-zbyrannia-sunytsi-revoliutsiia-shcho-vyklykala-svitovyi-interes-foto/">Landlord</a></p>
      <related>
        <h4>Статті по темі</h4>
        <a href="https://agroday.com.ua/2019/09/19/likar-z-posiviv-amerykanska-kompaniya-vklala-14-5-mln-v-rozrobku-avtonomnogo-robota-propolyuvacha/"/>
        <a href="https://agroday.com.ua/2019/08/28/robot-balamut/"/>
        <a href="https://agroday.com.ua/2019/07/29/vegebot-pryamuye-na-ajsberg-anglijski-inzhenery-stvoryly-robota-yakyj-zbyraye-salat/"/>
        <a href="https://agroday.com.ua/2019/07/17/roboty-dlya-sposterezhennya-za-fitosanitarnym-stanom-roslyn/"/>
        <a href="https://agroday.com.ua/2019/07/16/integratsiya-v-avtomatyzatsiyu-v-kanadi-zrostaye-popyt-na-vykorystannya-robototehniky-v-sferi-apk/"/>
        <a href="https://agroday.com.ua/2019/06/20/u-shidnomu-kytayi-zapustyly-agrorobota-z-pidtrymkoyu-5g/"/>
      </related>
    </article>
  </body>
</html>