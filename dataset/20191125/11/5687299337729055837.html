<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/wypozyczeni-kilku-legionistow-z-wystepami-w-pelnym-wymiarze-czasowym/75860"/>
    <meta property="og:site_name" content="Legia.Net"/>
    <meta property="article:published_time" content="2019-11-25T11:40:00+00:00"/>
    <meta property="og:title" content="Wypożyczeni: Kilku legionistów z występami w pełnym wymiarze czasowym"/>
    <meta property="og:description" content="W ubiegłym tygodniu cenne zwycięstwa odniosły m.in. ekipy Mateusza Żyry, Bartosza Rymka, Mateusza Misiaka czy Mateusza Bondarenki. Zapraszamy do zapoznania się ze szczegółowymi wiadomości na temat każdego piłkarza wypożyczonego przez stołeczny klub."/>
  </head>
  <body>
    <article>
      <h1>Wypożyczeni: Kilku legionistów z występami w pełnym wymiarze czasowym</h1>
      <address><time datetime="2019-11-25T11:40:00+00:00">25 Nov 2019, 11:40</time> by <a rel="author">Maciej Ziółkowski</a></address>
      <p>
        <b>W ubiegłym tygodniu cenne zwycięstwa odniosły m.in. ekipy Mateusza Żyry, Bartosza Rymka, Mateusza Misiaka czy Mateusza Bondarenki. Zapraszamy do zapoznania się ze szczegółowymi wiadomości na temat każdego piłkarza wypożyczonego przez stołeczny klub.</b>
      </p>
      <p><b>Mikołaj Kwietniewski (</b><a href="https://legia.net/historia/przeciwnicy/Wis%25C5%2582a%2520P%25C5%2582ock">Wisła Płock</a><b>)</b> – Płocczanie zremisowali w Zabrzu 2:2 z Górnikiem. Kwietniewskiego zabrakło w „dwudziestce” meczowej.</p>
      <p><a href="https://legia.net/historia/zawodnicy/mateusz-holownia/606">Mateusz Hołownia</a><b> (</b><a href="https://legia.net/historia/przeciwnicy/%25C5%259Al%25C4%2585sk%2520Wroc%25C5%2582aw">Śląsk Wrocław</a><b>)</b> – Wrocławianie zwyciężyli u siebie 2:1 z Wisłą Kraków. Hołownia, podobnie jak Kwietniewski, nie pojawił się w kadrze na to spotkanie.</p>
      <p><b>Wiktor Preuss (</b><a href="https://legia.net/historia/przeciwnicy/Piast%2520Gliwice">Piast Gliwice</a><b>) </b>– Rezerwy "Piastunek" skończyły rundę jesienną. W poprzednim spotkaniu pokonały 9:0 ŁTS Łabędy Gliwice, a "Preussik" strzelił jednego gola, tuż przed zmianą stron.</p>
      <p><b>Tomasz Nawotka (</b><a href="https://legia.net/historia/przeciwnicy/Zag%25C5%2582%25C4%2599bie%2520Sosnowiec">Zagłębie Sosnowiec</a><b>) </b>– Sosnowiczanie przegrali na wyjeździe 1:2 z Olimpią Grudziądz. Nawotka wystąpił od początku do końca, a po pierwszym kwadransie mógł wpakować futbolówkę do siatki. Zawodnik jednak pomylił się i nie trafił do bramki z kilku metrów.</p>
      <figure>
        <iframe data-src="https://twitter.com/polsatsport/status/1198318459865698305?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Konrad Matuszewski (</b><a href="https://legia.net/historia/przeciwnicy/Wigry%2520Suwa%25C5%2582ki">Wigry Suwałki</a><b>), Michał Król (</b><a href="https://legia.net/historia/przeciwnicy/Wigry%2520Suwa%25C5%2582ki">Wigry Suwałki</a><b>), </b><a href="https://legia.net/historia/zawodnicy/mateusz-zyro/636">Mateusz Żyro</a><b> (</b><a href="https://legia.net/historia/przeciwnicy/Stal%2520Mielec">Stal Mielec</a><b>) </b>– Suwałczanie ulegli na własnym terenie Stali (0:3). Wymieniona trójka rozegrała po 90 minut.</p>
      <p><b>Maksymilian Sitek (</b><a href="https://legia.net/historia/przeciwnicy/Puszcza%2520Niepo%25C5%2582omice">Puszcza Niepołomice</a><b>)</b> – Zespół z Niepołomic musiał uznać wyższość Odry Opole przed swoją publicznością (1:2). Sitek walczył w pierwszej połowie i został zmieniony w przerwie.</p>
      <p><b>Kacper Pietrzyk (</b><a href="https://legia.net/historia/przeciwnicy/Radomiak%2520Radom">Radomiak Radom</a><b>), Mateusz Kochalski (</b><a href="https://legia.net/historia/przeciwnicy/Radomiak%2520Radom">Radomiak Radom</a><b>) </b>– Radomiak bezbramkowo zremisował w Olsztynie ze Stomilem. Kochalski obserwował poczynania kolegów z ławki, z kolei Pietrzyk spędził na murawie 90 minut i został ukarany żółtą kartką w pierwszej połowie.</p>
      <figure>
        <iframe data-src="https://twitter.com/polsatsport/status/1198626000101396480?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Łukasz Zjawiński (</b><a href="https://legia.net/historia/przeciwnicy/Stal%2520Stalowa%2520Wola">Stal Stalowa Wola</a><b>), Bartłomiej Ciepiela (</b><a href="https://legia.net/historia/przeciwnicy/Stal%2520Stalowa%2520Wola">Stal Stalowa Wola</a><b>) </b>– „Stalówka” pokonała na własnym terenie Znicza Pruszków (2:1). Ciepiela grał do 69. minuty. Zjawińskiego zabrakło w kadrze meczowej z powodu kontuzji. Napastnik nie zagra już w tym roku.</p>
      <p><b>Kacper Skibicki (</b><a href="https://legia.net/historia/przeciwnicy/Pogo%25C5%2584%2520Siedlce">Pogoń Siedlce</a><b>) </b>– Pogoń pokonała w Rzeszowie 1:0 Resovię. Skibicki pojawił się na placu w 63. minucie w miejsce Dominika Barciaka.</p>
      <p><b>Mateusz Bondarenko (Skra Częstochowa)</b> – Ekipa spod Jasnej Góry zwyciężyła 2:0 z Garbarnią na wyjeździe. „Bondi” grał od pierwszej do ostatniej minuty. – Bardzo ważny mecz dla naszej drużyny. Przed nami jeszcze dwa spotkania do zakończenia rundy. Założyliśmy sobie przed starciem z krakowianami, żeby zwyciężyć w tych trzech meczach. Wykonaliśmy zatem pierwszy krok. Dawno nie zdobyliśmy trzech punktów na terenie rywala, co cieszy. Zachowaliśmy czyste konto, Garbarnia niewiele mogła zdziałać, co pokazuje, iż dobrze funkcjonowaliśmy w obronie – uważa Bondarenko.</p>
      <p><b>Dawid Olejarka (Wólczanka Wólka Pełkińska) </b>– Wólczanka bezbramkowo zremisowała w Przeworsku z Hutnikiem Kraków. Olejarka w drugiej połowie miał trzy niezłe okazje, lecz nie udało mu się ich wykorzystać.</p>
      <p><b>Bartosz Rymek (</b><a href="https://legia.net/historia/przeciwnicy/Motor%2520Lublin">Motor Lublin</a><b>)</b> – Motor zwyciężył u siebie 2:1 ze Stalą Kraśnik. „Rymo” zameldował się na placu gry w 77. minucie raz szarżował na skrzydle i uderzył w boczną siatkę. W kolejnej sytuacji, pomocnik zagrał prostopadle podanie do kolegi, który miał dogodną sytuację, lecz nie strzelił. Co więcej, przełożył także futbolówkę z prawej na lewą nogę i uderzył w kierunku dalszego słupka, jednak golkiper Stali ładnie obronił ten strzał.</p>
      <p><b>Mateusz Misiak (Sokół Aleksandrów Łódzki), Michał Gładysz (Pogoń Grodzisk Mazowiecki) </b>– Klub z Aleksandrowa Łódzkiego pokonał rzutem na taśmę Pogoń (2:1). Po stronie gospodarzy, Misiak pojawił się na placu gry w 84. minucie i biegał na pozycji numer dziesięć. Dwie minuty po wejściu na boisko, przyjął górne podanie w środku pola, minął jednego gracza rywali i zagrał szeroko, na prawą stronę do kolegi. Ten zacentrował wzdłuż pola karnego i ostatecznie Bartłomiej Maćczak wpakował piłkę do siatki. Poza tym, miał sporo wygranych pojedynków główkowych i brał na siebie ciężar gry w środkowej strefie. Piłkarz gości, Gładysz wystąpił z kolei od początku do końca.</p>
      <figure>
        <iframe src="https://www.youtube.com/embed/WoSOAY9NkDU" width="560" height="315" data-service="Youtube" scrolling="no"/>
      </figure>
      <p><b>Mateusz Lisowski (Lechia Zielona Góra) </b>– Zielonogórzanie wygrali na zakończenie rundy jesiennej 2:0 z rezerwami Zagłębia Lubin. Lisowski pojawił się na murawie w 90. minucie w miejsce Wojciecha Okińczyca, autora drugiego gola dla gości.</p>
      <p><b>Paweł Łakota (Concordia Elbląg) </b>– Zespół z Elbląga przegrała 1:2 na wyjeździe z Lechią Tomaszów Mazowiecki. Łakota stał między słupkami przyjezdnych od pierwszej do ostatniej sekundy. Golkiper miejscowych popisał się paroma skutecznymi interwencjami, m.in. w 57. minucie sparował strzał Igora Kanii z kilku metrów na rzut rożny.</p>
      <p><b>Mateusz Leszczuk (KS Łomianki) –</b> Żółto-czarni zakończyli już oficjalne występy w 2019 roku. Po piętnastu kolejkach, KS plasuje się na czwartym miejscu w tabeli ze stratą sześciu punktów do lidera, Drukarza Warszawa.</p>
    </article>
  </body>
</html>