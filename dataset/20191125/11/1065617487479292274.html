<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-calcio/napoli-spacco-totale-de-laurentiis-taglia-gli-stipendi-ai-giocatori/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-25T11:20:47+00:00"/>
    <meta property="og:title" content="Napoli, spacco totale: De Laurentiis taglia gli stipendi ai giocatori"/>
    <meta property="og:description" content="Il presidente azzurro multa tutti i suoi giocatori per via dell'ammutinamento dopo la partita col Salisburgo"/>
  </head>
  <body>
    <article>
      <h1>Napoli, spacco totale: De Laurentiis taglia gli stipendi ai giocatori</h1>
      <h2>Il presidente azzurro multa tutti i suoi giocatori per via dell’ammutinamento dopo la partita col Salisburgo</h2>
      <address><time datetime="2019-11-25T11:20:47+00:00">25 Nov 2019, 11:20</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>E’ rottura totale tra <b>Aurelio De Laurentiis</b> e i giocatori del <b>Napoli</b>. I rapporti si sono incrinati lo scorso 5 novembre, quando la squadra si rifiutò di andare in ritiro dopo il pareggio casalingo col <b>Salisburgo in Champions League</b>. Come scrive <i>La Gazzetta dello Sport, </i>il patron del Napoli ha dato l’ok ai suoi collaboratori per procedere all’invio delle raccomandate per l’attivazione del Collegio arbitrale e per avviare i procedimenti con la richiesta di risarcimento che arriverà fino al 25 per cento dello stipendio mensile lordo. Per il solo <b>Allan</b> la richiesta sarà invece del 50 per cento, pari a circa 200 mila euro. Il centrocampista brasiliano sarà il calciatore che pagherà più di tutti, a causa delle offese rivolte al <b>vice presidente del Napoli</b>, Edo De Laurentiis, nel dopo partita col Salisburgo. Il duro scontro in atto ha prodotto effetti negativi sul rendimento degli azzurri che si trovano infatti fuori dalla zona <b>Champions League</b>, settimi in classifica a quota 20 punti. A fine stagione le conseguenze saranno inevitabili, molti giocatori importanti saranno infatti messi sul mercato.</p>
      <blockquote>
        <a href="https://www.forzaroma.info/contenuti-sponsorizzati/nsl-radio-tv-90-fm-ecco-il-nuovo-palinsesto-pronti-alla-rivoluzione/">
          <b>Nsl Radio Tv è il canale ibrido di Roma pronto a rivoluzionare il mondo della comunicazione. Lavoro, ambizione, fantasia, competenza: tutto questo è Nsl Radio Tv, in onda su i 90.0 FM, sul canale 74 del digitale terrestre e su nslradiotv.it</b>
        </a>
      </blockquote>
    </article>
  </body>
</html>