<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_u-dnr-vidpovili-na-ziznannya-kolishnogo-narodnogo-mera-gorlivki/939721"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T11:16:00+00:00"/>
    <meta property="og:title" content="У ДНР відповіли на зізнання колишнього &quot;народного мера&quot; Горлівки"/>
    <meta property="og:description" content="Голова &quot;Компартії ДНР&quot; Борис Литвинов назвав вигадками інформацію колишнього &quot;мера&quot; Горлівки Едуарда Матюхи про роботу на українську розвідку. Повідомляють про це Новини Донбасу. &quot;Він бере із відкритих джерел фотографії або розповідає про людей. Це вже багато разів по телевізору ..."/>
  </head>
  <body>
    <article>
      <h1>У ДНР відповіли на зізнання колишнього "народного мера" Горлівки</h1>
      <address><time datetime="2019-11-25T11:16:00+00:00">25 Nov 2019, 11:16</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939721_w_300.jpg?v=0"/>
        <figcaption>До повернення на підконтрольну Україні територію Матюха керував окупованою Горлівкою й був функціонером Компартії ДНР. ФОТО: dailystorm.ru</figcaption>
      </figure>
      <p>Голова "Компартії ДНР" Борис Литвинов назвав вигадками інформацію колишнього "мера" Горлівки Едуарда Матюхи про роботу на українську розвідку.</p>
      <p>Повідомляють про це <a href="http://novosti.dn.ua/news/297108-vdnr-otreagyrovaly-napryznanye-byvshego-mehra-gorlovky-vrabote-naukraynu">Новини Донбасу</a>.</p>
      <p>"Він бере із відкритих джерел фотографії або розповідає про людей. Це вже багато разів по телевізору показували, у пресі писали. Він видає відомі факти за ексклюзив. Я вважаю, із цієї справи на Україні роблять піар", — заявив він.</p>
      <p>За словами Литвинова, Матюха був "звичайним активістом середньої руки" й доступу до "держтаємниць" не мав. Видаючи ж колишнього "мера" за важливого інформатора, як стверджує лідер компартії ДНР, українські спецслужби намагаються продемонструвати свою роботу й значимість.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_uves-pivden-ukrayini-klimkin-zayaviv-pro-namiri-rosiyi/939702"/>
      </related>
      <p>Про відсутність у Матюхи можливості дізнаватися секретну інформацію заявив і "депутат" ДНР Владислав Бердичевський.</p>
      <blockquote>Колишній "народний мер" Горлівки Едуард Матюха заявив, що <a href="https://gazeta.ua/articles/donbas/_gorlivkoyu-keruvav-ukrayinskij-rozvidnik/939690">працював на українську розвідку</a>. Збирав інформацію про ситуацію на окупованих бойовиками територіях протягом 5 років. Інформацію Матюхи підтвердив представник Головного управління розвідки Вадим Скибицький.</blockquote>
    </article>
  </body>
</html>