<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://atv.be/nieuws/3-cubanen-opgepakt-in-brasschaat-op-verdenking-van-woninginbraken"/>
    <meta property="og:site_name" content="atv"/>
    <meta property="article:published_time" content="2019-11-25T11:43:00+00:00"/>
    <meta property="og:title" content="3 Cubanen opgepakt in Brasschaat op verdenking van woninginbraken"/>
    <meta property="og:description" content="De politie van Brasschaat heeft 3 mannen opgepakt op verdenking van woninginbraken."/>
  </head>
  <body>
    <article>
      <h1>3 Cubanen opgepakt in Brasschaat op verdenking van woninginbraken</h1>
      <address>
        <time datetime="2019-11-25T11:43:00+00:00">25 Nov 2019, 11:43</time>
      </address>
      <p>
        <b>De politie van Brasschaat heeft 3 mannen opgepakt op verdenking van woninginbraken. </b>
      </p>
      <p>Vrijdagavond, iets voor 18u, werd de lokale politie van Brasschaat gecontacteerd omdat iemand 3 verdachte personen had opgemerkt in de Prins van Oranjestraat in Brasschaat. De politie was heel snel ter plaatse en kon 2 mannen vatten. Na een korte achtervolging werd ook de derde man gevat. Omdat ze inbrekersmateriaal bij zich droegen werden de 3 Cubanen voorgeleid en aangehouden. Verder onderzoek moet duidelijkheid geven of en voor welke inbraken zij eventueel in aanmerking komen.</p>
    </article>
  </body>
</html>