<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/kosmos/125930/christies-58-ekat-dolaria-gia-pinaka-tis-frinta-kalo"/>
    <meta property="og:site_name" content="Insider"/>
    <meta property="article:published_time" content="2019-11-25T11:00:00+00:00"/>
    <meta property="og:title" content="Πίνακας της Φρίντα Κάλο πουλήθηκε για 5,8 εκατ. δολάρια (pic)"/>
    <meta property="og:description" content="Ο πίνακας άγγιξε τη δεύτερη μεγαλύτερη τιμή που έχει πιάσει σε δημοπρασία έργο της Φρίντα Κάλο."/>
  </head>
  <body>
    <article>
      <h1>Πίνακας της Φρίντα Κάλο πουλήθηκε για 5,8 εκατ. δολάρια (pic)</h1>
      <h2>Ο πίνακας άγγιξε τη δεύτερη μεγαλύτερη τιμή που έχει πιάσει σε δημοπρασία έργο της Φρίντα Κάλο.</h2>
      <address>
        <time datetime="2019-11-25T11:00:00+00:00">25 Nov 2019, 11:00</time>
      </address>
      <p>Ξεπέρασε τις εκτιμήσεις των ειδικών η πώληση του πίνακα <b>«Πορτρέτο κυρίας στα λευκά» </b>της <b>Φρίντα Κάλο </b>στη χθεσινή δημοπρασία στου <b>Christie's</b> της Νέας Υόρκης.</p>
      <p>Το έργο του 1929 «Πορτρέτο κυρίας στα λευκά» πωλήθηκε για περισσότερα από 5,8 εκατ. δολάρια, όταν οι αρχικές εκτιμήσεις έκαναν λόγο για 3 με 5 εκατ. δολάρια.</p>
      <p>Μάλιστα, ο πίνακας άγγιξε τη δεύτερη μεγαλύτερη τιμή που έχει πιάσει σε δημοπρασία έργο της καλλιτέχνιδας.</p>
      <p>Η υψηλότερη τιμή ήταν τα σχεδόν 8 εκατ. δολάρια για το <b>«Dos Desnudos en el Bosque (La Tierra Misma)»</b> σε δημοπρασία του 2016, του ίδιου οίκου δημοπρασιών.</p>
      <figure>
        <img src="https://www.insider.gr/sites/default/files/inline-images/frida_kahlo_portrait_of_a_lady_in_white%20-%20Christies.jpg"/>
      </figure>
      <h3>Εικασίες για το πρόσωπο του πορτρέτου</h3>
      <p>Πιστεύεται ότι η Κάλο ζωγράφισε το έργο έναν χρόνο μετά τον γάμο της με τον Ντιέγκο Ριμπέρα και είναι μια σπάνια ελαιογραφία της σε καμβά από εκείνη την περίοδο. Κάποιοι ειδικοί θεωρούν ότι το ζωγράφισε στο Μεξικό, αλλά είναι πιθανό να το ζωγράφισε στο Σαν Φρανσίσκο, όπου ο Ριμπέρα και η Κάλο ζούσαν το 1930.</p>
      <p>Υπάρχουν διάφορες εικασίες για το πρόσωπο του οποίου το πορτρέτο είναι ο πίνακας. Πάντως, ο Βιρχίλιο Γκάρσα, επικεφαλής του τμήματος Λατινοαμερικανικής Τέχνης στου Christie's, δήλωσε στο περιοδικό Forbes πως πιστεύει ότι είναι πορτρέτο της Ελένα Μποντέρ, συμμαθήτριας της Κάλο στο Γυμνάσιο.</p>
      <p>Στα 90 χρόνια που υπάρχει, το έργο άλλαξε χέρια λίγες φορές. Αρχικά, η Κάλο το δώρισε στη φωτογράφο Λόλα Άλβαρες Μπράβο, την πρώτη γυναίκα φωτογράφο στο Μεξικό. Προσφάτως, ευρίσκετο στο Πανεπιστήμιο Στάνφορντ, δάνειο από τη συλλογή της δρ. Έλγκα Πρίγκνιτς-Πόντα, ειδικού για τη Φρίντα Κάλο και συγγραφέα αρκετών βιβλίων για την καλλιτέχνη.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/kosmos/125915/akintzi-na-kathorisoyme-apo-koinoy-enan-odiko-harti-gia-tin-kypro"/>
        <a href="https://www.insider.gr/eidiseis/kosmos/125911/epikratise-o-sempastian-koyrts-kai-stis-perifereiakes-ekloges"/>
        <a href="https://www.insider.gr/eidiseis/kosmos/125903/tzonson-tha-feroyme-eis-peras-brexit-kai-tha-erthoyn-oi-ependyseis"/>
      </related>
    </article>
  </body>
</html>