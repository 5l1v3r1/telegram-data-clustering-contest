<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/asia/izrael-deportira-shefa-na-ofisa-na-human-rights-watch-video-news_1409419.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T11:02:00+00:00"/>
    <meta property="og:title" content="Израел депортира шефа на офиса на Human Rights Watch (ВИДЕО)"/>
    <meta property="og:description" content="Израел ще депортира ръководителя на представителството на правозащитната организация Human Rights Watch в Израел и Палестина Омар Шакир."/>
  </head>
  <body>
    <article>
      <h1>Израел депортира шефа на офиса на Human Rights Watch (ВИДЕО)</h1>
      <address><time datetime="2019-11-25T11:02:00+00:00">25 Nov 2019, 11:02</time> by <a rel="author" href="https://www.actualno.com/editors/uid/184" target="_blank">Спасиана Кирилова</a></address>
      <p>Израел ще депортира ръководителя на представителството на правозащитната организация <a href="https://www.actualno.com/analysis/human-rights-watch-kremyl-zagubi-vryzka-s-naselenieto-news_1382538.html">Human Rights Watch</a> в Израел и Палестина Омар Шакир. Причината е отказ на Върховния съд да продължи срока на визата му, съобщава РИА Новости, цитирана от БГНЕС. <br/><br/><br/>Във видеообръщение в Туитър Шакир заявява, че след две години и половина израелското правителство ще го депортира днес заради дейността му, свързана със защитата на човешките права. Той твърди, че това е опит на Израел да „затвори устата” на правозащитната организация.</p>
      <figure>
        <iframe data-src="https://twitter.com/OmarSShakir/status/1176431308731498497?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://www.actualno.com/asia/netanjahu-obyrna-pogled-kym-starija-vrag-na-izrael-iran-news_1409350.html"/>
      </related>
      <p>Шакир е категоричен, че работата на представителството ще продължи с досегашната активност. <br/>„Няма да спрем, докато всички – евреи и палестинци, не бъдат равнопоставени и правата им не бъдат напълно защитени”, се казва в обръщението. В началото на ноември Върховният съд на Израел реши да не продължава срока на визата на Омар Шакир „заради действия, включващи бойкот и подкрепа на санкции срещу Израел”.</p>
      <related>
        <a href="https://www.actualno.com/asia/sasht-prizna-za-zakonna-izraelskata-zaselnicheska-politika-v-palestina-news_1407521.html"/>
      </related>
      <p>Изпълнителният директор на правозащитната организация Кенет Рот заяви, че въпреки депортацията, Омар Шакир ще продължи да оглавява палестинско-израелската група на Human Rights Watch от Йордания. <br/>На свой ред той обвинява израелското правителство, че с този акт цели „да спре осветяването на незаконното заселване по Западния бряг”.</p>
    </article>
  </body>
</html>