<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/zavtra-dekilka-rayoniv-lutska-zalyshatsia-chastkovo-bez-vodopostachannia/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T11:15:00+00:00"/>
    <meta property="og:title" content="Завтра декілька районів Луцька залишаться частково без водопостачання"/>
    <meta property="og:description" content="У декількох районах Луцька завтра, 26 листопада, буде понижений тиск води або відсутнє водопостачання."/>
  </head>
  <body>
    <article>
      <h1>Завтра декілька районів Луцька залишаться частково без водопостачання</h1>
      <address>
        <time datetime="2019-11-25T11:15:00+00:00">25 Nov 2019, 11:15</time>
      </address>
      <p>У декількох районах Луцька завтра, 26 листопада, буде понижений тиск води або відсутнє водопостачання.<br/><br/>Про це інформує КП Луцькводоканал.<br/><br/>«З 9:00 до 18:00, у зв’язку із плановою заміною аварійної ділянки водогону за адресою вул. Дубнівська, 26, буде понижено тиск у водопровідній мережі на правобережній від річки Стир стороні міста Луцька. Йдеться про райони пр. Соборності, Відродження, центральну частину міста, а також район «Старого» міста», – йдеться у повідомленні.<br/><br/>В районі села Струмівка та вулиці Гущанської водопостачання у вказані години буде відсутнє.<br/><br/>Також у водоканалі зазначили, що тимчасова відсутність водопостачання може спостерігатися у всіх вказаних районах у зв’язку із пониженням тиску у водопроводі. Реклама</p>
    </article>
  </body>
</html>