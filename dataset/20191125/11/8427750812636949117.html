<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isaechia.it/2019/11/25/live-non-la-durso-mercedesz-henger-choc-padre-biologico-non-riccardo-schicchi/"/>
    <meta property="og:site_name" content="Isa e Chia"/>
    <meta property="article:published_time" content="2019-11-25T11:33:45+00:00"/>
    <meta property="og:title" content="‘Live – Non è la D’Urso’, Mercedesz Henger choc: “Mio padre biologico non è Riccardo Schicchi!”"/>
    <meta property="og:description" content="Già ieri pomeriggio, nel dare qualche piccola anticipazione della puntata di questa sera di Live – Non è la D’Urso, la conduttrice Barbara D’Urso ha sganciato una bomba: una vip italiana annuncerà di non essere davvero la figlia biologica di suo padre. Da lì si è creato un alone di mistero e sul web hanno iniziato a chiedersi chi fosse la donna in questione."/>
  </head>
  <body>
    <article>
      <h1>‘Live – Non è la D’Urso’, Mercedesz Henger choc: “Mio padre biologico non è Riccardo Schicchi!”</h1>
      <address><time datetime="2019-11-25T11:33:45+00:00">25 Nov 2019, 11:33</time> by <a rel="author">Stefania</a></address>
      <figure>
        <img src="https://static.nexilia.it/isaechia/2019/11/Mercedesz-Henger.jpg"/>
        <figcaption>Mercedesz Henger</figcaption>
      </figure>
      <p>Già ieri pomeriggio, nel dare qualche piccola anticipazione della puntata di questa sera di <i>Live – Non è la D’Urso</i>, la conduttrice <b>Barbara D’Urso</b> ha sganciato una bomba: una vip italiana annuncerà di non essere davvero la figlia biologica di suo padre. Da lì si è creato un alone di mistero e sul <i>web</i> hanno iniziato a chiedersi chi fosse la donna in questione.</p>
      <p>In esclusiva, adesso siamo in grado di dirvi di chi si tratta: un comunicato stampa della <i>Mediaset</i> ha fatto trapelare che si tratta di<b> Mercedesz Henger</b>, figlia dell’ex pornostar <b>Eva</b> e del regista a luci rosse <b>Riccardo Schicchi</b>, scomparso nel 2012.</p>
      <p>Ai microfoni della <b>D’Urso</b>, l’ex naufraga ha deciso di rivelare questa novità della sua vita privata, che le è stata raccontata direttamente dalla madre:</p>
      <blockquote>Mia madre mi ha svelato l’identità del mio padre biologico che non è<b> Riccardo Schicchi</b>. Avendo saputo che qualcuno ha fatto girare la “notizia”, ho preso la decisione di fare una dichiarazione dettagliata sulla verità. Questo per evitare che in alcun modo venga alterata da <i>gossip</i> e opinioni di persone estranee alla vicenda.</blockquote>
      <p>E’ evidente che è un periodo movimentato per <b>Mercedesz</b>, che solo fino a qualche giorno fa è finita al centro di una bufera mediatica per altre dichiarazioni choc di sua madre <b>Eva</b>, che coinvolgevano in prima persona anche il suo fidanzato, l’ex tronista di <i>Uomini e Donne</i> <b>Lucas Peracchi</b>, che ha tacciato di essere violento nei confronti della sua compagno. Dopo vari alterchi a distanza, sempre negli studi televisivi di <i>Cologno Monzese</i>, le due donne hanno avuto un faccia a faccia, che però non si è concluso con un lieto fine: <b>Lucas</b> si aspettava di ricevere delle scuse che non sono arrivate (<b><a href="https://www.isaechia.it/2019/11/05/live-non-la-durso-ascensore-atteso-faccia-faccia-eva-henger-lucas-peracchi-mercedesz-henger-scuse-non-arrivano-animi-scaldano/">QUI </a></b>il post in cui ve ne abbiamo parlato).</p>
      <p>Non ci resta che attendere stasera per scoprire quello che avrà da dire la 26enne. E voi che ne pensate?</p>
    </article>
  </body>
</html>