<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780693/%D9%86%D9%85%D8%A7%DB%8C%D8%B4-%D8%B4%D8%A8%DB%8C-%DA%A9%D9%87-%D9%85%D8%A7%D9%87-%DA%A9%D8%A7%D9%85%D9%84-%D8%B4%D8%AF-%D8%AF%D8%B1-%D8%AC%D8%B4%D9%86%D9%88%D8%A7%D8%B1%D9%87-%D8%B4%D8%A8-%D9%87%D8%A7%DB%8C-%D8%B3%DB%8C%D8%A7%D9%87-%D8%AA%D8%A7%D9%84%DB%8C%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T11:49:07+00:00"/>
    <meta property="og:title" content="نمایش «شبی که ماه کامل شد» در جشنواره «شب های سیاه تالین»"/>
    <meta property="og:description" content="فیلم سینمایی «شبی که ماه کامل شد» در بیست و سومین جشنواره فیلم «شب های سیاه تالین» در کشور استونی روی پرده رفت."/>
  </head>
  <body>
    <article>
      <h1>نمایش «شبی که ماه کامل شد» در جشنواره «شب های سیاه تالین»</h1>
      <address><time datetime="2019-11-25T11:49:07+00:00">25 Nov 2019, 11:49</time> by <a rel="author" href="https://www.mehrnews.com/archive?jr=463" target="_blank">زهرا منصوری</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از روابط عمومی فیلم «شبی که ماه کامل شد»، فیلم سینمایی «شبی که ماه کامل شد» در بیست و سومین جشنواره فیلم «شب های سیاه تالین» که از تاریخ ۲۴ آبان آغاز شده و تا ۱۰ آذرماه در کشور استونی ادامه دارد، روی پرده رفت.</p>
      <p>این جشنواره الف جهانی در بخش مسابقه رسمی میزبان تازه ترین فیلم نرگس آبیار بود و نخستین نمایش این فیلم سینمایی با حضور آبیار کارگردان، هوتن شکیبا بازیگر و محمدحسین قاسمی تهیه کننده این فیلم، روز شنبه ۲ آذرماه ساعت ۹ برای اهالی رسانه و پس از آن راس ساعت ۱۵:۳۰ در سالن اصلی این جشنواره با ظرفیت کامل و با حضور ۵۰۰ تماشاگر روی پرده رفت و مورد استقبال مخاطبان و منتقدان قرار گرفت.</p>
      <p>دومین نمایش «فیلم شبی که ماه کامل شد» امروز دوشنبه ۴ آذر در شهر تارتو خواهد داشت و پس از آن این فیلم برای سومین بار در تاریخ ۹ آذر در مجموعه سکولاریس روی پرده می رود.</p>
      <p>نرگس آبیار بیش از این با فیلم سینمایی «نفس» در بیستمین دوره جشنواره فیلم تالین حضور داشت و جایزه کارگردانی را دریافت کرد.</p>
      <p>عرضه و پخش بین المللی فیلم «شبی که ماه کامل شد» به عهده محمد اطبایی (مستقل های ایرانی) است.</p>
    </article>
  </body>
</html>