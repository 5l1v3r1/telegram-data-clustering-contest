<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816043"/>
    <meta property="og:site_name" content="Sportal.bg"/>
    <meta property="article:published_time" content="2019-11-25T11:04:00+00:00"/>
    <meta property="og:title" content="Клоп: Меси е най-добрият, но Ван Дайк трябва да спечели &quot;Златната топка&quot;"/>
    <meta property="og:description" content="Мениджърът на Ливърпул Юрген Клоп сподели мнението, че един от лидерите в неговия отбор - Вирджил ван Дайк, трябва да спечели &quot;Златната ..."/>
  </head>
  <body>
    <article>
      <h1>Клоп: Меси е най-добрият, но Ван Дайк трябва да спечели "Златната топка"</h1>
      <address><time datetime="2019-11-25T11:04:00+00:00">25 Nov 2019, 11:04</time> by <a rel="author">ВАСИЛ СУМРАЧКИ</a></address>
      <p>Мениджърът на <a href="https://www.sportal.bg/statistics_team_news.php?champ=5&amp;team=106">Ливърпул</a> <a href="https://www.sportal.bg/statistics_manager_details.php?champ=5&amp;team=106">Юрген Клоп</a> сподели мнението, че един от лидерите в неговия отбор - <a href="https://www.sportal.bg/statistics_player.php?team=106&amp;player=15667&amp;champ=5">Вирджил ван Дайк</a>, трябва да спечели "Златната топка" през тази година. Отличието ще бъде връчено точно след седмица - на 2 декември, а холандецът и <a href="https://www.sportal.bg/statistics_player.php?team=125&amp;player=411&amp;champ=4">Лионел Меси</a> са големите претенденти за приза през този сезон. <br/><br/>"Ако "Златната топка" се дава най-добрия играч на това поколение, тогава винаги трябва да я получава Лионел Меси. Но ако се връчва на най-добрия футболист за последния сезон, то това е Вирджил ван Дайк. Не знам точно от какво се водят хората, но според мен е така. Ще видим. Най-добрият играч изобщо е Лионел Меси, но най-добрият за миналия сезон е Вирджил. Това е", заяви мениджърът на мърсисайдци.</p>
      <figure>
        <iframe src="https://www.youtube.com/embed/50lx63wxT4Q" width="558" height="314" data-service="Youtube" scrolling="no"/>
      </figure>
    </article>
  </body>
</html>