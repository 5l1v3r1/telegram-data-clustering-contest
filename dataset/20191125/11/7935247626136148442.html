<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/alkol-aldiktan-sonra-fenalasti-hastanede-oldu-216159h.htm"/>
    <meta property="og:site_name" content="OLAY"/>
    <meta property="article:published_time" content="2019-11-25T11:31:01+00:00"/>
    <meta property="og:title" content="Alkol aldıktan sonra fenalaştı, hastanede öldü"/>
    <meta property="og:description" content="Bursa'da evinde tek başına alkol aldıktan sonra fenalaşan bir kişi yaşamını yitirdi."/>
  </head>
  <body>
    <article>
      <h1>Alkol aldıktan sonra fenalaştı, hastanede öldü</h1>
      <h2>Bursa'da evinde tek başına alkol aldıktan sonra fenalaşan bir kişi yaşamını yitirdi.</h2>
      <address>
        <time datetime="2019-11-25T11:31:01+00:00">25 Nov 2019, 11:31</time>
      </address>
      <p>Olay, Yıldırım ilçesi Umurbey Mahallesi'nde meydana geldi.</p>
      <p>Edinilen bilgiye göre, tek başınayken alkol alan Bekir Özsaban (55) fenalaştı. Fenalaşmasının ardından ablasını arayarak yardım isteyen Özsaban, telefon açıkken düşerek kafasını zemine çarptı.</p>
      <p>Telefonun kapanması üzerine yakınları kontrol etmek için Özsaban’ın evine gitti. Zile basarak kapıyı açtıramayan yakınları, dış kapıyı kırarak eve girdi. Eve girdiklerinde Özsaban’ın yerde hareketsiz yattığının fark edilmesi üzerine durum sağlık ve polis ekiplerine bildirildi.</p>
      <p>Kısa sürede olay yerine gelen sağlık ekipleri, Özsaban’ın kalbinin durduğunu tespit ederek kalp masajı yapmaya başladı. Yaklaşık 10 dakika boyunca kalp masajı ile hayata döndürülmeye çalışılan şahıs, kalp masajı yapılarak ambulansa alınarak Yüksek İhtisas Eğitim ve Araştırma Hastanesine kaldırıldı. Burada da yapılan tüm müdahalelere rağmen kurtarılamayan Bekir Özsaban yaşamını yitirdi.</p>
      <p>Kesin ölüm sebebinin teşhis edilmesi için Özsaban’ın cesedi Bursa Adli Tıp Morguna kaldırılırken, polis ekipleri olayla ilgili soruşturma başlattı.</p>
    </article>
  </body>
</html>