<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/volkswagen-motorsport-konci-se-spalovacimi-motory"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-25T11:47:16+00:00"/>
    <meta property="og:title" content="Volkswagen Motorsport končí se spalovacími motory"/>
    <meta property="og:description" content="Volkswagen se svým ID.R ukázal, že elektřina má na závodních tratích za jistých okolností dost navrch. A vzhledem k tomu, jak se automobilky v poslední době prezentují, není divu, že přicházejí i poměrně radikální rozhodnutí."/>
  </head>
  <body>
    <article>
      <h1>Volkswagen Motorsport končí se spalovacími motory</h1>
      <address><time datetime="2019-11-25T11:47:16+00:00">25 Nov 2019, 11:47</time> by <a rel="author">Jakub Mokříš</a></address>
      <p>
        <b>Volkswagen se svým ID.R ukázal, že elektřina má na závodních tratích za jistých okolností dost navrch. A vzhledem k tomu, jak se automobilky v poslední době prezentují, není divu, že přicházejí i poměrně radikální rozhodnutí.</b>
      </p>
      <figure>
        <img src="https://elektrickevozy.cz/wp-content/uploads/2019/07/vw-id-r-obr1.jpg"/>
      </figure>
      <p>Tip: <a href="https://elektrickevozy.cz/clanky/volkswagen-i-d-r-je-nejen-nejrychlejsi-elektromobil-ma-i-superrychle-nabijeni">Volkswagen I.D. R je nejen nejrychlejší elektromobil. Má i superrychlé nabíjení</a></p>
      <p>Divize Volkswagen Motorsport tak v tiskové zprávě oznámila, že s konvenčními motory skončí. V budoucnu se zaměří výhradně na elektromobily, kde má hodně horké želízko v ohni v podobě ID.R.</p>
      <p>Skončí tak třeba vývoj Volkswagenu Golf GTI TCR, který nedostane nástupce. Na druhou stranu, s ID.R VW opravdu slaví úspěchy po celém světě. Poslední rekord, který vůz zajel, byl na čínské hoře Tianmen, předtím se předvedl i na Pikes Peaku nebo třeba v Goodwoodu.</p>
      <figure>
        <iframe src="https://www.youtube.com/embed/uVJpr41zENY" width="660" height="371" data-service="Youtube" scrolling="no"/>
      </figure>
      <p>Ovšem ono to s těmi “zelenými” snahami automobilky zase tak slavné nebude. Výjimku totiž dostane Polo GTI R5. Nebude se objevovat v soutěžních továrních týmech, ale závodů chtiví zákazníci si budou moci vůz koupit.</p>
      <footer>Zdroj: <a href="https://www.electrive.com/2019/11/24/vw-motorsport-to-stop-making-combustion-engines/">electrive</a></footer>
    </article>
  </body>
</html>