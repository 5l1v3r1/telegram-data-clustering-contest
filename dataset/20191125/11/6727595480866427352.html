<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/bhujbal-has-failed-to-convince-ajit-pawar-to-return-to-the-party.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T11:15:00+00:00"/>
    <meta property="og:title" content="ശരത് പവാറിന്റെ ആ നീക്കം പരാജയപ്പെട്ടു, ഭുജ്ബലും; മഹാരാഷ്ട്രയില്‍ ഇനി നേര്‍ക്ക് നേര്‍ പോരാട്ടം"/>
    <meta property="og:description" content="Ajit Pawar Congress National News NCP Sharad Pawar Shivsena India മുംബൈ: മഹാരാഷ്ട്ര ഉപമുഖ്യമന്ത്രി അജിത് പവാറിനെ എന്‍.സി.പിയില്‍ തിരികെയെത്തിക്കാനുള്ള ശരത് പവാറിന്റെ ശ്രമ"/>
  </head>
  <body>
    <article>
      <h1>ശരത് പവാറിന്റെ ആ നീക്കം പരാജയപ്പെട്ടു, ഭുജ്ബലും; മഹാരാഷ്ട്രയില്‍ ഇനി നേര്‍ക്ക് നേര്‍ പോരാട്ടം</h1>
      <address><time datetime="2019-11-25T11:15:00+00:00">25 Nov 2019, 11:15</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്ര ഉപമുഖ്യമന്ത്രി അജിത് പവാറിനെ എന്‍.സി.പിയില്‍ തിരികെയെത്തിക്കാനുള്ള ശരത് പവാറിന്റെ ശ്രമം പരാജയപ്പെട്ടു. മുതിര്‍ന്ന നേതാവ് ചഗന്‍ ഭുജ്ഭലിനെ മുന്‍നിര്‍ത്തി ശരത് പവാര്‍ നടത്തിയ നീക്കമാണ് പരാജയപ്പെട്ടത്.</p>
      <p>ശിവസേനയും എന്‍.സി.പിയും കോണ്‍ഗ്രസും സുപ്രീം കോടതിയില്‍ നല്‍കിയ ഹര്‍ജി പരിഗണിക്കുന്നതിന് മുമ്പേയാണ് അവസാന വട്ട ശ്രമമെന്ന നിലയ്ക്ക് ശരത് പവാര്‍ ഭുജ്ഭലിനെ അജിത് പവാറിനരികിലേക്ക് അയച്ചത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>എന്നാല്‍ എന്‍.സി.പിയിലേക്ക് തിരികെയില്ലെന്ന നിലപാടാണ് അജിത് പവാര്‍ സ്വീകരിച്ചതെന്നാണ് വിവരം. ഇതോടെ ഇനി ശരത് പവാറും അജിത് പവാറും തമ്മിലുള്ള നേര്‍ക്ക്‌നേര്‍ പോരാട്ടമായിരിക്കും നടക്കുക.</p>
      <related>
        <a href="https://www.doolnews.com/bjp-fields-narayanan-rane-for-secure-majority-at-maharashtra.html?utm_source=doolnews&amp;utm_medium=related"/>
      </related>
      <p>54ല്‍ 52 എം.എല്‍.എമാരും എന്‍.സി.പി പക്ഷത്തേക്ക് എത്തിയതോടെ അജിത് പവാര്‍ ക്ഷീണിച്ചെന്ന് വിലയിരുത്തുന്ന ഘട്ടത്തിലാണ് ശരത് പവാറിന്റെ ഈ നീക്കം. ഒരു എന്‍.സി.പി എം.എല്‍.എ മാത്രമാണ് അജിത് പവാറിനെ ഇപ്പോള്‍ പിന്തുണക്കുന്നത്. ഈ ഘട്ടത്തില്‍ അജിത് പവാര്‍ എന്‍.സി.പിയിലേക്ക് മടങ്ങാനുള്ള തീരുമാനം എടുത്തേക്കാനുള്ള സാധ്യതയുണ്ടെന്നായിരുന്നു എന്‍.സി.പി വിലയിരുത്തല്‍.</p>
      <related>
        <a href="https://www.doolnews.com/how-did-ajit-pawar-get-letter-of-support-that-led-to-midnight-coup-the-mystery-deepens354.html?utm_source=doolnews&amp;utm_medium=related"/>
      </related>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
    </article>
  </body>
</html>