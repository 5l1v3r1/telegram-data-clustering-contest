<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/noviy-sposib-zagartovuvannya-u-kremenchuckiy-gimnaziyi-no18-uroki-fizkulturi-prohodyat-pri"/>
    <meta property="og:site_name" content="Кременчугская газета"/>
    <meta property="article:published_time" content="2019-11-25T11:15:00+00:00"/>
    <meta property="og:title" content="Новий спосіб загартовування? У Кременчуцькій гімназії №18 уроки фізкультури проходять при температурі +10"/>
    <meta property="og:description" content="При цьому розрахункова температура в спортзалі має бути 15-17 градусів за Цельсієм. Різке похолодання на дворі виявилось несподіванкою для багатьох. Серед таких і адміністрація гімназії №18, що по вул. Ватутіна, 25"/>
  </head>
  <body>
    <article>
      <h1>Новий спосіб загартовування? У Кременчуцькій гімназії №18 уроки фізкультури проходять при температурі +10</h1>
      <address>
        <time datetime="2019-11-25T11:15:00+00:00">25 Nov 2019, 11:15</time>
      </address>
      <figure>
        <img src="https://kg.ua/sites/default/files/styles/news_style_3/public/news4/1_shkola_18.png?itok=EDjh5Po8"/>
      </figure>
      <p>
        <b>При цьому розрахункова температура в спортзалі має бути 15-17 градусів за Цельсієм.</b>
      </p>
      <p>Різке похолодання на дворі виявилось несподіванкою для багатьох. Серед таких і адміністрація гімназії №18, що по вул. Ватутіна, 25</p>
      <p>Бо як інакше пояснити той факт, що сьогодні у цьому навчальному закладі учні займаються фізкультурою при температурі +10 градусів за Цельсієм.</p>
      <p>Повідомлення з фотографією нашому виданню надіслали очевидці.</p>
      <blockquote><i>«У залі займаються діти 4 класу, при температурі +10. Уроків фізкультури на тиждень три»</i>, - написали в повідомленні.</blockquote>
      <p>У роздягальні цієї школи точно не тепліше. Адже із світлини яку ми отримали, видно, як кажан (летюча миша) знайшов собі прихисток на зиму між віконними рамами. Тепер можна уявити, яка там щілина, як зуміла пролізти тваринка.</p>
      <p>Адміністрацію гімназії про факт низької температури в приміщеннях спортзали повідомлено. </p>
      <figure>
        <img src="https://kg.ua/sites/default/files/inline/images/1_kazhan.jpg"/>
      </figure>
      <p>Якщо звернутися до Державних санітарніх правил і норм влаштування, утримання загальноосвітніх навчальних закладів та організації навчально-виховного процесу температура в спортивних залах має бути 15-17 градусів за Цельсієм, а в роздягальні і ще вище – 19-23.</p>
      <p>Тут напрошується питання – чи в вищезгаданому навчальному закладі застосовують новий метод загартовування, чи просто нехтують Держсанправилами.</p>
      <p>Варто нагадати, що раніше батьки учнів гімназії №18 скаржились на погану якість харчування. <b><a href="https://kg.ua/news/shkilne-harchuvannya">Каша, як клей, капусняк, як з холодильника - кременчуцькі батьки скаржаться на погане харчування в школі</a></b></p>
      <p>Тоді ж журналісти побачили в одному із класів поламані стільці, обшарпані парти, світло ледь жевріє, бо частина лампочок перегоріла.  І в таких умовах вимушені тоді навчатися діти! </p>
      <p> </p>
      <p>Світлана Павленко</p>
      <p> </p>
    </article>
  </body>
</html>