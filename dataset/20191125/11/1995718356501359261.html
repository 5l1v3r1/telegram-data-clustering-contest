<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152915-komu-na-volyni-gotovi-platyty-vid-15-do-30-tysiach-gryven-perelik-vakansij"/>
    <meta property="og:site_name" content="ВолиньPost"/>
    <meta property="article:published_time" content="2019-11-25T11:30:00+00:00"/>
    <meta property="og:title" content="Кому на Волині готові платити від 15 до 30 тисяч гривень. ПЕРЕЛІК ВАКАНСІЙ"/>
    <meta property="og:description" content="Рекрутери Волинського обласного центру зайнятості підготували ТОП-5 вакансій із високим рівнем заробітної плати."/>
  </head>
  <body>
    <article>
      <h1>Кому на Волині готові платити від 15 до 30 тисяч гривень. ПЕРЕЛІК ВАКАНСІЙ</h1>
      <address>
        <time datetime="2019-11-25T11:30:00+00:00">25 Nov 2019, 11:30</time>
      </address>
      <p>Рекрутери Волинського обласного центру зайнятості підготували ТОП-5 вакансій із високим рівнем заробітної плати.<br/><br/>Про це повідомляє пресслужба ОЦЗ.<br/><br/>Зокрема, водієві автотранспортних засобів пропонують 30 тисяч гривень за міжнародні перевезення.Тривалість рейсу – від 10 днів і більше. Рейси Україна–Польща–Німеччина.<br/><br/>Звукорежисеру з досвідом написання і створення нескладних музичних треків - 18 тисяч гривень. Основні обов’язки – музичний і звуковий супровід дитячих відеороликів, зокрема казок і сімейних історій.<br/><br/>Начальнику відділу готові платити 18 тисяч гривень. Обов’язки: організація роботи елеваторного господарства, контроль роботи елеваторів, забезпечення виконання бюджетних показників, формування плану сушіння; пошук замовників на послуги елеваторного господарства; ведення переговорів, укладення договорів, контроль дебіторської заборгованості.<br/><br/>Сільськогосподарське підприємство шукає кандидата на заміщення вакантної посади керівник фермою. Заробітна плата – 15 тисяч гривень. Потрібно організовувати виробничо-господарську діяльність ферми, розробляти завдання з виробництва та продажу сільськогосподарської продукції та забезпечувати їх виконання.<br/><br/>Головний бухгалтер - 15 тисяч гривень. Обов'язки: ведення бухгалтерського обліку та фінансової звітності підприємства, нарахування заробітної плати, здійснення контролю фінансової діяльності (коштів міського бюджету),облік обладнання та звітність; знання 1-С Бухгалтерії (8 версія).<br/><br/><i>Більше інформації щодо вакансій – за телефоном: 067 199 02 68.</i></p>
    </article>
  </body>
</html>