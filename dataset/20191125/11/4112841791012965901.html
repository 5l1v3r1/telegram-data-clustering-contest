<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77700-Najbohatsi-muz-Francuzska-odkupil-znacku-Tiffany-za-vyse-15-miliard-eur"/>
    <meta property="og:site_name" content="REFRESHER"/>
    <meta property="article:published_time" content="2019-11-25T11:59:00+00:00"/>
    <meta property="og:title" content="Najbohatší muž Francúzska odkúpil značku Tiffany za vyše 15 miliárd eur"/>
    <meta property="og:description" content="Jeden z najväčších obchodov v histórii módy sa práve stal skutočnosťou."/>
  </head>
  <body>
    <article>
      <h1>Najbohatší muž Francúzska odkúpil značku Tiffany za vyše 15 miliárd eur</h1>
      <address><time datetime="2019-11-25T11:59:00+00:00">25 Nov 2019, 11:59</time> by <a rel="author">Peter Hlavička</a></address>
      <p>
        <b>Jeden z najväčších obchodov v histórii módy sa práve stal skutočnosťou.</b>
      </p>
      <p>Ikonické šperkárstvo <b>Tiffany &amp; Co</b> má od dnešného dňa nového majiteľa. Informácie o tom, že konglomerát LVMH, ktorý okrem iného vlastní aj módne domy ako Louis Vuitton, Givenchy, Kenzo alebo Rihanninu značku Fenty, mal záujem o odkúpenie jedného z najznámejších výrobcov šperkov sa šírili verejnosťou už niekoľko týždňov. Ich pôvodná ponuka na 13 miliárd eur však bola pre pôvodných majiteľov očividne nízka, a tak sa rozhodli s dohodou počkať.</p>
      <figure>
        <img src="https://i.refresher.sk/public/peter-hlavicka/prada_adi/unknown.jpg"/>
        <figcaption>
          <cite>@bottadiculo_it/Instagram</cite>
        </figcaption>
      </figure>
      <p>Francúzsky miliardár Bernard Arnault, ktorý sa pravidelne umiestňuje v rebríčkoch najbohatších mužov na svete, je výkonným riaditeľom LVMH a dnes si pravdepodobne otvorí poriadne drahú fľašu šampanského. Tento deal sa totiž zapisuje do histórie ako jeden z najväčších v rámci módneho segmentu, no Bernarda čaká ešte veľa práce.</p>
      <related>
        <a href="https://refresher.sk/70626-V-Japonsku-ukradli-diamant-za-16-miliona-eur-kym-zamestnanec-vypisoval-papiere"/>
      </related>
      <figure>
        <embed-post data-src="https://www.instagram.com/p/B5QJHgqle1g" data-service="Instagram"/>
      </figure>
      <p>Tiffany &amp; Co je síce najznámejším výrobcom šperkov na svete, a najmä populárnou voľbou pre kúpu snubných prsteňov, no v posledných rokoch sa im v rámci financií nedarilo až tak dobre. Záujem o nakupovanie šperkov v ikonických modrých krabičkách totiž u turistov klesá a minulý rok tak klesli aj celkové obraty o 1% na úroveň 4 miliárd eur. Čistý profit síce vzrástol o 13% na 507 miliónov eur, no 14 000 zamestnancov firmy budú určite čakať pod novým vedením veľké zmeny. </p>
      <related>
        <a href="https://refresher.sk/68774-Ich-grillz-onedlho-dostane-aj-Moma-Dvaja-chalani-vyrabaju-zlate-a-diamantove-zuby-celej-rapovej-scene-Rozhovor"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70626-V-Japonsku-ukradli-diamant-za-16-miliona-eur-kym-zamestnanec-vypisoval-papiere"/>
        <a href="https://refresher.sk/67876-Ucitel-nasiel-hnedy-diamant-velky-ako-fazula-spravi-z-neho-rodinny-klenot"/>
        <a href="https://refresher.sk/57693-Vyrabaju-rozkosne-zvieracie-sperky-ktore-si-Slovaci-zamilovali-Vdaka-nam-mozu-byt-ludia-k-milacikom-este-blizsie-Rozhovor"/>
        <a href="https://refresher.sk/57114-Najmensi-zlodej-na-svete-Mravec-bez-problemov-odniesol-diamant-z-klenotnictva-ktory-bol-tazsi-nez-on-sam"/>
        <a href="https://refresher.sk/51520-Slovenka-Katka-vyraba-sperky-inspirovane-folklorom-Jej-unikatnu-tvorbu-vychvalil-aj-prestizny-Vogue"/>
        <a href="https://refresher.sk/27712-Asics-Gel-Lyte-V-opat-ozili-kombinaciou-farieb-od-Tiffanyho"/>
        <a href="https://refresher.sk/76575-15-tipov-na-darceky-do-100-ktore-potesia-vsetkych-milovnikov-mody"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
      </related>
    </article>
  </body>
</html>