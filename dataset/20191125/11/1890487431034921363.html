<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521200-uber-prisel-o-potrebnou-licenci-v-londyne/"/>
    <meta property="og:site_name" content="KurzyCZ"/>
    <meta property="article:published_time" content="2019-11-25T11:17:44+00:00"/>
    <meta property="og:title" content="Uber přišel o potřebnou licenci v Londýně"/>
    <meta property="og:description" content="Podle agenturních zpráv dopravní regulátor Transport of London (TfL) neprodloužil Uberu patřičnou licenci pro provozování sdílené taxislužby na území hlavního města Velké Británie."/>
  </head>
  <body>
    <article>
      <h1>Uber přišel o potřebnou licenci v Londýně</h1>
      <address><time datetime="2019-11-25T11:17:44+00:00">25 Nov 2019, 11:17</time> by <a rel="author">Vladimír Urbánek</a></address>
      <p>Podle agenturních zpráv <a href="https://www.kurzy.cz/doprava/">dopravní</a> regulátor Transport of London (TfL) neprodloužil <a href="https://www.kurzy.cz/tema/uber/">Uberu</a> patřičnou licenci pro provozování sdílené taxislužby na území hlavního města Velké Británie. <br/><br/>Podle vyjádření TfL rozhodnutí přišlo především s ohledem na několik pochybení taxislužby, jež ohrozily bezpečnost pasažérů. TfL se obává, že <a href="https://www.kurzy.cz/tema/uber/">Uber</a> není schopen zajistit, že k problémům nebude docházet i v budoucnu. Podle TfL systém <a href="https://www.kurzy.cz/tema/uber/">Uberu</a> nedokáže plně zaručit, že řidičem vozu je skutečně registrovaná osoba a že cestující nebudou cestovat s nelicencovanými řidiči.<br/><br/>TfL prvně pozastavila licenci <a href="https://www.kurzy.cz/tema/uber/">Uberu</a> už v roce 2017, ale firmě se podařilo si vymoci její prodloužení.<br/><br/>O víkendu tisk přinesl informace, že TfL zvažuje zákaz provozování <a href="https://www.kurzy.cz/tema/uber/">Uberu</a> v rámci hlavního města Spojeného království. TfL údajně má vážné pochybnosti ohledně schopností plnit ze <a href="https://volby.kurzy.cz/strany">strany</a> <a href="https://www.kurzy.cz/tema/uber/">Uberu</a> některé regulatorní požadavky jako je přesná identifikace řidičů.<br/><br/>Samotný <a href="https://www.kurzy.cz/tema/uber/">Uber</a> se na začátku měsíce vyjádřil, že je optimistický ohledně prodloužení potřebné licence. Dnešní rozhodnutí považuje za neobvyklé a špatné a hodlá se vůči němu odvolat. Taxislužba také uvedla, že bude i nadále fungovat normálně a bude s TfL spolupracovat na vyřešení situace.<br/><br/>Pro <a href="https://www.kurzy.cz/tema/uber/">Uber</a> je Londých doposud největším evropským trhem a jedním z hlavních generátorů příjmů. Firma navíc čelí růstu konkurence ve městě.<br/><a href="https://www.kurzy.cz/tema/uber/">Uber</a> ve městě registruje 45 000 řidičů a cca 3,5 miliónu cestujících</p>
      <related>
        <h4>Příbuzné stránky</h4>
        <a href="https://www.kurzy.cz/tema/4221306.html"/>
        <a href="https://www.kurzy.cz/tema/4608110.html"/>
        <a href="https://www.kurzy.cz/zpravy/433612-sef-uberu-se-pokusi-zachranit-povoleni-pro-londyn/"/>
        <a href="https://www.kurzy.cz/zpravy/424064-uber-musi-zadat-o-licenci-mini-advokat-soudu-eu-je-to-jen-doporuceni-oponuje-europoslankyne/"/>
        <a href="https://www.kurzy.cz/zpravy/123972-utok-teroristu-v-londyne-prisel-british-airways-na-76-milionu/"/>
        <a href="https://www.kurzy.cz/zpravy/407901-brexit-londyn-prijde-o-post-clearingove-euro-jednicky-trhu-v-objemu-570-miliard-eur/"/>
        <a href="https://www.kurzy.cz/zpravy/66745-union-banka-definitivne-prisla-o-licenci/"/>
        <a href="https://zpravy.kurzy.cz/257167-naftogaz-prisel-o-licenci-na-nejvetsi-naleziste-ropy-a-plynu-v-zemi/"/>
        <a href="https://zpravy.kurzy.cz/345646-cez-asi-uz-v-pondeli-prijde-o-licenci-v-albanii-nasledovat-budou-arbitraze-a-prodej-balkanske/"/>
        <a href="https://zpravy.kurzy.cz/345752-cez-prisel-o-albanskou-licenci-dopad-na-akcii-s-analytiky/"/>
        <a href="https://www.kurzy.cz/zpravy/151293-kanal-24-plus-prisel-o-licenci/"/>
        <a href="https://www.kurzy.cz/zpravy/nazory/A-V-T-8786/"/>
      </related>
    </article>
  </body>
</html>