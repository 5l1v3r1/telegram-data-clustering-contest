<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191125_04736528"/>
    <meta property="og:site_name" content="De Standaard"/>
    <meta property="article:published_time" content="2019-11-25T11:13:00+00:00"/>
    <meta property="og:title" content="PSG kan op Verratti rekenen tegen Real Madrid in de Champions League"/>
    <meta property="og:description" content="PSG-coach Thomas Tuchel kan op Marco Verratti rekenen wanneer de Franse landskampioen het dinsdag (21u) in het Bernabeu-stadion opneemt tegen Real Madrid o..."/>
  </head>
  <body>
    <article>
      <h1>PSG kan op Verratti rekenen tegen Real Madrid in de Champions League</h1>
      <address>
        <time datetime="2019-11-25T11:13:00+00:00">25 Nov 2019, 11:13</time>
      </address>
      <p>
        <b>PSG-coach Thomas Tuchel kan op Marco Verratti rekenen wanneer de Franse landskampioen het dinsdag (21u) in het Bernabeu-stadion opneemt tegen Real Madrid op de vijfde speeldag in Champions League-groep A. De Italiaanse middenvelder ontbrak vrijdag tegen Lille (2-0 zege) nog met een pijnlijke knie.</b>
      </p>
      <p>Tuchel kan verder ook beroep doen op supersterren Neymar, die zijn eerste Champions League-wedstrijd sinds december 2018 kan spelen, en Kylian Mbappé, die met een virus kampte. Neymar vierde vrijdag zijn rentree nadat hij iets meer dan een maand aan de kant stond met een blessure aan de achillespees.</p>
      <p>Eveneens in groep A speelt Club Brugge dinsdag (18u55) uit tegen Galatasaray. Na vier speeldagen telt blauw-zwart twee punten, één meer dan Galatasaray. PSG is met twaalf op twaalf al zeker van de achtste finales. Real Madrid staat op de tweede plaats met zeven punten en is mits een zege tegen PSG zeker van een ticket voor de volgende ronde. Als Club Brugge wint bij Galatasaray is de derde plaats in de groep binnen. Die geeft recht op Europese overwintering in de Europa League.</p>
    </article>
  </body>
</html>