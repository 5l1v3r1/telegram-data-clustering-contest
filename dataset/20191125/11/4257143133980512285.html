<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/25/meghalt-az-elso-magyarorszagi-ujszives"/>
    <meta property="og:site_name" content="infostart"/>
    <meta property="article:published_time" content="2019-11-25T11:00:47+00:00"/>
    <meta property="og:title" content="Meghalt az első magyarországi újszives"/>
    <meta property="og:description" content="Schwarz Sándoron 1992-ben végezték el a beavatkozást, 56 éves korában érte a halál."/>
  </head>
  <body>
    <article>
      <h1>Meghalt az első magyarországi újszives</h1>
      <address><time datetime="2019-11-25T11:00:47+00:00">25 Nov 2019, 11:00</time> by <a rel="author">Infostart</a></address>
      <h3>Schwarz Sándoron 1992-ben végezték el a beavatkozást, 56 éves korában érte a halál.</h3>
      <p>Elhunyt Schwarz Sándor, aki 1992-ben elsőként esett át Magyarországon szívátültetésen - közölte Facebook-oldalán hétfőn a kispesti Kós Károly Általános Iskola.</p>
      <p>Az intézmény, ahol a férfi gondnokként dolgozott, egy fekete keretes fotóval emlékezik meg az 56 éves korában elhunyt férfiról. Magyarországon az első szívátültetést 1992. január 3-án hajtották végre a budapesti Ér- és Szívsebészeti Klinikán.</p>
      <p>A Szabó Zoltán professzor vezette orvoscsoport egy 24 éves elhunyt férfi szívét operálta a vele született szívrendellenességben szenvedő, 9 évvel azelőtt leszázalékolt és már hónapok óta ágyhoz kötött, akkor 28 éves Schwarz Sándor testébe.</p>
      <p>
        <i>Nyitókép: Pixabay</i>
      </p>
    </article>
  </body>
</html>