<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/shane-nigam-protest-clean-shave-look-against-producer-and-director.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T11:12:00+00:00"/>
    <meta property="og:title" content="മുടിയും താടിയും വെട്ടി വിലക്ക് ലംഘിച്ച് ഷെയ്ന്‍ നിഗം; പ്രതിഷേധമാണെന്ന് നടന്‍"/>
    <meta property="og:description" content="Entertainment Shane Nigam Malayalam Cinema സിനിമാ ചിത്രീകരണത്തിനിടയില്‍ നിന്ന് ഇറങ്ങിപ്പോയതിന് പിന്നാലെ പ്രതിഷേധവുമായി ഷെയ്ന്‍ നിഗം. തന്റെ താടിയും മുടിയും വെട്ടിയാണ് ഷെയ്"/>
  </head>
  <body>
    <article>
      <h1>മുടിയും താടിയും വെട്ടി വിലക്ക് ലംഘിച്ച് ഷെയ്ന്‍ നിഗം; പ്രതിഷേധമാണെന്ന് നടന്‍</h1>
      <address><time datetime="2019-11-25T11:12:00+00:00">25 Nov 2019, 11:12</time> by <a rel="author">ന്യൂസ് ഡെസ്‌ക്</a></address>
      <p>സിനിമാ ചിത്രീകരണത്തിനിടയില്‍ നിന്ന് ഇറങ്ങിപ്പോയതിന് പിന്നാലെ പ്രതിഷേധവുമായി ഷെയ്ന്‍ നിഗം. തന്റെ താടിയും മുടിയും വെട്ടിയാണ് ഷെയ്ന്‍ പ്രതിഷേധിച്ചത്.</p>
      <p>വെയില്‍ സിനിമയുമായി ബന്ധപ്പെട്ടുണ്ടായ വിവാദങ്ങള്‍ക്കൊടുവിലാണ് ഷെയ്‌നിന്റെ പുതിയ പ്രതിഷേധം.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>അമ്മ അസോസിയേഷനും നിര്‍മാതാക്കളുടെ സംഘടനയും നടത്തിയ ചര്‍ച്ചയില്‍ വെയില്‍ സിനിമയുമായി സഹകരിക്കുമെന്നും രൂപമാറ്റം വരുത്തില്ലെന്നും ഷെയ്ന്‍ ഉറപ്പുനല്‍കിയിരുന്നു. ആ വിലക്ക് ലംഘിച്ചാണ് ഷെയ്ന്‍ താടിയും മുടിയും വെട്ടി രൂപമാറ്റം വരുത്തിയത്.</p>
      <related>
        <a href="https://www.doolnews.com/shane-nigam-replay-about-veyil-film-controversy-325.html?utm_source=doolnews&amp;utm_medium=related"/>
      </related>
      <p>ഷെയ്ന്‍ സിനിമയുടെ ചിത്രീകരണവുമായി ഒട്ടും സഹകരിക്കുന്നില്ലെന്ന വാദവുമായി വെയില്‍ സിനിമയുടെ സംവിധായകന്‍ ശരത് നേരത്തേ രംഗത്തു വന്നിരുന്നു.</p>
      <p>മുടിയും താടിയും വെട്ടിയതിന് പിന്നാലെ ഈ വിഷയത്തില്‍ ഷെയ്ന്‍ നിഗം സോഷ്യല്‍ മീഡിയയിലൂടെ പ്രതികരിച്ചു.</p>
      <related>
        <a href="https://www.doolnews.com/actor-shane-nigam-against-director-sarath-menon-369.html?utm_source=doolnews&amp;utm_medium=related"/>
      </related>
      <p>‘സിനിമയുടെ ചിത്രീകരണം പൂര്‍ത്തീകരിക്കാന്‍ 24 ദിവസം വേണ്ടി വരും. വെയില്‍ എന്ന സിനിമയ്ക്ക് എന്നോട് ആവശ്യപ്പെട്ട 15 ദിവസത്തിലെ അഞ്ച് ദിവസം ഇതിനോടകം തന്നെ ഷൂട്ട് പൂര്‍ത്തിയാക്കുകയും ചെയ്തു.</p>
      <related>
        <a href="https://www.doolnews.com/shane-nigam-say-thanks-to-all-supporters-454.html?utm_source=doolnews&amp;utm_medium=related"/>
      </related>
      <p>ഈ സിനിമയുടെ ചിത്രീകരണ വേളയില്‍ ഞാന്‍ അനുഭവിച്ച് വന്ന മാനസിക പീഡനങ്ങളും ശാരീരിക ബുദ്ധിമുട്ടുകളും പറഞ്ഞറിയിക്കാന്‍ പറ്റാത്ത അത്ര തന്നെ ഉണ്ട്’. ഷെയ്ന്‍ നിഗം പ്രതികരിച്ചതിങ്ങനെയാണ്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ചിത്രീകരണത്തിനിടയില്‍ നിന്നും ഷെയ്ന്‍ ഇറങ്ങിപ്പോയതിനെതിരെ നിര്‍മാതാവ് ജോബി ജോര്‍ജ് വീണ്ടും പ്രൊഡ്യൂസേഴ്‌സ് അസോസിയേഷന് പരാതി നല്‍കിയിരുന്നു.</p>
      <p>വെയില്‍ സിനിമയ്ക്ക് വേണ്ടി നീട്ടി വളര്‍ത്തിയ താടിയും മുടിയുമാണ് സംവിധായകന്‍ ഷെയ്‌നിനോട് ആവശ്യപ്പെട്ടിരുന്നത്.</p>
      <figure>
        <iframe src="https://www.youtube.com/embed/-lcaQSaTRQI" width="500" height="281" data-service="Youtube" scrolling="no"/>
      </figure>
    </article>
  </body>
</html>