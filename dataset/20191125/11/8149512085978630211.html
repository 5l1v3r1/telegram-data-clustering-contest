<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skijumping.pl/wiadomosci/27053/val-di-fiemme-liczy-na-polskich-kibicow/"/>
    <meta property="og:site_name" content="Skijumping.pl"/>
    <meta property="article:published_time" content="2019-11-25T11:55:00+00:00"/>
    <meta property="og:title" content="Val di Fiemme liczy na polskich kibiców"/>
    <meta property="og:description" content="W sezonie 2019/20 najlepsi skoczkowie narciarscy ponownie pojawią się we włoskiej Dolinie Płomieni. Zawody na dużym obiekcie w Predazzo (HS135) będą pierwszymi po zakończeniu 68. Turnieju Czterech Skoczni, a organizatorzy imprezy już dziś zapraszają polskich kibiców do przybycia do słonecznej Italii!"/>
  </head>
  <body>
    <article>
      <h1>Val di Fiemme liczy na polskich kibiców</h1>
      <address>
        <time datetime="2019-11-25T11:55:00+00:00">25 Nov 2019, 11:55</time>
      </address>
      <p>
        <b>W sezonie 2019/20 najlepsi skoczkowie narciarscy ponownie pojawią się we włoskiej Dolinie Płomieni. Zawody na dużym obiekcie w Predazzo (HS135) będą pierwszymi po zakończeniu 68. Turnieju Czterech Skoczni, a organizatorzy imprezy już dziś zapraszają polskich kibiców do przybycia do słonecznej Italii!</b>
      </p>
      <p>Kompleks Trampolino Giuseppe dal Ben minionej zimy pojawił się w Pucharze Świata po siedmiu latach przerwy i ponownie zapisał się złotymi zgłoskami na kartach polskiego narciarstwa klasycznego. W Predazzo, gdzie po tytuły mistrza świata w skokach sięgali Adam Małysz i Kamil Stoch, pierwsze zwycięstwo w karierze odniósł Dawid Kubacki, a wspomniany Stoch w 300. starcie w Pucharze Świata stanął na podium.</p>
      <p>Kolejna edycja Pucharu Świata w Val di Fiemme odbędzie się na początku 2020 roku, w dniach 10-12 stycznia. W piątek odbędzie się oficjalny trening, natomiast na sobotę i niedzielę zaplanowano konkursy indywidualne.</p>
      <p>Dodajmy, iż omawiana arena już w 2026 roku będzie miejscem rywalizacji skoczków o medale w ramach XXV Zimowych Igrzysk Olimpijskich. To właśnie w tej części Włoch pojawią się narciarze klasyczni uczestniczący w wydarzeniu szykowanym przez Mediolan i Cortinę d'Ampezzo.</p>
      <p>Komitet organizacyjny wydarzenia przygotował<b> atrakcyjną ofertę</b> związaną z wejściówkami na zawody.<br/><br/><u><b>Bilety na PŚ w Predazzo 2020 (10-12 stycznia):</b></u><br/><br/><b>piątkowe treningi i kwalifkacje:</b> wstęp wolny<br/><b>sobotni i niedzielny konkurs:</b> 20 EUR za jeden dzień (dorośli); wstęp darmowy dla dzieci do lat ośmiu oraz niepełnosprawnych <br/><br/><a href="https://www.fiemmeworldcup.com/en/nordiccombined/sj-tickets.php?utm_source=Skijumping.pl&amp;utm_medium=banner&amp;utm_campaign=SJ_Ticket">Bilety, a także specjalny pakiet wejściówek z noclegiem, dostępny jest na oficjalnej stronie Pucharu Świata w Val di Fiemme &gt;&gt;&gt;</a></p>
      <p>Przed rokiem we włoskim Val di Fiemme było biało-czerwono, a organizatorzy nie mogli się nadziwić fantastycznej polskiej publiczności, która tak licznie przybyła, aby dopingować naszych skoczków. Czy w tym roku będzie podobnie?<br/><br/>Więcej informacji znajdziecie na oficjalnej stronie imprezy - <a href="https://www.fiemmeworldcup.com/en/nordiccombined/sj-tickets.php?utm_source=Skijumping.pl&amp;utm_medium=banner&amp;utm_campaign=SJ_Ticket">www.fiemmeworldcup.com &gt;&gt;&gt;</a></p>
      <hr/>
      <p>Redakcja, źródło: <a href="https://www.fiemmeworldcup.com/en/nordiccombined/sj-tickets.php?utm_source=Skijumping.pl&amp;utm_medium=banner&amp;utm_campaign=SJ_Ticket">PŚ w Predazzo 2020</a></p>
    </article>
  </body>
</html>