<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/calarasi/peste-5-tone-articole-pirotehnice-confiscate-politisti-cadrul-actiunii-importatorii-2019-1_5ddbb3fd5163ec427165c2cc/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T11:03:49+00:00"/>
    <meta property="og:title" content="Peste 5 tone de articole pirotehnice, confiscate de poliţişti în cadrul acţiunii &quot;Importatorii 2019&quot;"/>
    <meta property="og:description" content="În perioada 26 septembrie - 14 noiembrie 2019, Poliţia Română, prin Direcţia Arme, Explozivi şi Substanţe Periculoase, a derulat acţiunea naţională „Importatorii 2019”. A fost verificat astfel modul de respectare a prevederilor legale referitoare la operaţiunile cu articole pirotehnice. Au fost confiscate peste 5 tone de petarde şi pocnitori."/>
  </head>
  <body>
    <article>
      <h1>Peste 5 tone de articole pirotehnice, confiscate de poliţişti în cadrul acţiunii "Importatorii 2019"</h1>
      <address><time datetime="2019-11-25T11:03:49+00:00">25 Nov 2019, 11:03</time> by <a rel="author">Ionela Stănilă</a></address>
      <h4>În perioada 26 septembrie - 14 noiembrie 2019, Poliţia Română, prin Direcţia Arme, Explozivi şi Substanţe Periculoase, a derulat acţiunea naţională „Importatorii 2019”. A fost verificat astfel modul de respectare a prevederilor legale referitoare la operaţiunile cu articole pirotehnice. Au fost confiscate peste 5 tone de petarde şi pocnitori.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/calarasi/rezultate-alegeri-prezidentiale-2019-In-localitati-castigat-viorica-dancila-cele-mai-multe-voturi-1_5ddb899e5163ec4271645408/index.html"/>
        <a href="https://adevarul.ro/locale/slobozia/delicte-silvice-amenzi-valoare-154000-lei-aplicate-politisti-inceputul-anului-1_5dd937065163ec42715314fa/index.html"/>
        <a href="https://adevarul.ro/locale/calarasi/rezultate-alegeri-prezidentiale-2019-castigat-cele-mai-multe-voturi-calarasi-1_5ddb77ab5163ec427163b700/index.html"/>
      </related>
      <p>Acţiunea a avut şi scopul prevenirii şi combaterii evenimentelor negative generate de nerespectarea prevederilor legale care reglementează deţinerea, comercializarea, importul, depozitarea şi folosirea articolelor pirotehnice de către persoanele fizice şi juridice.</p>
      <p>În urma celor 440 de controale efectuate la persoane fizice şi juridice autorizate/neautorizate să desfăşoare operaţiuni de import/transfer/comercializare articole pirotehnice, precum şi la cele care efectuează jocuri de artificii. Astfel, au fost verificate 283 de spaţii de depozitare şi depozite autorizate de articole pirotehnice.</p>
      <p>În urma acţiunii, au fost descoperite 35 de infracţiuni privind nerespectarea regimului articolelor pirotehnice şi a materiilor explozive, fiind cercetate penal 39 de persoane. Pentru alte nereguli constatate, au fost aplicate 16 sancţiuni contravenţionale, în valoare de 41.000 de lei. În urma raziilor au fost confiscate 5.761 de kilograme de articole pirotehnice de diferite clase şi categorii (toate provenind din săvârşirea de infracţiuni sau contravenţii la regimul materiilor explozive). Totodată, au fost retrase 5 autorizaţii de funcţionare de organele de profil pentru renunţare sau neprezentare la viză.</p>
      <hr/>
    </article>
  </body>
</html>