<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/new-zealand-cricket-will-apologise-to-jofra-archer-after-he-was-racially-abused-by-a-spectator-143559"/>
    <meta property="og:site_name" content="Wah Cricket"/>
    <meta property="article:published_time" content="2019-11-25T11:23:35+00:00"/>
    <meta property="og:title" content="आर्चर का आरोप, दर्शक ने उन पर नस्लीय टिप्पणी की"/>
    <meta property="og:description" content="इंग्लैंड को न्यूजीलैंड के खिलाफ पहले मैच में पारी और 65 रन से हार का सामना करना पड़ा है. न्यूजीलैंड ने सीरीज में 1-0 की अजेय बढ़त बना ली है."/>
  </head>
  <body>
    <article>
      <h1>आर्चर का आरोप, दर्शक ने उन पर नस्लीय टिप्पणी की</h1>
      <h2>इंग्लैंड को न्यूजीलैंड के खिलाफ पहले मैच में पारी और 65 रन से हार का सामना करना पड़ा है. न्यूजीलैंड ने सीरीज में 1-0 की अजेय बढ़त बना ली है.</h2>
      <address>
        <time datetime="2019-11-25T11:23:35+00:00">25 Nov 2019, 11:23</time>
      </address>
      <p><b>ENG Vs NZ:</b> इंग्लैंड के तेज गेंदबाज जोफरा आर्चर ने दावा किया है कि न्यूजीलैंड के खिलाफ खेले गए पहले टेस्ट मैच के पांचवें और अंतिम दिन एक दर्शक ने उन पर नस्लीय टिप्पणी की. इस बीच, न्यूजीलैंड क्रिकेट (एनजेडसी) ने कहा है कि वह इस मामले में आर्चर से संपर्क करेंगे और माफी मांगेंगा.</p>
      <p>न्यूजीलैंड ने यहां बे ओवल मैदान पर खेले गए पहले टेस्ट मैच में इंग्लैंड को पारी और 65 रनों से हराकर दो मैचों की टेस्ट सीरीज में 1-0 की बढ़त बना ली है. आर्चर ने मैच समाप्त होने के बाद ट्विटर पर लिखा, "अपनी टीम को बचाते समय नस्लीय टिप्पणी सुनने से आज मुझे थोड़ा तकलीफ हुआ."</p>
      <p>उन्होंने आगे लिखा, "इस सप्ताह उस एक आदमी को छोड़कर दर्शकों की संख्या अद्भुत थी. बर्मी सेना (इंग्लैंड के दर्शक) हमेशा की तरह यहां भी शानदार थी." 24 वर्षीय बल्लेबाज आर्चर और सैम कुरेन इंग्लैंड की पारी के दौरान रन ले रहे थे तभी यह घटना घटी.</p>
      <figure>
        <iframe data-src="https://twitter.com/JofraArcher/status/1198870354980040714?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>इस बीच, न्यूजीलैंड क्रिकेट (एनजेडसी) ने कहा है कि वह इस मामले में आर्चर से संपर्क करेंगे और माफी मांगेंगा. एनजेडसी ने एक बयान में कहा, "मैदान में सुरक्षा कर्मी होने के बावजूद हम अपराधियों का पता लगाने में असमर्थ थे. हम सीसीटीवी फुटेज खंगालेंगे और फिर इसके जिम्मेदार लोगों का पता लगाने के लिए कल जांच शुरू करेंगे."</p>
      <p>
        <a href="https://www.wahcricket.com/news/test-championship-points-table-nz-moves-to-2nd-position-india-at-number-one-143551">
          <b>टेस्ट चैंपियनशिप में नंबर वन पर कायम टीम इंडिया, न्यूजीलैंड की स्थिति भी मजबूत</b>
        </a>
      </p>
      <p>क्रिकेट बोर्ड ने कहा, "एनजेडसी अपने किसी भी मैदान या आयोजन स्थल पर आपत्तिजनक भाषा को लेकर जीरो टॉलेरेंस की नीति रखता है. इस मामले से जुड़ी किसी भी तरह की जानकारी पुलिस को सौंपी जाएगी." एनजेडसी ने आगे कहा, "इस तरह के अस्वीकार्य अनुभव के लिए हम आर्चर से माफी मांगने के लिए उनसे कल संपर्क करेंगे. इस मामले में हम हेमिल्टन में कड़ी सुरक्षा का वादा करते हैं, जहां अब टीम अगले मैच के लिए जाएगी."</p>
      <p>आर्चर ने इंग्लैंड की दूसरी पारी में 30 रन बनाए. दोनों टीमें शुक्रवार से हेमिल्टन में दूसरा और अंतिम टेस्ट मैच खेलेगी. पहले टेस्ट में न्यूजीलैंड ने इंग्लैंड को पारी और 65 रन से मात दी है.</p>
    </article>
  </body>
</html>