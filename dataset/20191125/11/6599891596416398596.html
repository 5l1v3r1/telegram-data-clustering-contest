<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/galeri/ekonomi/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir"/>
    <meta property="og:site_name" content="A Haber"/>
    <meta property="article:published_time" content="2019-11-25T11:46:41+00:00"/>
    <meta property="og:title" content="2020 asgari ücret zammı sonrası kıdem tazminatı ne kadar olacak? Kıdem tazminatı tavan ve taban hesaplama nasıl yapılır?"/>
    <meta property="og:description" content="Asgari ücret ile çalışan 7 milyondan fazla kişi bulunuyor. Asgari ücret zam görüşmeleri her yıl Aralık ayında gerçekleşiyor. 2020 yılı asgari ücret zammının belli olacağı komisyon toplantısı önümüzdeki Pazartesi günü Aile, Çalışma ve Sosyal Hizmetler Bakanlığı'nın ev sahipliğinde başlayacak. İşçi, işveren ve hükümet yetkililerinin yer alacağı toplantıda asgari ücret pazarlıkları resmen başlayacak. Asgari ücrete son 10 yılda hep enflasyonun üzerinde zam yapıldı. Enflasyon beklentisi hem Merkez Bankası hem de Yeni Ekonomi Programı içerisinde yer alan tahmine göre yüzde 12 seviyesinde gerçekleşecek. Enflasyonun beklendiği gibi gelmesi durumunda zam oranının yüzde 15 olması bekleniyor. Enflasyon oranının üzerinde zam yapılmasına kesin gözüyle bakılıyor. Asgari ücret 2019 yılında net 2 bin 20 TL 90 kuruş, brüt ise 2 bin 558 TL 40 kuruştu.Asgari ücretli çalışanlar kıdem tazminatlarını bu rakam üzerinden hesaplayarak alıyordu. Peki, 2020 asgari ücret zammı sonrası kıdem tazminatı ne kadar olacak? Kıdem tazminatı tavan…"/>
  </head>
  <body>
    <article>
      <h1>2020 asgari ücret zammı sonrası kıdem tazminatı ne kadar olacak? Kıdem tazminatı tavan ve taban hesaplama nasıl yapılır?</h1>
      <address>
        <time datetime="2019-11-25T11:46:41+00:00">25 Nov 2019, 11:46</time>
      </address>
      <p>
        <b>Asgari ücret ile çalışan 7 milyondan fazla kişi bulunuyor. Asgari ücret zam görüşmeleri her yıl Aralık ayında gerçekleşiyor. 2020 yılı asgari ücret zammının belli olacağı komisyon toplantısı önümüzdeki Pazartesi günü Aile, Çalışma ve Sosyal Hizmetler Bakanlığı'nın ev sahipliğinde başlayacak. İşçi, işveren ve hükümet yetkililerinin yer alacağı toplantıda asgari ücret pazarlıkları resmen başlayacak. Asgari ücrete son 10 yılda hep enflasyonun üzerinde zam yapıldı. Enflasyon beklentisi hem Merkez Bankası hem de Yeni Ekonomi Programı içerisinde yer alan tahmine göre yüzde 12 seviyesinde gerçekleşecek. Enflasyonun beklendiği gibi gelmesi durumunda zam oranının yüzde 15 olması bekleniyor. Enflasyon oranının üzerinde zam yapılmasına kesin gözüyle bakılıyor. Asgari ücret 2019 yılında net 2 bin 20 TL 90 kuruş, brüt ise 2 bin 558 TL 40 kuruştu.Asgari ücretli çalışanlar kıdem tazminatlarını bu rakam üzerinden hesaplayarak alıyordu. Peki, <b>2020 asgari ücret zammı sonrası kıdem tazminatı ne kadar olacak? Kıdem tazminatı tavan ve taban hesaplama nasıl yapılır?</b> İşte detaylar...</b>
      </p>
      <ul>
        <li>
          <a href="https://www.ahaber.com.tr/">Haberler</a>
        </li>
        <li>
          <a href="https://www.ahaber.com.tr/galeri">Galeri</a>
        </li>
        <li>2020 asgari ücret zammı sonrası kıdem tazminatı ne kadar olacak? Kıdem tazminatı tavan ve taban hesaplama nasıl yapılır?</li>
      </ul>
      <figure>
        <img src="https://iaahbr.tmgrup.com.tr/a0d3dd/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682411661.jpg"/>
        <figcaption>Önümüzdeki yıl uygulanacak asgari ücret için pazarlıklar başlıyor. Bu güne kadar yapılan artışlar hep enflasyonu geçti. Bu yıl da yüzde 15'in üzerinde artış bekleniyor. 2020 asgari ücreti kaç lira olacak, işte o hesap...</figcaption>
      </figure>
      <figure>
        <img src="https://iaahbr.tmgrup.com.tr/3d2753/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682421316.jpg"/>
        <figcaption>Asgari Ücret Tespit Komisyonu, 2020 yılında geçerli olacak asgari ücreti belirlemek üzere Aralık ayında toplantılarını yapacak. 7 milyona yakın çalışanı doğrudan ilgilendiren ve 81 milyonun gelirini, ödemesini etkileyen asgari ücret birçok hesaplamada da kullanılıyor.</figcaption>
      </figure>
      <figure>
        <img src="https://iaahbr.tmgrup.com.tr/43c9e5/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682414022.jpg"/>
        <figcaption>Halen asgari ücret, net 2 bin 20 lira 90 kuruş ve brüt 2 bin 558 lira 40 kuruş olarak uygulanıyor. Şimdi herkesin merak ettiği konu 2020 yılında asgari ücretin ne kadar artacağı. Aslında bu güne kadar yapılan asgari ücret artışlarına baktığımızda yaklaşık bir rakam tahmin etmek mümkün oluyor.</figcaption>
      </figure>
      <figure>
        <img src="https://iaahbr.tmgrup.com.tr/58dddd/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682419008.jpg"/>
        <figcaption>Son 10 yıllık artışlara bakıldığında 2016'daki yüzde 30'luk artış dışında tüm zamlar bir önceki yılın enflasyonunun 2-5 puan üzerinde gerçekleşmiş durumda.</figcaption>
      </figure>
      <figure>
        <img src="https://iaahbr.tmgrup.com.tr/7c3e46/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682420499.jpg"/>
        <figcaption><b>2.500 LİRAYA ULAŞABİLİR</b><br/>Yeni Ekonomi Programı'nda ve Merkez Bankası'nın tahminlerinde 2019 yılının enflasyon oranının yüzde 12 civarında olması bekleniyor.</figcaption>
      </figure>
      <figure>
        <img src="https://iaahbr.tmgrup.com.tr/921ac3/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682420668.jpg"/>
        <figcaption>Bu rakamdan yola çıkılınca asgari ücretteki artışın yüzde 15 civarında olacağı beklentisi oluşuyor. Buna göre net asgari ücret 2.323 liraya ulaşıyor. Bunun üzerine pazarlıklarla yapılacak seyyanen artışların eklendiği düşünülürse 2.500 liralık net rakam da öngörülebilir.</figcaption>
      </figure>
      <figure>
        <img src="https://iaahbr.tmgrup.com.tr/a512fb/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682420071.jpg"/>
        <figcaption>Tabi bu rakama ulaşmak için pazarlıkların sonucunu beklemek gerekiyor. Peki, asgari ücrete beklendiği gibi yüzde 15 zam gelirse kıdem tazminatı ne kadar olur?</figcaption>
      </figure>
      <figure>
        <img src="https://iaahbr.tmgrup.com.tr/b06eeb/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682423955.jpg"/>
        <figcaption><b>2020 ASGARİ ÜCRET KIDEM TAZMİNATI NE KADAR OLACAK?</b><br/><br/>2020 yılında asgari ücrete yüzde 15 zam gelirse brüt ücret 2 bin 558 TL 40 kuruştan, 2 bin 942 TL 10 kuruşa çıkacak. Böylece bir asgari ücretlinin alacağı yıllık tazminat tutarı da 2 bin 942 TL 10 kuruş olacak. 10 yıl çalışan bir personel 29.500 TL civarında bir ücret alacak.</figcaption>
      </figure>
      <figure>
        <img src="https://iaahbr.tmgrup.com.tr/076b4a/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682420699.jpg"/>
        <figcaption><b>KIDEM TAZMİNATI NASIL HESAPLANIR?</b><br/><br/>Kıdem tazminatı hesaplama işlemi oldukça basit bir formül üzerinden gerçekleşiyor. Kişinin SSK'ya ödenen brüt ücreti ile çalıştığı yıl çarpılıyor. Ortaya çıkan rakam işçiye işten ayrılırken ödeniyor.</figcaption>
      </figure>
      <figure>
        <img src="https://iaahbr.tmgrup.com.tr/b81db9/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682420792.jpg"/>
        <figcaption>Örneğin, 5 bin TL brüt ücret kazanan bir kişi 7 yıl bir kurumda çalışırsa net 35 bin TL kıdem tazminatı alır. İşten çıkarıldığı süre için ihbar tazminatı hakkı da vardır.</figcaption>
      </figure>
      <figure>
        <img src="https://iaahbr.tmgrup.com.tr/1c85db/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682382524.jpg"/>
        <figcaption><b>KIDEM TAZMİNATI NEDİR?</b><br/><br/>Belirli bir süre çalıştıktan sonra işine son verilen ya da emeklilik dolayısıyla işinden ayrılmak durumunda bulunan işçiye, çalıştığı süreye göre, işyerince topluca ödenen para.</figcaption>
      </figure>
      <figure>
        <img src="https://iaahbr.tmgrup.com.tr/016be8/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682383040.jpg"/>
        <figcaption><b>KIDEM TAZMİNATI ŞARTLARI NELER?</b><br/><br/>Kıdem tazminatı almaya hak kazanabilmek için, aynı işverene bağlı işyerlerinde en az bir yıl çalışmak gerekiyor. Kıdem tazminatı emekli olunduğunda, işveren işten attığında, işçi haklı bir nedenle iş akdini feshettiğinde alınabiliyor. Ayrıca, yaş dışındaki emeklilik koşulları yerine getirildiğinde işçi işten ayrılarak kıdem tazminatı alabiliyor. İstisnai olarak erkek işçiler askere giderken, kadınlar da evlendiklerinde bir yıl içinde işten ayrıldıklarında kıdem tazminatı almaya hak kazanıyor.</figcaption>
      </figure>
      <figure>
        <img src="https://iaahbr.tmgrup.com.tr/a883fd/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682385811.jpg"/>
        <figcaption>Yaş dışındaki emeklilik koşullarını doldurmak suretiyle, örneğin 8 Eylül 1999 tarihinden önce işe girip 15 yıl sigortalılık 3600 prim gününü tamamlamış olanlar kendi istekleriyle işten ayrılırken kıdem tazminatını alabiliyorlar. Bu durumda olan ve brüt ücreti tavanı aşan kişiler, yılın ocak ve temmuz aylarında ayrıldıklarında daha yüksek kıdem tazminatı alabilirler. Özellikle çalışma süresi uzun olan kişilerin kıdem tazminatı tavanına dikkat etmeleri gerekiyor.</figcaption>
      </figure>
      <figure>
        <img src="https://iaahbr.tmgrup.com.tr/8a4eb6/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682390625.jpg"/>
        <figcaption>Brüt ücreti tavanın altında bulunan kişiler için ne zaman ayrılacakları fark etmiyor.<br/><br/>Asgari ücretle çalışanlar için en ideal dönem ise her yılın ocak ayı. Asgari ücret son yıllarda sadece ocak aylarında artırıldığı için, bu ayda işten ayrılanlar daha yüksek kıdem tazminatı alırlar. Örneğin 2019'da kıdem tazminatı yüzde 26 oranında artırıldı. Asgari ücret ile çalışan işçi 2018'in aralık ayı yerine 2019'un ocak ayında ayrılmayı tercih ettiğinde yüzde 26 oranında daha fazla kıdem tazminatı aldı.</figcaption>
      </figure>
      <figure>
        <img src="https://iaahbr.tmgrup.com.tr/32d008/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682381965.jpg"/>
        <figcaption><b>KIDEM TAZMİNATINA EK ÖDEMELER DE DAHİL EDİLİR</b><br/><br/>Kıdem tazminatı hesabında, brüt ücrete ilave olarak işçiye sağlanmış olan para ve para ile ölçülmesi mümkün akdi ve kanundan doğan menfaatler de dikkate alınır. Bordroda görünen brüt ücret "çıplak" ücrettir. Ayni veya nakdi olarak ödenen ücret dışındaki para veya para ile ölçülebilen menfaatler eklenerek "giydirilmiş ücret" bulunuyor.</figcaption>
      </figure>
      <figure>
        <img src="https://iaahbr.tmgrup.com.tr/20e14f/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682385956.jpg"/>
        <figcaption>Bir menfaat veya ödemenin giydirilmiş brüt ücrete dahil edilebilmesi için devamlılık arz etmesi gerekiyor. Yemek, servis-yol-ulaşım, barınma-kira yardımları, bayram harçlığı, yakacak-aydınlatma bedeli, giyim yardımı, kıdem ücreti, teşvik primi, ikramiyeler ve primler devamlılık arz etmek kaydıyla ihbar ve kıdem tazminatı hesabında giydirilmiş ücrete dahil edilir.</figcaption>
      </figure>
      <figure>
        <img src="https://iaahbr.tmgrup.com.tr/de43d5/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682387085.jpg"/>
        <figcaption>İşverenin iş yerinde verdiği yemek veya yemek karşılığı nakit para ya da yemek çekinin karşılığı olan tutarın, giydirilmiş ücrette dikkate alınması gerekir. İşçinin işe geliş gidiş saatlerinde verilen servis hizmeti de dahil olmak üzere ulaşım parası şeklindeki ödemeler hesaba katılıyor.</figcaption>
      </figure>
      <figure>
        <img src="https://iaahbr.tmgrup.com.tr/ea7a15/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682391262.jpg"/>
        <figcaption>İş yerinde kullanılmak üzere verilenler dışındaki giysi yardımları, işçiye sağlanan özel sağlık sigortası yardımı ya da hayat sigortası primi ödemelerinin de kıdem tazminatına esas ücrete eklenmesi gerekir. Bir yıl içinde ödenen ayni ve nakdi ödemelerin tamamı toplandıktan sonra 365 güne bölünür. Hesaplanan 1 günlük ayni ve nakdi ödemenin 30 katı, brüt ücrete eklenerek giydirilmiş ücret bulunur.</figcaption>
      </figure>
      <figure>
        <img src="https://iaahbr.tmgrup.com.tr/28335f/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682385241.jpg"/>
      </figure>
      <figure>
        <img src="https://iaahbr.tmgrup.com.tr/8a2e55/0/0/0/0/0/0?u=https://iahbr.tmgrup.com.tr/album/2019/11/25/2020-asgari-ucret-zammi-sonrasi-kidem-tazminati-ne-kadar-olacak-kidem-tazminati-tavan-ve-taban-hesaplama-nasil-yapilir-1574682390544.jpg"/>
      </figure>
    </article>
  </body>
</html>