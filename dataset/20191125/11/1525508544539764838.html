<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780536/%D9%86%DA%AF%D8%A7%D9%87-%D9%88%DB%8C%DA%98%D9%87-%D8%A7%DB%8C-%D8%A8%D9%87-%D8%AC%D8%A7%D9%85-%D8%AD%D8%B0%D9%81%DB%8C-%D8%AF%D8%A7%D8%B1%DB%8C%D9%85-%D8%AA%D8%A7%DA%A9%D9%86%D9%88%D9%86-%D9%BE%D9%88%D9%84-%D9%86%DA%AF%D8%B1%D9%81%D8%AA%D9%87-%D8%A7%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T11:08:41+00:00"/>
    <meta property="og:title" content="مربی نفت آبادان: نگاه ویژه‌ای به جام حذفی داریم/ تاکنون پول نگرفته‌ایم"/>
    <meta property="og:description" content="مربی تیم فوتبال صنعت نفت آبادان گفت: بازی فردا مقابل پرسپولیس در جام حذفی است و برای ما اهمیت زیادی دارد."/>
  </head>
  <body>
    <article>
      <h1>مربی نفت آبادان: نگاه ویژه‌ای به جام حذفی داریم/ تاکنون پول نگرفته‌ایم</h1>
      <address>
        <time datetime="2019-11-25T11:08:41+00:00">25 Nov 2019, 11:08</time>
      </address>
      <p>به گزارش <a href="https://www.mehrnews.com/">خبرنگار مهر</a>، بهنام سراج در نشست خبری قبل از بازی فردا سه شنبه پرسپولیس مقابل صنعت نفت آبادان در مرحله یک هشتم نهایی جام حذفی فوتبال کشور گفت:  اسکوچیچ بابت نیامدنش عذرخواهی کرد. کنفرانس خبری با تمرین تیم در تهران تداخل داشت و به همین خاطر نتوانست در نشست شرکت کند.</p>
      <p>مربی نفت آبادان درباره آمادگی تیمش برای دیدار مقابل سرخپوشان افزود: جام‌حذفی برای ما خیلی اهمیت دارد. در رقابت‌های لیگ به غیر از بازی آخر خوب نتیجه گرفتیم، اما روی بازی فردا حساب ویژه‌ای باز کردیم. سرمربی تیم تدابیری اندیشیده که بتوانیم فردا برنده از زمین خارج شویم.پرسپولیس را هم به خوبی انالیز کردیم تا بتوانیم موفقیت لازم را در این بازی کسب کنیم.</p>
      <p>وی ادامه داد: با توجه به یکسری مسائل، تمریناتمان با وقفه انجام شده بود و زیاد تمرین نداشتیم.البته در هفته اخیر به طور منظم کار کردیم. برای بازی فردا فقط کاپیتان خودمان را نداریم. روحیه بازیکنان هم خوب است و هم قسم شدیم که بازی مناسبی را ارائه دهیم.</p>
      <p>سراج با اشاره به مشکلات مالی باشگاه نفت آبادان گفت: تنها تیمی هستیم که تا به حال دریافتی نداشته است. به هر حال مدیران باشگاه هم تلاش می کنند که این مشکل برطرف شود.</p>
      <p>وی که سابقه پوشیدن پیراهن تیم ملی را دارد درباره احتمال تغییر در کادرفنی ملی پوشان تصریح کرد: اگر بخواهیم احساسی عمل کنیم می‌توانیم مربی تیم ملی را عوض کنیم اما منطقی‌اش این است که فعلا مربی تیم ملی را در این شرایط عوض نکنیم.</p>
    </article>
  </body>
</html>