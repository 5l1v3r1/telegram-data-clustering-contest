<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/mii-de-suporteri-ai-echipei-flamengo-au-iesit-pe-strazi-pentru-a-sarbatori-triumful-favoritilor-in-copa-libertadores_3060014.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T11:51:43+00:00"/>
    <meta property="og:title" content="Mii de suporteri ai echipei Flamengo au ieşit pe străzi pentru a sărbători triumful favoriţilor în Copa Libertadores"/>
    <meta property="og:description" content="Sărbătoare cu violenţe la Rio de Janeiro. Peste 500 de mii de suporteri ai echipei Flamengo au ieşit pe străzi pentru a sărbători triumful favoriţilor în Copa Libertadores, iar mulţi fani s-au ciocnit cu forţele de ordine. Cei mai agresivi dintre ei au a"/>
  </head>
  <body>
    <article>
      <h1>Mii de suporteri ai echipei Flamengo au ieşit pe străzi pentru a sărbători triumful favoriţilor în Copa Libertadores</h1>
      <address><time datetime="2019-11-25T11:51:43+00:00">25 Nov 2019, 11:51</time> by <a rel="author">PUBLIKA.MD</a></address>
      <p>Sărbătoare cu violenţe la Rio de Janeiro. <b>Peste 500 de mii de suporteri ai echipei Flamengo au ieşit pe străzi pentru a sărbători triumful favoriţilor în Copa Libertadores, iar mulţi fani s-au ciocnit cu forţele de ordine.</b> <br/><br/>Cei mai agresivi dintre ei au aruncat cu pietre, sticle şi alte obiecte în poliţişti, aceştia fiind nevoiţi să folosească gaze lacrimogene pentru a dispersa mulţimea.<br/><br/>Autocarul cu fotbaliştii formaţiei Flamengo s-a deplasat prin oraş, fiind întâmpinat de suporteri îmbrăcaţi în tricourile echipei. Aceştia au venit cu steaguri mari, dar şi cu torţe şi fumigene, iar forţele de ordine au făcut drum autocarului prin mulţime. <br/><br/><b>În finala turneului Copa Libertadores, disputată la Lima, în Peru, Flamengo a învins pe River Plate cu scorul de 2-1.</b></p>
      <p>Peste o zi, formaţia antrenată de Jorge Jesus a devenit şi campioana Braziliei.</p>
      <p>
        <b>Principala rivală Palmeiras a pierdut partida cu Gremio şi a rămas la 13 puncte în spate, cu 4 etape rămase de disputat.</b>
      </p>
      <related>
        <h4>Pe aceeaşi temă</h4>
        <a href="https://www.publika.md/hazard-prezentare-fastuoasa-belgianul-a-fost-intampinat-de-50-de-mii-de-suporteri_3045120.html"/>
        <a href="https://www.publika.md/falcao-prezentat-regeste-columbianul-a-fost-ovationat-de-suporterii-turci_3052212.html"/>
        <a href="https://www.publika.md/concertul-micilor-suporteri-o-mie-de-copii-au-cantat-despre-fc-liverpool_3056259.html"/>
      </related>
    </article>
  </body>
</html>