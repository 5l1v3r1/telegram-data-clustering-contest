<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%9c%d7%99%d7%99%d7%a3-%d7%a1%d7%98%d7%99%d7%99%d7%9c/%d7%9e%d7%94-%d7%94%d7%94%d7%91%d7%93%d7%9c-%d7%91%d7%99%d7%9f-%d7%93%d7%9c%d7%a7%d7%aa-%d7%9c%d7%93%d7%9c%d7%a7%d7%aa-%d7%9b%d7%a8%d7%95%d7%a0%d7%99%d7%aa-419680"/>
    <meta property="og:site_name" content="אשדוד נט"/>
    <meta property="article:published_time" content="2019-11-25T11:09:00+00:00"/>
    <meta property="og:title" content="מה ההבדל בין דלקת לדלקת כרונית"/>
    <meta property="og:description" content="דלקת זאת פעולה טבעית של המערכת החיסונית שמטרתה לתקן ולחדש רקמות שנפגעו בגוף."/>
  </head>
  <body>
    <article>
      <h1>מה ההבדל בין דלקת לדלקת כרונית</h1>
      <address><time datetime="2019-11-25T11:09:00+00:00">25 Nov 2019, 11:09</time> by <a rel="author">אלדה נתנאל</a></address>
      <h3>דלקת זאת פעולה טבעית של המערכת החיסונית שמטרתה לתקן ולחדש רקמות שנפגעו בגוף.</h3>
      <p>בלי דלקת לא נוכל לחיות ולכן דלקת היא פעולה מאוד מאוד חשובה.</p>
      <p>ברוב הפעמים, כשיש לנו דלקת בגוף אנחנו בכלל לא מרגישים זאת בגלל שהגוף שלנו מטפל בה במהרה ומחדש את הרקמה הפגועה באופן טבעי מבלי שנשים לב.</p>
      <p>אם מדובר בדלקת חריפה, אנחנו רואים סימנים של אודם, חום מקומי וכאבים במקום הדלקת ולפעמים אפילו כל הגוף מתגייס לטיפול בדלקת ואנחנו מרגישים חום כללי, חולשה ועייפות.</p>
      <p>במקרים אלו הגוף פשוט מסמן לנו שהוא צריך לנוח כדי לטפל בדלקת.</p>
      <p>אז כפי שהבנו דלקת היא מצב רצוי שאנחנו זקוקים לו בגוף כדי להישאר בריאים.</p>
      <p>אך במקרים מסוימים, הגוף לא מספיק לטפל ברקמה הפגועה או שהוא מצליח לטפל אבל הרקמה ממשיכה להיפגע כל פעם מחדש ומקרה זה נקרא – <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A1%D7%A4%D7%90-%D7%A2%D7%99%D7%A1%D7%95%D7%99%D7%99%D7%9D-%D7%95%D7%98%D7%99%D7%A4%D7%95%D7%9C%D7%99-%D7%92%D7%95%D7%A3/%D7%90%D7%94%D7%A8%D7%95%D7%9F-%D7%99%D7%95%D7%A4%D7%94-%D7%9E%D7%95%D7%9E%D7%97%D7%94-%D7%9C%D7%A9%D7%99%D7%A7%D7%95%D7%9D-%D7%90%D7%95%D7%A8%D7%AA%D7%95%D7%A4%D7%93%D7%99-%D7%95%D7%A2%D7%99%D7%A1%D7%95%D7%99-%D7%A8%D7%A4%D7%95%D7%90%D7%99"><u>דלקת כרונית</u></a>!</p>
      <p>
        <b>למה זה קורה?</b>
      </p>
      <p>כמה סיבות:</p>
      <ol>
        <li>הרקמה חשופה לפגיעה חוזרת שוב ושוב.</li>
        <li>הגוף נמצא במצב דלקתי נרחב ואין לו מספיק אנרגיה לטפל בכל הדלקות ואז הוא ממש מתעדף היכן לטפל קודם.</li>
        <li>הגוף נמצא במצב של סטרס (לחץ), כרוני ואין לו "פנאי" להתעסק בריפוי דלקת.</li>
        <li>הגוף שלנו פועל על פי שתי מערכות פעולה עיקריות והן: המערכת הסימפטטית והמערכת הפארא-סימפטטית.</li>
      </ol>
      <p><a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A1%D7%A4%D7%90-%D7%A2%D7%99%D7%A1%D7%95%D7%99%D7%99%D7%9D-%D7%95%D7%98%D7%99%D7%A4%D7%95%D7%9C%D7%99-%D7%92%D7%95%D7%A3/%D7%90%D7%94%D7%A8%D7%95%D7%9F-%D7%99%D7%95%D7%A4%D7%94-%D7%9E%D7%95%D7%9E%D7%97%D7%94-%D7%9C%D7%A9%D7%99%D7%A7%D7%95%D7%9D-%D7%90%D7%95%D7%A8%D7%AA%D7%95%D7%A4%D7%93%D7%99-%D7%95%D7%A2%D7%99%D7%A1%D7%95%D7%99-%D7%A8%D7%A4%D7%95%D7%90%D7%99"><u>המערכת הפארא-סימפטטית</u> </a>פועלת כשאנחנו ברגיעה ובזמן שהיא פועלת הגוף שלנו מאוד יעיל בטיפול בדלקות.</p>
      <p>מצד שני, <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A1%D7%A4%D7%90-%D7%A2%D7%99%D7%A1%D7%95%D7%99%D7%99%D7%9D-%D7%95%D7%98%D7%99%D7%A4%D7%95%D7%9C%D7%99-%D7%92%D7%95%D7%A3/%D7%90%D7%94%D7%A8%D7%95%D7%9F-%D7%99%D7%95%D7%A4%D7%94-%D7%9E%D7%95%D7%9E%D7%97%D7%94-%D7%9C%D7%A9%D7%99%D7%A7%D7%95%D7%9D-%D7%90%D7%95%D7%A8%D7%AA%D7%95%D7%A4%D7%93%D7%99-%D7%95%D7%A2%D7%99%D7%A1%D7%95%D7%99-%D7%A8%D7%A4%D7%95%D7%90%D7%99"><u>המערכת הסימפטטית</u></a> פועלת כשהגוף שלנו במצב של לחץ וסטרס ובמצב זה לגוף שלנו אין פנאי לטפל עכשיו בדברים "לא חשובים" כמו דלקת, פינוי רעלים ופסולת, שימוש וניצול רקמות שומן.</p>
      <p>הבעיה מתעוררת כשאנחנו נמצאים רוב שעות היום בלחץ (בגלל בפקקים, המצב הפוליטי, המצב הביטחוני, הילדים…) ואז אנחנו לא מאפשרים לגוף שלנו לטפל בדלקת ומתפתחת דלקת כרונית.</p>
      <p> </p>
      <p>
        <b>מה קורה בגוף כשיש לנו דלקת?</b>
      </p>
      <p>לאורך כל הגוף שלנו, המערכות, האיברים והתאים, מפוזרים חיישנים שהמטרה שלהם היא לזהות האם ישנה פגיעה ברקמה.</p>
      <p>פגיעה ברקמה יכולה להגיע ממקור חיצוני (מכה, שריטה, חבלה…), או ממקור פנימי (זיהום, חומציות יתר, חיידק או וירוס אלים…). ברגע שאותם חיישנים מזהים שישנה פגיעה ברקמה, הם מפעילים אזעקה שהמטרה שלה זה לגייס כמה שיותר מהר את התותחים הכבדים של המערכת החיסונית.</p>
      <p> </p>
      <p>חשוב להבהיר כי החיישנים הללו עצמם הם תאים של המערכת החיסונית והם כבר עושים את תהליך הריפוי הראשוני ברגע שישנה פגיעה אבל הפעולה שלהם חלשה והם זקוקים לחלק אחר של המערכת החיסונית כדי לטפל בבעיה עד תום. אותה אזעקה שהחיישנים הללו שולחים היא בעצם גופנים קטנטנים שנקראים ציטוקינים שנשלחים למחזור הדם כדי לגייס כמה שיותר תאי דם לבנים לאזור הפגיעה. בזמן הזה הגוף מכין את מקום הפגיעה לכניסה של תאי הדם הלבנים כדי לאפשר להם לטפל בדלקת באופו יעיל כמה שיותר.</p>
      <p>
        <b>איך הגוף מכין את המקום?</b>
      </p>
      <p>הוא מרחיב את כלי הדם באזור כדי לאפשר כניסה של כמות גדולה של דם לאזור הפגיעה, דבר שגורם לאודם ונפיחות באזור הפגיעה. ברגע שהתותחים הכבדים של מערכת החיסון מגיעים לאזור, הם מתחילים מיד בחיסול הגורם לדלקת ובחיסול הרקמה הפגועה עצמה.</p>
      <p>גם הפעולה הזאת בעצמה פוגעת ברקמות הבריאות מסביב לאזור הדלקת ולכן ישנו עוד גורם מאוד חשוב בתהליך הדלקתי שהמטרה שלו היא לעצור את התהליך הדלקתי כדי להפסיק את הפגיעה ולאפשר לגוף לחדש את הרקמות האופן טבעי. כשזה קורה אנחנו מתחילים להרגיש רגיעה בתסמינים (פחות כואב, פחות אדום, פחות רגיש), ולפעמים אנחנו גם רואים מוגלה שמצטברת על גבי אזור הדלקת שהיא בעצם תערובת של תאים מתים (של מערכת החיסון, של הרקמה הפגועה וכד'…).</p>
      <p>
        <b>איך מצב דלקתי משפיע באופן ישיר על רמות האנרגיה שלנו והמשקל שלנו?</b>
      </p>
      <p>ישנן כמה פעולות שדורשות מהגוף שלנו הרבה אנרגיה והן:</p>
      <ul>
        <li>לעכל מזון מורכב (בשר, פחמימות מורכבות)</li>
        <li>להרגיש רגשות שליליים (כעס, קנאה, טינה…)</li>
        <li>פעילות גופנית</li>
        <li>טיפול במצבי לחץ וסטרס</li>
        <li>לטפל בדלקת</li>
      </ul>
      <p>כל הפעולות הללו הן פעולות טבעיות לחלוטין שהגוף שלנו אמור ויודע להתמודד איתן טוב אבל הבעיה מתחילה, כמו תמיד, כשאין איזון!</p>
      <p>חוסר האיזון אצל רובינו מתרכז בעיקר בכל מה שקשור לאכילה לא מסודרת ולא טבעית, לרגשות שליליים ולהתמודדות במצבי לחץ וסטרס.</p>
      <p>ישנם גם אנשים שעושים פעילות גופנית מוגזמת שגם מוסיפה "חוסר אנרגיה" למשוואה אבל אלו מקרים מעטים בהשוואה לאחרים.</p>
      <p>במקרה כזה של חוסר איזון, לגוף פשוט אין מספיק אנרגיה כדי לטפל בדלקות הנרחבות בגוף שלנו.</p>
      <p>
        <b>איך זה קשור באופן ישיר למשקל שלנו?</b>
      </p>
      <p>במקרים בהם הגוף שלנו רואה כי אין לו מספיק זמן ואנרגיה לטפל בדלקת, הוא חייב לפעול בדרך אחרת כדי למנוע נזק לרקמות ולאיברים ואחת הדרכים היעילות ביותר שלו לעשות זאת היא ע"י אגירה של נוזלים באזור הדלקתי ושמירה של הפסולת ברקמות שומן. זאת גם הסיבה שפעמים רבות כשאנחנו מחליטים לקחת את עצמינו בידיים, להירגע ולאכול כמו שצריך, אנחנו הרבה פעמים רואים בהתחלה ירידה מהירה של משקל שנובעת בעיקר מאיבוד רב של נוזלים שהצטברו אצלנו וזאת לא רמאות – זאת ירידה טבעית ונכונה במשקל שמראה על ניקוי. במקרה שאנחנו לא לוקחים את עצמינו בידיים ולא משנים את אורח החיים לטובה, הגוף ימשיך לאגור נוזלים ולמוסס את הפסולת והרעלים ברקמות שומן ואנחנו נעלה במשקל ו/או יהיה לנו מאוד קשה לרדת במשקל.</p>
      <p>זאת גם הסיבה שכל כך הרבה פעמים אנשים מתוסכלים שהם לא מצליחים לרדת במשקל למרות שהם אוכלים ממש מעט וממש דל קלוריות… כל עוד הגוף שלהם בסטרס והמערכת הסימפטטית פועלת, הם פשוט לא ירדו במשקל ורק יגרמו לעצמם נזק.</p>
      <p>
        <b>איך תדעו אם אתם סובלים מדלקת כרונית?</b>
      </p>
      <p>האמת שזה די פשוט , יש כמה סימנים מאוד ברורים לדלקת כרונית והם:</p>
      <ul>
        <li>משקל עקשן ועודף שלא יורד למרות ניסיונות דיאטה שונים</li>
        <li>עייפות ותשישות כרונית לאורך שעות רבות מהיום</li>
        <li>כאבים כרונים בנקודות מסוימות בגוף</li>
        <li>ערכים חריגים בבדיקות הדם שמסמנים על דלקת</li>
      </ul>
      <p>אם אתם מרגישים שאתם משתייכים לאחת מהקטגוריות הללו, כנראה שגם אתם סובלים מדלקת כרונית.</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A1%D7%A4%D7%90-%D7%A2%D7%99%D7%A1%D7%95%D7%99%D7%99%D7%9D-%D7%95%D7%98%D7%99%D7%A4%D7%95%D7%9C%D7%99-%D7%92%D7%95%D7%A3/%D7%90%D7%94%D7%A8%D7%95%D7%9F-%D7%99%D7%95%D7%A4%D7%94-%D7%9E%D7%95%D7%9E%D7%97%D7%94-%D7%9C%D7%A9%D7%99%D7%A7%D7%95%D7%9D-%D7%90%D7%95%D7%A8%D7%AA%D7%95%D7%A4%D7%93%D7%99-%D7%95%D7%A2%D7%99%D7%A1%D7%95%D7%99-%D7%A8%D7%A4%D7%95%D7%90%D7%99">הכותב אהרון יופה הוא מומחה בתחום הרפואה המשלימה לפרטים נוספים לחצו כאןר</a>
      </p>
      <p> </p>
      <p> </p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F?utm_content=LinksUnderArticles">מחפשים עורכי דין לרשימה המלאה כנסו כאן</a>
      </p>
    </article>
  </body>
</html>