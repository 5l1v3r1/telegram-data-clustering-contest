<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905150/biglia-ex-anderlecht-maakt-zich-onpopulair-bij-fans-met-smartphone.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T11:45:00+00:00"/>
    <meta property="og:title" content="Biglia (ex-Anderlecht) maakt zich onpopulair bij fans met... smartphone"/>
    <meta property="og:description" content="Het gaat dit seizoen absoluut niet goed met AC Milan. De troepen van coach Stefano Pioli staan amper dertiende in de Serie A, maar hielden zaterdag wel Napoli op een 1-1. Lucas Biglia en Ante Rebic maakten zich al voor die match onpopulair bij de fans."/>
  </head>
  <body>
    <article>
      <h1>Biglia (ex-Anderlecht) maakt zich onpopulair bij fans met... smartphone</h1>
      <address>
        <time datetime="2019-11-25T11:45:00+00:00">25 Nov 2019, 11:45</time>
      </address>
      <p>
        <b>Het gaat dit seizoen absoluut niet goed met AC Milan. De troepen van coach Stefano Pioli staan amper dertiende in de Serie A, maar hielden zaterdag wel Napoli op een 1-1. Lucas Biglia en Ante Rebic maakten zich al voor die match onpopulair bij de fans.</b>
      </p>
      <p>Het Italiaanse <i>Sky Sports </i>heeft toegang tot de kleedkamers en mag daar filmen. Zo zagen de fans van AC Milan dat Biglia en Rebic nog vlak voor de wedstrijd op hun smartphone zaten. 'Een gebrek aan focus', klinkt het bij die fans.</p>
      <p>De fans van Milan zoeken wel al langer een stok om mee te slaan, want Biglia wordt gezien als één van de exponenten van de malaise. Van <i>La Gazzetta dello Sport </i>kreeg hij ook maar een vijf op tien voor zijn wedstrijd, waarin hij na 73 minuten werd gewisseld. Bij de goal van Napoli greep hij dan ook niet doortastend in.</p>
      <figure>
        <iframe data-src="https://twitter.com/ElevenSportsBEn/status/1198292280861323265?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Op het einde van het seizoen is de 33-jarige Argentijn einde contract bij Milan. De kans dat hij een nieuw contract krijgt is nihil. Momenteel verdient hij een dikke drie miljoen euro per jaar bij Milan.</p>
      <figure>
        <iframe data-src="https://twitter.com/WillemHaak/status/1198676477543358466?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/890048/verschueren-geeft-toe-we-beslisten-om-biglia-niet-te-nemen-.html?itm_source=www.voetbalprimeur.be&amp;itm_medium=highlighted-content">Verschueren geeft toe: “We beslisten om Biglia niet te nemen”</a></aside>
    </article>
  </body>
</html>