<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/743539"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T11:22:00+00:00"/>
    <meta property="og:title" content="ดินสไลด์สะพานขาดน้ำท่วมอิตาลี"/>
    <meta property="og:description" content="พบสะพานทางหลวงขาดสะบั้นเพราะดินสไลด์ทางตอนเหนือของอิตาลี จากน้ำท่วมฝนตกหนักในอิตาลีและฝรั่งเศสพบผู้เสียชีวิตแล้ว 3 ศพ"/>
  </head>
  <body>
    <article>
      <h1>ดินสไลด์สะพานขาดน้ำท่วมอิตาลี</h1>
      <address>
        <time datetime="2019-11-25T11:22:00+00:00">25 Nov 2019, 11:22</time>
      </address>
      <slideshow>
        <figure>
          <img src="https://www.dailynews.co.th/admin/upload/20191125/news_WTdZZdvEUZ183348_533.jpg?v=20191126047"/>
        </figure>
        <figure>
          <img src="https://www.dailynews.co.th/admin/upload/20191125/news_FzAaMTypKa183350_533.jpg?v=20191126047"/>
        </figure>
      </slideshow>
      <p>
        <b>พบสะพานทางหลวงขาดสะบั้นเพราะดินสไลด์ทางตอนเหนือของอิตาลี จากน้ำท่วมฝนตกหนักในอิตาลีและฝรั่งเศสพบผู้เสียชีวิตแล้ว 3 ศพ</b>
      </p>
      <p>สำนักข่าวเอเอฟพีรายงานเมื่อวันที่ 25 พ.ย.ว่า ฝนตกหนักและน้ำท่วมทางตอนเหนือของอิตาลีและภาคใต้ของฝรั่งเศสคร่าชีวิตผู้คนไปแล้ว 3 ศพและสูญหายอีก 2 คนในช่วงสองสัปดาห์ที่สภาพอากาศแปรปรวนพัดกระหน่ำประเทศในยุโรป รวมถึงเหตุสะพานทางหลวงขาดสะบั้น ซึ่งเป็นสะพานเชื่อมต่อทางหลวงสายเอ6ใกล้กับเมืองซาโวนาในเขตลิกูเรียทางเหนือของอิตาลี เขตติดต่อระหว่างเมืองตูรินของอิตาลีกับฝรั่งเศส ชิ้นส่วนของสะพานทางหลวงระยะทางประมาณ 30 เมตรขาดหายไป คาดว่าอาจเป็นเพราะดินสไลด์ แต่หน่วยฉุกเฉินยังไม่พบเหยื่อผู้เคราะห์ร้ายในที่เกิดเหตุ แต่ได้ใช้สุนัขดมกลิ่นและเฮลิคอปเตอร์ในการค้นหาเหยื่อผู้เคราะห์ร้ายแล้ว<br/>ภาพของสะพานทางหลวงขาดสะท้อนให้เห็นถึงภาพจำของเหตุสะพานทางหลวงโมแรนดีพังถล่มเมื่อปีที่แล้วที่เมืองเจนัว ชิ้นส่วนสะพานยาว 50 กม.พังถล่มลงมาจนทำให้มีผู้เสียชีวิตอย่างน้อย 43ศพ<br/>ที่เขตเพียมอนเตของอิตาลี หญิงวัย 52 ปีสูญหายหลังรถยนต์ของเธอถูกกระแสน้ำที่เอ่อล้นตลิ่งแม่น้ำพัดหายไปจนมาพบศพว่าเสียชีวิตแล้วเมื่อวันอาทิตย์ที่ผ่านมา แต่สื่อท้องถิ่นรายงานด้วยว่า มีสองคนในรถที่ถูกกระแสน้ำพัดไปเช่นแต่พวกเขาสามารถหนีออกมาได้ทัน ส่วนพื้นที่ที่ได้รับความเสียหายมากที่สุดของอิตาลี คือเมืองอเลสซานเดรียทางใต้ของเมืองตูริน เจ้าหน้าที่ต้องสั่งอพยพผู้คน 200 คนไปอยู่ในพื้นที่ปลอดภัย แต่อีก 600 คนยังตกค้างอยู่ในพื้นที่ประสบอุทกภัย และสูญหาย 1 คน<br/><br/>เครดิตภาพAFP<br/> </p>
    </article>
  </body>
</html>