<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151934/"/>
    <meta property="og:site_name" content="AgroNews"/>
    <meta property="article:published_time" content="2019-11-25T11:49:00+00:00"/>
    <meta property="og:title" content="Експорт тваринницької продукції до ЄС може зупинитися"/>
    <meta property="og:description" content="Україна не зможе з 2022 року експортувати свою тваринницьку продукцію до Європейського Союзу, якщо не приведе своє законодавство та нормативні документи у відповідність до нового регламенту ЄС. Про це заявив національний координатор проекту Продовольчої та сільськогосподарської організації ООН..."/>
  </head>
  <body>
    <article>
      <h1>Експорт тваринницької продукції до ЄС може зупинитися</h1>
      <address><time datetime="2019-11-25T11:49:00+00:00">25 Nov 2019, 11:49</time> by <a rel="author">agronews.uaode/author</a></address>
      <p>
        <b>Україна не зможе з 2022 року експортувати свою тваринницьку продукцію до Європейського Союзу, якщо не приведе своє законодавство та нормативні документи у відповідність до нового регламенту ЄС. Про це заявив національний координатор проекту Продовольчої та сільськогосподарської організації ООН (FAO) Віталій Башинський, повідомляє <a href="https://www.ukrinform.ua/rubric-economy/2823634-eksport-tvarinnickoi-produkcii-do-es-moze-zupinitisa-z-2022-roku.html">Укрінформ</a>.</b>
      </p>
      <p>“Якщо Україна не ухвалить законодавчих актів стосовно благополуччя тварин та антибіотикорезистентності, у 2022 році, коли вступить в дію новий регламент ЄС, експорт (тваринницької продукції — ред.) з України буде обмежений”, – сказав Башинський.</p>
      <p>Він зазначив, що сьогодні в Україні вже широкомасштабно застосовується програма державного моніторингу залишків ветеринарних препаратів та інших забруднювачів у продукції тваринного походження.</p>
      <p>“Саме завдяки цій роботі Україна на сьогодні є експортером своєї тваринницької продукції до ЄС”, – наголосив експерт FAO.</p>
      <p>Згідно з даними Держстату, за 9 місяців 2019 року Україна експортувала живих тварин та продуктів тваринного походження на 958,7 млн доларів, що на 8,2% більше у порівнянні з аналогічним періодом минулого року. Зокрема, до країн ЄС за січень-вересень 2019 року було експортовано цієї продукції на 258,1 млн доларів, на 10,2% менше, ніж за 9 місяців 2018 року.</p>
    </article>
  </body>
</html>