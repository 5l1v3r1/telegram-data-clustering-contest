<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549881.html/%D8%A7%D8%B9%D8%B2%D8%A7%D9%85-5-%D9%87%D8%B2%D8%A7%D8%B1-%D8%AF%D8%A7%D9%86%D8%B4-%D8%A2%D9%85%D9%88%D8%B2-%D9%84%D8%B1%D8%B3%D8%AA%D8%A7%D9%86%DB%8C-%D8%A8%D9%87-%D8%A7%D8%B1%D8%AF%D9%88%DB%8C-%D8%B1%D8%A7%D9%87%DB%8C%D8%A7%D9%86-%D9%86%D9%88%D8%B1-%D8%AE%D8%AF%D9%85%D8%A7%D8%AA-%D8%A7%D8%AC%D8%AA%D9%85%D8%A7%D8%B9%DB%8C-%D8%A8%D9%87-%D9%85%D9%86%D8%A7%D8%B7%D9%82-%D9%85%D8%AD%D8%B1%D9%88%D9%85-%D8%A7%D8%B1%D8%A7%D8%A6%D9%87-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T11:25:00+00:00"/>
    <meta property="og:title" content="اعزام 5 هزار دانش آموز لرستانی به اردوی راهیان نور/خدمات اجتماعی به مناطق محروم ارائه می‌شود"/>
    <meta property="og:description" content="مسئول اردویی راهیان نور و گردشگری سپاه حضرت ابوالفضل(ع) لرستان گفت: ۵ هزار دانش آموز لرستانی تا پایان امسال به اردوی راهیان نور اعزام می‌شوند."/>
  </head>
  <body>
    <article>
      <h1>اعزام 5 هزار دانش آموز لرستانی به اردوی راهیان نور/خدمات اجتماعی به مناطق محروم ارائه می‌شود</h1>
      <h2>مسئول اردوی و گردشگری سپاه لرستان:</h2>
      <address>
        <time datetime="2019-11-25T11:25:00+00:00">25 Nov 2019, 11:25</time>
      </address>
      <p>مسئول اردویی راهیان نور و گردشگری سپاه حضرت ابوالفضل(ع) لرستان گفت: ۵ هزار دانش آموز لرستانی تا پایان امسال به اردوی راهیان نور اعزام می‌شوند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مرتضی سپهوند در گفت‌وگو با خبرنگار <a href="http://safiraflak.ir/?p=2086">سفیرافلاک </a>اظهارداشت: سال گذشته ۱۲ هزار و ۶۰۰ نفر به راهیان نور اعزام شدند که این افراد از بسیج دانش آموزی، دانشجویی و عموم مردم بوده اند.</p>
      <p>وی با اشاره به اعزام ۷۵۰۰ نفر از بسیج دانش آموزی و ۱۶۰۰ نفر از دانشجویان به اردوهای راهیان نور افزود: ۳۵۰۰ نفر در سال ۹۷به مناطق جنوب غرب اعزام شدند.</p>
      <p>مسئول اردویی راهیان نور و گردشگری سپاه حضرت ابوالفضل (ع ) لرستان با بیان اینکه راهیان نور دانش آموزان در سال ۹۸ آغاز شده است عنوان کرد: تا پایان سال ۹۸ تعداد ۵ هزار نفر دانش آموز به راهیان نور اعزام می شوند پس از اعزام دانش آموزان نوبت دانشجویان است که تعداد ۱۵۰۰ نفر دانشجو اعزامی خواهیم داشت و سپس از عموم مردم به تعداد ۲ هزار نفر به مناطق عملیات اعزام می شوند.</p>
      <p>وی بیان کرد: اردوهای راهیان نور۳ روزه و۴ روزه خواهند بود که ۳ روزه برای دانش آموزان و عموم مردم است و ۴ روزه برای دانشجویان در نظر گرفته شده است.</p>
      <p>سپهوند گفت: در تابستان و بهار تعداد ۱۲۰۰ نفر به منطقه غرب کشور اعزام شدند و از مناطق عملیات بازی درازه و مرصاد بازدید کردند.</p>
      <p>وی خاطر نشان کرد: برای نوروز امسال سپاه استان در نظر دارد تعداد ۵۰۰ نفر از عموم مردم که با خودروهای شخصی خودشان به مناطق عملیاتی جنوب کشور می آیند اسکان دهد البته هزینه غذا با خانواده هاست.</p>
      <p>مسئول اردویی راهیان نور و گردشگری سپاه حضرت ابوالفضل (ع ) لرستان اظهارداشت: دانش آموزان و عموم مردم از مناطق اروند، شلمچه، دهلاویه و هویزه بازدید می کنند و دانشجویان علاوه بر اینها از مناطق فکه و طلایه بازدید خواهند کرد.</p>
      <p>وی هدف از راهیان نور را انتقال فرهنگ ایثار و شهادت به نسل آینده انقلاب اسلامی دانست و افزود: طبق فرمایشات رهبری راهیان نور فن آوری است و بزرگترین برنامه فرهنگی طبق سخنان مقام معظم رهبری در برابر تهاجم فرهنگی همین راهیان نور است و همچنین حفظ روحیه ایثار و شهادت در بین مردم است.</p>
      <p>سپهوند تصریح کرد: با توجه به فرمایش اینکه رهبری مبنی بر اینکه در راهیان نور خدمات اجتماعی به مناطق محروم ارائه شود گردشگری سپاه استان در نظردارد عید امسال دو منزل از منطقه فقیر نشین و حاشیه شهر را بازسازی کند و به این منطقه خدمات اجتماعی ارائه دهد.</p>
      <p>وی عنوان کرد: هزینه ارائه خدمات اجتماعی منطقه فقر نشین را خیرین و خادمین شهدا متحمل می شوند و منازل آنها با هزینه خیرین و خادمین شهدا بازسازی می شوند در سال ۹۷ یک منزل از مناطق محروم بازسازی شد.</p>
      <p>انتهای پیام/</p>
    </article>
  </body>
</html>