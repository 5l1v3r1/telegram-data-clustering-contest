<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/ejjeli-lehulestol-ovja-a-gyumolcsfait/187271"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-25T11:30:00+00:00"/>
    <meta property="og:title" content="Éjjeli lehűléstől óvja a gyümölcsfáit!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Éjjeli lehűléstől óvja a gyümölcsfáit!</mark>
      </h1>
      <address><time datetime="2019-11-25T11:30:00+00:00">25 Nov 2019, 11:30</time> by <a rel="author">Bors</a></address>
      <p>
        <b>A fák legérzékenyebb része a gyökérnyak, a kajszibarackfák törzsét ezért bemeszelik. </b>
        <b>A fák legérzékenyebb része a gyökérnyak, a kajszibarackfák törzsét ezért bemeszelik.</b>
      </p>
      <p>A hazánkban honos gyümölcsfák lombhullástól rügyfakadásig nyugalmi állapotban vannak, ennek ellenére nem mondhatni, hogy nem kellene gondoskodni a védelmükről a tél közeledtével – tanácsolja Bálint gazda. A frissen kiültetett és az egy-két éves csemetéket célszerű védeni. A fák legérzékenyebb része a gyökérnyak. Gyakran láthatjuk, hogy a fagyérzékeny kajszibarackfák törzsét bemeszelik. Ez azért fontos, mert a törzs napközben felmelegszik, éjjel pedig lehűl, így fagykár keletkezik.</p>
      <figure>
        <img src="http://media.borsonline.hu/cikk/20/192888/big-lead/650x360/2033477_shutterstock-1061433770.jpg"/>
        <figcaption>A fák legérzékenyebb része a gyökérnyak, a kajszibarackfák törzsét ezért bemeszelik © Shutterstock</figcaption>
      </figure>
      <p>A fagy okozta repedések először még jelentéktelenül kicsik, de évről évre nőnek, és megtapadnak bennük a kártékony rovarok és gombák. A gyümölcsfák téli védelméhez tartozik a fák késő őszi permetezése is. Szedjük össze a leveleket, mert azokban is megtapadnak a kártevők! Ahol a kert nincs bekerítve, ott gondot okozhatnak a nyulak, őzek, szarvasok is. Ellenük dróthálóval, náddal vagy kerítéssel védekezzünk.</p>
    </article>
  </body>
</html>