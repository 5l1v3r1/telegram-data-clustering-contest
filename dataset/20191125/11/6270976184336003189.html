<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/25/dlya-89-ukrayintsiv-sprava-gandzyuk-osobysto-vazhlyva-opytuvannya/"/>
    <meta property="og:site_name" content="Рубрика"/>
    <meta property="article:published_time" content="2019-11-25T11:42:23+00:00"/>
    <meta property="og:title" content="Для 89% українців справа Гандзюк особисто важлива, - опитування"/>
    <meta property="og:description" content="Для 89% українців справа Гандзюк особисто важлива. Крім того, більшість українців підтримують боротьбу активістів проти свавілля та зловживань влади і правоохоронців. Про це свідчить дослідження громадської думки за листопад, проведене фондом “Демократичні ініціативи” імені Ілька Кучеріва спільно з Київським міжнародним інститутом соціології. Соціологи підтвердили, що 84% громадян вважають напади на громадських активістів важливою проблемою, а 77% опитаних […]"/>
  </head>
  <body>
    <article>
      <h1>Для 89% українців справа Гандзюк особисто важлива, - опитування</h1>
      <address><time datetime="2019-11-25T11:42:23+00:00">25 Nov 2019, 11:42</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/08/39108265_279117629556561_4291119838526439424_o-1-860x580-c-1.jpg"/>
      </figure>
      <p>
        <b>
          <b>Для 89% українців справа Гандзюк особисто важлива. Крім того, більшість українців підтримують боротьбу активістів проти свавілля та зловживань влади і правоохоронців.</b>
        </b>
      </p>
      <p>Про це свідчить <a href="https://dif.org.ua/uploads/pdf/3392278205ddb9ac50d65e5.92142302.pdf">дослідження</a> громадської думки за листопад, проведене фондом “Демократичні ініціативи” імені Ілька Кучеріва спільно з Київським міжнародним інститутом соціології.</p>
      <p>Соціологи підтвердили, що 84% громадян вважають напади на громадських активістів важливою проблемою, а 77% опитаних певні, що бути громадським активістом в Україні небезпечно. Лише 14% впевнені в тому, що громадянський активізм – цілком безпечна справа.</p>
      <p>Також дослідження продемонструвало, що кожен третій українець знайомий з діяльністю ініціативи «Хто замовив Катю Гандзюк?» і 85% підтримують цю діяльність.</p>
      <p>Водночас ефективними дії правоохоронних органів щодо справи Каті вважають лише 9%, а 75% оцінюють дії правоохоронців як неефективні.</p>
      <p>89% опитаних заявили, що для них особисто важливо, щоб розслідування цієї справи довели до кінця. Це означає, що розслідування справи Гандзюк – це одна з головних вимог українців до нової влади.</p>
      <p>Також повідомляється, що <a href="https://rubryka.com/2019/11/25/ukrayintsi-staly-girshe-stavytys-do-neprofesijnyh-politykiv-dolslidzhennya/">українці стали гірше ставитись до непрофесійних політиків.</a></p>
    </article>
  </body>
</html>