<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/psz-prelomio-nejmaru-sloboda-mbapeu-nikad-vidjeno-u-svetskom-fudbalu-393702.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T11:52:00+00:00"/>
    <meta property="og:title" content="PSŽ prelomio - Nejmaru sloboda, Mbapeu nikad viđeno u svetskom fudbalu!"/>
    <meta property="og:description" content="Moraju da stave Francuza u centar projekta, poslednje vesti ohrabrenje za navijače..."/>
  </head>
  <body>
    <article>
      <h1>PSŽ prelomio - Nejmaru sloboda, Mbapeu nikad viđeno u svetskom fudbalu!</h1>
      <h2>Moraju da stave Francuza u centar projekta, poslednje vesti ohrabrenje za navijače...</h2>
      <address><time datetime="2019-11-25T11:52:00+00:00">25 Nov 2019, 11:52</time> by <a rel="author">Vladimir Stojanović</a></address>
      <p>Kako sada stvari stoje, pregovori Mbapea i Pari Sen Žermena ne teku loše, iako je bilo informacija da je obavesti klub kako neće produžiti obavezu do 2022.<br/><br/>Leonardo u tajnosti razgovara sa porodicom, zatim sa ujakom Mbapea koji je trener u Sedanu i uzor Kilijanu, ali i sa advokatom Delfinom Verbejeden koja vodi računa o finansijama Kilijana Mbapea.<br/><br/>Ono što je ključ je da PSŽ ima nameru da Mbapea postavi u centar projekta što je tražio. Dakle, da bude najbitniji igrač tima, što sada nije, ili misli da nije, pošto Tuhel ipak smatra Nejmara za ključ.<br/><br/>Nejmar će biti prodat, PSŽ čeka da se Barselona vrati za sto, a sav dobijeni novac, uložiće u Mbapeovu platu.<br/><br/>Šta to znači. Oni i dalje veruju da će za Nejmara dobiti oko 200 miliona evra, čak 222 koje su i platili Barseloni, a plan je da Mbape postane najplaćeniji igrač na svetu. To znači oko 40 miliona po godini, nešto više, da pretekne Mesija. PSŽ smatra da bi na taj način pokazali da je Mbape najbolji igrač na svetu, odnosno da preuzima palicu od Argentinca.<br/><br/>Real neće odustati, navodno i Perez smatra da bi Mbape morao da ima ogromnu platu, ali sa druge strane, sigurno neće platiti 300 miliona evra za koje bi PSŽ pustio Mbapea, ako odbije da produži ugovor.<br/><br/>I tu dolazimo do ključa cele priče, Mbape ima obavezu do 2022. PSŽ ne može da dozvoli da uđe u poslednju godinu ugovora, a opet ne želi da ga proda, ako budu prinuđeni tražiće neverovatan novac.<br/><br/>Iz Španije stižu vesti da bi kompletan transfer, računajući i Mbapeovu platu, koštao oko pola milijarde evra i da bi uništio finansijsku stabilnost Reala, tim pre što su podigli kredit za novi stadion, koji istina neće plaćati do 2026. ali će biti kamen oko vrata klubu i uticati na neke druge finansijske odluke na duži period.<br/><br/>Videćemo šta će biti od svega Mbape stiže sa Parižanima na "Bernabeu" u Ligi šampiona, oporavio se i Nejmar, videćemo hoće li susret u Madridu poslužiti i za razgovore Pereza sa Parižanima sa kojima ima veoma dobre odnose...</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/barselona-u-nevolji-hoce-li-ceh-stici-na-naplatu-u-najgorem-mogucem-trenutku-393698.html"/>
        <a href="https://www.sportske.net/vest/transferi/srbin-resenje-za-junajtedove-probleme-u-ofanzivi-393620.html"/>
        <a href="https://www.sportske.net/vest/medjunarodni-fudbal/navijaci-poslali-jasnu-poruku-bejlu-393587.html"/>
        <a href="https://www.sportske.net/vest/medjunarodni-fudbal/primera-real-bolji-od-sosijedada-posle-preokreta-zvizduci-za-bejla-jovicu-ni-minut-393579.html"/>
        <a href="https://www.sportske.net/vest/medjunarodni-fudbal/primera-barsa-se-mucila-protiv-fenjerasa-cast-spasio-vidal-393519.html"/>
      </related>
    </article>
  </body>
</html>