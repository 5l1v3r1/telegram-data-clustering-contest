<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/match-manchester-siti-shahtar-obslugovuvatime-slovenskiy-arbitr-330784_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T11:30:00+00:00"/>
    <meta property="og:title" content="Матч &quot;Манчестер Сіті&quot; - &quot;Шахтар&quot; обслуговуватиме словенський арбітр"/>
    <meta property="og:description" content="Славко Вінчіч вже працював на поєдинках українських команд."/>
  </head>
  <body>
    <article>
      <h1>Матч "Манчестер Сіті" - "Шахтар" обслуговуватиме словенський арбітр</h1>
      <h2>Славко Вінчіч вже працював на поєдинках українських команд.</h2>
      <address>
        <time datetime="2019-11-25T11:30:00+00:00">25 Nov 2019, 11:30</time>
      </address>
      <p>Головним арбітром матчу між "Манчестер Сіті" і донецьким "Шахтарем" у п'ятому турі групового етапу <b><a href="https://dt.ua/SPORT/bukmekeri-zrobili-prognoz-na-match-shahtarya-proti-man-siti-u-lizi-chempioniv-330671_.html">Ліги чемпіонів</a></b> призначений словенець Славко Вінчіч, передає офіційний сайт УЄФА.</p>
      <p>Боковими рефері будуть Томаж Кланчнік і Андраж Ковачич. Четвертий арбітр - Радо Обренович.</p>
      <p>У свій час Вінчіч вже обслуговував матчі українських команд в єврокубках. У 2015 році Славко працював на першому поєдинку 1/16 фіналу Ліги Європи між київським "Динамо" і французьким "Генгамом". Тоді рефері показав гравцям киян дві червоні картки, а "Динамо" в результаті поступилося з рахунком 1:2.</p>
      <p>Також Вінчіч у 2017-му судив матч "Шахтаря" проти "Сельти" в 1/16 фіналу Ліги Європи. "Гірники" програли в основний час 0:1, а в екстра-таймах пропустили другий гол і покинули турнір.</p>
      <p>Матч між "Шахтарем" і "Манчестер Сіті" відбудеться на стадіоні "Етыхад" в Манчестері у вівторок, 26 листопада.</p>
      <p>Після чотирьох турів "Манчестер Сіті" йде на першому місці, маючи у своєму активі 10 очок. "Шахтар" розташувався на другій сходинці з п'ятьма очками, "Динамо" Загреб також має п'ять очок, у "Аталанти" - одне.</p>
      <p>Раніше повідомлялося про те, що <b><a href="https://dt.ua/SPORT/bukmekeri-zrobili-prognoz-na-match-shahtarya-proti-man-siti-u-lizi-chempioniv-330671_.html">букмекери зробили прогноз на матч "Шахтаря" проти "Ман Сіті" у Лізі чемпіонів</a></b>.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>