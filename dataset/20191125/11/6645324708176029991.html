<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/business/pravili-sme-poveche-filmi-i-televizionni-predavanija-prez-tretoto-trimesechie-news_1409444.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T11:08:00+00:00"/>
    <meta property="og:title" content="Правили сме повече филми и телевизионни предавания през третото тримесечие"/>
    <meta property="og:description" content="Общият индекс на оборота за сектор „Създаване и разпространение на информация и творчески продукти; Далекосъобщения“ нараства с 3."/>
  </head>
  <body>
    <article>
      <h1>Правили сме повече филми и телевизионни предавания през третото тримесечие</h1>
      <address><time datetime="2019-11-25T11:08:00+00:00">25 Nov 2019, 11:08</time> by <a rel="author" href="https://www.actualno.com/editors/uid/184" target="_blank">Спасиана Кирилова</a></address>
      <p>Общият индекс на оборота за сектор „Създаване и разпространение на информация и творчески продукти; Далекосъобщения“ нараства с 3.2% спрямо второто тримесечие на 2019 година. Най-значителен ръст е регистриран при „Производство на филми и телевизионни предавания, звукозаписване и издаване на музика“ (18.1%) и „Издателска дейност“ (9.2%). Намаление е отчетено при „Далекосъобщения“ - с 1.4%. Това съобщиха от <a href="https://www.actualno.com/society/nsi-vsjaka-godina-se-rajdat-mejdu-1000-i-2000-po-malko-bebeta-v-bylgarija-news_1409186.html">Националния статистически институт (НСИ)</a>. <br/><br/><br/>По предварителни данни през третото тримесечие на 2019 г. общият индекс на оборота за сектор „Транспорт, складиране и пощи“, изчислен от сезонно изгладени данни, намалява с 0.6% спрямо второто тримесечие на 2019 година.</p>
      <related>
        <a href="https://www.actualno.com/society/nsi-vsjaka-godina-se-rajdat-mejdu-1000-i-2000-po-malko-bebeta-v-bylgarija-news_1409186.html"/>
      </related>
      <p>Понижение е регистрирано при „Складиране и обработка на товари, спомагателни дейности в транспорта“ (3.4%). Най-значително увеличение се наблюдава при „Въздушен транспорт“ - с 3.1%, и „Воден транспорт“ - с 2.7%. При Други бизнес услуги <a href="https://www.actualno.com/business/nsi-prez-poslednite-12-meseca-ima-pokachvane-na-potrebitelskite-ceni-news_1404251.html">най-съществено повишение спрямо предходното тримесечие</a> се наблюдава при „Рекламна дейност и проучване на пазари“ - с 8.4%, и „Административни офис дейности и друго спомагателно обслужване на стопанската дейност“ - с 6.6%. Спад е регистриран при „Други професионални дейности“ - с 11.0%, и „Юридически дейности; Счетоводни и одиторски дейности, данъчни консултации; Консултантски дейности в областта на управлението“ - с 6.4%. <br/>Общият индекс на календарно изгладените данни на оборота в сектор „Транспорт, складиране и пощи“ нараства с 6.0% в сравнение със същото тримесечие на 2018 година. Увеличение е регистрирано при всички дейности, като то е най-голямо при „Воден транспорт“ - с 53.4%. Общият индекс на оборота за сектор „Създаване и разпространение на информация и творчески продукти; Далекосъобщения“, изчислен от календарно изгладени данни, е със 17.2% по-висок през третото тримесечие на 2019 г. в сравнение със същото тримесечие на 2018 година. Най-съществен ръст се наблюдава при „Производство на филми и телевизионни предавания, звукозаписване и издаване на музика“ (40.2%) и „Дейности в областта на информационните технологии“ (27.5%).</p>
      <related>
        <a href="https://www.actualno.com/business/nsi-prez-poslednite-12-meseca-ima-pokachvane-na-potrebitelskite-ceni-news_1404251.html"/>
      </related>
      <p>При Други бизнес услуги индексите на оборота са по-високи в сравнение с третото тримесечие на 2018 г., като най-голям ръст е отчетен при „Административни офис дейности и друго спомагателно обслужване на стопанската дейност“ - с 28.3%, „Други професионални дейности“ - с 19.1%, и „Дейности по почистване“ - със 17 на сто.</p>
    </article>
  </body>
</html>