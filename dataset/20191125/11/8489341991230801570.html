<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807381/%D8%AD%D9%85%D8%A7%DB%8C%D8%AA-%D8%A7%D8%B2-%D8%A8%D8%A7%D9%86%DA%A9-%D9%85%D8%A7%D8%AF%D8%B1-%DA%A9%D8%B4%D9%88%D8%B1-%D8%AF%D8%B1-%D8%A8%D9%88%D8%AF%D8%AC%D9%87-%DB%B9%DB%B9"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T11:03:00+00:00"/>
    <meta property="og:title" content="علی لاریجانی در دیدار مدیرعامل بانک ملی عنوان کرد: حمایت از بانک مادر کشور در بودجه ۹۹"/>
    <meta property="og:description" content="علی لاریجانی در دیدار مدیرعامل بانک ملی عنوان کرد مواردی که برای رفع مشکلات مالی بانک ملی باید مورد توجه قرار گیرد، می‌توان در بودجه ۹۹ لحاظ کرد."/>
  </head>
  <body>
    <article>
      <h1>علی لاریجانی در دیدار مدیرعامل بانک ملی عنوان کرد: حمایت از بانک مادر کشور در بودجه ۹۹</h1>
      <h2>علی لاریجانی در دیدار مدیرعامل بانک ملی عنوان کرد مواردی که برای رفع مشکلات مالی بانک ملی باید مورد توجه قرار گیرد، می‌توان در بودجه ۹۹ لحاظ کرد.</h2>
      <address>
        <time datetime="2019-11-25T11:03:00+00:00">25 Nov 2019, 11:03</time>
      </address>
      <p> به گزارش گروه سیاسی <a href="https://snn.ir/">خبرگزاری دانشجو</a>، (یکشنبه، ۳ آذر ماه) مدیرعامل و مسئولان بانک ملی با علی لاریجانی، رئیس مجلس شورای اسلامی دیدار و گفتگو کردند.<br/><br/>علی لاریجانی در این نشست با بیان اینکه بانک ملی، بانک مادر کشور است که کارکنان آن زحمات زیادی می‌کشند، یادآور شد: مواردی که برای رفع مشکلات مالی بانک ملی باید مورد توجه قرار گیرد، می‌توان در بودجه ۹۹ لحاظ کرد.<br/><br/>مدیرعامل بانک ملی نیز در این نشست، گزارشی از نحوه عملکرد بانک ملی به رئیس مجلس شورای اسلامی ارائه کرد.<br/><br/>محمدرضا حسین‌زاده گفت: سال گذشته به یک میلیون نفر تسهیلات وام قرض‌الحسنه به مبلغ ۶۰ هزار میلیارد ریال اعطا شد و امسال نیز ۵۰۰ هزار نفر همین مبلغ را دریافت کردند. همچنین در بخش اعطای وام ازدواج، تأمین جهیزیه و اشتغالزایی به خانواده‌های بی‌بضاعت همکاری‌های خوبی با کمیته امداد امام خمینی (ره) داشتیم کما اینکه به هر یک از این خانوار‌ها مبلغ ۲۰ تا ۵۰ میلیون تومان وام اشتغالزایی پرداخت شد که نتیجه آن خروج ۳۵۰ هزار خانوار از چرخه مستمری‌بگیران بود.</p>
    </article>
  </body>
</html>