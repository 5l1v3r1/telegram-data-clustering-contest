<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/25/aktualizaciia-na-softuer-zatrudniava-prodajbata-na-vinetki.430710"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T11:28:00+00:00"/>
    <meta property="og:title" content="Актуализация на софтуер затруднява продажбата на винетки"/>
    <meta property="og:description" content="Проблемът ще е в сряда, от АПИ препоръчват да се купят по-рано | Dnes.bg"/>
  </head>
  <body>
    <article>
      <h1>Актуализация на софтуер затруднява продажбата на винетки</h1>
      <h2>Проблемът ще е в сряда, от АПИ препоръчват да се купят по-рано</h2>
      <address><time datetime="2019-11-25T11:28:00+00:00">25 Nov 2019, 11:28</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Възможни са временни затруднения при продажбата на електронни винетки в сряда - 27 ноември, съобщиха от пресцентъра на Агенция "Пътна инфраструктура" /АПИ/. <br/><br/>От там уточняват, че за този ден в периода от 16. 00 до 19.00 часа са планирани софтуерни актуализации на електронната система за събиране на пътни такси.<br/><br/>От АПИ предупреждават, че е възможно да възникнат частични забавяния и прекъсвания, които биха могли да затруднят продажбите на електронни винетки и затова препоръчват на шофьорите внимателно да планират пътуването си по републиканската пътна мрежа и да купят електронната си винетка своевременно.</p>
    </article>
  </body>
</html>