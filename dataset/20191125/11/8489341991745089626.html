<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807388/%D9%88%D8%A7%DA%98%DA%AF%D9%88%D9%86%DB%8C-%D8%AE%D9%88%D8%AF%D8%B1%D9%88%DB%8C-%D8%B3%D9%88%D8%A7%D8%B1%DB%8C-%D8%AF%D8%B1-%D8%AD%D9%88%D8%A7%D9%84%DB%8C-%D9%85%DB%8C%D8%AF%D8%A7%D9%86-%D9%BE%D9%88%D9%86%DA%A9-%D8%AA%D9%87%D8%B1%D8%A7%D9%86"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T11:12:00+00:00"/>
    <meta property="og:title" content="واژگونی خودروی سواری در حوالی میدان پونک تهران"/>
    <meta property="og:description" content="یک دستگاه خودرو سواری شب گذشته در حوالی میدان پونک واقع در غرب تهران به علت نامعلومی واژگون شد و دو مجروح و نیز خسارت مالی بر جای گذاشت."/>
  </head>
  <body>
    <article>
      <h1>واژگونی خودروی سواری در حوالی میدان پونک تهران</h1>
      <h2>یک دستگاه خودرو سواری شب گذشته در حوالی میدان پونک واقع در غرب تهران به علت نامعلومی واژگون شد و دو مجروح و نیز خسارت مالی بر جای گذاشت.</h2>
      <address>
        <time datetime="2019-11-25T11:12:00+00:00">25 Nov 2019, 11:12</time>
      </address>
      <p>به گزارش گروه اجتماعی خبرگزاری دانشجو، پس از دریافت خبر این حادثه از سوی شاهدان، ستاد فرماندهی آتش نشانی تهران ساعت ۲۲:۲۰ دقیقه شب گذشته، نیرو‌های عملیات ایستگاه ۵۵ را به بزرگراه شهید اشرفی اصفهانی، میدان پونک، خیابان عدل رهسپار کرد.<br/><br/>بنا به اظهار علیرضا آقاملک فرمانده آتش نشانان اعزامی، یک دستگاه خودروی سواری پژو پارس به هنگام حرکت در خیابان به دلیل نامشخصی پس از منحرف شدن از مسیر اصلی و برخورد با چندین اصله درخت حاشیه خیابان بر روی سقف واژگون شد.<br/><br/>وی افزود: براثر این حادثه، راننده و یک سرنشین دیگر آن مجروح و در داخل اتاقک آن گرفتار شد که در لحظات اولیه و پیش از رسیدن نیرو‌های امدادی توسط رانندگان خودرو‌های عبوری از داخل این خودرو خارج شدند.<br/><br/>آقاملک تصریح کرد: آتش نشانان بلافاصله پس از حضور در محل حادثه، ضمن ایمن کردن محل و نیز نصب علائم هشدار دهنده‌ی ایمنی در اطراف صحنه‌ی حادثه، مشغول عملیات شدند.<br/><br/>این فرمانده آتش نشانی اضافه کرد: نیرو‌های آتش نشانی با رعایت موارد ایمنی، مصدوم حادثه را از صحنه حادثه بیرون آورده و در اختیار عوامل اورژانس حاضر در محل قرار دادند تا به مرکز درمانی انتقال یابند.<br/><br/>وی با اشاره به این که علت وقوع این حادثه از سوی پلیس راهور در دست بررسی است، خاطرنشان کرد: خودروی واژگون شده توسط آتش نشانان به حا لت اول بازگردانده و سپس به وسیله جرثقیل به حاشیه‌ی امن خیابان و سپس پارکینگ منتقل شد.</p>
    </article>
  </body>
</html>