<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191125-szijjarto-peter-a-kulugyi-tanacs-elfogadta-az-uj-europai-bizottsag-osszetetelere-vonatkozo.html"/>
    <meta property="og:site_name" content="Origo"/>
    <meta property="article:published_time" content="2019-11-25T11:19:00+00:00"/>
    <meta property="og:title" content="Szijjártó Péter: Véglegessé vált a nemzetközi bevándorláspárti erők törekvéseinek kudarca"/>
    <meta property="og:description" content="Az új Európai Bizottság a tervek szerint december 1-jén kezdi meg munkáját."/>
  </head>
  <body>
    <article>
      <h1>Szijjártó Péter: Véglegessé vált a nemzetközi bevándorláspárti erők törekvéseinek kudarca</h1>
      <address><time datetime="2019-11-25T11:19:00+00:00">25 Nov 2019, 11:19</time> by <a rel="author">MTI</a></address>
      <p><b>Az Európai Unió Külügyminiszteri Tanácsa úgy döntött, hogy elfogadja, ezzel az Európai Parlament elé terjeszti az új Európai Bizottság személyi összetételére vonatkozó javaslatot, amelyben Várhelyi Olivér mint a bővítési portfólióra jelölt magyar biztos is szerepel - közölte Szijjártó Péter külgazdasági és külügyminiszter Brüsszelben.<br/></b>Szijjártó Péter elmondta, hogy az uniós tagországok külügyminisztereiből álló tanácsnak </p>
      <aside>ezzel a döntésével véglegessé vált azon nemzetközi "bevándorláspárti erők" törekvéseinek kudarca, </aside>
      <p>amelyek folyamatosan próbálták megakadályozni, hogy a magyar kormány jelöltje tölthesse be a bővítési biztosi portfóliót. </p>
      <blockquote>Ezzel a döntéssel immáron biztossá vált, hogy a magyar biztos az új Európai Bizottság egyik legfontosabb pozícióját töltheti be, hiszen az Európai Unió Bővítési politikája az egyik legfontosabb uniós politika, és az Európai Unió jövője szempontjából az egyik legnagyobb jelentőségű terület </blockquote>
      <p>- közölte a miniszter.</p>
      <figure>
        <img src="https://cdn.nwmgroups.hu/s/img/i/1911/20191125varhelyi-oliver-szijjarto-peter.jpg?w=644&amp;h=429"/>
        <figcaption>Szijjártó Péter külgazdasági és külügyminiszter (és Várhelyi Olivér, az Európai Bizottság szomszédság- és bővítéspolitikáért felelős tagjelöltje érkezik a Külügyek Tanácsa (KÜT) fejlesztéspolitikával foglalkozó ülésére Brüsszelben 2019. november 25-én<cite>Forrás: MTI/KKM/Kkm/Borsos Mátyás</cite></figcaption>
      </figure>
      <p>Az Ursula von der Leyen vezette új Európai Bizottság november 1-jén lépett volna hivatalba, azonban ezt három - a magyar, a román és a francia - biztosjelölt európai parlamenti elutasítása miatt el kellett halasztani.</p>
      <p>Az új bizottság a tervek szerint december 1-jén kezdi meg munkáját. </p>
      <aside>Az Európai Parlament (EP) plénuma november 27-én szavaz az új összetételű Európai Bizottság jóváhagyásáról. </aside>
      <p>Az új összetételű testület hivatalba lépéséig Jean-Claude Juncker mostani elnök és a biztosi testület jelenlegi tagjai maradtak a posztjukon ügyvivőként.</p>
    </article>
  </body>
</html>