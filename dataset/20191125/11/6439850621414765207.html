<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/463114/%E0%A6%AE%E0%A6%BE%E0%A6%B0%E0%A6%BE-%E0%A6%97%E0%A7%87%E0%A6%9B%E0%A7%87-%E0%A6%AE%E0%A6%BE%E0%A6%B2%E0%A7%9F%E0%A7%87%E0%A6%B6%E0%A6%BF%E0%A7%9F%E0%A6%BE%E0%A6%B0-%E0%A6%B6%E0%A7%87%E0%A6%B7-%E0%A6%B8%E0%A7%81%E0%A6%AE%E0%A6%BE%E0%A6%A4%E0%A7%8D%E0%A6%B0%E0%A6%BE%E0%A6%A8-%E0%A6%97%E0%A6%A3%E0%A7%8D%E0%A6%A1%E0%A6%BE%E0%A6%B0"/>
    <meta property="og:site_name" content="Daily Janakantha"/>
    <meta property="article:published_time" content="2019-11-25T11:51:00+00:00"/>
    <meta property="og:title" content="মারা গেছে মালয়েশিয়ার শেষ সুমাত্রান গণ্ডার"/>
    <meta property="og:description" content="অনলাইন ডেস্ক ॥ মালয়েশিয়ার শেষ সুমাত্রান গণ্ডারটি ক্যানসারে আক্রান্ত হয়ে মারা গেছে। আন্তর্জাতিক সংবাদমাধ্যম জানায় রবিবার মালয়েশিয়ার সাবাহ রাজ্যের বর্নিও দ্বীপে গণ্ডারটির মৃত্যু হয়েছে। ইমান নামের ২৫ বছর বয়সী এ নারী গণ্ডারটি ছিল মালয়েশিয়ার শেষ সুমাত্রান গণ্ডার। সাবাহ বন্যপ্রাণী বিভাগের পরিচালক অগাস্টিন তুগা জানান, টিউমারের কারণে অনেক ..."/>
  </head>
  <body>
    <article>
      <h1>মারা গেছে মালয়েশিয়ার শেষ সুমাত্রান গণ্ডার</h1>
      <address>
        <time datetime="2019-11-25T11:51:00+00:00">25 Nov 2019, 11:51</time>
      </address>
      <figure>
        <img src="http://www.dailyjanakantha.com/files/201911/1574686261_10.jpg"/>
      </figure>
      <p>অনলাইন ডেস্ক ॥ মালয়েশিয়ার শেষ সুমাত্রান গণ্ডারটি ক্যানসারে আক্রান্ত হয়ে মারা গেছে।</p>
      <p>আন্তর্জাতিক সংবাদমাধ্যম জানায় রবিবার মালয়েশিয়ার সাবাহ রাজ্যের বর্নিও দ্বীপে গণ্ডারটির মৃত্যু হয়েছে।</p>
      <p>ইমান নামের ২৫ বছর বয়সী এ নারী গণ্ডারটি ছিল মালয়েশিয়ার শেষ সুমাত্রান গণ্ডার। সাবাহ বন্যপ্রাণী বিভাগের পরিচালক অগাস্টিন তুগা জানান, টিউমারের কারণে অনেক যন্ত্রণা পাচ্ছিল ইমান। প্রাণীটির মৃত্যুর মধ্য দিয়ে মালয়েশিয়ায় সুমাত্রান গণ্ডার বিলুপ্ত হয়ে গেছে।</p>
      <p>বিশ্ব বন্যপ্রাণী তহবিলের তথ্য মতে, বিশ্বে এখন মাত্র ৮০টির মতো সুমাত্রান গণ্ডার বেঁচে আছে। তাদের পাওয়া যাবে ইন্দোনেশিয়ার বনে।</p>
      <p>চলতি বছরের মে মাসে মালয়েশিয়ার শেষ পুরুষ সুমাত্রান গণ্ডার মারা যায়। ত্যাম নামে ওই গণ্ডারটি বর্নিও দ্বীপে ইমানের সঙ্গেই বাস করতো।</p>
      <p>বর্নিও রাইনো অ্যালায়েন্সের নির্বাহী পরিচালক জন পাইন বলেন, জলবায়ু পরিবর্তন, চীনা ওষুধ তৈরির জন্য শিকারের কারণে প্রজাতিটি বিলুপ্তের পথে।</p>
    </article>
  </body>
</html>