<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10274432/romans-zakonnicy-doprowadzil-do-zamkniecia-klasztoru-historia-jest-znacznie-bardziej-skomplikowana.html"/>
    <meta property="og:site_name" content="Wprost"/>
    <meta property="article:published_time" content="2019-11-25T11:17:00+00:00"/>
    <meta property="og:title" content="Romans zakonnicy doprowadził do zamknięcia klasztoru? „Historia jest znacznie bardziej skomplikowana”"/>
    <meta property="og:description" content="XVII-wieczny klasztor położony na malowniczym terenie w Toskanii został zamknięty zaledwie cztery lata po ponownym otwarciu. Przyczyną podjęcia tej decyzji miał być romans zakonnicy. – Chcieli opowiedzieć tę historię, pozwólmy im to robić – powiedziała siostra Maria."/>
  </head>
  <body>
    <article>
      <h1>Romans zakonnicy doprowadził do zamknięcia klasztoru? „Historia jest znacznie bardziej skomplikowana”</h1>
      <address>
        <time datetime="2019-11-25T11:17:00+00:00">25 Nov 2019, 11:17</time>
      </address>
      <p>
        <b>XVII-wieczny klasztor położony na malowniczym terenie w Toskanii został zamknięty zaledwie cztery lata po ponownym otwarciu. Przyczyną podjęcia tej decyzji miał być romans zakonnicy. – Chcieli opowiedzieć tę historię, pozwólmy im to robić – powiedziała siostra Maria.</b>
      </p>
      <p>Klasztor w Sansepolcro był prowadzony przez benedyktyńskie zakonnice od 2015 roku. Jak informuje The Telegraph, został „definitywnie” zamknięty. Przyczyna podjęcia tej nagłej decyzji była dość nietypowa. 40-letnia zakonnica miała zakochać się w „miejscowym mężczyźnie”, co spowodowało, że została zmuszona do opuszczenia klasztoru. Po jej odejściu, na miejscu zostały jeszcze jedynie trzy inne zakonnice, które nie byłyby w stanie wykonywać wszystkich należnych obowiązków.</p>
      <h3>„Historia jest znacznie bardziej skomplikowana”</h3>
      <p>Siostra Maria była postrzegana jako osoba, która ma „niesamowitą energię” i „silny styl zarządzania”. Wyraźnie zaznaczyła, że opuszczenie przez nią klasztoru „nie ma związku z jej rzekomym romansem”. – Chcieli opowiedzieć tę historię, pozwólmy im to robić – powiedziała. – Historia jest znacznie bardziej skomplikowana, niż się wydaje – dodała. Zakonnica podkreśliła także, że wszyscy bardzo przeżywają zamieszanie, które wybuchło. – Są we łzach, ja też płaczę – powiedziała o sobie i innych zakonnicach w rozmowie z „La Repubblica”. W podobnym tonie wypowiedział się biskup Arezzo Riccardo Fonta. Duchowny stwierdził, że to, co się wydarzyło to „bolesna sytuacja dla wszystkich zaangażowanych”.</p>
      <related>
        <h4>Czytaj także:</h4>
        <a href="https://www.wprost.pl/swiat/10274386/mieli-wziac-slub-doszlo-do-morderstwa-wszystko-wyszlo-na-jaw-za-sprawa-rachunku-z-kfc.html"/>
      </related>
      <footer>Źródło: Telegraph</footer>
    </article>
  </body>
</html>