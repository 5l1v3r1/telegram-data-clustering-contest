<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159400_1093.html"/>
    <meta property="og:site_name" content="Novsport"/>
    <meta property="article:published_time" content="2019-11-25T11:30:00+00:00"/>
    <meta property="og:title" content="Звездата на Дортмунд вече не се чувства щастлив в клуба"/>
    <meta property="og:description" content="Джейдън Санчо иска трансфер"/>
  </head>
  <body>
    <article>
      <h1>Звездата на Дортмунд вече не се чувства щастлив в клуба</h1>
      <address><time datetime="2019-11-25T11:30:00+00:00">25 Nov 2019, 11:30</time> by <a rel="author">Христо Иванов</a></address>
      <p>Крилото на Борусия Дортмунд Джейдън Санчо се чувства унизен и поставен в ролята на жертвено агне, заради което иска да си тръгне, гръмна американският сайт The Athletic.<br/><br/>Британецът беше скастрен заради закъснението си след лагера на националния отбор през октомври, заради което беше изваден от групата на тима за един мач.<br/><br/>При резила 0:4 срещу Байерн Мюнхен този месец бързакът беше заменен рано-рано, тъй като треньорът Люсиен Фавре не остана впечатлен от изявите му.<br/><br/>Изброените случки накарали Санчо да се почувства уязвим в клуба, в който доскоро беше изключително щастлив. За капак резултатите на Борусия са плачевни и отборът практически се извади от борбата за титлата в Бундеслигата.<br/><br/>Джейдън бил доста разочарован и от коментарите на босовете за неговото бъдеще. Те изразявали желание да го задържат, но не спират да подклаждат слуховете за негов трансфер със серийни интервюта, като навярно така се стремят да вдигнат цената му още повече.<br/><br/>The Athletic твърди, че има четири европейски колоса, които имат готовност да излязат с оферта за футболиста. Това са Барселона, Реал Мадрид, Манчестър Юнайтед и Ливърпул. Манчестър Сити само проучвал възможността да си върне крилото, но към момента е извън битката за подписа му.</p>
    </article>
  </body>
</html>