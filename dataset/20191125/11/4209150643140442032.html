<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/automobili/auto-novosti/Kompaniji-Uber-ponovo-oduzeta-dozvola/570374?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T11:00:00+00:00"/>
    <meta property="og:title" content="Kompaniji Uber ponovo oduzeta dozvola"/>
    <meta property="og:description" content="Američkoj kompaniji Uber ponovo je oduzeta dozvola za rad u Londonu, drugi put u nešto više od dvije godine, nakon što je agencija Transport za London (TFL) saopštila da aplikacija za taksi nije odgovarajuća i propisna i da se bezbjednost putnika dovodi u rizik."/>
  </head>
  <body>
    <article>
      <h1>Kompaniji Uber ponovo oduzeta dozvola</h1>
      <address><time datetime="2019-11-25T11:00:00+00:00">25 Nov 2019, 11:00</time> by <a rel="author">Srna</a></address>
      <p>Američkoj kompaniji Uber ponovo je oduzeta dozvola za rad u Londonu, drugi put u nešto više od dvije godine, nakon što je agencija Transport za London (TFL) saopštila da aplikacija za taksi nije odgovarajuća i propisna i da se bezbjednost putnika dovodi u rizik.</p>
      <p>U saopštenju TFL-a navodi se da je promjena sistema Ubera omogućila vozačima bez dozvole da objave svoje fotografije na nalozima licenciranih vozača i tako povezu putnike, što se desilo najmanje 14.000 puta.</p>
      <p>"Neprihvatljivo je da je Uber dozvolio da u taksi uđe i upravlja vozač koji možda nema dozvolu i osiguranje", izjavila je direktor TFL-a za izdavanje dozvola, regulisanje i naplatu Helen Čapman.</p>
      <p>Američka kompanija naknadno je saopštila da će uložiti žalbu na odluku agencije TFL-a da oduzme ovoj fimri dozvolu za rad.</p>
      <p>Iz američke kopanije rečeno je da su preduzete mjere radi promjene modela poslovanja i postavljanja novog standarda kada se radi o bezbjednosti.</p>
      <p>Šef kompanije "Uber" u sjevernoj i istočnoj Evropi Džejmi Hejvud izjavio je da su u posljednja dva mjeseca provjereni svi vozači u Londonu.</p>
      <p>"Imamo jake sisteme i provjere kako bismo potvrdili identitet vozača i uskoro ćemo predstaviti novi proces podudaranja lica, za koji vjerujemo da je prvi u radu londonskih taksija i privatnog prevoza", rekao je Hejvud.</p>
    </article>
  </body>
</html>