<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780739/%D8%A2%D9%85%D8%A7%DB%8C%D8%B4-%D8%A2%D9%85%D9%88%D8%B2%D8%B4-%D8%B9%D8%A7%D9%84%DB%8C-%D9%85%D9%88%D8%B1%D8%AF-%D8%AA%D9%88%D8%AC%D9%87-%D9%82%D8%B1%D8%A7%D8%B1-%D9%86%DA%AF%D8%B1%D9%81%D8%AA%D9%87-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T11:50:44+00:00"/>
    <meta property="og:title" content="رئیس دانشگاه مازندران: آمایش آموزش عالی مورد توجه قرار نگرفته است"/>
    <meta property="og:description" content="نوشهر - رئیس دانشگاه مازندران گفت: آمایش آموزش عالی بدتر از آمایشی سرزمینی مورد توجه قرار نگرفته است."/>
  </head>
  <body>
    <article>
      <h1>رئیس دانشگاه مازندران: آمایش آموزش عالی مورد توجه قرار نگرفته است</h1>
      <address>
        <time datetime="2019-11-25T11:50:44+00:00">25 Nov 2019, 11:50</time>
      </address>
      <p>به گزارش <a href="https://www.mehrnews.com/">خبرنگار مهر</a>، کوروش نوذری عصر دوشنبه در جلسه اداری شهرستان های نوشهر، چالوس و کلاردشت در نوشهر برنامه آمایش سرزمینی آموزش را ضروری دانست و اظهار داشت: آمایش سرزمینی را تا مقطعی در کشور جدی نگرفتیم و در کویر دنبال مسائل وصنایع آب بر زیاد بودیم اما در حال حاضر این آمایش در دستور کار قرار دارد.</p>
      <p>وی افزود: به همان شکل و با شدت وحدت بیشتر، آمایش آموزش عالی را بدتر از آمایش سرزمینی جدی نگرفتیم و در استان ۱۴۲ مرکز آموزش عالی، دانشکده و پژوهشگاه با ۱۵۳ هزار دانشجو،و دو هزار و ۸۷۲ عضو هیئت علمی فعالیت دارند و این تعداد مراکز آموزش عالی برای یک استان بسیار بزرگ است  زیرا در خیلی از کشورهای پیشرفته این تعداد مراکز آموزش عالی وجود ندارد.</p>
      <p>وی با تاکید برتوجه به آمایش آموزش عالی ادامه داد: بی توجهی به آن منجر به صندلی های خالی دانشگاه ها و مراکز آموزش عالی می شود و هم اکنون ۱۷درصد از آموزش عالی مازندران دولتی است و این نقص بزرگی محسوب می شود.</p>
      <p>نوذری با بیان اینکه توسعه آموزش عالی دولتی استان مازندران متوازن نیست گفت: آموزش عالی استان بیشتر در شرق متمرکز است و باید به آمایش آموزش عالی بپردازیم.</p>
    </article>
  </body>
</html>