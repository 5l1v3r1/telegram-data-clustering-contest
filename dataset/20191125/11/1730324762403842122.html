<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/244651/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-25T11:51:25+00:00"/>
    <meta property="og:title" content="เวียดนามเร่งพัฒนาบริการรถไฟ ยกเครื่องหัวรถจักร-ตู้โดยสารใหม่"/>
    <meta property="og:description" content="การรถไฟแห่งเวียดนาม (วีเอ็นอาร์) วางแผนบยกเครื่องโครงสร้างพื้นฐานด้านรถไฟใหม่ รองรับความต้องการ และสร้างความพึงพอใจให้กับผู้โดยสาร เล็งจัดหาตู้โดยสารใหม่ 300 ตู้ พร้อมซื้อหัวรถจักรเพิ่มภายในปี 2566 หวังปรับปรุงบริการให้ดีขึ้น"/>
  </head>
  <body>
    <article>
      <h1>เวียดนามเร่งพัฒนาบริการรถไฟ ยกเครื่องหัวรถจักร-ตู้โดยสารใหม่</h1>
      <address><time datetime="2019-11-25T11:51:25+00:00">25 Nov 2019, 11:51</time> by <a rel="author" href="https://www.thebangkokinsight.com/author/kanyaporn/" target="_blank">KANYAPORN PHUAKVISUTHI</a></address>
      <p>การรถไฟแห่งเวียดนาม (วีเอ็นอาร์) วางแผนบยกเครื่องโครงสร้างพื้นฐานด้านรถไฟใหม่ รองรับความต้องการ และสร้างความพึงพอใจให้กับผู้โดยสาร เล็งจัดหาตู้โดยสารใหม่ 300 ตู้ พร้อมซื้อหัวรถจักรเพิ่มภายในปี 2566 หวังปรับปรุงบริการให้ดีขึ้น</p>
      <figure>
        <img src="https://www.thebangkokinsight.com/wp-content/uploads/2019/11/000_1F57P2.jpg"/>
      </figure>
      <p>นายวู อันห์ มินห์ ประธานบอร์ดวีเอ็นอาร์ เปิดเผยว่า หัวรถจักร และตู้รถไฟที่มีอายุใช้งานมานานแล้ว กินน้ำมัน และต้องเสียค่าซ่อมบำรุงแพง</p>
      <p>ตามกฎหมายรถไฟ ปี 2560 ของเวียดนามนั้น กำหนดอายุการใช้งานหัวรถจักร และตู้โดยสารรถไฟไว้ไม่เกิน 40 ปี สำหรับรถไฟโดยสาร และ 45 ปี สำหรับรถไฟขนส่งสินค้า ซึ่งวีเอ็นอาร์จำเป็นต้องดำเนินการจัดซื้อใหม่ เพื่อให้สอดคล้องกับกฎหมายนี้ด้วย</p>
      <p>ปัจจุบัน หัวรถจักรที่วีเอ็นอาร์ใช้งานอยู่ 257 คันนั้น มีอยู่ 115 คันที่มีอายุใช้งานไม่ถึง 20 ปี 18 คัน มีอายุใช้งานราว 20-30 ปี 89 คัน อายุใช้งาน 30-40 ปี และ 45 คันมีอายุใช้งานมากกว่า 40 ปี</p>
      <p>สำหรับตู้โดยสารนั้น มีอยูราว 667 ตู้จากทั้งหมด 1,008 ตู้ ที่มีอายุใช้งานไม่ถึง 20 ปี ส่วนอีก 103 ตู้ใช้งานมาแล้ว 30-40 ปี และอีก 163 ตู้ ใช้งานไม่ต่ำกว่า 40 ปี<br/>นายมินห์ บอกว่า วีเอ็นอาร์กำลังทำงานร่วมกับพันธมิตรต่างชาติ ถึงการลงทุนในเรื่องนี้ โดยพันธมิตรจะเป็นผู้สร้างรถไฟ และทำข้อตกลงเช่าซื้อกับทางวีเอ็นอาร์ ขณะที่ต้นทุนในการผลิตตู้โดยสารนั้นจะลดลงราว 10%</p>
      <p>นอกจากนี้ วีเอ็นอาร์ยังมีแผนที่จะขอให้พันธมิตรตั้งบริษัทร่วมทุน กับเกี๋ย หลำ เทรน คัมปะนี้ หรือ ดี๋อัน เทรน คัมปะนี เพื่อลดต้นทุนในการสร้างรถไฟ ควบคู่ไปกับการรับประกันว่าจะมีการใช้แรงงาน เครื่องจักร และวัสดุในท้องถิ่น</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F244651%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/244846/"/>
        <a href="https://www.thebangkokinsight.com/244785/"/>
        <a href="https://www.thebangkokinsight.com/244678/"/>
        <a href="https://www.thebangkokinsight.com/244392/"/>
      </related>
    </article>
  </body>
</html>