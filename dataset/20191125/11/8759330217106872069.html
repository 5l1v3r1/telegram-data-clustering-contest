<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905146/-die-afgekeurde-goal-van-krc-genk-daar-word-ik-dus-cht-ambetant-van-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T11:15:00+00:00"/>
    <meta property="og:title" content="&quot;Die afgekeurde goal van KRC Genk, daar word ik dus écht ambetant van&quot;"/>
    <meta property="og:description" content="KRC Genk kon zaterdag niet winnen van Moeskroen. Het bleef 2-2, ook al omdat het winnende doelpunt van Paul Onuachu werd afgekeurd voor buitenspel op aangeven van de VAR. Ex-ref Serge Gumienny denkt er het zijne van."/>
  </head>
  <body>
    <article>
      <h1>"Die afgekeurde goal van KRC Genk, daar word ik dus écht ambetant van"</h1>
      <address>
        <time datetime="2019-11-25T11:15:00+00:00">25 Nov 2019, 11:15</time>
      </address>
      <p>
        <b>KRC Genk kon zaterdag niet winnen van Moeskroen. Het bleef 2-2, ook al omdat het winnende doelpunt van Paul Onuachu werd afgekeurd voor buitenspel op aangeven van de VAR. Ex-ref Serge Gumienny denkt er het zijne van.</b>
      </p>
      <p>Gumienny vindt duidelijk niet dat de VAR hier moest ingrijpen. "Volgens mij stond Onuachu niet buitenspel. De lijn werd getrokken op de voeten, maar had getrokken moeten worden op het lichaamsdeel waarmee gescoord kan worden, zowel bij de aanvaller als de verdediger. Dus de romp en de rug in dit geval", vertelt hij bij <i>Het Belang Van Limburg.</i></p>
      <p>"Ik vind sowieso dat de VAR niet had moeten tussenkomen, dat dit soort goals wordt afgekeurd, daar zakt mijn broek van af. Ik word daar dus echt ambetant van. Genk werd ook nog eens benadeeld bij de tweede Moeskroen-goal, toen voorafgaand buitenspel niet gevlagd werd. Omdat de fase voorbij was en de vrijschop een nieuwe fase betrof, kon de VAR niet ingrijpen. De assistent had gewoon juist moeten vlaggen."</p>
      <p>Coach Hannes Wolf krijgt nog een pluim van Gumienny. "Hij kraakte de arbitrage na de match niet af, er waren andere Belgische coaches geweest die dat wel gedaan hadden. Zij kunnen nog iets leren van deze jonge Duitser.”</p>
      <aside>Lees meer<br/><a href="https://www.voetbalprimeur.be/nieuws/905084/storck-over-interesse-van-genk-ik-zat-niet-te-wachtten-op-een-telefoontje-.html?itm_source=www.voetbalprimeur.be&amp;itm_medium=highlighted-content">Storck over interesse van Genk: "Ik ben tevreden bij Cercle"</a></aside>
    </article>
  </body>
</html>