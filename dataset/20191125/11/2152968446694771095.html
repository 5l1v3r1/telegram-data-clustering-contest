<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/business/2019/11/25/nasila-vegetarianci-iadem-s-30-po-malko-svinsko-zaradi-chumata.430703"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T11:01:00+00:00"/>
    <meta property="og:title" content="Насила вегетарианци: Ядем с 30% по-малко свинско заради чумата"/>
    <meta property="og:description" content="Цената на месото продължава да скача, а и в Европа вече било скъпо | Dnes.bg"/>
  </head>
  <body>
    <article>
      <h1>Насила вегетарианци: Ядем с 30% по-малко свинско заради чумата</h1>
      <h2>Цената на месото продължава да скача, а и в Европа вече било скъпо</h2>
      <address><time datetime="2019-11-25T11:01:00+00:00">25 Nov 2019, 11:01</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Африканската чума по свинете (АЧС) намали потреблението на свинско месо у нас в последните месеци с около 30%. Това съобщи за "Монитор" свиневъдът Вихрен Димитров.</p>
      <p>По думите му епидемията е станала причина за унищожаването на около 120 000 прасета в индустриалните свинекомплекси. Броят им представлява над една пета от общото им поголовие, което е било преди чумата да се развихри в страната, като това е и една от причините за драстичното поскъпване на свинското месо у нас.</p>
      <p>"Когато избухна чумата, цените на живо тегло се увеличиха от 2,50 лв. за килограм без ДДС за угоени прасета, а сега вече е 3,20 лв. и продължава да върви нагоре. Вече и в Европа няма ниски цени на свинското месо, от където се правят доставки за големите търговски вериги у нас", каза още Димитров.</p>
      <p>Килограмът вече струва почти 8-9 лева, и то на едро.</p>
      <p>Само през септември цените на свинското са скочили с цели 45%. Това са най-високите цени на месото за последните 10 години, отчитат и от Комисията по стоковите борси и тържищата, която следи равнищата на едро.</p>
      <p>Търговците признават, че за месец цената на свинското е скочила с лев-два.</p>
      <p>От свинефермите обясняват високите цени с недостига на свинско след бума на африканската чума.</p>
      <p> </p>
      <related>
        <h4>Още по темата</h4>
        <a href="https://www.dnes.bg/business/2019/11/07/svinskoto-s-rekordni-ceni-shte-poskypva-oshte-a-naprolet-drastichno.428843"/>
        <a href="https://www.dnes.bg/stranata/2019/10/26/zaradi-epidemiiata-ot-achs-iadem-po-malko-kolbasi.427433"/>
        <a href="https://www.dnes.bg/stranata/2019/08/12/zaradi-chumata-konfiskuvaha-160-kg-meso-i-kolbasi-ot-turisti.419436"/>
      </related>
    </article>
  </body>
</html>