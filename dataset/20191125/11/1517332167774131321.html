<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/esteri/cina-abbandona-il-figlio-di-3-anni-in-un-borsone-non-posso-permettermelo/"/>
    <meta property="og:site_name" content="fanpage.it"/>
    <meta property="article:published_time" content="2019-11-25T11:14:48+00:00"/>
    <meta property="og:title" content="Cina, abbandona il figlio di 3 anni in un borsone: “Non posso permettermelo”"/>
    <meta property="og:description" content="L'uomo, 53 anni, è stato sorpreso dalle telecamere di videosorveglianza della zona mentre abbandonare una borsa da viaggio a Laixi, in Cina. All'interno c'era il figlioletto. Il piccolo è uscito dalla valigia solo 4 ore dopo in lacrime. Ora è in un orfanotrofio. Il padre è stato fermato dalla polizia: 'La madre se n'è andata e io non ho un lavoro'"/>
  </head>
  <body>
    <article>
      <h1>Cina, abbandona il figlio di 3 anni in un borsone: “Non posso permettermelo”</h1>
      <h2>L’uomo, 53 anni, è stato sorpreso dalle telecamere di videosorveglianza della zona mentre abbandonare una borsa da viaggio a Laixi, in Cina. All’interno c’era il figlioletto. Il piccolo è uscito dalla valigia solo 4 ore dopo in lacrime. Ora è in un orfanotrofio. Il padre è stato fermato dalla polizia: “La madre se n’è andata e io non ho un lavoro”</h2>
      <address><time datetime="2019-11-25T11:14:48+00:00">25 Nov 2019, 11:14</time> by <a rel="author" href="https://www.fanpage.it/author/biagio-chiariello/" target="_blank">Biagio Chiariello</a></address>
      <figure>
        <video src="http://fanpage-a.akamaihd.net/XduzG-Sw4iw2Da_7_1.mp4"/>
      </figure>
      <p>È un video che lascia senza parole quello che arriva dalla <b>Cina</b>. Siamo nella città di Laixi, nella provincia orientale dello Shandong: il filmato mostra un uomo di 53 anni, identificato come Qu, che abbandona suo <b>figlio di tre anni</b> fuori da un negozio dopo averlo messo in un<b> borsone da viaggio.</b> Oltre al piccolo, all’interno è stato trovato un messaggio scritto a penna dal padre del bimbo: “<b>Non posso più permettersi di crescerlo</b>, devo per forza abbandonarlo”. Il ragazzo è stato portato in un orfanotrofio e il padre è ora sotto la custodia della polizia, secondo i media cinesi.</p>
      <p>I fatti sono avvenuti intorno alle 17:00 del 16 novembre scorso. I filmati di sorveglianza rilasciati dalla polizia mostrano un uomo che cammina verso un negozio mentre trasporta una borsa. Dopo averla posata a terra, si volta e va via. Non prima di essersi guardato attorno. L'uomo è il padre del bambino, secondo la Qingdao Television Station. Circa un'ora dopo, un altro uomo scopre la valigia fuori dal negozio: ma invece di chiamare la polizia, lo porta fuori da un ristorante. Il bambino sarà scoperto solo quattro ore dopo, intorno alle 22, quando<b> è uscito dalla borsa</b> piangendo. I presenti hanno immediatamente chiamato la polizia.</p>
      <p>Nel messaggio lasciato da Qu all’interno del borsone, si legge che l’uomo ha viaggiato per circa 140 chilometri da una città vicina, Yantai, prima di scegliere il posto in cui abbandonare il figlioletto. Quest’ultimo è nato a novembre 2016 e la<b> madre li avrebbe “abbandonati</b>”. Ha affermato di soffrire di “<b>varie malattie”</b> e di non avere un lavoro. Nella nota si legge inoltre. “Spero che le <b>persone di buon cuore</b> possano trovare questo bambino e adottarlo”.</p>
      <p>La<b> polizia</b> ha adottato le misure formali di fermo nei confronti del sig. Qu e sono in corso ulteriori indagini. Secondo la legge penale cinese, i genitori che abbandonano i loro minori rischiano fino a <b>cinque anni di carcere</b>.</p>
    </article>
  </body>
</html>