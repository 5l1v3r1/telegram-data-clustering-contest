<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549845.html/%D8%A7%D8%B1%D8%A7%D8%A6%D9%87-1%D9%85%DB%8C%D9%84%DB%8C%D9%88%D9%86-%D9%88200%D9%87%D8%B2%D8%A7%D8%B1-%D8%AE%D8%AF%D9%85%D8%AA-%D8%A8%D9%87-%D8%B2%D8%A7%D8%A6%D8%B1%DB%8C%D9%86-%D8%AF%D8%B1-%D8%A7%D8%B1%D8%A8%D8%B9%DB%8C%D9%86-%D8%AA%D9%88%D8%B3%D8%B7-%D9%85%D9%88%DA%A9%D8%A8-%D9%87%D8%A7%DB%8C-%DA%A9%D9%87%DA%AF%DB%8C%D9%84%D9%88%DB%8C%D9%87-%D9%88%D8%A8%D9%88%DB%8C%D8%B1%D8%A7%D8%AD%D9%85%D8%AF-%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T11:32:00+00:00"/>
    <meta property="og:title" content="ارائه 1میلیون و200هزار خدمت به زائرین در اربعین توسط موکب‌های کهگیلویه وبویراحمد+تصاویر"/>
    <meta property="og:description" content="مسئول ستاد عتبات عالیات شهرستان لنده در آئین تجلیل از خادمین و مسئولان موکب باب الحوائج این شهرستان از ارائه بیش از یک میلیون و200هزار زائر از کشورهای مختلف در این موکب خبرداد."/>
  </head>
  <body>
    <article>
      <h1>ارائه 1میلیون و200هزار خدمت به زائرین در اربعین توسط موکب‌های کهگیلویه وبویراحمد+تصاویر</h1>
      <h2>در آئین تجلیلی از خادمین موکب باب‌الحوائج لنده صورت گرفت:</h2>
      <address>
        <time datetime="2019-11-25T11:32:00+00:00">25 Nov 2019, 11:32</time>
      </address>
      <p>مسئول ستاد عتبات عالیات شهرستان لنده در آئین تجلیل از خادمین و مسئولان موکب باب الحوائج این شهرستان از ارائه بیش از یک میلیون و200هزار زائر از کشورهای مختلف در این موکب خبرداد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhezagros.ir/">صبح زاگرس</a>،آئین تکریم و تجلیل از خادمین موکب باب الحوائج شهرستان لنده با حضور امام جمعه، فرمانده ناحیه مقاومت بسیج، مسئول ستاد عتبات عالیات شهرستان و جمعی از مسولان و خادمین افتخاری این موکب در حسینیه ثارالله برگزار شد.</p>
      <p>سید محمد طلا میری در این آئین با گرامیداشت هفته بسیج اظهارکرد: بسیج خالصانه ترین و پاکترین مجموعه ای است که در راه اعتلای ایران اسلامی و جهان اسلام در حال خدمات رسانی به محرومان و مستضعفان عالم است.   وی افزود: ترویج فرهنگ ایثار و شهادت و تعالی نمودن فرهنگ و تفکر بسیجی در جامعه از مهمترین شاخصه ها و شاکله های رفتاری بسیج است که این روحیه را می توان در چهره جوانان انقلابی این دیار به خوبی مشاهده کرد.   مسئول ستاد عتبات عالیات شهرستان لنده تصریح کرد: در راستای ترویج فرهنگ حسینی و بزرگداشت بزرگترین حماسه جهان اسلام یعنی اربعین حسینی امسال بیش از 31 موکب در نقاط مختلف کشور و داخل خاک عراق از سوی مردم نجیب کهگیلویه وبویراحمد موکب برپا شد که در مجموع به بیش از یک میلیون و 200 هزار نفر خدمات رسانی شده است.   میری از همکاری خیلی خوب مردم شهرستان لنده که الحق و انصاف در راه تعالی فرهنگ حسینی سنگ تمام گذاشتند قدردانی کرد و از همراهی و همکاری مسئولان این شهرستان نیز تشکر کرد.   در ادامه نیز حجت الاسلام سید هدایت محمودی اصل با اشاره به حماسه بزرگ اربعین حسینی گفت: آنچه دشمن به عینه در همین پیاده روی اربعین حسینی مشاهده کرده است بحث حماسه ماندگار بیست میلیونی زائرین اباعبدالله الحسین(ع) و تعالی فرهنگ حسینی است.   وی گفت:حضور زائرین حسینی از کشورهای مختلف جهان به خصوص انگلیس و فرانسه در این راهپیمایی عظیم نشان از  تسخیر دلهای جهانیان در قالب شعار حب الحسین یجمعنا است که به نحوی می توان گفت: این حرکت رستاخیز شیعیان است.   امام جمعه شهرستان لنده با قدردانی ویژه از زحمات و تلاش های مسئول ستاد عتبات عالیات شهرستان لنده و اعضای موکب باب الحوائج شهرستان از تلاش های بی نظیر تک تک اعضا به خصوص مردمی که با حماسه بی نظیر خویش برای خدمات رسانی به زائرین اربعین تلاش کردند تقدیر و تشکر کرد.   در پایان این آئین از زحمات و تلاش های همه کسانی که در راستای برپایی و ارائه خدمات به زائرین حسینی در موکب شهرستان لنده نقشی داشتند با حضور مسئولان تجلیل شدند.</p>
      <p>ادامه تصاویر را می توانید در زیر مشاهده نمایید:</p>
    </article>
  </body>
</html>