<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-alerta-la-nivel-mondial-o-superbacterie-rezistenta-la-toate-antibioticele-se-raspandete-cu-repeziciune-148916.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T11:34:00+00:00"/>
    <meta property="og:title" content="Alertă la nivel mondial: o superbacterie rezistentă la toate antibioticele se răspândește cu repeziciune"/>
    <meta property="og:description" content="Îngrijorător este puțin spus! Oamenii de știință din Melbourne au descoperit recent o nouă superbacterie, rezistentă la toate antibioticele cunoscute, care se răspândește cu viteză prin toate spitalele din întreaga lume. Cercetătorii australieni au prelevat probe din nu mai puțin de 80 de spitale din 10 țări și au descoperit tulpini ale bacteriei Staphylococcus epidermidis, care se găsește de obicei pe pielea umană. Aceasta, în mediul din spitale, a suferit mutații severe și a dezvoltat rezistență la aproape toate antibioticele cunoscute omului până astăzi. Cele rezistente la absolut toate antibioticele au fost aflate pe teritoriul Europei."/>
  </head>
  <body>
    <article>
      <h1>Alertă la nivel mondial: o superbacterie rezistentă la toate antibioticele se răspândește cu repeziciune</h1>
      <address>
        <time datetime="2019-11-25T11:34:00+00:00">25 Nov 2019, 11:34</time>
      </address>
      <p>
        <b>Îngrijorător este puțin spus! Oamenii de știință din Melbourne au descoperit recent o nouă superbacterie, rezistentă la toate antibioticele cunoscute, care se răspândește cu viteză prin toate spitalele din întreaga lume.<br/><br/>Cercetătorii australieni au prelevat probe din nu mai puțin de 80 de spitale din 10 țări și au descoperit tulpini ale bacteriei Staphylococcus epidermidis, care se găsește de obicei pe pielea umană. Aceasta, în mediul din spitale, a suferit mutații severe și a dezvoltat rezistență la aproape toate antibioticele cunoscute omului până astăzi. Cele rezistente la absolut toate antibioticele au fost aflate pe teritoriul Europei.</b>
      </p>
      <p>Cea mai mare viteză de răspândire o are în secțiile unde se administrează cele mai puternice antibiotice și unde sunt cei mai slăbiți pacienți, aflați în recuperare după operații sau cu diferite aparaturi medicale implantate în corp – la terapie intensivă.</p>
      <p>„În majoritatea cazurilor, bacteria colonizează pielea. Nu duce, obligatoriu, la infecție. Dar există o categorie de oameni la care se poate transforma într-o infecție gravă, care să invadeze tot corpul, pentru care ar fi nevoie de un tratament complex” – declară Ben Howden, cercetător la Institutul Doherty, unul dintre cei care au contribuit la această descoperire.</p>
      <p>Un nivel mare de stres îți micșorează creierul. Când trebuie să te îngrijorezi<br/>Cu toate că descoperirea e recentă, potrivit lui Ben Howden, bacteria în cauză este prezentă, nedetectabilă, în spitalele din întreaga lume de ani de zile.</p>
      <p>Ce duce, printre altele, la apariția superbacteriilor? Prescrierea de antibiotice nepotrivite.</p>
      <p>„Trebuie să fim în alertă permanentă, să aflăm cât mai din timp de nașterea acestor superbacterii, pentru a găsi căi cât mai eficiente de a le preveni și elimina„ – încheie profesorul australian.</p>
    </article>
  </body>
</html>