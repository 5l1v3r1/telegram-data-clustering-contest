<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/25/la-festa-della-banda-in-onore-di-santa-cecilia/1329126/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-25T11:51:58+00:00"/>
    <meta property="og:title" content="La festa della banda in onore di Santa Cecilia"/>
    <meta property="og:description" content="LORO PICENO - L'evento organizzato dal Corpo bandistico Lorese per la ricorrenza della patrona della musica"/>
  </head>
  <body>
    <article>
      <h1>La festa della banda in onore di Santa Cecilia</h1>
      <h2>LORO PICENO - L'evento organizzato dal Corpo bandistico Lorese per la ricorrenza della patrona della musica</h2>
      <address><time datetime="2019-11-25T11:51:58+00:00">25 Nov 2019, 11:51</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F25%2Fla-festa-della-banda-in-onore-di-santa-cecilia%2F1329126%2F">Condividi40</a><a href="https://twitter.com/intent/tweet?text=La+festa+della+banda++in+onore+di+Santa+Cecilia&amp;url=https%3A%2F%2Fwww.cronachemaceratesi.it%2F2019%2F11%2F25%2Fla-festa-della-banda-in-onore-di-santa-cecilia%2F1329126%2F">Tweet</a>Email40 Condivisioni</p>
      <p> </p>
      <p> </p>
      <p>
        <b>Una domenica speciale quella in cui il Corpo Bandistico Lorese ha invitato amici e simpatizzanti della musica a partecipare ai festeggiamenti in onore della patrona Santa Cecilia. Alle 11,30 è stata celebrata la messa nella chiesa di Santa Maria e, a seguire, il pranzo alla “La Taverna-Food Music”.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/santa-cecilia-loro-piceno-3-300x400.jpg"/>
        <figcaption>Il sindaco Robertino Paoloni con il maestro Gabriele Piatti</figcaption>
      </figure>
      <p><b>Si è respirato un clima di festa e di convivialità in paese, segno della grande importanza che riveste il Corpo Bandistico per Loro Piceno.</b> «La banda ed il suo maestro Gabriele Piatti rappresentano per la comunità lorese un elemento distintivo, ogni evento istituzionale e non ha una valore diverso se accompagnato dalle loro musiche – sottolinea il sindaco Robertino Paoloni -. Dal nostro insediamento hanno contribuito alla manifestazione del 2 giugno e 4 novembre oltre all’inaugurazione dell’Orto dei Pensieri e della scuola primaria. L’evento dedicato al museo postale dei Monti Azzurri di questa estate lo hanno reso ancor più ricco e coinvolgente. Auspico che il Corpo Bandistico continui questa importante tradizione per noi loresi nel corso dei anni avvenire». L’organico, diretto dal maestro Gabriele Piatti, è attualmente composto da: Bruno Achilli, grancassa, Pietro Bracci, basso in fa, Serena Bracci, sax soprano, Francesco Carducci, flicorno baritono, Giuseppe Carducci, rullante, Agostino Ciarlantini, piatti, Maddalena Cintioni, tromba, Samanta Marinozzi, sax tenore, Simone Monteverde, clarinetto, Emanuele Ramadori, tromba, Barbara Rapari, clarinetto, Zeno Rapari, trombone, Alberto Taccari, basso in sib, Alessandro Aureli, sax tenore.</p>
      <figure>
        <img src="https://cdn.cronachemaceratesi.it/wp-content/uploads/2019/11/santa-cecilia-loro-piceno-1-650x487.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/santa-cecilia-loro-piceno-4-650x488.jpg"/>
      </figure>
    </article>
  </body>
</html>