<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1103389527_Krizata_s_trenyori_v_Angliya_Petima_sa_na_izhoda"/>
    <meta property="og:site_name" content="webcafé"/>
    <meta property="article:published_time" content="2019-11-25T11:38:00+00:00"/>
    <meta property="og:title" content="Кризата с треньори в Англия: Петима са на изхода"/>
    <meta property="og:description" content="Солскяер, Емери и още трима"/>
  </head>
  <body>
    <article>
      <h1>Кризата с треньори в Англия: Петима са на изхода</h1>
      <address><time datetime="2019-11-25T11:38:00+00:00">25 Nov 2019, 11:38</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2019/11/25/emery-solskjaer/1170x655.jpg"/>
        <figcaption>Солскяер, Емери и още трима...<cite>Снимка: © Getty Images/Webcafe</cite></figcaption>
      </figure>
      <figure>
        <img src="https://images.webcafe.bg/2019/08/25/solskjaer1/1170x790.jpg"/>
        <figcaption><b>Оле Гунар Солскяер, Манчестър Юнайтед</b><br/><br/>Норвежецът ще бъде поставен под още по-сериозно напрежение, след като изпусна победата при равенството 3:3 срещу Шефийлд Юнайтед. „Червените дяволи“ направиха обрат от 0:2 до 3:2, но взеха само точка от визитата си на „Брамъл Лейн“. Манчестър Юнайтед се намира на деветата позиция в класирането и е по-близо до зоната на изпадащите, отколкото до Топ 4. Сега, след като Маурисио Почетино вече е свободен, столът на Солскяер изглежда по-разклатен от всякога.</figcaption>
      </figure>
      <figure>
        <img src="https://images.webcafe.bg/2019/11/25/ralph-hasenhuttl/1170x786.jpg"/>
        <figcaption><b>Ралф Хазенхютъл, Саутхемптън</b><br/><br/>Саутхемптън имаше да излезе от зоната на изпадащите. На два пъти повеждаше на Арсенал и водеше с 2:1 на „Емирейтс“, но с последния удар в мача изпусна победата. „Светците“ имат само две победи от началото на сезона и с предпоследни в класирането. Ако резултатите не се променят драстично, и то скоро, няма да бъде изненадващо, ако Хазенхютъл загуби мястото си.</figcaption>
      </figure>
      <figure>
        <img src="https://images.webcafe.bg/2019/11/25/marco-silva/1170x780.jpg"/>
        <figcaption><b>Марко Силва, Евертън</b><br/><br/>Четири победи, две равенства и седем загуби. Нищо не се получава за Марко Силва и неговите „карамели“ от началото на сезона. След загубата от Норич в събота е имало среща на Съвета на директорите, на която обаче е било решено да се даде още малко време на португалеца. Основната му сила в момента са футболистите, които се застъпват за него. Но Евертън има страшно тежка програма, като в рамките на седем дни има гостувания на Ливърпул и Лестър и домакинство на Челси, а после идват гостуване на Манчестър Юнайтед, нова среща с Лестър, но за Купата на лигата, и домакинство на Арсенал. Дейвид Мойс потрива ръце.</figcaption>
      </figure>
      <figure>
        <img src="https://images.webcafe.bg/2019/11/25/manuel-pellegrini/1170x770.jpg"/>
        <figcaption><b>Мануел Пелегрини, Уест Хем</b><br/><br/>Уест Хем се превърна в първата жертва на Жозе Моуриньо като мениджър на Тотнъм, въпреки че накара „шпорите“ да треперят, след като се върна от 0:3 до 2:3. „Чуковете“ са в серия от осем мача без победа във всички състезания и отново се заговори сериозно за уволнението на Пелегрини.</figcaption>
      </figure>
      <figure>
        <img src="https://images.webcafe.bg/2019/09/16/unai-emery/1170x776.jpg"/>
        <figcaption><b>Унай Емери, Арсенал</b><br/><br/>Арсенал трябва да вземе решението за уволнението на Емери час по-скоро, иначе рискува още един напълно провален сезон. Тимът е без победа в последните си шест мача във всички турнири, защитата е под всякаква критика, като и играта на отбора е много далеч от приятна за окото. „Артилеристите“ са в същата ситуация, в която се намира и Юнайтед. Арсенал има точка повече и едно място нагоре в таблицата, но след само една трета от сезона битката за Топ 4 с Емери начело изглежда загубена.</figcaption>
      </figure>
      <p>
        <b>Маурисио Почетино бе уволнен от Тотнъм и така станахме свидетели на първата сериозна мениджърска промяна във Висшата лига през този сезон.</b>
      </p>
      <p>Аржентинецът бе вторият уволнен треньор в елита на Англия за 2019/20, като първата глава падна още през септември. Тогава Уотфорд уволни Хави Гарсия и върна на поста Кике Санчес Флорес, който води стършелите през 2015/16, когато замени спечелилия промоция Славен Билич.</p>
      <p>За разлика от Уотфорд, който се намира на последното място, все още е твърде рано да оценяваме дали смяната на Почетино с Жозе Моуриньо в Тотнъм има позитивен ефект.</p>
      <p>„Шпорите“ тръгнаха с победа под ръководството на португалеца – с 3:2 в лондонското дерби с Уест Хем, въпреки че допуснаха „чуковете“ да се върнат в мача, след като водеха с 3:0.</p>
      <p>През уикенда се нагледахме на достатъчно грешни стъпки, включително от Арсенал и Манчестър Юнайтед, които стигнаха само до равенства срещу Саутхемптън и Шефийлд Юнайтед, съответно.</p>
      <p>Затова се заговори и за треньорски смени. Но Унай Емери и Оле Гунар Солскяер не са единствените мениджъри, които трябва да се страхуват за постовете си.</p>
      <p>В <b><a href="https://www.webcafe.bg/sportcafe/futbol-svyat/id_1103389527/slide_2_Krizata_s_trenyori_v_Angliya_Petima_sa_na_izhoda">галерията</a> </b>сме събрали петимата треньори, за чието уволнение се говори най-много. Вижте ги.</p>
      <related>
        <a href="https://www.webcafe.bg/sportcafe/avantage/id_31128327_Detsata_se_razvihriha_za_7_minuti_no_koshmarite_v_zashtita_sasipvat_Yunayted_"/>
        <a href="https://www.webcafe.bg/sportcafe/avantage/id_611270174_Vreme_e_da_bade_drapnat_shtepselat_na_Emeri"/>
      </related>
    </article>
  </body>
</html>