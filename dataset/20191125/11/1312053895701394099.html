<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/25/moises-naim-contro-mediaset-risponde-mentana/"/>
    <meta property="og:site_name" content="NewNotizie"/>
    <meta property="article:published_time" content="2019-11-25T11:44:53+00:00"/>
    <meta property="og:title" content="Moisés Naím stronca i programmi Mediaset, Enrico Mentana ribatte sui social: la vicenda"/>
    <meta property="og:description" content="Attraverso un articolo pubblicato su El Pais, il giornalista a e scrittore venezuelano Moisés Naím ha letteralmente stroncato i programmi televisivi di Mediaset. A Questa stroncatura ne è seguita un’altra: quella di Enrico Mentana, che ha ricusato il pensiero del collega straniero Moisès Naim, Enrico Mentana e la “televisione tossica”. Potremmo sintetizzare così, con questi …"/>
  </head>
  <body>
    <article>
      <h1>Moisés Naím stronca i programmi Mediaset, Enrico Mentana ribatte sui social: la vicenda</h1>
      <address><time datetime="2019-11-25T11:44:53+00:00">25 Nov 2019, 11:44</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/11/Enrico-Mentana-contro-Mois%C3%A9s-Na%C3%ADm.jpg"/>
      </figure>
      <p>
        <b>Attraverso un articolo pubblicato su El Pais, il giornalista a e scrittore venezuelano Moisés Naím ha letteralmente stroncato i programmi televisivi di Mediaset. A Questa stroncatura ne è seguita un’altra: quella di Enrico Mentana, che ha ricusato il pensiero del collega straniero</b>
      </p>
      <p><b>Moisès Naim, Enrico Mentana e la “televisione tossica</b>”. Potremmo sintetizzare così, con questi due nomi di peso nel settore giornalistico e questa espressione,<b> una vicenda che sta tenendo banco in queste ore, sui social. Tutto è partito dalla pubblicazione, su El Pais, di un articolo a firma di </b>Moisés Naím intitolato “<b><i>La tóxica televisión chatarra</i></b>” (traducibile in “Lo scarto televisivo tossico”). Nel suo pezzo Naím esamina, in chiave politica, <b>i “danni” compiuti da una determinata fetta di programmi televisivi</b> su quei cittadini che sono soliti guardarli. <b>Cosa c’entra, in tutto questo, Enrico Mentana?</b> Il giornalista <b>è intervenuto commentando duramente le parole del collega</b>, che ha esplicitamente tirato in ballo la televisione berlusconiana e <b>Mediaset</b> (la rete a cui Mentana ha legato il suo volto per anni).</p>
      <h3>Enrico Mentana contro Moisés Naím, il giornalista venezuelano ha attaccato Mediaset in un articolo pubblicato su El Pais</h3>
      <p><b>Fa discutere un articolo che il giornalista venezuelano</b> <b>Moisés Naím ha pubblicato su El Pais con il titolo (che vi abbiamo tradotto in italiano) </b>“<b><i>Lo scarto televisivo tossico</i></b>”. Nel pezzo si parla dello <b>scarto televisivo tossico</b> e della <b>relazione</b> che ci sarebbe tra l’aver guardato determinati programmi televisivi, da piccoli, e <b>l’aver abbracciato determinate idee politiche</b> una volta cresciuti. Nel mettere in evidenza questa presunta relazione lo scrittore cita chiaramente l’offerta proposta dalla <b>televisione berlusconiana</b>.</p>
      <p><b>Ma cosa dice esattamente Moisés Naím</b> <b>in questo articolo</b> che nelle ultime ore ha catturato, e ora vedremo come, <b>le attenzioni dei social</b>? Volendo andare al nocciolo della questione, che <b>chi in Italia è cresciuto guardando i programmi televisivi proposti da Mediaset oggi rischia di essere più vulnerabile alle idee populiste</b>. Un pensiero che Naím non propone come suo ma che il giornalista ha argomentato citando <b>una ricerca scientifica </b>condotto addirittura da ricercatori del Bel Paese. <b>Chi guarda programmi tv spazzatura rischia di vedere influenzato, in negativo, il suo QI</b> e a dirlo è uno <b>studio che è stato condotto sulle abitudini di voto dei telespettatori di Mediaset</b>: studio che ha permesso di capire come <b>chi passi troppo tempo davanti a quei programmi venga poi influenzato nell’espressione del suo voto</b>, anche se i programmi che guarda non sono di carattere politico. Di questo studio non ha parlato solo Naím ma anche, ad esempio, il <b><i>Daily Mail</i></b>.</p>
      <p><b>Il pensiero di Moisés Naím</b> è stato commentato da <b>un personaggio che ha fatto la storia dell’informazione </b>in onda sui canali Mediaset: <b>Enrico Mentana</b>. Correva l’anno <b>1992</b> e l’allora 37enne giornalista, che da 9 anni è il <b>direttore di TgLa7</b> e da poco il direttore della nuova realtà giornalistica <b>Open</b>, <b>fondava il TG5</b> insieme ad altri voti noti del giornalismo e della televisione italiana (Cesara Buonamici, Clemente J. Mimum, Cristina Parodi, Lamberto Sposini). Quindi, Enrico Mentana <b>ha una storia professionale e personale</b> che in qualche maniera è parte di <b>quel mondo Mediaset criticato </b>dal collega venezuelano.</p>
      <h3>Enrico Mentana contro Moisés Naím, la “risposta” a mezzo Facebook del giornalista italiano</h3>
      <p><b>Ma Veniamo alle parole scritte su Facebook da Enrico Mentana</b>. Sono <b>parole dure</b>, le sue, che gli hanno permesso di <b>attirare notevoli critiche</b> da parte di quei <b>followers</b> che trovano <b>fondate</b> le <b>considerazioni/teorie</b> formulate da Moisés Naím e dagli esperti di cui lui cita il lavoro, e cioè i docenti <b>Rubén Durante, Paolo Pinotti e Andrea Tesei</b>.</p>
      <p>“<i>Credo che questo sia l’articolo più cretino che abbia mali letto. Lo ha scritto uno stimato intellettuale, Moises Naim, e questo ne rende il contenuto quasi surreale nella sua stupidità. Partendo da uno studio di professori italiani, sostiene che coloro che in Italia sono cresciuti guardando i programmi Mediaset oggi sono più vulnerabili degli altri alle idee populiste. Una vera coglionata, ma d’autore</i>”.</p>
      <p>Scrive così Enrico Mentana e <b>la sua suona come una stroncatura netta (forte troppo?)</b> di argomentazioni che comunque arrivano da uno studio scientifico condotto da docenti qualificati. Vedremo nelle prossime ore <b>se il giornalista commenterà ulteriormente</b> la sua presa di posizione fornendo altre spiegazioni sul suo punto di vista.</p>
      <p>
        <i>Maria Mento</i>
      </p>
    </article>
  </body>
</html>