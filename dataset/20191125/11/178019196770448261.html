<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/rozrywka/kojima_sugeruje_ze_po_death_stranding_chce_zrobic_straszny_horror"/>
    <meta property="og:site_name" content="PurePC"/>
    <meta property="article:published_time" content="2019-11-25T11:30:01+00:00"/>
    <meta property="og:title" content="Kojima sugeruje, że po Death Stranding chce zrobić straszny horror"/>
    <meta property="og:description" content="Hideo Kojima dyskutował na Twitterze o swoich planach. Wynika z nich, że jego następną grą mogłaby być bardzo strasznym horrorem. Oto, co powiedział reżyser."/>
  </head>
  <body>
    <article>
      <h1>Kojima sugeruje, że po Death Stranding chce zrobić straszny horror</h1>
      <address><time datetime="2019-11-25T11:30:01+00:00">25 Nov 2019, 11:30</time> by <a rel="author">Jakub Krawczyński</a></address>
      <figure>
        <img src="https://www.purepc.pl/files/Image/m165/27564.jpg"/>
      </figure>
      <p>Death Stranding zadebiutowało na początku listopada 2019 na PlayStation 4. To gra, która zyskała spore uznanie wśród prasy, choć nie obyła się bez krytyki. Była to pierwsza niezależna produkcja Kojimy od momentu rozstania się ze studiem Konami w 2015 roku. Łączy ze sobą elementy otwartego świata, aspekt sieciowo-społecznościowy, wraz z domieszkami skradanki, strzelaniny, a nawet horroru. A propos tego ostatniego – w roku 2014 Hideo Kojima pracował nad grą Silent Hills wraz ze znanym reżyserem Guillermo del Toro. Niestety projekt ten został skasowany, choć zostało po nim pamiętne demo, zwane P.T. Tymczasem jak Kojima zasugerował niedawno na Twitterze, jego następny tytuł może być właśnie horrorem. Na dodatek bardzo strasznym.</p>
      <h3>💬 Hideo Kojima sugeruje, że jego następna gra po Death Stranding może być bardzo strasznym horrorem.</h3>
      <figure>
        <img src="https://www.purepc.pl/image/news/2019/11/24_kojima_sugeruje_ze_po_death_stranding_chce_zrobic_straszny_horror_0_b.jpg"/>
      </figure>
      <p>Hideo Kojima wypowiadał się ostatnio na platformie społecznościowej o swoich planach na przyszłość. Nie potwierdził definitywnie, jaka będzie jego następna gra, ale wyznał, że chciałby stworzyć horror. Zaznaczył zarazem, że poruszanie się po tym gatunku w świecie gier znacznie różni się od filmu, gdzie zamykając oczy można odciąć się od obrazu, a film toczy się dalej. – W grze natomiast jest inaczej, bo jest interaktywna – to Ty musisz się ruszyć samemu – napisał Kojima. Reżyser wyjawił, że aby stworzyć najstraszniejszy horror, potrzebowałby rozbudzić swoją "horrorową duszę" oglądając różne filmy z tego gatunku. Wspomniał o tajlandzkim horrorze "The Eye", który oglądał w trakcie tworzenia Silent Hills. Dodał także, że film ten był dla niego zbyt straszny i nie dokończył seansu.</p>
      <h3>🔗 <a href="https://www.purepc.pl/rozrywka/wkrotce_project_xcloud_z_grami_z_xbox_game_pass_trafi_na_pc">Wkrótce Project xCloud z grami z Xbox Game Pass trafi na PC</a></h3>
      <figure>
        <img src="https://www.purepc.pl/image/news/2019/11/24_kojima_sugeruje_ze_po_death_stranding_chce_zrobic_straszny_horror_1_b.jpg"/>
      </figure>
      <p>Czy te jego dywagacje sugerują jednoznacznie, że pracuje nad horrorem? Jest to możliwe, bo wcześniej dowiedzieliśmy się oficjalnie, że twórca już pracuje nad następnym projektem. W niedawnym wywiadzie, jaki odbył się na panelu BAFTA w Londynie wyjawił również (co chyba nie zdziwi nikogo), że jego następny tytuł będzie mieszanką medium filmów i gier wideo. Kojima wyjawił również zainteresowanie technologią strumieniowania gier. W międzyczasie fani Kojimy na PC mogą wyczekiwać portu Death Stranding, który ukaże się w połowie 2020 roku zarówno na Epic Games Store, jak i Steam.</p>
      <figure>
        <img src="https://www.purepc.pl/image/news/2019/11/24_kojima_sugeruje_ze_po_death_stranding_chce_zrobic_straszny_horror_2_b.jpg"/>
      </figure>
      <footer>Źródło: Twitter</footer>
      <related>
        <h4>Powiązane publikacje</h4>
        <a href="https://www.purepc.pl/rozrywka/tony_hawk_s_pro_skater_remake_plotki_o_powrocie_kultowej_serii"/>
        <a href="https://www.purepc.pl/rozrywka/cyberpunk_2077_studio_potwierdzilo_obecnosc_mikrotransakcji"/>
        <a href="https://www.purepc.pl/rozrywka/nowe_gry_na_xbox_game_pass_na_pc_min_darksiders_3_subnautica"/>
        <a href="https://www.purepc.pl/rozrywka/wiedzmin_znamy_tytuly_wszystkich_odcinkow_pierwszego_sezonu"/>
        <a href="https://www.purepc.pl/rozrywka/assassins_creed_ragnarok_kolejne_informacje_o_fabule_i_lokacjach"/>
      </related>
    </article>
  </body>
</html>