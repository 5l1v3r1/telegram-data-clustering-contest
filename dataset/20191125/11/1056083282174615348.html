<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402553/%D8%B1%D9%88%D8%B3%DB%8C%D9%87-%D8%AA%D8%B3%D8%B1%DB%8C%D8%B9-%D8%AF%D8%B1-%D8%A7%D9%84%D8%AD%D8%A7%D9%82-%DA%A9%D8%B1%D8%AF%D9%87%D8%A7-%D8%A8%D9%87-%D8%A7%D8%B1%D8%AA%D8%B4-%D8%B3%D9%88%D8%B1%DB%8C%D9%87-%D8%A8%D9%87-%D9%86%D9%81%D8%B9-%D9%87%D9%85%D9%87-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-25T11:56:14+00:00"/>
    <meta property="og:title" content="روسیه: تسریع در الحاق کردها به ارتش سوریه به نفع همه است"/>
    <meta property="og:description" content="معاون وزیر خارجه روسیه پیوستن احتمالی نیروهای سوریه دموکراتیک (قسد) به ارتش سوریه را اقدامی مفید برای همه خواند."/>
  </head>
  <body>
    <article>
      <h1>روسیه: تسریع در الحاق کردها به ارتش سوریه به نفع همه است</h1>
      <address><time datetime="2019-11-25T11:56:14+00:00">25 Nov 2019, 11:56</time> by <a rel="author">حمید محمدطاهری</a></address>
      <p>معاون وزیر خارجه روسیه پیوستن احتمالی نیروهای سوریه دموکراتیک (قسد) به ارتش سوریه را اقدامی مفید برای همه خواند.</p>
      <p>به گزارش ایسنا، به نقل از سایت شبکه روسیا الیوم، میخائیل بوگدانف، معاون وزیر خارجه روسیه در سخنانی نسبت به احتمال ملحق شدن نیروهای سوریه دموکراتیک به ارتش سوریه واکنش نشان داد.</p>
      <p>وی در این باره گفت: تسریع در روند الحاق نیروهای سوریه دموکراتیک به ارتش سوریه برای همه مفید خواهد بود.</p>
      <p>وی درباره موعد احتمالی الحاق نیروهای کرد به ارتش سوریه تأکید کرد: هرچه سریعتر این اقدام صورت بگیرد برای همه بهتر است.</p>
      <p> سرگئی ورشنین، معاون وزیر خارجه روسیه نیز پیش از این از آمادگی کشورش برای کمک به موفقیت مذاکرات بین کردها و نظام سوریه درباره الحاق نیروهای قسد به نیروهای ارتش سوریه خبر داده بود.</p>
      <p>وزارت دفاع سوریه در پی عملیات ترکیه علیه کردهای سوریه موسوم به "چشمه صلح" از نیروهای سوریه دموکراتیک خواسته بود که برای مقابله با حمله نکارا به نیروهای ارتش سوریه بپیوندند. </p>
      <p>فرماندهان کرد نیز از آمادگی این نیروها برای پیوستن به ارتش به شرط حفظ ویژگی‌ها و استقلال نظامی آنها به عنوان یک نهاد نه در قالب افراد و فرماندهان خبر دادند.</p>
      <p>انتهای پیام</p>
    </article>
  </body>
</html>