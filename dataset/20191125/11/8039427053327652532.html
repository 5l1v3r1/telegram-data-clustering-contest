<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964115"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T11:27:29+00:00"/>
    <meta property="og:title" content="బలపరీక్షకు సిద్ధమే కానీ.. అది సుప్రీం నిర్ణయించలేదు..: బీజేపీ"/>
    <meta property="og:description" content="ADVT"/>
  </head>
  <body>
    <article>
      <h1>బలపరీక్షకు సిద్ధమే కానీ.. అది సుప్రీం నిర్ణయించలేదు..: బీజేపీ</h1>
      <address>
        <time datetime="2019-11-25T11:27:29+00:00">25 Nov 2019, 11:27</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ: </b>మహారాష్ట్ర రాజకీయ సంక్షోభంపై సుప్రీంకోర్టులో వాడివేడి వాదనలు జరుగుతున్నాయి. బీజేపీ తరపున సోలిసిటర్ జనరల్ తుషార్ మెహతా వాదిస్తున్నారు. గవర్నర్ నిర్ణయాలపై సుప్రీంకోర్టు విచారణ చేపట్టలేదనీ.. బలపరీక్ష ఎప్పుడు నిర్వహించాలన్నది కూడా కోర్టు చేతిలో లేదని ఆయన పేర్కొన్నారు. గవర్నర్ నిర్ణయం చట్టవ్యతిరేకం కాదని రుజువయ్యాక.. ఇక దీనిపై విచారించాల్సిన అవసరం లేదని ఆయన సుప్రీం దృష్టికి తీసుకొచ్చారు. బలపరీక్షకు బీజేపీ సిద్ధమేననీ.. అయితే గవర్నర్ నిర్ణయం మేరకే కట్టుబడి ఉంటామని తెలిపారు.</p>
      <p> కాగా సుప్రీంకోర్టు స్పందిస్తూ... సీఎం దేవేంద్ర ఫడ్నవిస్‌కు మెజారిటీ మద్దతు ఉందా లేదా అన్నదే ముఖ్యమనీ.. అది తేల్చాల్సింది బలపరీక్షలోనేనని స్పష్టం చేసింది. దీనిపై మెహ్తా స్పందిస్తూ... అసెంబ్లీలో బీజేపీ అతి పెద్ద పార్టీ అయినందున ఆ పార్టీకే గవర్నర్ ఆహ్వానం పంపారని తెలిపారు. బీజేపీకి తన ఎమ్మెల్యేలతో పాటు దానికి రెట్టింపు సంఖ్యలో ఎమ్మెల్యేల మద్దతు ఉందని పేర్కొన్నారు. ప్రభుత్వాన్ని నడిపేందుకు ఎలాంటి ఇబ్బందీ లేనందువల్ల మధ్యంతర ఉత్తర్వులేవీ ఇవ్వొద్దంటూ ధర్మాసనాన్ని కోరారు. మరోవైపు ఇప్పటికే గవర్నర్ ఆహ్వాన పత్రికతో పాటు, ఎమ్మెల్యేల మద్దతుతో కూడిన లేఖను ఫడ్నవిస్ తరపు న్యాయవాది ముకుల్ రోహత్గీ సుప్రీం ధర్మాసనానికి నివేదించారు. ఈ నేపథ్యంలో సుప్రీంకోర్టు ఏ నిర్ణయం తీసుకుంటుందన్నది ప్రస్తుతం ఆసక్తికరంగా మారింది.</p>
    </article>
  </body>
</html>