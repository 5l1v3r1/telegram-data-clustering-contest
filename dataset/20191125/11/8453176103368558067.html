<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hakolhayehudi.co.il/item/Jewish_identity/%D7%94%D7%A9%D7%91%D7%95%D7%A2__%D7%9B%D7%AA%D7%91_%D7%90%D7%99%D7%A9%D7%95%D7%9D_%D7%A0%D7%92%D7%93_%D7%94%D7%A2%D7%A8%D7%91%D7%99_%D7%94%D7%97%D7%A9%D7%95%D7%93_%D7%91%D7%A8%D7%A6%D7%97_%D7%94%D7%AA%D7%99%D7%A0%D7%95%D7%A7%D7%AA"/>
    <meta property="og:site_name" content="הקול היהודי"/>
    <meta property="article:published_time" content="2019-11-25T11:14:00+00:00"/>
    <meta property="og:title" content="השבוע: כתב אישום נגד הערבי החשוד ברצח התינוקת"/>
    <meta property="og:description" content="מעצרו של הערבי החשוד ברצח התינוקת של בת זוגו היהודיה, הוארך עד ליום חמישי לצורך הגשת כתב אישום."/>
  </head>
  <body>
    <article>
      <h1>השבוע: כתב אישום נגד הערבי החשוד ברצח התינוקת</h1>
      <h2>מעצרו של הערבי החשוד ברצח התינוקת של בת זוגו היהודיה, הוארך עד ליום חמישי לצורך הגשת כתב אישום.</h2>
      <address><time datetime="2019-11-25T11:14:00+00:00">25 Nov 2019, 11:14</time> by <a rel="author">מערכת הקול-היהודי</a></address>
      <p>בית משפט השלום בירושלים האריך היום (שני) את מעצרו של זאיד אעביד, ערבי כבן 21 מחברון <a href="https://www.hakolhayehudi.co.il/item/security/%D7%91%D7%A6%D7%A2%D7%93_%D7%97%D7%A8%D7%99%D7%92__%D7%94%D7%95%D7%90%D7%A8%D7%9A_%D7%9E%D7%A2%D7%A6%D7%A8%D7%95_%D7%A9%D7%9C_%D7%94%D7%97%D7%A9%D7%95%D7%93_%D7%91%D7%A8%D7%A6%D7%97_%D7%94%D7%AA%D7%99%D7%A0%D7%95%D7%A7%D7%AA_%D7%91%D7%90%D7%A9%D7%A7%D7%9C%D7%95%D7%9F">החשוד ברצח התינוקת </a>בת ה-10 חודשים מאשקלון, בתו של בת זוגו היהודיה.</p>
      <p>המשטרה הגישה לבית המשפט הצהרת תובעה מטעם הפרקליטות על כוונתה להגיש כתב אישום כנגד החשוד בימים הקרובים, ומעצרו של אעביד הוארך עד ליום חמישי בשעה 14:00.</p>
      <p>אעביד נמצא במעצר כבר יותר מ-30 יום, זאת בצעד חריג ובאישור של המשנה לפרקליט המדינה בכדי שיוכלו לקבל חוות דעת מלאה מאת המכון לרפואה משפטית באבו כביר ולאחר שהחשוד ברצח עבר בדיקת פוליגרף.</p>
      <p>לפי החשד, לפני כחודש, טלטל אעביד את התינוקת בעת שבת זוגו היהודיה יצאה לבלות. אז פונתה התינוקת למרכז הרפואי ברזילי באשקלון ובהמשך נקבע מותה. במשטרה חושדים כי אעביד ביצע זאת על רקע סכסוך שהתגלע בינו לבין בת זוגו היהודיה, אם התינוקת.</p>
      <p>בתחילה נעצר האם יחד עם האב הביולוגי, בדואי מהדרום. אולם בהמשך השניים שוחררו ואעביד נעצר בצומת פלוגות, בשעה שככל הנראה ניסה להימלט לכאורה.</p>
      <p>אעביד חשוד גם בעבירה של שהייה בלתי חוקית וכן בתקיפת בת זוגו, וזאת בנוסף להזנחה.</p>
    </article>
  </body>
</html>