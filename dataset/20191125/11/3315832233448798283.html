<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/11a93dec66559b7b/doi-moldoveni-au-incercat-sa-paraseasca-republica-moldova-cu-bagajele-pline-cu-mii-de-tigari.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-25T11:56:50+00:00"/>
    <meta property="og:title" content="Doi moldoveni au încercat să părăsească Republica Moldova cu bagajele pline cu mii de țigări"/>
    <meta property="og:description" content="Doi moldoveni sunt cercetați pentru ilegalități după ce în bagajele acestora au fost depistate circa 9200 de țigări."/>
  </head>
  <body>
    <article>
      <h1>Doi moldoveni au încercat să părăsească Republica Moldova cu bagajele pline cu mii de țigări</h1>
      <address><time datetime="2019-11-25T11:56:50+00:00">25 Nov 2019, 11:56</time> by <a rel="author">Jurnal.md</a></address>
      <p>
        <b>Doi moldoveni sunt cercetați pentru ilegalități după ce în bagajele acestora au fost depistate circa 9200 de țigări.</b>
      </p>
      <p>Incidentele au fost semnalate la data de 23 și 24 noiembrie pe Aeroportul Internațional Chișinău:</p>
      <p>Un bărbat de 33 de ani, pasagerul cursei Chișinău-Londra, a încercat să scoată ilegal din țară 460 pachete de țigări. În bagajul acestuia au fost depistate cinci mii de țigări.</p>
      <p>Spre seară, la ruta Chișinău-Paris a fost identificat al doilea tânăr moldovean care urma să treacă cu 4200 țigarete, ascunse în bagajul de cală.</p>
      <p>Totodată, un cetățean al Republicii Gambia a primit refuz de intrare în Republica Moldova, după ce a prezentat o carte de identitate italiană, vădit falsificată. Pe lângă pașaport, a prezentat viza electronică, emisă de Ambasada Republicii Moldova, care s-a constatat că a fost eliberată în baza unei cărți de identitate italiene, pe care bărbatul din Gambia nu intenționa să o prezinte.</p>
      <p>În acest sens, s-a luat decizia extinderii controlului de frontieră, fiind verificată atât persoana, cât și bagajul acesteia.</p>
      <p>Ca rezultat, în bagajul de mână s-a depistat cartea de identitate, care prezenta semne clare de contrafacere.</p>
      <p>În continuare, toate cercetările sunt întreprinse de către angajații Serviciului Vamal.</p>
    </article>
  </body>
</html>