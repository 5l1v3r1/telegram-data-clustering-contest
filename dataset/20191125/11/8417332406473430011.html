<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/25/Norske-fysioterapeuter-boikotter-kongress-i-Dubai-20471494.ece"/>
    <meta property="og:site_name" content="adressa.no"/>
    <meta property="article:published_time" content="2019-11-25T11:51:56+00:00"/>
    <meta property="og:title" content="Norske fysioterapeuter boikotter kongress i Dubai"/>
    <meta property="og:description" content="Brudd på menneskerettigheter er blant grunnene til at Norsk Fysioterapeutforbund (NFF) har besluttet å boikotte en verdenskongress i Dubai."/>
  </head>
  <body>
    <article>
      <h1>Norske fysioterapeuter boikotter kongress i Dubai</h1>
      <address><time datetime="2019-11-25T11:51:56+00:00">25 Nov 2019, 11:51</time> by <a rel="author">(NTB) NTB</a></address>
      <p>Brudd på menneskerettigheter er blant grunnene til at Norsk Fysioterapeutforbund (NFF) har besluttet å boikotte en verdenskongress i Dubai.</p>
      <aside><a href="https://www.adressa.no/nyheter/innenriks/2019/11/25/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/25/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/25/javascript:void(0);">Del denne artikkelen på e-post</a></aside>
      <p>Kongressen skal arrangeres av World Confederation for Physical Therapy (WCPT) i 2021.</p>
      <p>Den vil altså finne sted uten norske fysioterapeuter til stede, etter at NFF på årets hovedlandsmøte besluttet å boikotte møtet, med følgende begrunnelse:</p>
      <p>«WCPTs kommende verdenskongress skal arrangeres i Dubai, i Emiratene, et land uten organisasjonsfrihet, og hvor fysioterapeuter blir diskriminert ut fra etnisitet og seksuell orientering.»</p>
      <p>NFF peker også på rapporter om brudd på grunnleggende menneskerettigheter i vertslandet og framholder at dette er verdier som organisasjonen bør stå opp for.</p>
      <p>– Vi bør markere at vi ikke aksepterer praksis hvor det forekommer brudd på menneskerettighetene, heter det i begrunnelsen.</p>
      <p>(©NTB)</p>
    </article>
  </body>
</html>