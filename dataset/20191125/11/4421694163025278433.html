<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/medyky-povidomyly-shho-okupanty-vpershe-zastosuvaly-snaryady-z-riznymy-urazhalnymy-elementamy-foto/"/>
    <meta property="og:site_name" content="VARTA1"/>
    <meta property="article:published_time" content="2019-11-25T11:37:39+00:00"/>
    <meta property="og:title" content="Медики повідомили, що окупанти вперше застосували снаряди з різними уражальними елементами (фото)"/>
    <meta property="og:description" content="Медики повідомили, що окупанти вперше застосували снаряди з різними уражальними елементами (фото)"/>
  </head>
  <body>
    <article>
      <h1>Медики повідомили, що окупанти вперше застосували снаряди з різними уражальними елементами (фото)</h1>
      <address>
        <time datetime="2019-11-25T11:37:39+00:00">25 Nov 2019, 11:37</time>
      </address>
      <p>Post Views: 5</p>
      <p>Військові медики при порятунку пораненого військовослужбовця, виявили, що не всі осколки намагнічувалися. Як висновок – окупаційні війська застосували снаряди з уражальними елементами різної структури. Про це повідомила “<a href="https://novynarnia.com/2019/11/25/boyoviki-vpershe-zastosuvali/?fbclid=IwAR1nhuOgOOPkv_B4D5sk5x1GseKou0C2G0qkkv7OOTG_oaqufMxjCVKzYcs">Новинарня</a>“.</p>
      <p>До Військово-медичного клінічного центру Північного регіону було доставлено українського військовослужбовця, який дістав осколкові поранення в районі проведення операції Об’єднаних сил.</p>
      <p>“Український захисник зазнав близько 50 осколкових уражень по всьому тілу. Під час їхнього видалення з допомогою медичного магнітного інструмента половина осколків не магнітилася“, – пише видання “Армія.Інформ”.</p>
      <p>За словами військових медиків, це перший випадок в їхній практиці, коли вражальні елементи від снаряда мають різну структурну основу.</p>
      <p>Переважно усі осколки видаляють магнітним інструментом або звичайним способом.</p>
      <p>Сам поранений розповідає, що це був снаряд, який вибухнув у повітрі на невеликий висоті, після чого дрібні осколки почали вражати особовий склад, який перебував під епіцентром вибуху.</p>
      <figure>
        <img src="https://varta1.com.ua/wp-content/uploads/2019/11/2-24.jpg"/>
        <figcaption>
          <cite>Фото: Армія.Інформ</cite>
        </figcaption>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>