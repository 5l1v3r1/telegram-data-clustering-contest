<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/girgensons-treneris-izdarija-lielisku-darbu-mainot-un-miksejot-speletajus/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-25T11:24:19+00:00"/>
    <meta property="og:title" content="Girgensons: Treneris izdarīja lielisku darbu, mainot un miksējot spēlētājus"/>
    <meta property="og:description" content="Nacionālās hokeja līgas (NHL) aizvadītās nakts spožākā zvaigzne Bufalo “Sabres” uzbrucējs Zemgus Girgensons uzskata, ka komandas galvenais treneris Ralfs Krīgers padarījis lielisku darbu, spēles laikā mainot spēlētāju virknējumus."/>
  </head>
  <body>
    <article>
      <h1>Girgensons: Treneris izdarīja lielisku darbu, mainot un miksējot spēlētājus</h1>
      <address><time datetime="2019-11-25T11:24:19+00:00">25 Nov 2019, 11:24</time> by <a rel="author" href="https://www.sportazinas.com/author/sportazinas-com/" target="_blank">sportazinas.com</a></address>
      <p>Nacionālās hokeja līgas (NHL) aizvadītās nakts spožākā zvaigzne Bufalo “Sabres” uzbrucējs Zemgus Girgensons uzskata, ka komandas galvenais treneris Ralfs Krīgers padarījis lielisku darbu, spēles laikā mainot spēlētāju virknējumus.</p>
      <p>Jau vēstījām, Girgensons savas komandas uzvaru ar 5:2 pār Floridas “Panthers” sekmēja ar diviem gūtiem vārtiem.</p>
      <p>“Jā, var piekrist, ka pārņēmām uz šo spēli labās lietas no iepriekšējās cīņas Bostonā, kur mums bija spēcīgs sniegums. Tas gan mums nepalīdzēja uzvarēt, bet dinamiku pārnesām uz šīs spēles pirmo periodu,” pēc uzvaras sacīja latviešu uzbrucējs.</p>
      <blockquote>
        <a href="https://www.sportazinas.com/girgensons-atzits-par-nhl-dienas-spozako-zvaigzni/">Girgensons atzīts par NHL dienas spožāko zvaigzni</a>
      </blockquote>
      <p>Zīmīgi, ka šajā spēlē Girgensons spēlēja vienā uzbrucēju trijniekā ar Juhanu Lārsonu un aizsargu Brendonu Montūru, kuru treneris Ralfs Krīgers bija spiests izmantot sev neierastā pozīcijā. “Man viņš izskatījās dabiski. Viņš labi nospēlēja pie pirmajiem gūtajiem vārtiem, aizvadot solīdu spēli,” sacīja Girgensons. “Jebkurš mūsu komandā var spēlēt ar jebkuru. Spelētāji var spēlēt dažādās pozīcijās, tādēļ grutāk ir trenerim salikt maiņas. Viņš izdarīja lielisku darbu spēles gaitā, mainot un miksējot spēlētājus.”</p>
      <p>Laukumā pavadītajās 16 minūtēs Zemgus izdarīja trīs metienus pa pretinieku vārtiem, kā arī pielietoja trīs spēka paņēmienus un nopelnīja pozitīvu lietderības koeficientu +2. Turklāt viņš daudz spēlēja nevienādos sastāvos – 29 sekundes vairākumā un nepilnas četras minūtes mazākumā.</p>
      <p>Iepriekšējos 22 sezonas mačos Girgensons bija guvis tikai vienus vārtus un izdarījis trīs rezultatīvas piespēles, taču pēc šonakt ļoti rezultatīvās aizvadītās spēlēs Latvijas izlases uzbrucēja kontā tagad ir seši (3+3) rezultativitātes punkti.</p>
    </article>
  </body>
</html>