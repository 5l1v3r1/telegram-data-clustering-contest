<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/25/oaed-epidoma-1150-euro-aitisi-dikeouchoi/"/>
    <meta property="og:site_name" content="neolaia.gr"/>
    <meta property="article:published_time" content="2019-11-25T11:42:06+00:00"/>
    <meta property="og:title" content="ΟΑΕΔ: Πώς θα κάνεις αίτηση για το επίδομα 1.150 ευρώ – Αυτοί είναι δικαιούχοι"/>
    <meta property="og:description" content="Από τα επιδόματα που χορηγεί ο ΟΑΕΔ σε ανέργους, είναι και το ειδικό επίδομα των 1.150 ευρώ, για το οποίο η διαδικασία υποβολής των αιτήσεων έχει ξεκινήσει από τον Απρίλιο του 2019, ενώ με βάση τις αρχικές προβλέψεις, οι δικαιούχοι του συγκεκριμένου ειδικού επιδόματος, ανέρχονται στους 13.400."/>
  </head>
  <body>
    <article>
      <h1>ΟΑΕΔ: Πώς θα κάνεις αίτηση για το επίδομα 1.150 ευρώ – Αυτοί είναι δικαιούχοι</h1>
      <h2>ΟΑΕΔ: Δείτε αναλυτικά!</h2>
      <address><time datetime="2019-11-25T11:42:06+00:00">25 Nov 2019, 11:42</time> by <a rel="author">neolaia.gr Team</a></address>
      <p>Από τα επιδόματα που χορηγεί ο <a href="https://www.neolaia.gr/tag/%CE%BF%CE%B1%CE%B5%CE%B4/"><b>ΟΑΕΔ</b></a> σε ανέργους, είναι και το ειδικό <a href="https://www.neolaia.gr/tag/%CE%B5%CF%80%CE%AF%CE%B4%CE%BF%CE%BC%CE%B1/"><b>επίδομα</b></a> των 1.150 ευρώ, για το οποίο η διαδικασία υποβολής των αιτήσεων έχει ξεκινήσει από τον Απρίλιο του 2019, ενώ με βάση τις αρχικές προβλέψεις, οι δικαιούχοι του συγκεκριμένου ειδικού επιδόματος, ανέρχονται στους 13.400.</p>
      <h4>Πού θα κάνεις αίτηση για το ειδικό επίδομα του ΟΑΕΔ:</h4>
      <p>Όσοι ενδιαφέρονται να υποβάλλουν σχετική αίτηση για το επίδομα των 1.150 ευρώ, μπορούν να το κάνουν στην ηλεκτρονική πλατφόρμα: <b><i>http://epiteliki-ergasias.gov.gr.</i></b></p>
      <p>Ειδικότερα, οι εν λόγω εργαζόμενοι θα πάρουν επίδομα<b> 1.150 ευρώ</b>, δηλαδή επίδομα 7,50 ευρώ μεικτά ανά ώρα κατάρτισης, με μέσο όρο συνολικών ωρών κατάρτισης τις 120 ώρες, και κατ΄ αποκοπή επίδομα 250 ευρώ μεικτά μετά την επιτυχή ολοκλήρωση των εξετάσεων πιστοποίησης.</p>
      <h4>Επίδομα 1.150 ευρώ – ΟΑΕΔ: Ποιοι είναι δικαιούχοι</h4>
      <p>Οι<b> εγκλωβισμένοι εργαζόμενοι</b> είναι ίσοι εργάζονται σε επιχειρήσεις του ιδιωτικού τομέα που είναι σε επισφαλή θέση εργασίας, λόγω του γεγονότος ότι απασχολούνται σε επιχειρήσεις που βρίσκονται σε δυσχερή οικονομική και επιχειρηματική θέση, με αποτέλεσμα να αντιμετωπίζουν σοβαρές οικονομικές δυσκολίες, με κύρια χαρακτηριστικά: – τη μη καταβολή δεδουλευμένων για μεγάλο χρονικό διάστημα (άνω των έξι-οκτώ μηνών) – την υπαγωγή των εργαζόμενων σε καθεστώς επίσχεσης εργασίας – την υπαγωγή των εργαζόμενων σε καθεστώς διαθεσιμότητας.</p>
      <p>Αφορά σε ένα σύστημα παροχής και διαχείρισης υπηρεσιών επαγγελματικής κατάρτισης που προσφέρει τη δυνατότητα στους άμεσα ωφελούμενους να λαμβάνουν υπηρεσίες κατάρτισης – πιστοποίησης από παρόχους, οι οποίοι έχουν αδειοδοτηθεί ως πάροχοι κατάρτισης, σύμφωνα με τις προδιαγραφές που ορίζει ο Ε.Ο.Π.Π.Ε.Π., ή πιστοποίησης και θα παρουσιάζονται διαθέσιμοι ανά περιφέρεια μέσα στο πληροφοριακό σύστημα του έργου.</p>
      <p>Επιταγή κατάρτισης: αφορά στην οικονομική αξία των κάτωθι: – ποσού κατά μέσο όρο 900€ (120 ώρες * 7,5 εκπαιδευτικό επίδομα) ανά ωφελούμενο που αντιστοιχεί στην παροχή υπηρεσιών κατάρτισης ). – ποσού 250€ ανά ωφελούμενο για την επιτυχή ολοκλήρωση των εξετάσεων πιστοποίησης.</p>
      <p>– κόστους κατάρτισης ανά ωφελούμενο 672€ (120 ώρες * 5,6) που αφορά στους παρόχους κατάρτισης. – κόστους πιστοποίησης ανά ωφελούμενο 120€, που αφορά στους παρόχους πιστοποίησης.</p>
      <p>
        <b>Πάροχοι κατάρτισης:</b>
      </p>
      <p>Οι πάροχοι συνεχιζόμενης επαγγελματικής κατάρτισης που θα εκδηλώσουν ενδιαφέρον και θα υποβάλλουν αίτηση, προκειμένου να υλοποιήσουν τα προγράμματα κατάρτισης, σύμφωνα με τους όρους που θα οριστούν σε επόμενη όμοια Απόφαση. Εκτός από την παροχή υπηρεσιών κατάρτισης, οι πάροχοι κατάρτισης αναλαμβάνουν την υποχρέωση συνεργασίας με αναγνωρισμένους παρόχους πιστοποίησης και την προετοιμασία των ωφελουμένων για τη συμμετοχή τους σε εξετάσεις πιστοποίησης.</p>
      <p>Πάροχοι πιστοποίησης: στο πλαίσιο της δράσης, οι πάροχοι πιστοποίησης συνεργάζονται και συνάπτουν συμφωνίες με τους παρόχους κατάρτισης, σύμφωνα με τους όρους και τις προϋποθέσεις που θα τεθούν σε επόμενη όμοια Απόφαση, προκειμένου να υλοποιήσουν τις εξετάσεις για την πιστοποίηση των μαθησιακών αποτελεσμάτων των προγραμμάτων κατάρτισης.</p>
      <p><b>Μητρώο Παρόχων</b>: το Μητρώο που θα συγκροτήσει η Ειδική Υπηρεσία Επιτελική Δομή ΕΣΠΑ ΥΠΕΚΑΑ, μέσω πληροφοριακού συστήματος για την υλοποίηση της δράσης, με αδειοδοτημένους παρόχους κατάρτισης από τη Γενική Γραμματεία Νέας Γενιάς και Δια Βίου Μάθησης του Υπουργείου Παιδείας Έρευνας &amp; Θρησκευμάτων, σύμφωνα με τις κείμενες διατάξεις, σύμφωνα με τους όρους και τις προϋποθέσεις που θα τεθούν σε επόμενη όμοια Απόφαση.</p>
      <p>
        <b>Μητρώο Ωφελουμένων</b>
      </p>
      <p>Το Μητρώο που θα συγκροτηθεί βάσει των αιτήσεων των ενδιαφερομένων, οι οποίοι θα εκδηλώσουν ενδιαφέρον και θα εγκριθούν, σύμφωνα με τη διαδικασία που τίθεται στην παρούσα πρόσκληση.</p>
      <p>Οι ενδιαφερόμενοι που θα εγγραφούν στο Μητρώο Ωφελουμένων, αποκτούν δικαίωμα λήψης των υπηρεσιών, δηλαδή της Συμβουλευτικής, της Κατάρτισης και Πιστοποίησης των γνώσεων και των δεξιοτήτων που θα αποκτήσουν στο πλαίσιο της κατάρτισης.</p>
      <p>Συμβουλευτική σταδιοδρομίας/ επαγγελματικός προσανατολισμός (εφεξής Συμβουλευτική): ως «δια βίου συμβουλευτική σταδιοδρομίας» ορίζεται η επιστημονική βοήθεια, στήριξη και ενδυνάμωση που παρέχεται στα άτομα στο πλαίσιο της δια βίου μάθησης, έτσι ώστε να προσδιορίζουν και να επιτυγχάνουν τους προσωπικούς και τους επαγγελματικούς στόχους τους.</p>
      <p>Ως Επαγγελματικός Προσανατολισμός ορίζεται το σύνολο των διαδικασιών ενημέρωσης, διερεύνησης και προετοιμασίας που πραγματοποιούνται κατά τρόπο οργανωμένο και συστηματικό από ειδικές υπηρεσίες και εξειδικευμένους επιστήμονες και στοχεύουν στο να βοηθήσουν τα ενδιαφερόμενα άτομα να πάρουν μόνα τους τις πιο κατάλληλες για αυτά αποφάσεις, σύμφωνα με τα ιδιαίτερα ενδιαφέροντα και τις ικανότητές τους, όσον αφορά την εκπαιδευτική και επαγγελματική τους πορεία, την είσοδό τους στην ενεργό ζωή, την προσαρμογή τους σε αυτήν και τις πιθανές μεταγενέστερες αλλαγές της επαγγελματικής τους δραστηριότητας.</p>
      <p>
        <b>Σύμβουλος Σταδιοδρομίας / Επαγγελματικού Προσανατολισμού (εφεξής Σύμβουλος):</b>
      </p>
      <p>Ο επαγγελματίας ο οποίος διαθέτει τα τυπικά και ουσιαστικά προσόντα για την άσκηση του επαγγέλματός του και την απαιτούμενη πιστοποιημένη επάρκεια για την παροχή υπηρεσιών συμβουλευτικής σταδιοδρομίας/ επαγγελματικού προσανατολισμού, όπως προσδιορίζεται σχετικά στο εκάστοτε ισχύον πιστοποιημένο επαγγελματικό περίγραμμα του Συμβούλου σταδιοδρομίας/ επαγγελματικού προσανατολισμού και στο αντίστοιχο πλαίσιο προγράμματος εκπαίδευσης Συμβούλων σταδιοδρομίας / επαγγελματικού προσανατολισμού. Ο Σύμβουλος σταδιοδρομίας/ επαγγελματικού προσανατολισμού σχεδιάζει, οργανώνει και προετοιμάζει το πλαίσιο παροχής υπηρεσιών Συ.Ε.Π., παρέχει υπηρεσίες Συ.Ε.Π. με βάση τις ανάγκες των πελατών του με τη βοήθεια κατάλληλου υλικού και εργαλείων και αξιολογεί, επανασχεδιάζει και διευρύνει την πρόσβαση στις υπηρεσίες Συ.Ε.Π. Στο πλαίσιο της παρούσας δράσης επιλέγεται από τον Ε.Ο.Π.Π.Ε.Π σύμφωνα με τις κείμενες διαδικασίες του φορέα.</p>
      <h3>Πώς θα κάνεις αίτηση;</h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486<br/></a><a href="https://neolaia.gr/2019/11/25/oaed-epidoma-1150-euro-aitisi-dikeouchoi/2">Επόμενη Σελίδα (1/2) »</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/25/5-podcasts-gia-esena-pou-agapas-tin-logotexnia/"/>
        <a href="https://neolaia.gr/neo/diadiktyo-menw-spiti"/>
        <a href="https://neolaia.gr/2019/11/25/ekpedefi-se-soft-skills-kai-prooptiki-amesis-proslipsis-se-katastimata-intersport-ke-athletes-foot/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/25/black-friday-2019-me-monadikes-prosfores-sti-wind/"/>
        <a href="https://neolaia.gr/2019/11/25/amas-2019-h-sigkinisi-tis-selena-gomez-swto-opening-tis-vradias/"/>
        <a href="https://neolaia.gr/2019/11/25/attiki-poia-sxoleia-tha-meinoun-klista-tin-tetarti/"/>
      </related>
    </article>
  </body>
</html>