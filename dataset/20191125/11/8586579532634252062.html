<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/iyi-partili-yasin-ozturk-bozkurt-yapmaktan-vazgecmeyiz-257829h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T11:36:00+00:00"/>
    <meta property="og:title" content="İYİ Partili Yasin Öztürk: &quot;Bozkurt yapmaktan vazgeçmeyiz&quot;"/>
    <meta property="og:description" content="MHP'nin kurucu Genel Başkanı Alparslan Türkeş'in doğum gününde dikkat çeken bir paylaşımda bulunan İYİ Parti Denizli Milletvekili Yasin Öztürk, &quot;Bir Allah'ın kulu bozkurt yapmaktan vazgeçiremez&quot; ifadelerini kullandı."/>
  </head>
  <body>
    <article>
      <h1>İYİ Partili Yasin Öztürk: "Bozkurt yapmaktan vazgeçmeyiz"</h1>
      <address><time datetime="2019-11-25T11:36:00+00:00">25 Nov 2019, 11:36</time> by <a rel="author">Yeni Çağ Gazetesi</a></address>
      <p>
        <b>MHP'nin kurucu Genel Başkanı Alparslan Türkeş'in doğum gününde dikkat çeken bir paylaşımda bulunan İYİ Parti Denizli Milletvekili Yasin Öztürk, "Bir Allah'ın kulu bozkurt yapmaktan vazgeçiremez" ifadelerini kullandı.</b>
      </p>
      <p>İYİ Parti Denizli Milletvekili Yasin Öztürk, sosyal medya hesabından dikkat çeken bir paylaşımda bulundu.</p>
      <p>MHP'nin Kurucu Genel Başkanı merhum Alparslan Türkeş'i doğum gününde anan Öztürk, gönüllerindeki Türkeş sevgisinin bitmeyeceğini ve bozkurt yapmaktan vazgeçmeyeceklerini söyledi.</p>
      <p>
        <b>Kişisel Twitter hesabından paylaşımda bulunan Yasin Öztürk, şu ifadeleri kullandı:</b>
      </p>
      <p>
        <i>"Ne üç beş saray soytarısının yardakçısı aktroller,ne de onların ardına takılan,pay,paye bekleyen sokak madrabazları ürüdü diye Başbuğu gönlümüzden çıkarmayacağımız gibi, Bozkurt yapmaktan Allah’ın kulu vazgeçiremez. Mücadelemiz son nefer, son nefes, son damla kana kadardır."</i>
      </p>
      <figure>
        <img src="https://www.yenicaggazetesi.com.tr/d/other/ekran-alintisi-071.png"/>
      </figure>
      <p>
        <b>MECLİS'TE BOZKURT YAPMIŞTI</b>
      </p>
      <p>İYİ Parti Denizli Milletvekili Yasin Öztürk, Türkiye Büyük Millet Meclisi 27. Yasama Yılı yemin töreninde kürsüden inerken bozkurt işareti yapmıştı.</p>
      <p>Öztürk'ün bu hareketine İYİ Parti sıralarından büyük alkış gelmişti.</p>
      <related>
        <h4>İlgili Haberler</h4>
        <a href="https://www.yenicaggazetesi.com.tr/iste-anket-sonuclari-akp-mhp-iyi-parti-chp-255178h.htm"/>
        <a href="https://www.yenicaggazetesi.com.tr/tuik-tartismalarina-akpmhp-engeli-252001h.htm"/>
        <a href="https://www.yenicaggazetesi.com.tr/iyi-partili-vekilden-bozkurtlu-yemin-197807h.htm"/>
      </related>
    </article>
  </body>
</html>