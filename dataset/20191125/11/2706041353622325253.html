<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/221019/video-fanusikovia-realu-vypiskali-balea-hviezda-je-u-nich-na-odpis-foto-ako-dokaz"/>
    <meta property="og:site_name" content="Športky.sk"/>
    <meta property="article:published_time" content="2019-11-25T11:30:00+00:00"/>
    <meta property="og:title" content="VIDEO fanúšikovia Realu vypískali Balea: Hviezda je u nich na odpis... FOTO ako dôkaz"/>
    <meta property="og:description" content="MADRID - Zverenci manažéra Zinedina Zidana zvíťazili v poslednom ligovom zápase pred domácim publikom nad Realom Sociedad 3:1. Biely balet síce už v prvej minúte inkasoval, ale v ďalšom priebehu sa o ..."/>
  </head>
  <body>
    <article>
      <h1>VIDEO fanúšikovia Realu vypískali Balea: Hviezda je u nich na odpis... FOTO ako dôkaz</h1>
      <address>
        <time datetime="2019-11-25T11:30:00+00:00">25 Nov 2019, 11:30</time>
      </address>
      <p>MADRID - Zverenci manažéra Zinedina Zidana zvíťazili v poslednom ligovom zápase pred domácim publikom nad Realom Sociedad 3:1. Biely balet síce už v prvej minúte inkasoval, ale v ďalšom priebehu sa o góly postarali Karim Benzema, Federico Valverde a Luka Modrič.</p>
      <p>Zaujímavý moment nadišiel v 67. minúte stretnutia, keď domáci fanúšikovia búrlivým piskotom privítali na trávniku Garetha Balea. Reprezentant Walesu prišiel do hry za Rodryga a jeho striedanie znášali priaznivci Realu veľmi ťažko. Za všetko môže z veľkej časti samotný Bale, ktorý oslavoval postup na EURO 2020 s waleskou vlajkou, na ktorej bol nápis: ´<i>Wales, Golf, Madrid - v tomto poradí´</i>. To mu vrátil jeden z prítomných fanúšikov, ktorý mal pre neho vlastný odkaz v podobe: <b><i>´Rodrygo-Vini-Lucas-Bale - v totmo poradí´.<br/></i></b> <br/>Zdá sa, že Bale si to u priaznivcov Realu Madrid naozaj pokazil, no samotný manažér Zinedine Zidane sa ofenzívnej hviezdy z Walesu zastal. <b><i>"Náš tím potrebuje, aby za ním fanúšikovia stáli celých 90 minút. Myslím si, že je okolo neho zbytočne veľa rozruchu. Sám Gareth už viackrát povedal, že tu chce byť s nami. Čo sa týka incidentu z reprezentácie, nie je mojou úlohou, aby som sa tým zaoberal," </i></b>povedal Zidane.<br/> </p>
      <figure>
        <iframe data-src="https://twitter.com/RMadridInfo/status/1198353078375895043?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <figure>
        <iframe data-src="https://twitter.com/nilskern17/status/1198352155318591488?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <footer><b>Zdroj:</b> športky<br/><b>Autor:</b> © Zoznam/mc<br/><b>Foto:</b> SITA/AP Photo/Alberto Saiz; Video: twitter.com</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/220749/real-chce-slovensku-hviezdu-interu-stoj-co-stoj-za-skriniara-je-ochotny-zaplatit-takyto-balik"/>
        <a href="https://sportky.zoznam.sk/c/220701/video-bale-poriadne-provokoval-hviezdny-real-doslova-sokujuca-reakcia-zidana"/>
        <a href="https://sportky.zoznam.sk/c/220115/benzemova-buducnost-azda-uz-vyriesena-francuz-pod-drobnohladom-sedemnasobneho-majstra"/>
        <a href="https://sportky.zoznam.sk/c/220049/real-tuzi-ziskat-mbappeho-za-kazdu-cenu-rekordna-ciastka-za-neymara-je-oproti-tejto-sume-suvix"/>
      </related>
    </article>
  </body>
</html>