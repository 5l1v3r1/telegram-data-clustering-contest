<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-25/dwie-nastolatki-potracone-na-pasach-w-bartoszycach/"/>
    <meta property="og:site_name" content="Polsat News"/>
    <meta property="article:published_time" content="2019-11-25T11:30:00+00:00"/>
    <meta property="og:title" content="Dwie nastolatki potrącone na pasach. Policja zatrzymała prawo jazdy kierowcy"/>
    <meta property="og:description" content="Dwie nastolatki zostały potrącone w poniedziałek przez samochód osobowy na przejściu dla pieszych na drodze krajowej nr 51 w Bartoszycach - podała policja. Poszkodowane dziewczynki przewieziono do szpitala. Jedna z nich ma uraz głowy, druga obrażenia kończyn."/>
  </head>
  <body>
    <article>
      <h1>Dwie nastolatki potrącone na pasach. Policja zatrzymała prawo jazdy kierowcy</h1>
      <address>
        <time datetime="2019-11-25T11:30:00+00:00">25 Nov 2019, 11:30</time>
      </address>
      <p>
        <b>Dwie nastolatki zostały potrącone w poniedziałek przez samochód osobowy na przejściu dla pieszych na drodze krajowej nr 51 w Bartoszycach - podała policja. Poszkodowane dziewczynki przewieziono do szpitala. Jedna z nich ma uraz głowy, druga obrażenia kończyn.</b>
      </p>
      <related>
        <a href="https://www.polsatnews.pl/wiadomosc/2019-11-22/irytacja-w-swidniku-starosta-zlikwidowal-przejscie-dla-pieszych-zamiast-je-poprawic/"/>
      </related>
      <p>Według policji, nastolatki w wieku 13 i 14 lat, które przechodziły po pasach na ul. Bema w pobliżu ronda Królewieckiego, zostały potrącone przez kierowcę osobowego citroena. Dziewczynki prawdopodobnie szły na lekcje, bo w pobliżu jest szkoła podstawowa.</p>
      <p>- Obie nastolatki trafiły do szpitala. Ze wstępnych ustaleń wynika, że jedna z nich doznała urazu głowy, a druga ma obrażenia kończyn - powiedziała Marta Kabelis z bartoszyckiej policji.</p>
      <p>
        <a href="https://www.polsatnews.pl/wiadomosc/2019-11-15/15-latka-odbila-sie-od-jednego-samochodu-i-wpadla-pod-drugi-nagranie-wypadku-drastyczne-wideo/">
          <b>ZOBACZ: 15-latka odbiła się od jednego samochodu i wpadła pod drugi. Nagranie wypadku [DRASTYCZNE WIDEO]</b>
        </a>
      </p>
      <p>Jak dodała, funkcjonariusze zatrzymali prawo jazdy 66-letniemu kierowcy, ze względu na rażące naruszenie przez niego przepisów ruchu drogowego. Mężczyzna był trzeźwy.<br/><br/>Po wypadku krótko zablokowana była ul. Bema, która jest odcinkiem dk 51 prowadzącej w kierunku polsko-rosyjskiego przejścia granicznego w Bezledach. Potem wprowadzono w tym miejscu ruch wahadłowy. GDDKiA w Olsztynie podała w komunikacie, że utrudnienia zakończyły się po ponad dwóch godzinach.</p>
      <p>
        <a href="https://www.polsatnews.pl/wideo/piloci-mig-ow-29-utracili-uprawnienia-do-latania-samoloty-moga-juz-nigdy-nie-poleciec_6760272/">WIDEO - Piloci MiG-ów 29 utracili uprawnienia do latania. Samoloty mogą już nigdy nie polecieć</a>
      </p>
      <figure>
        <img src="https://r.dcs.redcdn.pl/http/o2/redefine/cp/9t/9t7xu9csd75ju31c2jw79amocdfz1po2.jpg"/>
      </figure>
    </article>
  </body>
</html>