<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/audi-trattativa-con-byd-per-lacquisto-di-batterie-469092.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-25T11:00:16+00:00"/>
    <meta property="og:title" content="Audi, trattativa con BYD per l’acquisto di batterie"/>
    <meta property="og:description" content="Le nuove unità andrebbero ad equipaggiare le vetture elettriche della casa automobilistica tedesca prodotte in Cina"/>
  </head>
  <body>
    <article>
      <h1>Audi, trattativa con BYD per l’acquisto di batterie</h1>
      <h2>Le nuove unità andrebbero ad equipaggiare le vetture elettriche della casa automobilistica tedesca prodotte in Cina</h2>
      <address><time datetime="2019-11-25T11:00:16+00:00">25 Nov 2019, 11:00</time> by <a rel="author">Andrea Trezza</a></address>
      <p><b>Audi e BYD</b> hanno avviato i primi colloqui in tema di batterie. La casa automobilistica tedesca sta infatti trattando con il produttore cinese al fine di acquistare l’elemento principale che alimenta le auto elettriche da utilizzare sulle vetture Audi <b>prodotte nel Paese asiatico</b>. L’obiettivo del marchio di Ingolstadt, così come quello del gruppo Volkswagen a cui appartiene, è la neutralità di emissioni entro il 2050.</p>
      <blockquote>
        <a href="https://www.formulapassion.it/automoto/mondoauto/audi-g-tron-via-agli-ordini-per-a4-avant-e-a5-sportback-468658.html">Audi g-tron, via agli ordini per A4 Avant e A5 Sportback</a>
      </blockquote>
      <p><i>“Siamo in trattativa con BYD, ma non posso rivelare alcun dettaglio”</i>, ha dichiarato Gaby-Luise Wuest, il presidente di Audi China. Nel prossimo biennio il brand tedesco prevede di avviare la vendita di <b>nove nuovi modelli</b> tra ibridi ed elettrici, con questi ultimi che saranno più della metà. Gli investimenti necessari per l’elettrificazione della gamma sono sempre ingenti, ma pare proprio essere l’unica strada percorribile per il futuro. <i>“È una <b>transizione complicata</b> da affrontare, ma non c’è davvero nessun altro modo per far fronte alle rigorose normative sulle emissioni di CO2″</i>, ha sottolineato Wuest.</p>
      <footer>RIPRODUZIONE RISERVATA</footer>
    </article>
  </body>
</html>