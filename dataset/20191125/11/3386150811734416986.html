<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/sakhi/meet-jhulan-goswami-finest-indian-cricketer/"/>
    <meta property="og:site_name" content="Lokmat"/>
    <meta property="article:published_time" content="2019-11-25T11:02:22+00:00"/>
    <meta property="og:title" content="भेटा झुलन गोस्वामीला!- खडतर प्रवासात धावलेली बहाद्दर छकडा एक्सप्रेस"/>
    <meta property="og:description" content="अत्यंत कष्टानं 17 वर्षे उत्तम कामगिरी करणारी उत्तम क्रिकेटपटू. आज तिचा वाढदिवस आहे."/>
  </head>
  <body>
    <article>
      <h1>भेटा झुलन गोस्वामीला!- खडतर प्रवासात धावलेली बहाद्दर छकडा एक्सप्रेस</h1>
      <h2>अत्यंत कष्टानं 17 वर्षे उत्तम कामगिरी करणारी उत्तम क्रिकेटपटू. आज तिचा वाढदिवस आहे.</h2>
      <address><time datetime="2019-11-25T11:02:22+00:00">25 Nov 2019, 11:02</time> by <a rel="author" href="https://www.lokmat.com/author/lokmat-news-network/" target="_blank">लोकमत न्यूज नेटवर्क</a></address>
      <slideshow>
        <figure>
          <img src="https://d3pc1xvrcw35tl.cloudfront.net/images/686x514/zulan-goswami_201911329739.jpg"/>
          <figcaption>भेटा झुलन गोस्वामीला!- खडतर प्रवासात धावलेली बहाद्दर छकडा एक्सप्रेस</figcaption>
        </figure>
        <figure>
          <img src="https://d3pc1xvrcw35tl.cloudfront.net/images/686x514/zulan-goswami-1_201911329740.jpg"/>
          <figcaption>भेटा झुलन गोस्वामीला!- खडतर प्रवासात धावलेली बहाद्दर छकडा एक्सप्रेस</figcaption>
        </figure>
        <figure>
          <img src="https://d3pc1xvrcw35tl.cloudfront.net/images/686x514/zulan-goswami-2_201911329741.jpg"/>
          <figcaption>भेटा झुलन गोस्वामीला!- खडतर प्रवासात धावलेली बहाद्दर छकडा एक्सप्रेस</figcaption>
        </figure>
        <figure>
          <img src="https://d3pc1xvrcw35tl.cloudfront.net/images/686x514/zulan-goswami-3_201911329743.jpg"/>
          <figcaption>भेटा झुलन गोस्वामीला!- खडतर प्रवासात धावलेली बहाद्दर छकडा एक्सप्रेस</figcaption>
        </figure>
      </slideshow>
      <p>
        <b>ठळक मुद्दे</b>
      </p>
      <ul>
        <li>
          <b>भारतीय महिला क्रिकेटसंघाची आधारस्तंभ</b>
        </li>
      </ul>
      <p>
        <b>सखी ऑनलाइन टीम</b>
      </p>
      <p>भारतीय महिला क्रिकेटची शान असलेली झुलन गोस्वामी, एक अत्युत्तम क्रिकेटपटू. तिचा आज वाढदिवस. आणि नुकतंच तिला वाढदिवसाचं एक सुंदर गिफ्टही मिळालं. 17 वर्षे  आपली करिअर उत्तम सांभाळणारी, दुखापतींवर वारंवार मात करुन भारतीय संघात पदार्पण करणारी आणि संघाचा आधारस्तंभ बनणारी झुलन गोस्वामी. भारत-बांग्लादेश डे-नाईट सामन्याच्यावेळी अनेक नामांकित क्रिकेपटूंसह झुलनचाही सत्कार करण्यात आला. सौरव गांगुलीचे आभार मानत तिनं कृतज्ञताही व्यक्त केली. मात्र हे सारं होत असताना 17 वर्षाचा प्रवास आणि त्यापूर्वीची खडतर तपश्चर्याही तिला नक्की आठवली असेल. आज झुलनचा वाढदिवस. तिच्या जिद्दीची गोष्ट नुस्ती वाचली तरी महिला क्रिकेटचा पाया घालण्यासाठी या मुलीनं काय काय केलं आणि किती खडतर प्रवास केला हे कळतं.</p>
      <figure>
        <img src="https://d3pc1xvrcw35tl.cloudfront.net/images/686x514/zulan-goswami-1_201911329740.jpg"/>
      </figure>
      <p>झुलनला तिच्या संघसहकारी ‘गुझी’ म्हणतात. तिचं ते सुंदर स्माईल आणि सदैवर हसतमुख चेहरा ही तिची ओळख आहे. आणि दुसरी ओळख आहे तिचं गाव. पश्चिम बंगालमधल्या नादिया जिल्ह्यातील ‘छकडा’ हे तिचं गाव. त्याच नावानं ती छकडा एक्सप्रेस म्हणून ओळखली जाते. वयाच्या 15 व्या वर्षी या मुलीनं क्रिकेट खेळायला सुरुवात केली. आईवडील मध्यमवर्गीय. क्रिकेटचं स्वपAही पाहू नये आणि मुलीनं तर अजिबात क्रिकेट खेळू नये असंच एकुण वातावरण. मात्र झुलनला क्रिकेटने वेडं केलं. शिक्षण आणि क्रिकेट एकत्र जमावं म्हणून ती कोलकात्याला गेली. अत्यंत कष्टानं दोन्ही तिनं साधलं.</p>
      <figure>
        <img src="https://d3pc1xvrcw35tl.cloudfront.net/images/686x514/zulan-goswami-2_201911329741.jpg"/>
      </figure>
      <p>2002 साली तिचं भारतीय संघात पदार्पण झालं. आणि एक उत्तम ऑलराउण्डर म्हणून तिचा उदय झाला. ती उत्तम बॉलर तर होतीच पण तिची बॅटही झकास काम करते. 2007 साली आयसीसीच्या उत्तम खेळाडूंच्या यादीत एकही भारतीय पुरुष क्रिकेटपटू नव्हता, त्यावेळी आसीसी प्लेअर ऑफ द इयर म्हणून गौरवलेली झुलन ही एकमेव क्रिकेटपटू.</p>
      <figure>
        <img src="https://d3pc1xvrcw35tl.cloudfront.net/images/686x514/zulan-goswami-3_201911329743.jpg"/>
      </figure>
      <p>36 वर्षाची झुलन गेली 17 वर्षे क्रिकेट खेळतेय, तिच्या कारकिर्दीनं भारतीय महिला क्रिकेटची पायाभरणीच केली आहे.</p>
    </article>
  </body>
</html>