<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904064.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T11:35:00+00:00"/>
    <meta property="og:title" content="قاضی پور در گفتگو با الف: دولتی ها پنچ سال خوابیدند اما یکباره بیدار شده و قیمت بنزین را افزایش دادند"/>
    <meta property="og:description" content="نادر قاضی پور نماینده ارومیه در مجلس شورای اسلامی در گفتگو با خبرنگار الف با اشاره به افزایش قیمت بنزین گفت: نمایندگان مجلس با سیاست اتخاذ شده دولت و سران قوا برای افزایش قیمت بنزین بدون اطلاع مجلس مخالف بوده و خواهان اصلاح آن هستند."/>
  </head>
  <body>
    <article>
      <h1>قاضی پور در گفتگو با الف: دولتی ها پنچ سال خوابیدند اما یکباره بیدار شده و قیمت بنزین را افزایش دادند</h1>
      <address>
        <time datetime="2019-11-25T11:35:00+00:00">25 Nov 2019, 11:35</time>
      </address>
      <p>عضو کمیسیون صنایع و معادن مجلس با انتقاد از افزایش یکباره قیمت بنزین گفت: دولتی ها پنچ سال خوابیدند اما یکباره بیدار شده و قیمت بنزین را افزایش دادند.</p>
      <p>نادر قاضی پور نماینده ارومیه در مجلس شورای اسلامی در گفتگو با خبرنگار الف با اشاره به افزایش قیمت بنزین گفت: نمایندگان مجلس با سیاست اتخاذ شده دولت و سران قوا برای افزایش قیمت بنزین بدون اطلاع مجلس مخالف بوده و خواهان اصلاح آن هستند.</p>
      <p>وی تاکید کرد: ما معتقدیم باید اول استفاده از کارت سوخت اجباری می شد و سهمیه بنزین نیز افزایش می یافت و بعد قیمت بنزین را افزایش می دادند.</p>
      <p>عضو کمیسیون صنایع و معادن مجلس افزود:حداکثر قیمت بنزین باید هزار 500 تعیین می شد و با یک شیب ملایم در طول پنچ سال به قیمت فوب خلیج فارس می رسید.</p>
      <p>قاضی پور اضافه کرد: نمایندگان در جسه روز یکشنبه این هفته 2 طرح دادند تا اولا افزایش قیمت بنزین منجر به افزایش قیمت دیگر کالا و خدمات نشود و در ثانی درآمد حاصله از این افزایش قیمت صرفا به حساب مردم واریز شود که امیداریم این اقدامات مجلس مثمر ثمر واقع شود.</p>
      <p>وی با بیان اینکه افزایش قیمت بنزین به نفع مستضعفان نیست، تصریح کرد:قیمت بنزین برند افزایش قیمت دیگر کالاها و خدمات است و اگر جلوی آن گرفته نشود، در آینده تمامی اجناس و کالاها گران می شود.<br/>نماینده ارومیه در مجلس شورای اسلامی تصریح کرد: طرح حمایت معیشتی دولت جبران گرانی ها را نخواهد کرد.</p>
    </article>
  </body>
</html>