<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204851-nastupna-tristoronnya-zustrich-po-tranzitu-gazu-zaplanovana-na-29-listopada"/>
    <meta property="og:site_name" content="Mind UA"/>
    <meta property="article:published_time" content="2019-11-25T11:10:00+00:00"/>
    <meta property="og:title" content="Наступна тристороння зустріч по транзиту газу запланована на 29 листопада"/>
    <meta property="og:description" content="В якому форматі вона відбуватиметься буде вирішено 27 листопада"/>
  </head>
  <body>
    <article>
      <h1>Наступна тристороння зустріч по транзиту газу запланована на 29 листопада</h1>
      <h2>В якому форматі вона відбуватиметься буде вирішено 27 листопада</h2>
      <address>
        <time datetime="2019-11-25T11:10:00+00:00">25 Nov 2019, 11:10</time>
      </address>
      <p>Чергова тристороння технічна зустріч з питання транзиту газу через Україну запланована на 29 листопада, її формат буде визначено в середу, 27 листопада. Про це повідомив <a href="https://tass.ru/ekonomika/7191491">ТАСС </a>в кулуарах V Національного гірничопромислового форуму заступник міністра енергетики Росії Анатолій Яновський.</p>
      <p>«(Зустріч-ред.) потенційно запланована на п'ятницю. Але вона може бути в різному режимі: відеоконференція або очна. Це ми в середу вирішимо», – сказав він.</p>
      <p>Надаємо: 20 листопада представники Росії, Євросоюзу і України провели технічні консультації щодо газу, за підсумками яких було вирішено продовжити переговори і підвести підсумки на цьому тижні.</p>
      <p>Яновський зазначив, що позитивно оцінює підсумки зустрічі 20 листопада. На даний момент йде відпрацювання корпоративних документів.</p>
      <p>«Я вважаю дуже навіть нормально (пройшла зустріч – ред.), позитивно я її оцінюю. Йде відпрацювання корпоративних документів», – сказав він.</p>
      <p>Діючі контракти на поставку і транзит російського газу через Україну закінчуються 31 грудня. До цього часу Росія планує запустити два газопроводи в обхід України – «Північний потік – 2» і «Турецький потік». Україна в свою чергу має зобов'язання щодо впровадження європейського енергетичного законодавства до кінця цього року.</p>
      <p>Нагадаємо: Єврокомісія<a href="http://mind.ua/news/20203798-4-j-raund-gazovih-peregovoriv-u-bryusseli-zaversheno-evrokomisiya-rozcharovana"> залишилася невдоволена </a>результатами 4-го раунду газових переговорів, який відбувся 28 жовтня, а Росія стоїть на позиції, що підпише новий газовий контракт лише після того, як Україна відкличе подані проти «Газпрому» судові позови.</p>
      <p>Раніше в «Газпромі» повідомили, що направили українському «Нафтогазу» офіційну пропозицію продовжити транзитний контракт або укласти новий на один рік.</p>
      <p>При цьому «Газпром» <a href="https://mind.ua/news/20204602-gazprom-proponue-ukrayini-prodovzhiti-kontrakt-z-tranzitu-gazu-shche-na-rik">висунув свої умови</a>: відмову обох сторін від всіх взаємних претензій в міжнародному арбітражі. Серед інших умов росіяни назвали скасування рішення Антимонопольного комітету України про накладення штрафу на «Газпром» за «порушення економічної конкуренції» і відгук клопотання «Нафтогазу» про ініціювання розслідування Єврокомісії проти російської компанії.</p>
      <p>Міністр енергетики та захисту навколишнього середовища України Олексій Оржель у відповідь заявив, що умови договору про транзит газу, викладені в пропозиції «Газпрому», <a href="https://mind.ua/news/20204622-naftogaz-vidreaguvav-na-dvoznachnu-propoziciyu-gazpromu-shchodo-tranzitu-gazu">є неприйнятними </a>для української сторони. Водночас міністр підкреслив, що сподівається на конструктивний діалог з російською стороною.</p>
      <related>
        <h4>Також читайте</h4>
        <a href="https://mind.ua/news/20204846-parnas-ta-fruman-hotili-zrobiti-odnogo-z-direktoriv-naftogazu-svoeyu-lyudinoyu"/>
        <a href="https://mind.ua/news/20204844-kongres-ssha-otrimav-audio-video-ta-foto-vid-klienta-dzhuliani-lva-parnasa"/>
        <a href="https://mind.ua/news/20204837-sim-gru-shnikiv-namagalisya-otruyiti-bolgarskogo-biznesmena-novichkom-bellingcat"/>
      </related>
    </article>
  </body>
</html>