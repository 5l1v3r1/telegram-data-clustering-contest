<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549477.html/%DA%AF%D9%84%D8%A7%DB%8C%D9%87-%D9%85%D8%B1%D8%AF%D9%85-%D8%B1%D9%88%D8%B3%D8%AA%D8%A7%DB%8C-%D8%AF%D9%88%D8%B1%DB%8C%D8%B2%DA%AF%D8%A7%D9%86-%D8%A7%D8%B2-%DA%86%D9%87%D8%A7%D8%B1-%D8%B1%D9%88%D8%B2-%D9%82%D8%B7%D8%B9%DB%8C-%D8%A2%D8%A8-%D8%A2%D8%B4%D8%A7%D9%85%DB%8C%D8%AF%D9%86%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T11:43:00+00:00"/>
    <meta property="og:title" content="گلایه مردم روستای دوریزگان از چهار روز قطعی آب آشامیدنی"/>
    <meta property="og:description" content="یکی دیگر از مردم روستا گفت: چند روزی است که آب لوله کشی در روستای دوریزگان قطع شده و حتی برای شست و شوی لوازم خانه و کودکان خود نیز آب وجود ندارد و این مسئله به دردسری برای مردم تبدیل شده است."/>
  </head>
  <body>
    <article>
      <h1>گلایه مردم روستای دوریزگان از چهار روز قطعی آب آشامیدنی</h1>
      <address>
        <time datetime="2019-11-25T11:43:00+00:00">25 Nov 2019, 11:43</time>
      </address>
      <p>یکی دیگر از مردم روستا گفت: چند روزی است که آب لوله کشی در روستای دوریزگان قطع شده و حتی برای شست و شوی لوازم خانه و کودکان خود نیز آب وجود ندارد و این مسئله به دردسری برای مردم تبدیل شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://kohgiluyeh.ir/">کهگیلویه</a>؛ آب، مایه حیات بشر و بدون آن زندگی کردن محال است. با تلاش های جمهوری اسلامی کمتر روستایی را میتوان پیدا کرد که از این نعمت برخوردار نباشد.</p>
      <p>روستای دوریزگان از توابع شهرستان کهگیلویه است که بارها مشکلاتی برای آب آشامیدنی آن ها بوجود آمده است.  یکی از اهالی این روستا در گفت و گو با صبح زاگرس گفت: چهار روز است که آب آشامیدنی در این روستا قطع شده و هیچ مسئولی برای رفع این مشکل اقدامی نکرده است. وی افزود: برخی از مردم روستا برای تهیه آب برای حیوانات خود از مخزن های سیاراستفاده و آب را خریداری کردند. برخی دیگر برای تهیه آب از روستا ها یا شهر اقدام به تهیه آب آشامیدنی و کردند.   یکی دیگر از مردم روستا گفت: چند روزی است که آب لوله‌کشی در روستای دوریزگان قطع شده و حتی برای شست و شوی لوازم خانه و کودکان خود نیز آب وجود ندارد و این مسئله به دردسری برای مردم تبدیل شده است.   جفتا رئیس اداره آب و فاضلاب روستایی در گفت و گو با خبرنگار صبح زاگرس گفت: این مشکل به علت بی احتیاطی راننده تراکتور بوجود آمد. این شخص که برای کاشت زمین های زراعی مراتع این روستا در حال شخم زدن بود با سهل انگاری موجب شکستن لوله آب سه روستا شد. جفتا گفت: این مسئله از دید راننده مخفی مانده بود و پس از تماس های مردم روستا نیروهای خدماتی اداره شب گذشته برای حل این مشکل اقدام و در نهایت صبح امروز این مشکل را برطرف کردند.   وی افزود: با توجه به اینکه سه روستا از یک مخزن آب  استفاده می کردند آب هر سه روستا به نوبت و تا امروز وصل خواهد شد.   انتهای پیام/</p>
    </article>
  </body>
</html>