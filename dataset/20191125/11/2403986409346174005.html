<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/do_zavershennya_kontraktu_vse_blizhche_koli_prodovzhatsya_gazovi_peregovori_n1238408"/>
    <meta property="og:site_name" content="24 Канал"/>
    <meta property="article:published_time" content="2019-11-25T11:31:00+00:00"/>
    <meta property="og:title" content="Транзит газу через Україну: коли продовжаться газові переговори"/>
    <meta property="og:description" content="Нова тристороння зустріч України, Росії та Єврокомісії із питання продовження транзиту газу через Україну відбудеться у п'ятницю, 29 листопада."/>
  </head>
  <body>
    <article>
      <h1>Транзит газу через Україну: коли продовжаться газові переговори</h1>
      <address><time datetime="2019-11-25T11:31:00+00:00">25 Nov 2019, 11:31</time> by <a rel="author" href="https://24tv.ua/irina_yurkovska_tag6223/" target="_blank">Ірина Юрковська</a></address>
      <p>
        <b>Нова тристороння зустріч України, Росії та Єврокомісії із питання продовження транзиту газу через Україну відбудеться у п'ятницю, 29 листопада.</b>
      </p>
      <p>Формат зустрічі визначать 27 листопада. Про це сказав заступник міністра енергетики Росії Анатолій Яновський, пише <a href="https://tass.ru/ekonomika/7191491">"ТАСС".</a> </p>
      <blockquote>Важливо:<a href="https://24tv.ua/tranzit_gazu_cherez_ukrayinu_2020_novini_gazovi_peregovori_v_bryusseli_n1226275"> Газові переговори з Росією: що потрібно знати про транзит і новий контракт</a></blockquote>
      <p>Зустріч може бути в різному режимі – зокрема, відеоконференція. Міністр енергетики Росії Олександр Новак анонсував, що на ній обговорюватимуть технічні питання.</p>
      <p>Яновський також заявив, що російське міненерго "позитивно оцінює підсумки консультацій" щодо транзиту газу, яка відбулася у форматі відеоконференції 20 листопада. За його словами, зараз йде відпрацювання корпоративних документів.</p>
      <blockquote>Україна хоче укласти контракт на 10 років, але <a href="https://24tv.ua/tranzit_gazu_cherez_ukrayinu_putin_gotoviy_uklasti_dogovir_na_1_rik_a_ne_na_10_n1216377">у Росії пропонують лише на 1 рік</a>. Так, у пропонованому Росією договорі є умова – відмова України та РФ від взаємних претензій в міжнародному арбітражі та припинення всіх судових розглядів.</blockquote>
      <p>Тим часом російський <a href="https://24tv.ua/gazprom_ofitsiyno_vidmovivsya_postachati_ukrayini_gaz_n1229008">"Газпром" офіційно відмовився постачати газ до України</a> напряму доти, доки Україна не відмовиться від своїх перемог у міжнародних арбітражах. В "Нафтогазі" наголошують – Україна не збирається забути 22 мільярди доларів, які винна Росія. </p>
      <h3>Чому Україні та Росії потрібен новий газовий контракт?</h3>
      <ul>
        <li>Бо старий стане недійсним. Володимир Зеленський хотів домовитись про транзит із Росією ще до офіційного завершення дії контракту – у вересні 2019 року.</li>
        <li>Україна хоче укласти договір на 10 років, але у <a href="https://24tv.ua/tranzit_gazu_cherez_ukrayinu_putin_gotoviy_uklasti_dogovir_na_1_rik_a_ne_na_10_n1216377">Росії пропонують лише на 1 рік.</a> Однак Росія ніяк не демонструвала того, що налаштована на результативні переговори.</li>
        <li>Натомість триває активне будівництво скандального російського "Північного потоку-2". Цей газопровід постачатиме газ до Європи в обхід України. Працює Росія і над "Турецьким потоком", який має таку ж мету.</li>
        <li>Чергові технічні консультації відбулися 20 листопада. Чітких підсумків немає, однак у Росії кажуть, що готові працювати за європейським законодавством для транзиту газу через Україну. Натомість в Єврокомісії розчаровані і нагадують – часу залишилось мало.</li>
      </ul>
    </article>
  </body>
</html>