<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/nb-i/videoton/konkret-magyar-kiszemeltje-is-van-a-vidinek-a-kispadra-de-a-spanyol-utod-se-kizart"/>
    <meta property="og:site_name" content="csakfoci.hu"/>
    <meta property="article:published_time" content="2019-11-25T11:00:13+00:00"/>
    <meta property="og:title" content="Spanyol edzője lehet a Vidinek, de magyar kiszemelt is van"/>
    <meta property="og:description" content="Magyar jelöltje is van a fehérvári klubvezetésnek, de valószínűbb, hogy Spanyolországból érkezik Marko Nikolic utódja."/>
  </head>
  <body>
    <article>
      <h1>Spanyol edzője lehet a Vidinek, de magyar kiszemelt is van</h1>
      <address><time datetime="2019-11-25T11:00:13+00:00">25 Nov 2019, 11:00</time> by <a rel="author">csakfoci.hu</a></address>
      <p>
        <b>
          <b>Magyar jelöltje is van a fehérvári klubvezetésnek, de valószínűbb, hogy Spanyolországból érkezik Marko Nikolic utódja.</b>
        </b>
      </p>
      <p>Mint ismeretes, <a href="http://www.csakfoci.hu/magyar-foci/nb-i/videoton/itt-a-vege-nikolic-mar-nem-a-vidi-vezetoedzoje">hétfőn délelőtt bejelentette a MOL Fehérvár FC, hogy szerződést bontott Marko Nikoliccsal</a>, a Vidivel korábban bajnoki címet nyert, majd az Európa Liga csoportkörét is megjárt szeb szakember így két és fél év után távozik Székesfehérvárról.</p>
      <p>A csakfoci.hu információi szerint a klubvezetés egyik hazai kiszemeltje az a <b>Bódog Tamás</b>, aki másodedzőként már dolgozott a Vidinél, tagja volt az első fehérvári bajnokcsapat szakmai stábjának, legutóbb pedig a Diósgyőr kispadján ült, egészen 2018 áprilisáig.</p>
      <blockquote>
        <b>Úgy tudjuk azonban, hogy jelen állás szerint nagyobb az esély arra, hogy spanyol szakember lehet a befutó, a Fehérvár az ibériai országból hozhat új trénert. Ez a vonal egyszer már bevált, hiszen Joan Carrillo személyében egy spanyol (katalán) szakemberrel ért az NB I csúcsára a Vidi még 2015-ben.</b>
      </blockquote>
      <p> </p>
    </article>
  </body>
</html>