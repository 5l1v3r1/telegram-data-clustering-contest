<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/apati_bence_blogja/sz-bencenek-vannak-jogai-2490855"/>
    <meta property="og:site_name" content="hírTV"/>
    <meta property="article:published_time" content="2019-11-25T11:52:00+00:00"/>
    <meta property="og:title" content="Sz. Bencének vannak jogai..."/>
    <meta property="og:description" content="Apáti Bence publicisztikája."/>
  </head>
  <body>
    <article>
      <h1>Sz. Bencének vannak jogai...</h1>
      <address><time datetime="2019-11-25T11:52:00+00:00">25 Nov 2019, 11:52</time> by <a rel="author">HírTV</a></address>
      <h4>Apáti Bence publicisztikája.</h4>
      <p>“Te büdös kurva! Nagyon szar lesz arra ébredni egy reggel, hogy ki vagy kötve az ágyadban és a kis cuki gyerekedet seggből szájba fogom kúrni a szemed láttára.”</p>
      <p> A kis cuki gyerek, amikor Sz. Bence ezeket a mondatokat leírta, mindössze hat hónapos volt. Az anyja pedig aki a címzettje volt a fenyegetésnek, Füssy Angéla, a PestiSrácok.hu újságírója. A gusztustalan, pedofil, hányingerkeltő és beteges fenyegetést egyszerűen képtelen vagyok kielemezni, lévén, hogy két fiam van, és még élénken emlékszem, hogy hat hónaposan, milyen aprók, milyen védtelenek, és ártatlanok voltak, és hogy mit tettem volna azzal, akinek akárcsak megfordul a fejében ehhez hasonló ocsmányság. </p>
      <p>Sz. Bence fenyegetésénél - mert mi számít fenyegetésnek, ha nem ez - nem nagyon lehet alávalóbb dolgot elképzelni. Egy újságírót, egy magyar embert, egy anyát, egy utolsó beteg állat azzal fenyegetett meg, hogy betör az otthonába, megkötözi, majd a szeme láttára megerőszakolja a hat hónapos csecsemőjét. Az ilyen típusú erőszakot ritkán éli túl egy mindössze hat hónapos kisbaba, így nem túlzás kijelenteni, hogy a pedofil rohadék, gyermeke meggyilkolásával szerette volna, politikai okból megbüntetni Füssyt. </p>
      <p>Füssy Angéla kemény nő, a balliberális politikusok, és propagandisták által felhergelt véresszájú ellenzékiek nap, mint nap, válogatott módon fenyegetik, gyalázzák, a halálát kívánják. Megedződött, mert meg kellett edződnie. Mert ugyan Magyarországon, mióta az eszemet tudom, a balliberális oldal vádolja a jobboldalt gyűlöletkeltéssel, mégis valahogy mindig a nemzeti oldalt támogató tollforgatókat és értelmiségieket akarják IFA platóra lapátolni, lámpavasra húzni. Meggyilkolni. </p>
      <p>Mondanám, hogy megszoktuk, de van amit sosem lehet megszokni, mindössze el lehet fogadni egyfajta természetes állapotként. De ez már neki is sok volt. Először összeomlott, és azon gondolkozott, hogy abbahagyja. Hogy kiszáll. Megértem. Mert sok mindent el lehet viselni. A halálos fenyegetéseket, a gyalázást, a tehetségtelenezést, a propagandistázást, de a gyerekeink, és a családunk fenyegetése a legkeményebb embereket is össze tudja roppantani. </p>
      <p>Aztán pár nap múlva mégis összeszedte magát, elment a rendőrségre, és feljelentette Sz. Bencét. Akinek azért nem írhatjuk ki a teljes nevét, mert vannak neki úgynevezett jogai. Persze, erről a börtönökben merőben másképp gondolkodnak. Ott jobb(?) esetben naponta répára vert csicskák, rosszabb(?) esetben halottak lesznek az ilyen Sz. Bencékből. Ezt sajnos Sz. Bence, valamilyen kifürkészhetetlen okból megúszta. Nem került börtönbe. Csak felfüggesztett kapott. Ami már önmagában is botrány, de ami utána következett minden elképzelhetőt felülmúlt. </p>
      <p>Történt ugyanis, hogy az ítéletről szóló hírt lehozta a PestiSrácok.hu, ami a Mérce.hu nevű szélsőbalos, újkommunista portál főszerkesztőjét, bizonyos Jámbor Andrást olyan ámokfutásra késztette, amiről nyugodtan kijelenthetjük, hogy számot tart az utóbbi idők leggyomorforgatóbb újságírói teljesítmény képzeletbeli különdíjára. Jámbor András ugyanis tollat ragadt, és megírta, hogy felháborító, hogy mindössze egy   “minősíthetetlen” komment miatt már elítélnek egy 22 éves srácot, és az is, hogy a PestiSrácoknak van pofája ezen “örömködni”. Sz. Bence ocsmány és beteges sorait persze elhallgatta, mindössze “minősíthetetlen üzenetként” hivatkozott a pedofil erőszakkal való fenyegetésre. Így, a csak a ballib propagandát olvasó emberek azt hihették, hogy Orbán diktatúrájában, már egy kicsivel erősebb hangvételű komment miatt is két év felfüggesztett jár szegény, elnyomott ellenzékieknek, így egy olyan országban kénytelenek senyvedni, ahol egy ártatlan csíny miatt már felfüggesztett börtönöket osztogatnak, egy alig 22 éves srácnak. A hírt, Jámbort idézve a HVG is átvette, hasonló módon átverve az olvasóit. </p>
      <p>Íme: <a href="https://hvg.hu/itthon/20191120_pesti_sracok_komment_zaklatas_itelet">https://m.hvg.hu/itthon/ 20191120_pesti_sracok_komment_ zaklatas_itelet</a></p>
      <p>Az eredeti, a Mérce.hu-n megjelent bélsárt én már nem találtam, de miután Jámbor Andrásnak ez volt az utolsó “cikke” nem kizárt, hogy ez a stílus még az újkomcsikból álló szerkesztőségnek is sok volt, és leszedték a laikusok által, tévesen írásnak nevezett hazug őrjöngést. Merthogy Jámbor minden előzmény nélkül, pár nappal a cikke megjelenése után, váratlanul lemondott a főszerkesztői posztról. Bocsánatot ugyan a mai napig nem kért, de legalább elkotródott. Ez is valami. Elégtétel lenne? Ugyan. Füssy Angélának és az eredeti, igazi hírt ismerő, jóérzésű embereknek biztosan nem az.  </p>
      <p>Apáti Bence</p>
      <p> </p>
      <p> </p>
    </article>
  </body>
</html>