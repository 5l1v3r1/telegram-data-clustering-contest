<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/s-a-prabusit-pavajul-pe-bulevardul-stefan-cel-mare-responsabilii-explica-ce-s-a-intamplat--foto_3060011.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T11:39:52+00:00"/>
    <meta property="og:title" content="S-a prăbuşit pavajul pe bulevardul Ștefan cel Mare. Responsabilii EXPLICĂ ce s-a întâmplat (FOTO)"/>
    <meta property="og:description" content="Surpriză neplăcută pentru un șofer din Capitală, care şi-a lăsat mașina parcată pe un trotuar de pe bulevardul Ștefan cel Mare. Acesta şi-a găsit vehiculul lângă un adevărat crater, după ce o bucată de asfalt s-a prăbuşit.Deşi incidentul a avut loc încă v"/>
  </head>
  <body>
    <article>
      <h1>S-a prăbuşit pavajul pe bulevardul Ștefan cel Mare. Responsabilii EXPLICĂ ce s-a întâmplat (FOTO)</h1>
      <address><time datetime="2019-11-25T11:39:52+00:00">25 Nov 2019, 11:39</time> by <a rel="author">PUBLIKA.MD</a></address>
      <slideshow>
        <figure>
          <img src="https://media.publika.md/md/image/201911/w720/_a2a3208_44471100.jpg"/>
          <figcaption>pavaj prabusit</figcaption>
        </figure>
        <figure>
          <img src="https://media.publika.md/md/image/201911/w720/_a2a3203_02510500.jpg"/>
          <figcaption>pavaj prabusit</figcaption>
        </figure>
        <figure>
          <img src="https://media.publika.md/md/image/201911/w720/_a2a3204_52088400.jpg"/>
          <figcaption>pavaj prabusit</figcaption>
        </figure>
        <figure>
          <img src="https://media.publika.md/md/image/201911/w720/_a2a3211_92144100.jpg"/>
          <figcaption>pavaj prabusit</figcaption>
        </figure>
        <figure>
          <img src="https://media.publika.md/md/image/201911/w720/_a2a3216_92703700.jpg"/>
          <figcaption>pavaj prabusit</figcaption>
        </figure>
        <figure>
          <img src="https://media.publika.md/md/image/201911/w720/_a2a3218_73345100.jpg"/>
          <figcaption>pavaj prabusit</figcaption>
        </figure>
        <figure>
          <img src="https://media.publika.md/md/image/201911/w720/_a2a3225_31701000.jpg"/>
          <figcaption>pavaj prabusit</figcaption>
        </figure>
        <figure>
          <img src="https://media.publika.md/md/image/201911/w720/_a2a3229_00599400.jpg"/>
          <figcaption>pavaj prabusit</figcaption>
        </figure>
        <figure>
          <img src="https://media.publika.md/md/image/201911/w720/_a2a3237_47982300.jpg"/>
          <figcaption>pavaj prabusit</figcaption>
        </figure>
      </slideshow>
      <p><b>Surpriză neplăcută pentru un șofer din Capitală, care şi-a lăsat mașina parcată pe un trotuar de pe bulevardul Ștefan cel Mare.</b> Acesta şi-a găsit vehiculul lângă un adevărat crater, după ce <b>o bucată de asfalt s-a prăbuşit</b>.</p>
      <p><b>Deşi incidentul a avut loc încă vineri seara, responsabilii au intervenit abia astăzi pentru a rezolva problema.</b> <br/><br/>"Nu a fost o groapă, a fost o avarie la rețeaua de apeduct, diametrul de 250. Muncitorii Apă Canal au intervenit la timp, au stopat scurgerea. Acum urmează să se amenajeze din nou trotuarul", a menţionat Adrian Boldurescu, șeful direcţiei transport şi căi de comunicaţie a Primăriei.</p>
      <p><b>Astăzi, la primele ore ale dimineţii, la fața locului au venit câţiva muncitori de la Apă Canal, pentru a scoate pavajul deteriorat. Muncitorii spun că lucrările vor dura cel puțin o săptămână.</b><br/><br/>Oamenii spun că astfel de incidente sunt tipice pentru Chișinău, iar autoritățile se mișcă cu viteza melcului, atunci când trebuie să soluționeze aceste probleme.<br/><br/>"Trebuie de scos iaca așa... Așa se fac în Chișinău drumurile. Nu-i prima dată și nu-i ultima. O să umblăm două săptămâni, o să se caute unul pe altul acum. Vedeți, toți vin, ora 11:00, de abia vin și se uită unul la altul până ce", a spus un bărbat.<br/><br/><b>Astăzi, prin zonă trecea şi preşedintele USB, Valeriu Munteanu, care a criticat conducerea primăriei: </b>"Asta este o altă problemă. În mod normal trebuiau să intervină foarte și foarte repede. Dacă era într-o țară europeană, de vineri până astăzi nu trebuia să existe nicio urmă de astfel de activitate".<br/><br/><b>Peste 60 la sută din țevile de apă din Capitală sunt învechite. Acestea au peste 50 de ani.</b></p>
      <related>
        <h4>Pe aceeaşi temă</h4>
        <a href="https://www.publika.md/aniversare-iesita-din-tipare-un-grup-de-tineri-au-sarbatorit-un-an-de-la-aparitia-unei-gropi-in-asfalt_3051470.html"/>
        <a href="https://www.publika.md/revoltat-de-drumurile-proaste-un-sofer-spune-ca-din-cauza-gropilor-repara-masina-des_3056203.html"/>
        <a href="https://www.publika.md/politia-despre-copila-disparuta-din-straseni-fata-raspundea-doar-prin-da-sau-nu-si-era-foarte-speriata_3057035.html"/>
      </related>
    </article>
  </body>
</html>