<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/kulfold/2019/11/25/karacsonyi_vasar_luxemburg_jegszobor_razuhant_gyerek_meghalt/"/>
    <meta property="og:site_name" content="Index.hu"/>
    <meta property="article:published_time" content="2019-11-25T11:46:00+00:00"/>
    <meta property="og:title" content="A mentőben meghalt az a kisgyerek, akire rázuhant egy jégszobor Luxemburgban"/>
    <meta property="og:description" content="Összedőlt egy jégszobor a luxemburgi karácsonyi vásáron, egyik darabja pedig egy kisgyerekre zuhant rá."/>
  </head>
  <body>
    <article>
      <h1>A mentőben meghalt az a kisgyerek, akire rázuhant egy jégszobor Luxemburgban</h1>
      <address><time datetime="2019-11-25T11:46:00+00:00">25 Nov 2019, 11:46</time> by <a rel="author" href="https://index.hu/szerzo/nagy_szilvia" target="_blank">insz</a></address>
      <p>Összedőlt egy jégszobor vasárnap este nyolc óra körül Luxemburg fővárosában, a karácsonyi vásár nyitóhétvégéjén, és az abból lehulló egyik darab eltalált egy kisgyereket. Bár a híradások szerint a segítség gyorsan megérkezett, a gyermek olyan súlyos sérüléseket szenvedett, hogy a mentőben életét vesztette.</p>
      <p>A helyi rendőrség vizsgálja a történteket, jelenleg szemtanúkat keresnek, hogy pontosabb képet kapjanak a balesetről. A város vezetői a <a href="https://www.vdl.lu/en/news/message-college-aldermen-following-tragic-accident-last-night-place-guillaume-ii">hivatalos honlapon</a> közleményt tettek közé, amiben azt írják: a tragikus esemény mindannyiukat sokkolta és végtelen szomorúsággal tölti el, és támogatásukról biztosítják a gyermek hozzátartozóit. A Place Guillaume II-n rendezett karácsonyi vásár egyelőre zárva tart, és a meghirdetett események is elmaradnak, írják.</p>
      <p>(<a href="https://www.brusselstimes.com/news-contents/world/80129/toddler-killed-by-falling-ice-sculpture-at-luxembourg-christmas-market/">Brussels Times</a>, <a href="http://www.lessentiel.lu/">L'essentiel</a>)</p>
      <p>Ebben a cikkben a téma érzékenysége miatt nem tartjuk etikusnak reklámok elhelyezését.<br/>Részletes tájékoztatást az Indamedia Csoport <a href="https://ajanlat.indamediasales.hu/markabiztonsag/Indamedia_Sales_Markabiztonsagi_nyilatkozat.pdf">márkabiztonsági nyilatkozatában</a> talál.</p>
      <p>Indamedia Csoport</p>
    </article>
  </body>
</html>