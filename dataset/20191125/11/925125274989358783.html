<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/e-hazardas-ballon-dor-apdovanojimo-nusipelno-liverpool-zaidejas/73400"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-25T11:57:44+00:00"/>
    <meta property="og:title" content="E. Hazardas: &quot;Ballon d'Or&quot; apdovanojimo nusipelno &quot;Liverpool&quot; žaidėjas&quot;"/>
    <meta property="og:description" content="Edenas Hazardas &quot;Ballon d'Or&quot; apdovanojimą atiduotų vienam iš &quot;Liverpool&quot; klubo atstovų."/>
  </head>
  <body>
    <article>
      <h1>E. Hazardas: "Ballon d'Or" apdovanojimo nusipelno "Liverpool" žaidėjas"</h1>
      <address>
        <time datetime="2019-11-25T11:57:44+00:00">25 Nov 2019, 11:57</time>
      </address>
      <p>Edenas Hazardas "Ballon d'Or" apdovanojimą atiduotų vienam iš "Liverpool" klubo atstovų.</p>
      <p>"Le Parisien" laikraščiui interviu davęs Belgijos rinktinės kapitonas pridūrė, kad Sadio Mane būtų neabejotinas favoritas, jeigu būtų laimėjęs Afrikos Tautų taurę.</p>
      <p>"Apdovanojimą atiduočiau "Liverpool" žaidėjui", – teigė E. Hazardas. – Mane, Salah, van Dijkas – bet kuris žaidėjas iš šio trejetuko nusipelno to".</p>
      <p>"Jeigu Sadio būtų laimėjęs Afrikos Tautų taurę, manau, kad tuomet nebūtų jokių abejonių dėl nugalėtojo. Tikri būtų malonu jį pamatyti laimint šį apdovanojimą.</p>
      <p>Mohamedas yra mano bičiulis, todėl taip pat neprieštaraučiau, jeigu laimėtų jis. Bet kurio iš šių dviejų žaidėjų triumfas išeitų į gerą tiek Afrikos, tiek Anglijos futbolui", – teigė belgas.</p>
      <p>Paklaustas apie savo galimybes ateityje tapti "Ballon d'Or" nugalėtoju, E. Hazardas pridūrė: "Laimėti būtų be galo malonu, tačiau tikrai nesu dėl to apsėstas."</p>
      <p>"Ballon d'Or" nugalėtojas paaiškės jau gruodžio 2-ąją dieną.</p>
    </article>
  </body>
</html>