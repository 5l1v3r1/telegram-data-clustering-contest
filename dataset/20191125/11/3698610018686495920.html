<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/parnas-i-fruman-hotili-zminiti-kobolyeva-na-posadi-v-naftogazi-cnn-330782_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T11:29:00+00:00"/>
    <meta property="og:title" content="Парнас і Фруман хотіли змінити Коболєва на посаді в &quot;Нафтогазі&quot; — CNN"/>
    <meta property="og:description" content="В такий спосіб вони розраховували розвивати власний бізнес, пов'язаний з поставками в Україну американського скрапленого газу."/>
  </head>
  <body>
    <article>
      <h1>Парнас і Фруман хотіли змінити Коболєва на посаді в "Нафтогазі" — CNN</h1>
      <h2>В такий спосіб вони розраховували розвивати власний бізнес, пов'язаний з поставками в Україну американського скрапленого газу.</h2>
      <address>
        <time datetime="2019-11-25T11:29:00+00:00">25 Nov 2019, 11:29</time>
      </address>
      <p>Керівник дивізіону "Газ" Нафтогазу "Андрій Фаворов розповів, що <a href="https://dt.ua/WORLD/kliyent-dzhuliani-nadav-kongresu-ssha-novi-zapisi-u-spravi-impichmentu-trampa-330761_.html"><b>партнери особистого адвоката президента США Дональда Трампа</b></a>, Рудольфа Джуліані <a href="https://dt.ua/POLITICS/stalo-vidomo-za-scho-zaareshtovani-v-ssha-blizki-do-dzhuliani-lev-parnas-i-igor-fruman-325980_.html"><b>заарештовані в США бізнесмени, Лев Парнас і Ігор Фруман</b></a> намагалися змінити голову правління "Нафтогазу" Андрія Коболєва, посилаючись на зв'язки з вищими американськими чиновниками, повідомляє <a href="https://edition.cnn.com/2019/11/24/politics/favorov-giuliani-associates-naftogaz/index.html">CNN</a>.</p>
      <p>За словами Фаворова, він зустрічався з Парнасом і Фруманом в березні на конференції з енергетики в Х'юстоні, і вони намагалися схилити його до участі в спробі змінити главу правління "Нафтогазу".</p>
      <p>"Це було повним божевіллям ... Звичайно, я відразу ж відмовився", - розповів він.</p>
      <p>Фаворов підкреслив, що вперше зіткнувся з тим, що дві приватні особи намагаються вирішувати питання, які повинні бути частиною зовнішньої політики США.</p>
      <p>За словами керівника дивізіону "Газ" Нафтогазу ", Парнас і Фруман посилалися на те, що у них є можливість обговорювати політику щодо України зі старшими чиновниками в адміністрації президента США, а також використовувати інші канали комунікації - в тому числі, згадувався адвокат Дональда Трампа Рудольф Джуліані. Вони нібито розраховували за допомогою цих зв'язків розвивати власний бізнес, пов'язаний з поставками в Україну американського скрапленого газу.</p>
      <p> </p>
      <p>Таклож ЗМІ підкреслюють, що міністр енергетики США Рік Перрі заявляв про те, що українських олігарх Дмитро Фірташ розшукуваний в США за звинуваченнями в корупції, <a href="https://dt.ua/WORLD/kongres-ssha-pidozryuye-firtasha-u-finansuvanni-kampaniyi-trampa-cherez-parnasa-i-frumana-politico-327220_.html"><b>тиснув на адміністрацію попереднього президента України Петра Порошенка, щоб змістити Коболєва з посади виконавчого директора "Нафтогазу"</b></a><b>.</b> У свою чергу, Коболєва підтримувала посол США в Україні Марі Йованович через проведених ним реформ.</p>
      <p>Таким чином, Перрі вважає, що у Фірташа також був мотив домагатися відсторонення Йованович.</p>
      <p>Раніше <a href="https://dt.ua/WORLD/blizkiy-znayomiy-dzhuliani-pogodivsya-davati-svidchennya-pered-kongresom-u-spravi-pro-impichment-trampa-328509_.html"><b>Рудольф Джуліані</b></a><b> </b>зустрічався з українським прокурором Костянтином Куликом для обговорення звинувачення проти Хантера Байдена, який працював в українській газовій компанииВигіѕма Holdings. Факт зустрічі визнав сам Джуліані.</p>
      <p>29 жовтня, Федеральний суддя штату Флорида зобов'язав партнера адвоката американського президента Дональда Трампа Руді Джудиани, <a href="https://dt.ua/WORLD/sud-zobov-yazav-leva-parnasa-partnera-dzhuliani-dati-svidchennya-pro-finansuvannya-respublikanciv-327882_.html"><b>Льва Парнаса, дати свідчення під присягою</b></a>. Він повинен буде розповісти про фінансування Республіканської партії вже наступного тижня.</p>
      <p>Як повідомлялося раніше, Джуліані отримав 500 тисяч доларів США за роботу, яку він виконав для компанії,<b> </b><a href="https://dt.ua/WORLD/dzhuliani-vzyav-pivmilyona-za-konsultaciyi-firmi-parnasa-326321_.html"><b>засноваником якої був українсько-американський бізнесмен Лев Парнас</b></a>.</p>
      <p>10 жовтня стало відомо, що близькі до адвоката президента США Дональда Трампа Руді Джуліані бізнесмени, які допомагали йому в справах, пов'язаних з Україною – Ігор Фруман і Лев Парнас, заарештовані в США. Їх <a href="https://dt.ua/POLITICS/stalo-vidomo-za-scho-zaareshtovani-v-ssha-blizki-do-dzhuliani-lev-parnas-i-igor-fruman-325980_.html"><b>заарештували за кримінальними обвинуваченнями в порушенні правил фінансування виборчих кампаній</b></a>. Крім того, повідомлялося, що бізнесмени намагалися впливати на рішення щодо заміни посла США в Україні Марі Йованович та шукати компромат на конкурента Трампа на майбутніх виборах Джо Байдена.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>