<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/lyubopitno/7-lyzhi-koito-sme-chuvali-v-kinoto-i-vse-oshte-viarvame-v-tiah-6102492"/>
    <meta property="og:site_name" content="Vesti"/>
    <meta property="article:published_time" content="2019-11-25T11:54:00+00:00"/>
    <meta property="og:title" content="7 лъжи, които сме чували в киното и все още вярваме в тях"/>
    <meta property="og:description" content="Не трябва да забравяме, че филмите са произведения на изкуството и невинаги отговарят на реалността"/>
  </head>
  <body>
    <article>
      <h1>7 лъжи, които сме чували в киното и все още вярваме в тях</h1>
      <h2>Не трябва да забравяме, че филмите са произведения на изкуството и невинаги отговарят на реалността</h2>
      <address><time datetime="2019-11-25T11:54:00+00:00">25 Nov 2019, 11:54</time> by <a rel="author">Ванеса Николова</a></address>
      <aside>
        <a href="https://vbox7.com/emb/external.php?vid=fc06a23494&amp;autoplay=1">Видео</a>
      </aside>
      <p>Неведнъж към Холивуд са били отправяни обвинения, тъй като продукциите не представят историческите факти такива, каквито са били всъщност.</p>
      <p>Обяснението винаги е едно и също – някои аспекти се променят, така че да бъдат по-лесно асимилирани от зрителя.</p>
      <p>Ще се учудите колко от примерите за лъжливи факти, които сме чули в киното и на които най-вероятно вярваме, са част от сюжетната линия на едни от най-печелившите продукции на Холивуд.</p>
      <p>Ако все още се чудите: викингите не са носели рога на шлемовете си, в космоса звукът от експлозия не може да бъде чут и Джон Смит и Покахонтас не са били влюбени един в друг.</p>
      <p>
        <a href="https://www.vesti.bg/galerii/foto/7-lyzhi-koito-sme-chuvali-v-kinoto-i-vse-oshte-viarvame-v-tiah-8975">
          <b>ЛЪЖИТЕ, КОИТО НИ КАЗАХА В КИНОТО И НА КОИТО ВЯРВАМЕ ВИЖТЕ В ГАЛЕРИЯТА ТУК</b>
        </a>
      </p>
      <p>
        <b>„Междузвездни войни”</b>
      </p>
      <p>Експлозиите в космоса не могат да бъдат чути, както сме свикнали да ги виждаме в поредицата филми на „Междузвездни войни”.</p>
      <p>Да, космическите взривове са ефектни и определено остават отпечатък в съзнанието на зрителя.</p>
      <slideshow>
        <figure>
          <img src="https://m5.netinfo.bg/media/images/40994/40994557/r-orig-orig-a.jpg"/>
          <figcaption><b>„Бохемска рапсодия”<br/></b>Филмът, който разказва историята на култовата рок група Queen, завършва с фантастичния концерт Live Aid, на който бандата взима участие. Според сюжета на продукцията по това време, през 1985 г., Фреди Меркюри вече знае, че е болен от СПИН. Това обаче не съвпада с действителността, тъй като изпълнителят научава, че страда от СПИН две години по-късно.<cite>Източник: Getty Images/Guliver</cite></figcaption>
        </figure>
        <figure>
          <img src="https://m4.netinfo.bg/media/images/40994/40994556/r-orig-orig-a.jpg"/>
          <figcaption><b>Оръжията със заглушител<br/></b>Много филмови продукции са ни накарали да вярваме, че пистолетите със заглушител не издават шум. Това обаче не е така. Потвърждават го специалисти. Според представители на полицията един пистолет със сила на звука на изстрела 10 по скалата от 1 до 10 би намалил силата на звука си до 6, ако бъде използван с помощта на заглушител.<cite>Източник: Getty Images/Guliver</cite></figcaption>
        </figure>
        <figure>
          <img src="https://m3.netinfo.bg/media/images/40994/40994555/r-orig-orig-a.jpg"/>
          <figcaption><b>„Междузвездни войни”<br/></b>Експлозиите в космоса не могат да бъдат чути, както сме свикнали да ги виждаме в поредицата филми на „Междузвездни войни”. Да, космическите взривове са ефектни и определено остават отпечатък в съзнанието на зрителя. За да съществува какъвто и да е шум обаче, е нужна среда, в която да се разпространява звуковата вълна. Както всички знаем, празните пространства във Вселената са почти съвършен вакуум, тоест не присъства среда, в която звуковата вълна да се разпространи.<cite>Източник: Getty Images/Guliver</cite></figcaption>
        </figure>
        <figure>
          <img src="https://m.netinfo.bg/media/images/40994/40994554/r-orig-orig-a.jpg"/>
          <figcaption><b>Иглутата<br/></b>Не всички ескимоси живеят в иглута. Това е широко разпространен стереотип, на който хиляди хора вярват. В действителност обаче ескимосите предпочитат други видове постройки, като по-голямата част от домовете им са построени от дървесина. Иглутата се използват за подслон по време на лов и отдалечаване от дома.<cite>Източник: Getty Images/Guliver</cite></figcaption>
        </figure>
        <figure>
          <img src="https://m5.netinfo.bg/media/images/40994/40994553/r-orig-orig-a.jpg"/>
          <figcaption><b>Клеопатра и бижутата<br/></b>В най-популярната продукция, разказваща за живота на египетската владетелка, от 1963 г. с участието на Елизабет Тейлър надникваме в света на Клеопатра, който обаче се оказва не толкова достоверен. Клеопатра управлявала Египет по време на едни сравнително бедни времена. Освен това египтяните винаги са били скромни и елегантни по отношение на стила си на обличане. Златото и огромните бижута и пищни дрехи, които виждаме във филма, не са това, което е отговаряло на реалността.<cite>Източник: Getty Images/Guliver</cite></figcaption>
        </figure>
        <figure>
          <img src="https://m4.netinfo.bg/media/images/40994/40994552/r-orig-orig-a.jpg"/>
          <figcaption><b>Титаник<br/></b>В екранизацията на Джеймс Камерън от 1997 г. няколко пъти се споменава думата „непотопим” по отношение на кораба, който изпълнява главна роля в сюжетната линия. Според експерти обаче самият термин „непотопим” се е родил на страниците на пресата ден след бедствието. Преди това никой не е описвал „Титаник” с подобни думи и не е твърдял, че дори и Бог не би могъл да го потопи.<cite>Източник: Getty Images/Guliver</cite></figcaption>
        </figure>
        <figure>
          <img src="https://m3.netinfo.bg/media/images/40994/40994551/r-orig-orig-a.jpg"/>
          <figcaption><b>Принцеса Анастасия<br/></b>Анимационният филм „Анастасия” разказва съдбата на принцеса Анастасия, дъщеря на руския император Николай II, след като успява да се спаси от принудителната смърт, която сполетява целия род Романови. За съжаление не точно по този начин изглежда историята в реалния свят. Принцесата умира в същия ден заедно с цялото си семейство, чиито трупове са захвърлени в общ гроб.<cite>Източник: Getty Images/Guliver</cite></figcaption>
        </figure>
      </slideshow>
      <p>За да съществува какъвто и да е шум обаче, е нужна среда, в която да се разпространява звуковата вълна.</p>
      <p>Както всички знаем, празните пространства във Вселената са почти съвършен вакуум, тоест не присъства среда, в която звуковата вълна да се разпространи.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a>.</u></i>
      </p>
      <related>
        <h4>По темата</h4>
        <a href="https://www.vesti.bg/lyubopitno/bohemska-rapsodiia-istoriiata-koiato-sybra-rami-i-lusi-6092450"/>
        <a href="https://www.vesti.bg/lyubopitno/kak-mezhduzvezdni-vojni-stanaha-mezhdurasovi-6083280"/>
        <a href="https://www.vesti.bg/lyubopitno/sveji/rozhdestvo-v-mezhduzvezdni-vojni-snimki-6077473"/>
      </related>
    </article>
  </body>
</html>