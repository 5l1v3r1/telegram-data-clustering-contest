<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/pred-kriza-eksperti-s-trevozhen-komentar-za-visokite-tseni-na-imotite-v-sofiya_news711268.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T11:57:00+00:00"/>
    <meta property="og:title" content="Пред криза? Експерти с тревожен коментар за високите цени на имотите в София"/>
    <meta property="og:description" content="Това са почти същите нива от времето на пика в цените на имотите от 2008-ма година и точно преди началото на имотната криза"/>
  </head>
  <body>
    <article>
      <h1>Пред криза? Експерти с тревожен коментар за високите цени на имотите в София</h1>
      <h2>Това са почти същите нива от времето на пика в цените на имотите от 2008-ма година и точно преди началото на имотната криза</h2>
      <address>
        <time datetime="2019-11-25T11:57:00+00:00">25 Nov 2019, 11:57</time>
      </address>
      <p>https://blitz.bg/ikonomika/pred-kriza-eksperti-s-trevozhen-komentar-za-visokite-tseni-na-imotite-v-sofiya_news711268.html Blitz.bg</p>
      <figure>
        <img src="https://static.blitz.bg/documents/thumbnails/730/201903/1552902942-shutterstock-1259580112.jpg"/>
        <figcaption>Снимка: Shutterstock</figcaption>
      </figure>
      <p><b>Тревожни тенденции се наблюдават на пазара на недвижими имоти в София, които могат да са признак за наближаване на пик в цените на недвижимите имоти, според някои анализатори, цитирани <a href="https://money.bg/property/ofertnite-tseni-na-imotite-v-sofiya-stignaha-pika-si-ot-2008-a-tryabva-li-da-se-pritesnyavame.html">money.bg</a>. </b><br/><br/>След близо пет години на ръст, ако се обърнем към офертните цени в столицата в момента, ще видим, че продажните цени на дву-, три- и четири-стайните апартаменти са между 900 и 1000 евро за квадратен метър.<br/><br/>Това са почти същите нива от времето на пика в цените на имотите от 2008-ма година и точно преди началото на имотната криза.</p>
      <p>Проблемът не е, че сме достигнали нивата отпреди 11 години, когато и доходите на столичани бяха доста по-ниски (близо наполовина на сегашните).<br/><br/>Проблемът е в тенденцията на повишение на цените през последните няколко тримесечия, което може да буди известно безпокойство.</p>
      <p>Както можем да видим от графиката по-долу (от сайта imot.bg), офертните цени на четиристайните имоти бележат спад през последните два месеца и половина, докато двустайните жилища регистрират втория си пореден спад през разглеждания период за близо пет месеца.</p>
      <p>Единствено средните офертни цени на тристайните имоти отбелязват ръст през последните два месеца и половина - от 937 евро, до 948 евро за квадратен метър.</p>
      <figure>
        <img src="https://webnews.bg/uploads/images/08/4108/454108/640x.jpg?_=1574434363"/>
      </figure>
      <p>
        <i>Графика: </i>
        <i>Imot.bg</i>
      </p>
      <p>
        <b>Кое може да е явлението при цените на имотите, което да постави началото на понижение за пазара?</b>
      </p>
      <p>Ако погледнем към графиката и върха от 2008-ма година ще ни направят впечатление две неща.<br/><br/>Първо - за периода 2006-2008-ма година ръстът в офертните цени е изключително стръмен (тоест доста по-различен от текущия), период за който цените на посочените имоти за квадратен метър в София, се повишават с повече отколкото от 2013-та година до момента (за шест години).</p>
      <p>Второто нещо, което ще ни направи впечатление е, че началото на спада в цените на имотите съвпада с криза и се случва след първото тримесечно синхронно понижение в цените на трите типа имота.</p>
      <p>Казано по друг начин, чистата аналогия между текущия момент и периода преди 11 години би била доста неточна и неудачна.</p>
      <p>Защото на първо място, в момента икономиката ни все още расте и няма ясни признаци за рецесия.<br/><br/>Второ - с отчитане на инфлацията през последните единадесет години, макар и офертните цени на имотите да са при нивата си от върха (по абсолютна стойност), в реално изражение те са при далеч по-ниски нива (с отчитане на инфлацията и ръста на доходите).</p>
      <p>Трябва да се отчете и факта, че достъпността на имотите в момента е далеч по-добра, в сравнение с 2008-ма година, заради далеч по-високите доходи на софиянци. Към това трябва да се добавят и далеч по-добрите лихвени нива в момента, в сравнение с 2008-ма година, които също подобряват достъпността на имотите.</p>
      <p>И все пак, инвеститорите и потенциалните купувачи на имоти е добре да гледат, вместо към механичното сравнение на цените, към някои други неща, които дават далеч по-големи поводи за притеснения.</p>
      <p>На първо място - това е достъпността на имотите. Макар по-добра в сравнение с пика в цените на имотите, достъпността започва да се превръща във все по-голямо предизвикателство.</p>
      <p>На следващо място - разрешителните за строеж и броя на въвежданите в експлоатация сгради, което може да е друг признак за "прегряване на пазара". И на последно - каква е доходността от наеми в момента.<br/><br/>Ако ръстът в цените на наемите се забави значително зад този на наемите, то това ще е друг сериозно тревожен сигнал за проблеми на пазара и намалената привлекателност на имотния пазар, като инвестиционна алтернатива.</p>
      <p>
        <i>*Материалът е с аналитичен характер и не е съвет за покупка, или продажба на недвижими имоти</i>
      </p>
    </article>
  </body>
</html>