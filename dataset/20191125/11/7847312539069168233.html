<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474547-absurd-srodowiska-lgbt-chca-teczowego-ronda-w-szczecinie"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T11:45:07+00:00"/>
    <meta property="og:title" content="Absurd! Środowiska LGBT chcą tęczowego ronda w Szczecinie. Mieszkańcy są przeciwni: To atak na wartości. Tolerancja to nie afirmacja"/>
    <meta property="og:description" content="&quot;Tęcza została ukradziona dzieciom. Pod jej płaszczykiem kryje się propagowanie ideologii LGBT&quot;."/>
  </head>
  <body>
    <article>
      <h1>Absurd! Środowiska LGBT chcą tęczowego ronda w Szczecinie. Mieszkańcy są przeciwni: To atak na wartości. Tolerancja to nie afirmacja</h1>
      <address><time datetime="2019-11-25T11:45:07+00:00">25 Nov 2019, 11:45</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>W Szczecinie powstanie tęczowe rondo? To pomysł grupy mieszkańców miasta, która twierdzi, że byłby to symbol pokoju, otwartości i tolerancji umieszczony w przestrzeni publicznej miasta. Jednak rondo wywołało niemałą dyskusję. Mieszkańcy Szczecina przeciwni tej inicjatywie zbierają podpisy pod petycją do Rady Miasta Szczecin.</b>
      </p>
      <p>CZYTAJ TAKŻE: <a href="https://wpolityce.pl/polityka/474373-rabiej-atakuje-premiera-i-zada-od-niego-pieniedzy">Można być bardziej bezczelnym? Rabiej atakuje premiera i żąda pieniędzy na inwestycje. Na „Klątwę” i promocję LGBT nie brakuje</a></p>
      <p>
        <a href="https://wpolityce.pl/polityka/474192-kuczynski-do-trzaskowskiego-w-warszawie-sa-nie-tylko-geje">Trzaskowski troszczy się tylko o LGBT? Kuczyński apeluje ws. podwyżki opłaty śmieciowej: „W Warszawie są nie tylko geje i lesbijki”</a>
      </p>
      <p>
        <a href="https://wpolityce.pl/polityka/474061-bodnar-donosi-na-tvp-do-krrit-za-reportaz-o-lgbt">Bodnara zabolała prawda o środowiskach LGBT? RPO doniósł na TVP do KRRiT za reportaż pt. „Inwazja”</a>
      </p>
      <p>Tęczowe rondo miałoby powstać na skrzyżowaniu o ruchu okrężnym ul. Wąskiej i  Niedziałkowskiego, w pobliżu olimpijskiego basenu Floating Arena i Teatru Lalek „Pleciuga”. Z informacji na stronie pinknews.co.uk wynika, że jest to „niezwykły akt buntu” przeciwko rządowi, który jest jawnie anty-LGBT. Dodano również, że to „symbol solidarności ze społecznością queer”.</p>
      <p>Zdaniem pomysłodawców, Szczecin potrzebuje miejsca, wokół którego będzie można się jednoczyć.</p>
      <blockquote>Rondo stanie się najbardziej rozpoznawalnym punktem w Szczecinie, przyciągnie rzesze turystów oraz umili codzienność wielu mieszkańców mijających je na co dzień. Radosna, kolorowa przestrzeń ożywi miasto. Stanie się miejscem spotkań, zachęci do fotografowania</blockquote>
      <p>— przekonują pomysłodawcy.</p>
      <p>Projekt uchwały wraz z podpisami ma zostać złożony podczas najbliższej sesji Rady Miasta Szczecin, czyli we wrotek, 26 listopada.</p>
      <p><b>Część mieszkańców Szczecina jest przeciwna symbolowi LGBT w mieście.</b> Stworzyli specjalną petycję do Rady Miasta, w której podkreślają, że Szczecin powinien być wolny od ideologi LGBT.</p>
      <blockquote>
        <b>Rondo nie ma nic wspólnego z tolerancją. Tolerować to nie znaczy afirmować i propagować. Tęcza została ukradziona dzieciom. Pod jej płaszczykiem kryje się propagowanie ideologii LGBT. Trzeba bronić mieszkańców przez wyznawcami tej ideologii. To atak na związek kobiety i mężczyzny. Nasz protest jest organizowany w obronie tradycyjnych wartości. Inicjatorzy tęczowego ronda zapowiadają „prowadzenie lekcji edukacyjnych o tolerancji” w Teatrze Lalek Pleciuga. To skandal! Szczecin powinien być wolny od ideologii LGBT</b>
      </blockquote>
      <p>— podkreślili mieszkańcy przeciwni rondu LGBT w Szczecinie.</p>
      <p>Pod petycją do Rady Miasta przeciwko symbolice LGBT w Szczecinie można podpisać się <a href="https://secure.avaaz.org/pl/community_petitions/Rada_Miasta_Szczecin_NIE_dla_teczy_w_Szczecinie/">TUTAJ</a></p>
      <p>Inicjatywa wywołała także dyskusję w mediach społecznościowych. Użytkownicy Twittera zwracają uwagę, że drogi są dziurawe, ale na tęczowe rondo pieniądze miasto znajdzie.</p>
      <blockquote>Pierwsze tęczowe rondo w Polsce powstanie w Szczecinie? Zbierają podpisy pod petycją. A wokół ronda połóżcie jeszcze tory i kupcie Tramwaj Różnorodności…</blockquote>
      <figure>
        <iframe data-src="https://twitter.com/ilonadembowska/status/1198914677771767808" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>W Szczecinie chodniki krzywe, drogi dziurawe, budżet niedopięty, ale za to będzie tęczowe rondo.</blockquote>
      <figure>
        <iframe data-src="https://twitter.com/nim_der/status/1198905725659025410" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>W Szczecinie będzie „tęczowe rondo”? Zagraniczne media już szykują aferę.</blockquote>
      <figure>
        <iframe data-src="https://twitter.com/GabiinfoNowak/status/1198909119832449024" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>wkt/pinknwes.co.uk/secure.avaaz.org</p>
    </article>
  </body>
</html>