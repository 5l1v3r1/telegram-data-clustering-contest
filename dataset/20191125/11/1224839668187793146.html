<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/vita-green-diathesi-katoikoys-dimoy-baris-a-113705.html?category_id=51"/>
    <meta property="og:site_name" content="Epoli.gr"/>
    <meta property="article:published_time" content="2019-11-25T11:39:00+00:00"/>
    <meta property="og:title" content="VITA-GREEN: Νέα διάθεση σε κατοίκους του Δήμου Βάρης - Βούλας - Βουλιαγμένης"/>
    <meta property="og:description" content="Συνεχίζεται κάθε Τετάρτη η διάθεση του υψηλής ποιότητας εδαφοβελτιωτικού VITA-GREEN που παράγεται από τα πράσινα απόβλητα, στο πλαίσιο της συνεργασίας του Δήμου Βάρης - Βούλας - Βουλιαγμένης με το Πανεπιστήμιο Αθηνών και την WATT Α.Ε., και έχει διακριθεί με το σχετικό πιστοποιητικό από τον οργανισμό ΔΗΩ, για χρήση στη βιολογική γεωργία."/>
  </head>
  <body>
    <article>
      <h1>VITA-GREEN: Νέα διάθεση σε κατοίκους του Δήμου Βάρης - Βούλας - Βουλιαγμένης</h1>
      <address>
        <time datetime="2019-11-25T11:39:00+00:00">25 Nov 2019, 11:39</time>
      </address>
      <p>Συνεχίζεται κάθε Τετάρτη η διάθεση του υψηλής ποιότητας εδαφοβελτιωτικού VITA-GREEN που παράγεται από τα πράσινα απόβλητα, στο πλαίσιο της συνεργασίας του Δήμου Βάρης - Βούλας - Βουλιαγμένης με το Πανεπιστήμιο Αθηνών και την WATT Α.Ε., και έχει διακριθεί με το σχετικό πιστοποιητικό από τον οργανισμό ΔΗΩ, για χρήση στη βιολογική γεωργία.</p>
      <p>Όσοι δημότες ή επαγγελματίες της πόλης έχουν καταγραφεί και ανταποκριθεί σε αποστολή των αποτελεσμάτων και των παρατηρήσεών τους αλλά και όσοι συμμετέχουν στο Πιλοτικό Πρόγραμμα Διαλογή στην Πηγή στα Πηγαδάκια Βούλας και στο πρόγραμμα καφέ κάδων στη Βουλιαγμένη και στη Μηλαδέζα Βάρης, μπορούν να το προμηθευτούν στο Δημοτικό Φυτώριο του Δήμου (Ακτής &amp; Θέτιδος, Καβούρι) κάθε Τετάρτη από τις 17.15 έως τις 20.00.</p>
      <p>Παράλληλα, όσοι νέοι χρήστες ενδιαφέρονται να προμηθευτούν το εδαφοβελτιωτικό, παρακαλούνται να προσέλθουν κατά τις προαναφερόμενες ώρες και μέρες στο Δημοτικό Φυτώριο να το προμηθευτούν με την δήλωση των στοιχείων τους και την παραλαβή των σχετικών οδηγιών.</p>
      <p>Για την αποφυγή μεγάλων αναμονών κατά την παραλαβή του προϊόντος, παρακαλούνται οι νέοι χρήστες να κατεβάσουν εδώ (<a href="https://drive.google.com/file/d/1r6i1N-_tAQ8XhKZ637a64hNKwQqrRAbT/view">https://drive.google.com/file/d/1r6i1N-_tAQ8XhKZ637a64hNKwQqrRAbT/view</a>) το δελτίο καταγραφής και να το συμπληρώσουν πριν προσέλθουν.</p>
      <p>Για την ομαλή διεξαγωγή της διανομής, ο επιστημονικός συνεργάτης του προγράμματος, Δρ Γκίκας (Τμήμα Χημείας του Πανεπιστημίου Αθηνών) θα βρίσκεται στο Δημοτικό Φυτώριο για να παρέχει τεχνική υποστήριξη και να ενημερώνει τους ενδιαφερόμενους για τυχόν απορίες.</p>
    </article>
  </body>
</html>