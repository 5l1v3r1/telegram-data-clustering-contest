<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013418/%D8%AA%D9%87%D8%B1%D8%A7%D9%86%DB%8C-%D9%87%D8%A7-%D8%B3%D8%A7%D9%84%D8%A7%D9%86%D9%87-%DA%86%D9%86%D8%AF-%D8%B3%D8%A7%D8%B9%D8%AA-%D8%AF%D8%B1-%D8%AA%D8%B1%D8%A7%D9%81%DB%8C%DA%A9-%D9%85%DB%8C-%D9%85%D8%A7%D9%86%D9%86%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T11:45:45+00:00"/>
    <meta property="og:title" content="تهرانی‌ها سالانه چند ساعت در ترافیک می‌مانند؟"/>
    <meta property="og:description" content="رئیس کمیسیون فرهنگی و اجتماعی شورای شهر گفت: هر شهروند تهرانی در سال ۳۰۰ ساعت خود را در ترافیک از دست می‌دهد."/>
  </head>
  <body>
    <article>
      <h1>تهرانی‌ها سالانه چند ساعت در ترافیک می‌مانند؟</h1>
      <address>
        <time datetime="2019-11-25T11:45:45+00:00">25 Nov 2019, 11:45</time>
      </address>
      <p>
        <i>رئیس کمیسیون فرهنگی و اجتماعی شورای شهر گفت: هر شهروند تهرانی در سال ۳۰۰ ساعت خود را در ترافیک از دست می‌دهد.</i>
      </p>
      <p>به گزارش مشرق، محمدجواد حق‌شناس در جلسه کمیته فرهنگی شورا با موضوع تبادل نظر و بررسی زمینه های همکاری و هم افزایی در خصوص کتاب و کتاب خوانی در شهر تهران اظهارداشت: ما 110 کتابخانه در شهر داریم و این همه هزینه شده و کارمندان زیادی به کار گرفته شده و شهروندان زیادی هم از این کتابخانه ها استقبال می کنند اما متاسفانه 8 سال می شود در این کتابخانه ها کتاب باز نشده و این مایه تاسف و خجالت است.</p>
      <p>حق شناس با بیان اینکه ما امروزه در موقعیتی هستیم که روکرد مان در مقوله کتابخوانی را باید بروز کنیم افزود: روندی که شاهد هستیم روند مناسبی نیست، هر شهروند تهرانی در سال ۳۰۰ساعت خود را در ترافیک از دست می‌دهد.</p>
      <blockquote>بیشتر بخوانید:<br/><a href="https://www.mashreghnews.ir/news/1012685/%D8%B3%D8%A7%D8%B9%D8%AA-%D8%B7%D8%B1%D8%AD-%D8%AA%D8%B1%D8%A7%D9%81%DB%8C%DA%A9-%D8%AF%D8%B1-%D8%AA%D9%87%D8%B1%D8%A7%D9%86-%D8%AA%D8%BA%DB%8C%DB%8C%D8%B1-%DA%A9%D8%B1%D8%AF">ساعت طرح <i>ترافیک</i> در تهران تغییر کرد</a></blockquote>
      <p>رئیس کمیسیون فرهنگی و اجتماعی شورای شهر با تاکید بر اینکه در چنین شرایطی ما اگر بتوانیم 10 درصد جامعه مخاطب خود در حوزه کتا بخوانی را افزایش دهیم افزود: سهم قابل ملاحظه ای از ساعت تلف شده شهروندان را کاهش خواهیم داد.</p>
      <p>حق شناس در ادامه با اشاره به لزوم توسعه و نشر کتاب های صوتی و اینترنتی گفت: امروزه 10 درصد جامعه ما بالای 60 سال است و این روند تا سال 1405 تا 10 درصد افزایش پیدا می کند یعنی جامعه دارد پیر می شود و به بیانی این قشر کتاب نمی خواند گرچه آنان در گذشته کتاب خوان بودند لذا ایجاد ظرفیت کتاب های صوتی و اینترنتی برای این قشر بسیار حائز اهمیت است.</p>
      <p>وی افزود: در گذشته کتاب صوتی فقط برای نابینایان بود و آن هم برای 50 هزار نفر بود اما امروز می توانیم با هدف قرار دادن قشر کهنسال و نیز نسل دوم و سوم خارج از ایران که جامعه بسیار بزرگی هستند کتاب های اینترنتی و صوتی را نشر دهیم.</p>
      <p>حق شناس در ادامه افزود: سال آینده هدف گذاری ما می تواند توسعه نشر کتاب های صوتی باشد.</p>
      <p>رئیس کمیسیون فرهنگی و اجتماعی شورای شهر تهران با اشاره به اینکه موضوع قاچاق کتاب هم در دستور کار قرار گیرد ادامه داد: می توان با همکاری اتحادیه ناشران و تابلوهای راهنمای کتابفروشی ها و همکاری سایر نهاد ها از آن جلوگیری کرد.</p>
      <p>در این جلسه همچنین حجت الاسلام امرودی رییس سازمان فرهنگی و هنری شهرداری تهران گفت: مردم تهران هفته کتابخوانی را حس نکردند که شاید یکی از دلایلش اغتشاشات اخیر باشد.</p>
      <p>وی افزود: در حال حاضر ظرفیت خوبی در سازمان فرهنگی هنری شهرداری وجود دارد اما باید بتوانیم این ظرفیت ها را در سایه همکاری با سایر نهاد ها به موضوع کتاب خوانی گره بزنیم می توانیم بهره کافی را ببریم.</p>
      <p>امرودی افزود: امروز در کشوری مانند ژاپن و نیز سایر کشور های توسعه یافته که در فضای مجازی بسیار جلوتر از ما هستند فرهنگ کتابخوانی نه تنها فراموش نشده بلکه توسعه و ترویج هم شده است به صورتی که در خیابان ها و ایستگاه ها مترو مردم مدام در حال خواندن کتاب هستند. لذا ما نیز باید در این مسیر گام برداریم و این میسر جز با همکاری همه نهاد های ذی مدخل میسر نمی‌شود.</p>
      <p>منبع: فارس</p>
    </article>
  </body>
</html>