<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Tuzilastvo-Srbije-donijelo-naredbu-o-sprovodjenju-istrage-protiv-Osmanovica/570388?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T11:51:41+00:00"/>
    <meta property="og:title" content="Tužilaštvo Srbije donijelo naredbu o sprovođenju istrage protiv Osmanovića"/>
    <meta property="og:description" content="BEOGRAD - Tužilaštvo Srbije za ratne zločine donijelo je naredbu o sprovođenju istrage protiv Osmana Osmanović zbog osnova sumnje da je izvršio ratni zločin nad srpskim civilima i ratnim zarobljenicima u ljeto 1992. godine u Gornjem Rahiću na području Brčkog, izjavio je Srni zamjenik tužioca za ratne zločine Vasilije Seratlić."/>
  </head>
  <body>
    <article>
      <h1>Tužilaštvo Srbije donijelo naredbu o sprovođenju istrage protiv Osmanovića</h1>
      <address><time datetime="2019-11-25T11:51:41+00:00">25 Nov 2019, 11:51</time> by <a rel="author">Srna</a></address>
      <p>BEOGRAD - Tužilaštvo Srbije za ratne zločine donijelo je naredbu o sprovođenju istrage protiv Osmana Osmanović zbog osnova sumnje da je izvršio ratni zločin nad srpskim civilima i ratnim zarobljenicima u ljeto 1992. godine u Gornjem Rahiću na području Brčkog, izjavio je Srni zamjenik tužioca za ratne zločine Vasilije Seratlić.</p>
      <p>On je rekao da je ta naredba donesena juče na osnovu krivične prijave Ministarstva unutrašnjih poslova Srbije.</p>
      <p>Seratlić, koji je i portparol Tužilaštva za ratne zločine, dodao je i da će u toku dana biti poznato da li će Osmanoviću, koji je trenutno kod nadležnog sudije, biti određena mjera pritvora.</p>
      <p>Na graničnom prelazu Sremska Rača između Srbije i BiH u subotu, 23. novembra, srpska policija je uhapsila Osmanovića kojem je određeno zadržavanje do 48 časova.</p>
      <p>Beogradski mediji ranije su prenijeli da je Osmanović uhapšen po policijskoj potrazi, pošto su protiv njega podnesene krivične prijave zbog sumnje da je počinio krivična djela ratni zločin nad civilima i ratni zločin nad ratnim zarobljenicima srpske nacionalnosti.</p>
    </article>
  </body>
</html>