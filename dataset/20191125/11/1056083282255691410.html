<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402523/%D9%86%D9%85%D8%A7%DB%8C%D9%86%D8%AF%D9%87-%D9%85%D8%B1%D8%AF%D9%85-%D8%AA%D8%A8%D8%B1%DB%8C%D8%B2-%D8%A7%D8%B2-%D8%AF%D8%B3%D8%AA%D9%88%D8%B1%DA%A9%D8%A7%D8%B1-%D8%AE%D8%A7%D8%B1%D8%AC-%DA%A9%D8%B1%D8%AF%D9%86-%DA%AF%D8%B2%D8%A7%D8%B1%D8%B4-%D8%AD%D8%A7%D8%AF%D8%AB%D9%87-%D9%82%D8%B7%D8%A7%D8%B1-%D8%AA%D8%A8%D8%B1%DB%8C%D8%B2"/>
    <meta property="og:site_name" content="ایسنا"/>
    <meta property="article:published_time" content="2019-11-25T11:28:20+00:00"/>
    <meta property="og:title" content="نماینده مردم تبریز: از دستورکار خارج کردن گزارش حادثه قطار تبریز - مشهد خلاف آیین‌نامه است"/>
    <meta property="og:description" content="یک عضو کمیسیون امور داخلی کشور و شوراها گفت: از مردم برای صبوری‌ و میهن‌ دوستی‌شان سپاسگزارم که برای آرامش کشور از بی تدبیری‌ها چشم‌پوشی و با این کار ترامپ بی شرم را ناامید کردند."/>
  </head>
  <body>
    <article>
      <h1>نماینده مردم تبریز: از دستورکار خارج کردن گزارش حادثه قطار تبریز - مشهد خلاف آیین‌نامه است</h1>
      <address><time datetime="2019-11-25T11:28:20+00:00">25 Nov 2019, 11:28</time> by <a rel="author">اعظم سندگل</a></address>
      <p>یک عضو کمیسیون امور داخلی کشور و شوراها گفت: از مردم برای صبوری‌ و میهن‌ دوستی‌شان سپاسگزارم که برای آرامش کشور از بی تدبیری‌ها چشم‌پوشی و با این کار ترامپ بی شرم را ناامید کردند.</p>
      <p>به گزارش ایسنا، احمد علیرضابیگی در جلسه علنی امروز (دوشنبه) مجلس در تذکری شفاهی خطاب به رئیس جمهور تبعات اصلاح قیمت بنزین بر جامعه را قابل پیش ‌بینی دانست و در بخش دیگری از سخنانش در همین زمینه عنوان کرد: چرا ترتیبات لازم برای کاهش تنش‌ها و اقناع مردم با وجود تجربه اجرا در گذشته صورت نگرفته است؟</p>
      <p>این عضو کمیسیون امور داخلی کشور و شوراها تاکید کرد که «رئیس‌جمهور باید به مردم اطمینان بدهد.»</p>
      <p>نماینده مردم تبریز در تذکری به هیات رئیسه مجلس گفت: سه هفته متوالی قرائت گزارش کمیسیون عمران ‌از حادثه قطار تبریز – مشهد در دستور کار صحن علنی بود، اما هفته گذشته ناگهان از دستور کار خارج شد که این اقدام هیات رئیسه برخلاف مواد چهل و پنجم و یکصدم آیین نامه داخلی است؛ بنابراین درخواست اعاده دستور قرائت گزارش این حادثه را دارم.</p>
      <p>انتهای پیام</p>
    </article>
  </body>
</html>