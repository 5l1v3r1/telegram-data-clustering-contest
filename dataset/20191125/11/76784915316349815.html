<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/kultur/cinematrix/2019/11/25/jovore_lesz_utoljara_bond_daniel_craig/"/>
    <meta property="og:site_name" content="Index.hu"/>
    <meta property="article:published_time" content="2019-11-25T11:52:00+00:00"/>
    <meta property="og:title" content="Jövőre lesz utoljára Bond Daniel Craig"/>
    <meta property="og:description" content="A színész Stephen Colbert műsorában jelentette be, hogy ez lesz az utolsó Bond-filmje."/>
  </head>
  <body>
    <article>
      <h1>Jövőre lesz utoljára Bond Daniel Craig</h1>
      <address><time datetime="2019-11-25T11:52:00+00:00">25 Nov 2019, 11:52</time> by <a rel="author" href="https://index.hu/szerzo/sajo_david" target="_blank">Sajó Dávid</a></address>
      <p>Stephen Colbert műsorában jelentette be Daniel Craig, hogy a 2020-as 007 Nincs idő meghalni után végleg befejezi a Bond-filmeket. Craig bejelentése nem meglelő, hiszen hosszú ideje mondogatja, hogy elege van a szerepből, mást akar csinálni, és lassan hosszabb a listája azoknak, akik szívesen lépnének a helyére, mint azoknak, akik előtte már alakították a brit titkos ügynököt.</p>
      <p>Craig már 2015-ben arra panaszkodott, hogy nem akarja tovább ezt folytatni, majd mégis elvállalta a jövőre a mozikba kerülő folytatást, de a mostani szereplése alapján már tényleg úgy tűnik, hogy aktívan elindulhat a keresgélés a helyére. Hiszen amíg a Bond-filmekkel kaszálni lehet a kasszáknál, addig mindig szükség lesz egy folytatásra.</p>
      <figure>
        <iframe src="https://www.youtube.com/embed/Dq8nR7EiIXU" width="1024" height="576" data-service="Youtube" scrolling="no"/>
      </figure>
      <p>A 007 Nincs idő meghalni jövő év áprilisában érkezik a mozikba, és Daniel Craig mellett szerepel benne Rami Malek (Bohém rapszódia, Mr. Robot), Léa Seydoux, Christoph Waltz, Ralph Fiennes, Jeffrey Wright (Westworld), de visszatér Naomie Harris is.</p>
    </article>
  </body>
</html>