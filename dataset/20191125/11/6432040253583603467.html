<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/619326,Mlody-mezczyzna-znaleziony-martwy-na-ulicy-Czy-przyczyna-zgonu-bylo-zamarzniecie.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-25T11:41:54+00:00"/>
    <meta property="og:title" content="Młody mężczyzna znaleziony martwy na ulicy. Czy przyczyną zgonu było zamarznięcie?"/>
    <meta property="og:description" content="W niedzielę (24 listopada) po godzinie 5:00 rano na jednej z ulic w miejscowości Reszel znaleziono leżącego mężczyznę. Przybyły na miejsce lekarz stwierdził zgon. Mężczyzna miał około 30 lat. Na tę chwilę nie wiadomo jednak, czy przyczyną zgonu było wychłodzenie organizmu, czy działanie osób trzecich."/>
  </head>
  <body>
    <article>
      <h1>Młody mężczyzna znaleziony martwy na ulicy. Czy przyczyną zgonu było zamarznięcie?</h1>
      <address>
        <time datetime="2019-11-25T11:41:54+00:00">25 Nov 2019, 11:41</time>
      </address>
      <p>
        <b>W niedzielę (24 listopada) po godzinie 5:00 rano na jednej z ulic w miejscowości Reszel znaleziono leżącego mężczyznę. Przybyły na miejsce lekarz stwierdził zgon. Mężczyzna miał około 30 lat. Na tę chwilę nie wiadomo jednak, czy przyczyną zgonu było wychłodzenie organizmu, czy działanie osób trzecich.</b>
      </p>
      <p>— Otrzymaliśmy zgłoszenie, że na jednej z ulic w miejscowości Reszel znaleziono leżącego mężczyznę. Na miejsce przybyła karetka pogotowia wraz z lekarzem, który stwierdził zgon. Ciało zabezpieczono w prosektorium. Wyjaśniamy okoliczności tego zdarzenia, a wszelkie czynności prowadzone są pod nadzorem prokuratora — mówi Anna Baluta, oficer prasowy Komendy Powiatowej Policji w Kętrzynie.</p>
    </article>
  </body>
</html>