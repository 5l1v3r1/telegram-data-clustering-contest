<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/news/metro/lalaki-nabitin-sa-sarap"/>
    <meta property="og:site_name" content="Journal Online"/>
    <meta property="article:published_time" content="2019-11-25T11:09:13+00:00"/>
    <meta property="og:title" content="Lalaki nabitin sa sarap"/>
    <meta property="og:description" content="NABITIN sa sarap ang 21-anyos na production assistant habang ginagawa umano ang panghahalay sa 18-anyos na dalagita nang mahuli ng nakatatandang kapatid ng biktima ang kapangahasan ng suspek kamakalawa ng gabi sa Navotas city."/>
  </head>
  <body>
    <article>
      <h1>Lalaki nabitin sa sarap</h1>
      <address><time datetime="2019-11-25T11:09:13+00:00">25 Nov 2019, 11:09</time> by <a rel="author" href="https://journal.com.ph/authors/edd-reyes" target="_blank">Edd Reyes</a></address>
      <h3>NABITIN sa sarap ang 21-anyos na production assistant  habang ginagawa umano ang panghahalay sa 18-anyos na dalagita nang mahuli ng nakatatandang kapatid ng biktima ang kapangahasan ng suspek kamakalawa ng gabi sa Navotas city.</h3>
      <p>Kaagad na humngi ng tulong sa mga tauhan ng Navotas Police Community Precinct (PCP) 4 ang ate ng biktimang itinago sa pangalang “Melen”, 18, na nagresulta sa pagkakadakip sa suspek na si Harold Camulo, residente ng Pampano St. Bgy. Longos, Malabon city.</p>
      <p>Sa ulat na tinanggap ni Navotas police chief P/Col. Rolando Balasabas, nakilahok sa inuman ng magkakaibigan si Melen hanggang magpasiyang pumasok na sa kanilang tirahan sa Luwalo St. Bgy. North Bay Boulevard South (NBBS) upang matulog matapos makaramdam ng kalasingan dakong alas-11 ng gabi.</p>
      <p>Lingid sa kaalaman ni Melen, palihim pala siyang sinundan ng suspek hanggang sa loob ng silid at tinabihan ang tulog ng dalagita at sinimulan umanong halayin.</p>
      <p>Hindi pa man naaabot ni Camulo ang sukdulan nang biglang pumasok ng silid ang nakatatandang kapatid ni Melen na si Susan, (hindi tunay na pangalan) at nahuli ang lalaki sa piling ng natutulog na kapatid.</p>
      <p>Humingi ng tulong sa PCP-4 ang mga kapatid ni Melen na nagresulta sa pagkakadakip sa suspek.</p>
      <p>Habang isinasailalim sa imbestigasyon si Camulo, inireklamo naman niya ang kapatid na lalaki ni Melen at kaibigan nito na sina Mar Jay Delos Santos, 22, at Neil Harvie Gilleto, 19 na umano’y gumulpi sa kanya nang mahuling natutulog, katabi ng biktima.</p>
      <p>Ang dalawa ay inaresto rin ng mga tauhan ng PCPC-4 matapos ireklamo ng physical injury habang kasong rape in relation to R.A. 7610 o Special Protection Against Child Abuse, Exploitation and Discrimination ang isinampa naman laban kay Camulo sa piskalya ng Navotas.</p>
    </article>
  </body>
</html>