<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/viorica-dancila-aparata-de-unii-lideri-psd-nu-trebuie-inlaturata-mergem-mai-departe-307315.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T11:26:23+00:00"/>
    <meta property="og:title" content="Viorica Dăncilă, apărată de unii lideri PSD: 'Nu trebuie înlăturată. Mergem mai departe'"/>
    <meta property="og:description" content="S-au format două tabere în PSD, după alegerile prezidențiale. Cei care cer capul Vioricăi Dăncilă și cei care încă o vor la conducere.Vicepreședintele executiv al PSD Mehedinți, Marius Screciu, ..."/>
  </head>
  <body>
    <article>
      <h1>Viorica Dăncilă, apărată de unii lideri PSD: 'Nu trebuie înlăturată. Mergem mai departe'</h1>
      <address><time datetime="2019-11-25T11:26:23+00:00">25 Nov 2019, 11:26</time> by <a rel="author">B1.ro</a></address>
      <p>S-au format două tabere în PSD, după alegerile prezidențiale. Cei care cer capul Vioricăi Dăncilă și cei care încă o vor la conducere.</p>
      <p>Vicepreședintele executiv al PSD Mehedinți, Marius Screciu, susține că dezastrul de la alegeri nu este vina toatală a șefei PSD, ci a întregului partid.</p>
      <p>„În județul Mehedinți, Partidul Social Democrat a câștigat și al doilea tur al alegerilor prezidențiale, cu 52% din voturi. Organizația se clasează astfel, pe locul IV la nivel național în rândul organizațiilor PSD din țară. A fost o muncă susținută dusă de mine, de parlamentarii PSD, domnii primari, consilierii județeni și locali și echipele de campanie, bazată pe corectitudine. Le mulțumesc tuturor alegătorilor care au mers la vot și celor care au ales candidatul Viorica Dăncilă! Îmi pare rău că la nivel național nu am obținut prima funcție în stat, dar îl felicit pe Klaus Iohannis pentru noul mandat! Noi mergem mai departe și continuăm proiectele începute cu sprijinul Guvernului PSD în Mehedinți și al doamnei președinte Viorica Dăncilă!”, a scris pe Facebook liderul PSD Mehedinți, Aladin Georgescu.</p>
      <p>Și primarul orașului Drobeta Turnu Severin, Marius Screciu, vicepreședinte executiv PSD Mehedinți, susține rămânerea Vioricăi Dăncilă la conducerea partidului.</p>
    </article>
  </body>
</html>