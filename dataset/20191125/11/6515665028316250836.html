<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/region/crna-gora/3364051/u-crnoj-gori-kacice-strane-zastave-na-opstinama-donose-novi-zakon-a-evo-i-zbog-cega"/>
    <meta property="og:site_name" content="kurir.rs"/>
    <meta property="article:published_time" content="2019-11-25T11:23:00+00:00"/>
    <meta property="og:title" content="U CRNOJ GORI KAČIĆE STRANE ZASTAVE NA OPŠTINAMA: Donose novi zakon, a evo i zbog čega"/>
    <meta property="og:description" content="U crnogorskim opštinama, gde manjinske zajednice čine većinu prema podacima dva uzastopna poslednja popisu, na zgradama organa lokalne samuprave i javnim ustavnovama će, pored crnogorske biti istaknuta i zastava te manjinske zajednice."/>
  </head>
  <body>
    <article>
      <h6 class="kicker">nacionalna obeležja</h6>
      <h1>U CRNOJ GORI KAČIĆE STRANE ZASTAVE NA OPŠTINAMA: Donose novi zakon, a evo i zbog čega</h1>
      <address>
        <time datetime="2019-11-25T11:23:00+00:00">25 Nov 2019, 11:23</time>
      </address>
      <p>
        <b>U crnogorskim opštinama, gde manjinske zajednice čine većinu prema podacima dva uzastopna poslednja popisu, na zgradama organa lokalne samuprave i javnim ustavnovama će, pored crnogorske biti istaknuta i zastava te manjinske zajednice.</b>
      </p>
      <p>Ovaj predlog zakona je u parlamentarnoj proceduri, a podgorička Pobjeda piše da će zastave manjina biti u tom slučaju istaknute i, na primer, u drugim namenskim prostorijama, kao što su sale za venčanja.</p>
      <p>Predloženo je i da u jedinicama lokalne samouprave u kojima pripadnici manjinskog naroda ili druge manjinske nacionalne zajednice čine više od pet odsto stanovništva, prema rezultatima dva uzastopna popisa, na dan nacionalnog praznika tog manjinskog naroda ili druge manjinske nacionalne zajednice, na zgradama organa lokalne samouprave ističe zastava tog manjinskog naroda ili druge manjinske nacionalne zajednice.</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3359893/zastava-od-1423-kvadratna-metra-putinovi-bajkeri-osvojili-antarktik"/>
      </related>
      <p>"Kada se nacionalni simboli upotrebljavaju, odnosno ističu uz državne simbole, državni simbol zauzima počasno mesto", navodi se u obrazloženju Predloga. Nacionalni simboli ne smeju se isticati na zgradama i u prostorijama Skupštine Crne Gore, osim prostorija poslaničkih klubova, predsednika Crne Gore, Vlade Crne Gore, ministarstava i drugih organa uprave Ustavnog suda Crne Gore, sudova, Državnog tužilaštva, zaštitnika ljudskih prava i sloboda, Vojske, Univerziteta Crne Gore, Centralne banke i Državne revizorske institucije predviđeno je Predlogom.</p>
      <p>Zabranjena je upotreba nacionalnih simbola i prilikom međunarodnih susreta, političkih, naučnih, kulturno-umetničkih, sportskih i drugih skupova u organizaciji ovih državnih organa, kao i drugim skupovima na kojima se predstavlja Crna Gora.</p>
      <p>Propisano je da se himna ne sme izvoditi na način i u prilikama koje vređaju ugled i dostojanstvo Crne Gore. U tekstu i melodiji himne ne mogu se prilikom izvođenja praviti izmene. Propisano je da na grbu i zastavi nije dozvoljeno ništa ispravljati, dodavati ili menjati, ali uz prethodno odobrenje saveta, grb i zastava mogu se upotrebiti kao sastavni deo amblema, odnosno znakova udruženja.</p>
      <p>Zakonom je propisana zabrana upotrebe grba i zastave kao znaka političke stranke, privrednog društva, ustanove i drugogpravnog lica ili organizacije.</p>
      <p>
        <b>(Kurir.rs/Tanjug/Foto ilustracija: Profimedia)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/planeta/3338979/peh-na-vojnoj-paradi-u-madridu-padobranac-pokusao-da-preda-kralju-spansku-zastavu-pa-ostao-da-visi-na-banderi-video"/>
        <a href="https://www.kurir.rs/planeta/3326189/gazili-kinesku-zastavu-unistili-stanicu-metroa-i-zapalili-dve-ulice-ovo-je-bilans-danasnjeg-divljanja-demonstranata-u-hongkongu-foto-video"/>
        <a href="https://www.kurir.rs/planeta/3322127/pala-zastava-duginih-boja-u-svedskoj-obelezje-lgbt-populacije-nece-se-vioriti-u-solvesborgu-nove-vlasti-imaju-logicno-objasnjenje"/>
        <a href="https://www.kurir.rs/planeta/3303931/podvig-francuskog-spajdermena-u-hongkongu-popeo-se-na-neboder-od-68-spratova-i-okacio-simbol-pomirenja-video"/>
      </related>
    </article>
  </body>
</html>