<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/domstol-stoppar-kommunalt-flygstod-5459324.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T11:26:06+00:00"/>
    <meta property="og:title" content="Domstol stoppar kommunalt flygstöd"/>
    <meta property="og:description" content="Flyg En kommun får inte på eget initiativ medfinansiera en flyglinje, även om syftet är att främja det lokala näringslivet. Den bedömningen gör kammarrätten i Göteborg, som upphäver Karlstads kommuns beslut att ta vissa kostnader för en flyglinje till Frankfurt."/>
  </head>
  <body>
    <article>
      <h1>Domstol stoppar kommunalt flygstöd</h1>
      <address><time datetime="2019-11-25T11:26:06+00:00">25 Nov 2019, 11:26</time> by <a rel="author">TT</a></address>
      <figure>
        <img src="https://img10.ntm.eu/unt/public/img/5459325/1125123006/karlstads-kommun-far-inte-medf?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Johan Eklund / TT | Karlstads kommun får inte medfinansiera en flyglinje till Frankfurt. Beslut om sådana kostnader ska tas av staten, enligt en dom i kammarrätten. Arkivbild.</figcaption>
      </figure>
      <p>Flyg En kommun får inte på eget initiativ medfinansiera en flyglinje, även om syftet är att främja det lokala näringslivet. Den bedömningen gör kammarrätten i Göteborg, som upphäver Karlstads kommuns beslut att ta vissa kostnader för en flyglinje till Frankfurt.</p>
      <p>Kammarrätten anser att kommunens beslut strider mot EU:s lufttrafikförordning. Det är statens uppgift att säkerställa flygtrafik och dess finansiering. Det innebär att endast Trafikverket får besluta om flygets kostnader på det sätt som kommunen gjort.</p>
      <p>Flyg från Karlstad till Frankfurt är inte heller en kommunal angelägenhet, enligt kammarrätten.</p>
      <p>Kommunens beslut togs 2017, men överklagades. Förvaltningsrätten gav sedan grönt ljus för Karlstads beslut. Domen överklagades dock, och nu får Karlstad bakläxa av kammarrätten.</p>
      <p>Flyglinjen har varit tänkt att gå till Frankfurt via Jönköping.</p>
    </article>
  </body>
</html>