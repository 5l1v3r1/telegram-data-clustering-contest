<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/doua-persoane-rapite-barbati-inarmati-capitala-mexicului-actor-local-printre-victime-307314.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T11:13:37+00:00"/>
    <meta property="og:title" content="Două persoane au fost răpite de bărbați înarmați în capitala Mexicului: Un actor local, printre victime"/>
    <meta property="og:description" content="Un francez, Frédéric Michel, şi un mexican au fost răpiţi în centrul Mexicului, într-un parc naţional, a declarat Ambasada Franţei de la Ciudad de Mexico pentru AFP preluată de news.ro. „Confirmăm..."/>
  </head>
  <body>
    <article>
      <h1>Două persoane au fost răpite de bărbați înarmați în capitala Mexicului: Un actor local, printre victime</h1>
      <address><time datetime="2019-11-25T11:13:37+00:00">25 Nov 2019, 11:13</time> by <a rel="author">Redacția B1.ro</a></address>
      <p>Un francez, Frédéric Michel, şi un mexican au fost răpiţi în centrul <a href="https://www.b1.ro/tag/mexic-51171.html">Mexic</a>ului, într-un parc naţional, a declarat Ambasada Franţei de la Ciudad de <a href="https://www.b1.ro/tag/mexic-51171.html">Mexic</a>o pentru AFP preluată de <a href="https://www.news.ro/externe/un-francez-si-un-actor-mexican-rapiti-in-mexic-1922401225482019111219179960">news.ro</a>.<br/><br/>„Confirmăm faptele. Suntem în contact permanent cu autorităţile mexicane, mobilizate în vederea găsirii concetăţeanului nostru”, anunţă reprezentanţa diplomatică cu privire la această răpire, duminică, într-un parc naţional situat la poalele Vulcanului Nevado de Toluca, în statul <a href="https://www.b1.ro/tag/mexic-51171.html">Mexic</a>o, în apropiere de capitala ţării.<br/><br/>Francezul şi mexicanul se aflau într-o excursie în parcul naţional, în vehicule de teren, în momentul în care au fost interceptaţi de bărbaţi înarmaţi, potrivit cotidianelor Reforma şi El Universal.<br/><br/>Cei doi bărbaţi au fost luaţi cu forţa la bordul maşinilor lor. Cetăţeanul mexican este un actor, Alejandro Sandi, precizează ziarele şi ambasada într-un comunicat.<br/><br/>Autorităţile au instituit un dispozitiv în vederea unei controlări a zonei, care face parte din municipalitatea Zinacantepec, la cest de Ciudad de <a href="https://www.b1.ro/tag/mexic-51171.html">Mexic</a>o, într-o încercare de găsire a celor doi.</p>
    </article>
  </body>
</html>