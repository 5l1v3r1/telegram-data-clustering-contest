<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905147/goots-ziet-wangedrag-bij-antwerp-hij-zet-b-l-ni-daarmee-voor-schut-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T11:30:00+00:00"/>
    <meta property="og:title" content="Goots ziet wangedrag bij Antwerp: &quot;Hij zet Bölöni daarmee voor schut&quot;"/>
    <meta property="og:description" content="Kevin Mirallas was zondag duidelijk niet tevreden met een plaatsje op de bank. Hij ging openlijk in de clinch met Laszlo Bölöni en viel daarom zelfs niet in. Patrick Goots vindt niet dat Mirallas in zijn recht was."/>
  </head>
  <body>
    <article>
      <h1>Goots ziet wangedrag bij Antwerp: "Hij zet Bölöni daarmee voor schut"</h1>
      <address>
        <time datetime="2019-11-25T11:30:00+00:00">25 Nov 2019, 11:30</time>
      </address>
      <p>
        <b>Kevin Mirallas was zondag duidelijk niet tevreden met een plaatsje op de bank. Hij ging openlijk in de clinch met Laszlo Bölöni en viel daarom zelfs niet in. Patrick Goots vindt niet dat Mirallas in zijn recht was.</b>
      </p>
      <p>"Pas op, ik begrijp de frustratie van Mirallas wel", geeft hij aan bij <i>Gazet Van Antwerpen. </i>"Hij is naar Antwerp gehaald als een grote naam, waar veel van verwacht werd. Maar hij heeft het recht niet om dan openlijk, voor het oog van de camera's, in de clinch te gaan met de coach. Hij zet Bölöni zo toch een beetje voor schut, terwijl die zo'n gedoe kan missen als kiespijn."</p>
      <p>Goots moet wel toegeven dat hij zelf geen onbeschreven blad is. "Ik heb eerlijk gezegd gelijkaardige zaken gedaan in het verleden, maar dat waren andere tijden. Toen was een team soms wel afgesteld op één speler, zoals ikzelf, en kon die zich meer permitteren. Vandaag komt de ploeg altijd en overal op de eerste plaats, is een individu ondergeschikt aan de groep. En terecht."</p>
      <p>Mirallas stond dit seizoen al acht keer in de basis voor Antwerp, maar scoorde voorlopig slechts één doelpunt.</p>
      <aside>Lees meer<br/><a href="https://www.voetbalprimeur.be/nieuws/905112/gano-vraagt-niet-om-meer-speeltijd-bij-antwerp-na-heldenstatus-tegen-gent.html?itm_source=www.voetbalprimeur.be&amp;itm_medium=highlighted-content">Gano vraagt niet om meer speeltijd bij Antwerp na heldenstatus tegen Gent</a></aside>
    </article>
  </body>
</html>