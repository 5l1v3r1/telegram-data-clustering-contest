<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/magazin/664867.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-25T11:49:00+00:00"/>
    <meta property="og:title" content="32 saniyede nakavt olan Sabriye, canlı yayında gözyaşlarına boğuldu"/>
    <meta property="og:description" content="İlk defa kafes dövüşüne çıkan ancak rakibine 32 saniyede yenilen Sabriye Şengül canlı yayında &quot;Rakibime değil hırsıma yenildim&quot; diyerek gözyaşlarına boğuldu."/>
  </head>
  <body>
    <article>
      <h1>32 saniyede nakavt olan Sabriye, canlı yayında gözyaşlarına boğuldu</h1>
      <h2>İlk defa kafes dövüşüne çıkan ancak rakibine 32 saniyede yenilen Sabriye Şengül canlı yayında "Rakibime değil hırsıma yenildim" diyerek gözyaşlarına boğuldu.</h2>
      <address>
        <time datetime="2019-11-25T11:49:00+00:00">25 Nov 2019, 11:49</time>
      </address>
      <p>Survivor yarışmasıyla tanınan Sabriye Şengül, tarihte ilk kadın Türk MMA dövüşçüsü olarak çıktığı kafes dövüşünün 32. saniyesinde rakibine yenildi. Şengül, Bellator Londra'da ayağının kaymasıyla düştü ve rakibi tarafından üst üste yumruklara maruz kaldı. Milli sporcu, katıldığı canlı yayında "Ben rakibime yenilmedim, hırsıma yenildim" diyerek gözyaşlarına hakim olamadı.</p>
      <p>
        <b>"HIRSIMA YENİLDİM"</b>
      </p>
      <p>MMA'ye katılan ilk Türk sporcu olarak göğsümüzü kabartan Sabriye Şengül, Kanal D'de yayınlanan 2. Sayfa programına katıldı. Maç sırasında yaşadıklarını anlatan Sabriye, "Yapmamam gerken hamleleri yaptım, hocamı dinlemedim, hırsıma yenildim" sözleriyle pişmanlığını dile getirdi.</p>
      <p>
        <b>"SPORCUNUZA SAHİP ÇIKIN"</b>
      </p>
      <p>Rakibinin MMA'da oldukça tecrübeli olduğunu dile getiren milli sporcu, daha önce kafes dövüşüne çıkmadığını yenilse bile bunun büyük bir başarı olduğunu söyleyerek hakkında yapılan "32 saniyede nakavt oldu" yorumlarına kırıldığını ifade etti. Şengül, "Sporcunuza sahip çıkın, düşene bir de siz vurmayın. Hatamı anladım ve ben bir dahaki karşılamada yenilmeyeceğim" dedi.</p>
      <p>
        <b>MAÇTAN SONRA KİMSEYLE KONUŞMADI</b>
      </p>
      <p>Maçtan sonra kimseyle konuşmadığını söyleyen ünlü sporcu, gelecek maçlar için daha sıkı hazırlanacağını ve gelen kötü yorumların onu daha da motive ettiğini söyledi.</p>
    </article>
  </body>
</html>