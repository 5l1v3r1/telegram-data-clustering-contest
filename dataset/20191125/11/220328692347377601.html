<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/izlovikha-dzhstin-timbrleyk-v-gaf-407578.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T11:47:24+00:00"/>
    <meta property="og:title" content="Изловиха Джъстин Тимбърлейк в гаф"/>
    <meta property="og:description" content="Певецът се държи за ръце с чужда жена, а сватбеният му пръстен липсва"/>
  </head>
  <body>
    <article>
      <h1>Изловиха Джъстин Тимбърлейк в гаф</h1>
      <address><time datetime="2019-11-25T11:47:24+00:00">25 Nov 2019, 11:47</time> by <a rel="author">Агенция Стандарт</a></address>
      <p>Джъстин Тимбърлейк беше изловен от папараци да се държи за ръка с чужда жена – актрисата Алиша Уейнрайт. Двамата в момента снимат заедно новия си филм „Palmer“, в който играят двойка. Звездите бяха снимани на балкона на заведението „The Absinthe House“ в Ню Орлийнс, където камерите се въртят. Алиша и Джъстин могат да бъдят видяни един до друг, държейки се за ръце на масата. Тимбърлейк изглежда сякаш е попрекалил с питиетата, а сватбеният пръстен липсва от ръката му. Певецът от 7 години е женен за Джесика Бийл. Двамата имат 4-годишен син и според слухове се опитват да си направят ново бебе. Джъстин и Алиша прекарали 40 минути на балкона преди да се приберат. Те през цялото време били плътно един до друг, пили и си говорили. Според очевидци двамата си тръгнали през заден изход след полунощ. Анонимен източник обаче твърди пред „MailOnline“, че звездите са излези в компания с колегите си от филма и че между тях не се случва нищо.</p>
    </article>
  </body>
</html>