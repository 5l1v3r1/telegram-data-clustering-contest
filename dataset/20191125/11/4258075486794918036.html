<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/international/viral-video-a-poop-truck-helps-extinguish-burning-on-road-bmw-car-in-russia-dgtl-1.1074980"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-25T11:40:04+00:00"/>
    <meta property="og:title" content="বিএমডব্লুর আগুন নেভাতে এগিয়ে এল মল ভর্তি ট্রাক, ঢেলে দিল বর্জ্য!"/>
    <meta property="og:description" content="শৌচালয় পরিষ্কার করার ট্রাকের তরল বর্জ্যই ছিটিয়ে নেভানো হচ্ছিল গাড়ির আগুন। এমনকি গাড়ির ইঞ্জিনেও আগুন লেগে গিয়েছিল। গাড়ির ড্রাইভার সেটি খুলে দিতেই তার ভেতরেও হুড়হুড় করে ঢেলে দেওয়া হয় বর্জ্য।"/>
  </head>
  <body>
    <article>
      <h1>বিএমডব্লুর আগুন নেভাতে এগিয়ে এল মল ভর্তি ট্রাক, ঢেলে দিল বর্জ্য!</h1>
      <address><time datetime="2019-11-25T11:40:04+00:00">25 Nov 2019, 11:40</time> by <a rel="author">সংবাদ সংস্থা</a></address>
      <p>রাস্তায় যদি গাড়িতে হঠাত্ আগুন লেগে যায় তবে সবাই চাইবেন কেউ সাহায্য করুন, আগুন নেভাতে এগিয়ে আসুন। রাশিয়ার এই ব্যক্তিও সাহয্য পেলেন।আগুনও নিভল তাঁর গাড়ির। তবে ইনি যেভাবে সাহায্য পেলেন, তেমন সাহায্য আপনি মনে হয় স্বপ্নেও চাইবেন না।</p>
      <p><a href="https://www.anandabazar.com/topic/russia">রাশিয়া</a>র সামারা এলাকার একটি ভিডিয়ো শেয়ার হয়েছে সোশ্যাল মিডিয়ায়। সেখানে দেখা যাচ্ছে, রাস্তার ধারে দাঁড়িয়ে রয়েছে একটি <a href="https://www.anandabazar.com/topic/bmw">বিএমডব্লিউ</a> এক্স৬। তার ভেতর থেকে ধোঁয়া বেরচ্ছে। আর এক ব্যক্তি তার একটি বড় ট্রাক থেকে পাইপের মাধ্যমে কিছু তরল পদার্থ ছিটিয়ে গাড়ির আগুন নেভানোর চেষ্টা করছেন।কিন্তু আগুন প্রায় নিভে এলেও ভিডিয়োয় বিএমডব্লিউ-র চালককে দেখা যাচ্ছে উদভ্রান্তের মতো ছুটোছুটি করতে! আগুন যদি নিভেই যায়, তা হলে তাঁর এই অদ্ভুত আচরণ কেন? রহস্যটা লুকিয়ে রয়েছে আগুন নেভানোর কাজে ব্যবহার করা ওই ‘তরল পদার্থে’।</p>
      <p>তরল বললে জলের কথা মনে আসতেই পারে। তাও আবার আগুন নেভানোর মতো কাজে। কিন্তু এই ‘তরল’-এর রং মোটেই জলের মতো নয়। আসলে সেটি ছিল শৌচালয়ের বর্জ্য! অর্থাত্ মল-মুত্র। শৌচালয় পরিষ্কার করার সেই ট্রাকের তরল বর্জ্যই ছিটিয়ে নেভানো হচ্ছিল গাড়ির আগুন।এমনকি গাড়ির ইঞ্জিনেও আগুন লেগে গিয়েছিল। গাড়ির ড্রাইভার সেটি খুলে দিতেই তার ভেতরেও হুড়হুড় করে ঢেলে দেওয়া হয় বর্জ্য।আগুন তো নিভল, কিন্তু এই গাড়িটিএরপর কী ভাবে পরিষ্কার করা হল তা জানা নেই।</p>
      <p>
        <b>আরও পড়ুন: <a href="https://www.anandabazar.com/international/viral-video-a-florida-school-first-time-in-world-use-synthetic-frogs-for-dissection-practice-dgtl-1.1074710">এই স্কুলে ব্যবহার করা হচ্ছে প্লাস্টিকের ব্যাঙ, জেনে নিন কারণ</a></b>
      </p>
      <p>ভিডিয়োটি ইউটিউবে ২৩ নভেম্বর পোস্ট হয়েছে। ইতিমধ্যেই ভাইরাল হওয়া ভিডিয়োটি প্রায় ১৭ হাজার বার দেখা হয়েছে।</p>
      <p>
        <b>আরও পড়ুন: <a href="https://www.anandabazar.com/international/viral-video-two-women-brings-relative-s-body-to-receive-claim-dgtl-1.1074660">টাকা পেতে কাকার দেহ নিয়ে হাজির বিমা অফিসে, দেখুন তারপর কী হল...</a></b>
      </p>
      <p>
        <b>দেখুন গাড়ি নেভানোর সেই ভিডিয়ো:</b>
      </p>
      <figure>
        <iframe src="https://www.youtube.com/embed/u-7ejq03Qm4" width="640" height="360" data-service="Youtube" scrolling="no"/>
      </figure>
    </article>
  </body>
</html>