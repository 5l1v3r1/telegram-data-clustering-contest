<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jkg-portal.com.ua/ua/publication/one/obgrvach-primshhen-stanut-blsh-jenergojefektivnimi---mnekojenergo-58106"/>
    <meta property="og:site_name" content="Україна Комунальна"/>
    <meta property="article:published_time" content="2019-11-25T11:27:00+00:00"/>
    <meta property="og:title" content="Обігрівачі приміщень стануть більш енергоефективними - Мінекоенерго"/>
    <meta property="og:description" content="Міністерство розробило проєкт постанови Кабінету Міністрів України «Про затвердження Технічного регламенту щодо вимог до екодизайну для обігрівачів приміщень та комбінованих обігрівачів»"/>
  </head>
  <body>
    <article>
      <h1>Обігрівачі приміщень стануть більш енергоефективними - Мінекоенерго</h1>
      <address>
        <time datetime="2019-11-25T11:27:00+00:00">25 Nov 2019, 11:27</time>
      </address>
      <p><b>Міністерство розробило проєкт постанови Кабінету Міністрів України «Про затвердження Технічного регламенту щодо вимог до екодизайну для обігрівачів приміщень та комбінованих обігрівачів»<br/><br/></b>З метою виконання Україною взятих на себе зобов’язань відповідно до Угоди про асоціацію між Україною та Європейським Союзом Україна впроваджує систему встановлення вимог з екодизайну енергоспоживчих продуктів відповідно до оновленого законодавства ЄС, про це повідомляє пресслужба Міністерства енергетики та захисту довкілля України.<br/> <br/>Міністерство розробило проєкт постанови Кабінету Міністрів України «Про затвердження Технічного регламенту щодо вимог до екодизайну для обігрівачів приміщень та комбінованих обігрівачів», який прийнято на засіданні Уряду.<br/> <br/>Законопроєкт має на меті забезпечити покращення енергетичних та екологічних характеристик обігрівачів приміщень та комбінованих обігрівачів, що в результаті дозволить поступово збільшити кількість енергоефективних товарів на ринку.<br/> <br/>Запровадження системи встановлення вимог з екодизайну енергоспоживчих товарів дозволить поступово усувати з ринку товари, що здійснюють найбільший негативний вплив на довкілля.</p>
      <p>Технічні регламенти з екодизайну розглядають усі впливи на навколишнє середовище протягом усього життєвого циклу продукту - починаючи від концепції, проєктування, виробництва, використання - і до утилізації, але на сьогодні, зазвичай, вони орієнтовані на енергоспоживання тільки у фазі використання готової продукції і встановлюють мінімальні стандарти енергоефективності, вимагаючи тим самим, щоб усі продукти в цій категорії задовольняли вимоги до обов'язкових рівнів енергоефективності.  </p>
      <related>
        <h4>Новини по темі</h4>
        <a href="http://jkg-portal.com.ua/ua/publication/one/prezident-pdpisav-zakon-pro-vlnij-dostup-gromadjan-do-uzberezhzhja-vodojm-58061"/>
        <a href="http://jkg-portal.com.ua/ua/publication/one/metodichn-rekomendacji-shhodo-ocnki-rvnja-spromozhnost-teritoralnih-gromad-58038"/>
        <a href="http://jkg-portal.com.ua/ua/publication/one/deputati-pdtrimali-u-pershomu-chitann-zakonoprojekt-pro-prodazh-zeml-cherez-nternet--58020"/>
      </related>
    </article>
  </body>
</html>