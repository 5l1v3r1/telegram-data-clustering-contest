<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://plejada.pl/newsy/kasia-kowalska-w-szpitalu-odwolala-koncerty-i-pokazala-zdjecie-instagram-i-komentarz/0p6vjpr"/>
    <meta property="og:site_name" content="Plejada.pl"/>
    <meta property="article:published_time" content="2019-11-25T11:11:09+00:00"/>
    <meta property="og:title" content="Kasia Kowalska w szpitalu i odwołała koncerty: zaczęło się od zapalenia krtani"/>
    <meta property="og:description" content="Kasia Kowalska jest w szpitalu. Wokalistka wrzuciła na Instagram zdjęcie wprost z łóżka. Wyznała też, że odwołała najbliższe koncerty. &quot;Nie zagram żadnego w tym tygodniu&quot; - napisała. O komentarz poprosiliśmy menedżera artystki. - Kasia była na antybiotyku, a w sobotę wieczorem trafiła do szpitala z dość poważnym osłabieniem - powiedział nam."/>
  </head>
  <body>
    <article>
      <h1>Kasia Kowalska w szpitalu i odwołała koncerty: zaczęło się od zapalenia krtani</h1>
      <address><time datetime="2019-11-25T11:11:09+00:00">25 Nov 2019, 11:11</time> by <a rel="author">Milena Majek</a></address>
      <p>
        <b>Kasia Kowalska jest w szpitalu. Wokalistka wrzuciła na Instagram zdjęcie wprost z łóżka. Wyznała też, że odwołała najbliższe koncerty. "Nie zagram żadnego w tym tygodniu" - napisała. O komentarz poprosiliśmy menedżera artystki. - Kasia była na antybiotyku, a w sobotę wieczorem trafiła do szpitala z dość poważnym osłabieniem - powiedział nam.</b>
      </p>
      <p><a href="https://plejada.pl/kasia-kowalska"><u>Kasia Kowalska</u></a> jest jedną z tych gwiazd, które od lat występują na polskiej scenie muzycznej i w zasadzie niemal z niej nie schodzą. Tym razem wokalistka przekazała fanom wiadomość, która ich zaniepokoiła. Kasia Kowalska opublikowała zdjęcie z oddziału jednego z warszawskich szpitali. Wyznała, że imieniny spędza pod dobrą opieką.</p>
      <p><i>Przeczytaj</i>: <a href="https://plejada.pl/zdjecia-gwiazd/pierwsze-zdjecia-dzieci-polskich-gwiazd-joanna-krupa-agnieszka-kaczorowska-wojciech/0b7vz7k"><u>Zdjęcia z porodówki i profesjonalne sesje zdjęciowe. Jak gwiazdy informują, że zostały rodzicami</u></a></p>
      <h3>Kasia Kowalska w szpitalu</h3>
      <p>Kasia Kowalska wyznała też, że odwołała najbliższe koncerty.</p>
      <p><i>Przeczytaj</i>: <a href="https://plejada.pl/newsy/eurowizja-junior-2019-wyniki-ogladalnosci-jacek-kurski-nie-kryl-zachwytu/e2es0n0"><u>Eurowizja Junior 2019 za nami. Padł rekord?! Jacek Kurski był zachwycony</u></a></p>
      <p>Wokalistka poprosiła fanów, aby życzyli jej dużo zdrowia.</p>
      <anchor name="image_9f05f800-4cc4-4e97-a150-810bed311ee7">
        <figure>
          <img src="https://ocdn.eu/pulscms-transforms/1/hSQktkpTURBXy81ZjIwOTViYWU1OGEzN2ZhOThlZmRjZmY2ZTdjMzNhNC5wbmeSlQLNAxQAwsOVAgDNAvjCww"/>
          <figcaption>Kasia Kowalska w szpitalu<cite>Foto: screen Instagram.com</cite></figcaption>
        </figure>
        <p>Co dokładnie stało się wokalistce? Dlaczego Kasia Kowalska jest w szpitalu? W tej sprawie skontaktowaliśmy się z menedżerem wokalistki Maciejem Durczakiem.</p>
        <p>Jak poinformował nas menedżer, wszystkie koncerty odbędą się, ale w nowych terminach.</p>
        <p>Kasi Kowalskiej życzymy powrotu do zdrowia.</p>
        <p><i>Przeczytaj</i>: <a href="https://plejada.pl/newsy/eurowizja-junior-2019-wpadka-roksany-wegiel-w-finale-konkursu-co-powiedziala/1lg8f7r"><u>Wpadka Roksany Węgiel na Eurowizji Junior. Nie wiedziała, że ma włączony mikrofon?</u></a></p>
        <h3>Kasia Kowalska - kto to?</h3>
        <p>Kasia Kowalska swoją karierę rozpoczęła w zespole Evergreen. Współpracowała z takimi grupami jak: Human, Fatum, Piersi, Hetman. W 1993 roku w trakcie jednego z koncertów w warszawskiej Stodole zauważyła ją Katarzyna Kanclerz z Izabelin Studio. Rok później ukazał się debiutancki album pt. "Gemini". Zaraz po jego wydaniu Kasia Kowalska udała się w trasę koncertową z<a href="http://plejada.onet.pl/edyta-bartosiewicz"><u> Edytą Bartosiewicz</u></a>.</p>
        <p>Pierwsza płyta osiągnęła status podwójnej platyny. W tym samym roku Kasia Kowalska zaśpiewała przed koncertem Boba Dylana. W 1995 roku wokalistka wystąpiła na festiwalu w Sopocie z premierową piosenką "A to co mam", która szybko stała się przebojem. Za występ otrzymała zarówno Grand Prix oraz nagrodę publiczności. W 1996 roku utworem "Chcę znać swój grzech" reprezentowała Polskę w konkursie Eurowizji w Oslo. Artystka zajęła 14. miejsce.</p>
        <figure>
          <embed-post data-src="https://www.instagram.com/p/B5L6D9apEzY" data-service="Instagram"/>
        </figure>
        <p>Kasia Kowalska ma córkę Aleksandrę ze związku z muzykiem Kostkiem Joriadisem i syna Ignacego, który jest owocem jej relacji z perkusistą Marcinem Ułanowskim.</p>
        <p>
          <i>Dziękujemy, że przeczytałaś/eś nasz artykuł do końca. Jeśli chcesz być na bieżąco z życiem gwiazd, zapraszamy do naszego serwisu ponownie!</i>
        </p>
        <footer>Źródło: <a href="https://plejada.pl/"><u/>Plejada.pl</a></footer>
        <footer>Data utworzenia: 25 listopada 2019 12:11, data ostatniej zmiany: 25 listopada 2019 13:56</footer>
      </anchor>
    </article>
  </body>
</html>