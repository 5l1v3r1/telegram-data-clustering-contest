<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hwupgrade.it/news/sicurezza-software/nextcry-e-un-nuovo-ransomware-che-prende-di-mira-server-nextcloud-linux_85697.html"/>
    <meta property="og:site_name" content="Hardware Upgrade"/>
    <meta property="article:published_time" content="2019-11-25T11:01:01+00:00"/>
    <meta property="og:title" content="NextCry è un nuovo ransomware che prende di mira server NextCloud Linux"/>
    <meta property="og:description" content="Individuato nelle scorse ore, per ora resta invisibile ai motori di scanning. Richiede 0,025 bitcoin come riscatto, pari a circa 150 euro"/>
  </head>
  <body>
    <article>
      <h1>NextCry è un nuovo ransomware che prende di mira server NextCloud Linux</h1>
      <h2>Individuato nelle scorse ore, per ora resta invisibile ai motori di scanning. Richiede 0,025 bitcoin come riscatto, pari a circa 150 euro</h2>
      <address><time datetime="2019-11-25T11:01:01+00:00">25 Nov 2019, 11:01</time> by <a rel="author">Andrea Bai</a></address>
      <p>Una nuova variante di ransomware, particolarmente infida, <a href="https://www.bleepingcomputer.com/news/security/new-nextcry-ransomware-encrypts-data-on-nextcloud-linux-servers/">è stata scoperta nelle passate ore</a> e prende di mira i server <b>NexCloud Linux</b>: si chiama <b>NextCry</b> ed è in grado di passare inosservato ai sistemi di scanning e ai motori antivirus, e attualmente non è disponibile per le vittime alcuno strumento specifico che possa de-criptare i dati gratuitamente.</p>
      <p>Il ransomware NextCry, che tecnicamete è uno script in Python compilato in un binario Linux ELF utilizzando pyInstaller, fa uso di Base64 per codificare i nomi di file e il contenuto dei file che sono già stati criptati. NextCry usa l'algoritmo AES con chiave a 256-bit. Le vittime ricevono una nota "READ_FOR_DECRYPT" che richiede un riscatto di 0,025 bitcoin - al momento in cui scriviamo si tratta di un controvalore di circa 160$/150€ - per sbloccare i file criptati.</p>
      <p>Un utente ha condiviso la sua esperienza sul forum di Bleeping Computer, in un tentativo di trovare un modo per decrittare i file: "Ho realizzato che il mio server è stato compromesso e questi file sono stati criptati. La prima cosa che ho fatto è stato disattivare il server per limitare il danno che era stato fatto (solo il 50% dei file era stato criptato). Ho il mio server linux con NGINX reverse-proxy".</p>
      <p>Il messaggio può fornire qualche indizio per capire come è stato possibile agli attaccanti accedere al sistema: lo scorso 24 ottore NextCloud ha infatti rivelato una vulnerabilità che è stata sfruttata per comprometere i server con la configurazione NGINX di default. NextCloud raccomanda che gli amministratori aggiornino i loro pacchetti PHP e il file di configurazione NGINX all'ultima versione per proteggersi contro gli attacchi NextCry.</p>
    </article>
  </body>
</html>