<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/foreign/news/594813/%E0%A6%AD%E0%A6%BE%E0%A6%B0%E0%A6%A4-%E0%A6%AD%E0%A7%8D%E0%A6%B0%E0%A6%AE%E0%A6%A3%E0%A7%87-%E0%A6%8F%E0%A6%97%E0%A6%BF%E0%A7%9F%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A6%BF%E0%A6%B0%E0%A6%BE"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T11:11:00+00:00"/>
    <meta property="og:title" content="ভারত ভ্রমণে এগিয়ে বাংলাদেশিরা"/>
    <meta property="og:description" content="ভারত ভ্রমণে যুক্তরাজ্য ও যুক্তরাষ্ট্রকে পেছনে ফেলেছে বাংলাদেশ। ভারতের পর্যটন মন্ত্রণালয়ের তথ্য অনুসারে, গত তিন বছরে দেশটি ভ্রমণকারীদের মধ্যে সবচেয়ে নাগরিক হলেন বাংলাদেশের। ভারতীয় সংবাদমাধ্যম ফিন্যান্সিয়াল এক্সপ্রেস এখবর জানিয়েছে। পার্লামেন্টে তুলে ধরা ভারতীয় পর্যটন মন্ত্রণালয়ের তথ্য..."/>
  </head>
  <body>
    <article>
      <h1>ভারত ভ্রমণে এগিয়ে বাংলাদেশিরা</h1>
      <address><time datetime="2019-11-25T11:11:00+00:00">25 Nov 2019, 11:11</time> by <a rel="author">বিদেশ ডেস্ক</a></address>
      <p>
        <b>ভারত ভ্রমণে যুক্তরাজ্য ও যুক্তরাষ্ট্রকে পেছনে ফেলেছে বাংলাদেশ। ভারতের পর্যটন মন্ত্রণালয়ের তথ্য অনুসারে, গত তিন বছরে দেশটি ভ্রমণকারীদের মধ্যে সবচেয়ে নাগরিক হলেন বাংলাদেশের। ভারতীয় সংবাদমাধ্যম ফিন্যান্সিয়াল এক্সপ্রেস এখবর জানিয়েছে।</b>
      </p>
      <figure>
        <img src="http://cdn.banglatribune.com/contents/cache/images/600x0x1/uploads/media/2019/11/25/7be27dd9d0cf2df29ce8e44333c7b2c8-5ddbb70bf067e.jpg"/>
      </figure>
      <p>পার্লামেন্টে তুলে ধরা ভারতীয় পর্যটন মন্ত্রণালয়ের তথ্য অনুসারে, ২০১৬ সালে ১৩ লাখ ৮০ হাজার ৪০৯ জন পর্যটক বাংলাদেশ থেকে দেশটি ভ্রমণ করেছেন। ২০১৭ সালে এই সংখ্যা আরও বৃদ্ধি পেয়ে দাঁড়িয়েছে ২১ লাখ ৫৬ হাজার ৫৫৭ জনে। আর ২০১৮ সালে তা সর্বোচ্চ হয়। ওই সময় বাংলাদেশ থেকে দেশটি ভ্রমণ করেছেন ২২ লাখ ৫৬ হাজার ৬৭৫ জন।</p>
      <p>বাংলাদেশ থেকে ভারতে যাওয়া পর্যটকদের সংখ্যা বাড়লেও কমেছে পাকিস্তানিদের সংখ্যা। ২০১৬ সালে ছিল ১ লাখ ৪ হাজার ৭২০, ২০১৭ সালে ৪৪ হাজার ২৬৬ এবং ২০১৮ সালে ৪১ হাজার ৬৫৯ জন।</p>
      <p>ভারত ভ্রমণে বাংলাদেশের পরে অভস্থান করছে যুক্তরাষ্ট্র। ২০১৬ সালে ভারত সফর করেছেন ১২ লাখ ৯৬ হাজার ৯৩৯ জন মার্কিন নাগরিক। ২০১৭ সালে এই সংখ্যা বাড়ে আরও এক লাখ। ২০১৮ সালে তা আরও বেড়ে দাঁড়ায় প্রায় ১৫ লাখে।</p>
      <p>যুক্তরাজ্যের পর্যটকদের ভারত সফর বেড়েছে। ২০১৬-১৭ সালে প্রায় ৯ লাখ ব্রিটিশ দেশটি সফর করেন। ২০১৮ সালে এই সংখ্যা বেড়ে দাঁড়ায় ১০ লাখ ২৯ হাজার ৭৫৭ জনে।</p>
      <p>ভারতীয় পর্যটন মন্ত্রণালয়ের তথ্য অনুসারে, ২০১৮ সালে বিদেশি পর্যটকরা সবচেয়ে বেশি ভ্রমণ করেছেন তামিল নাড়ু রাজ্য। এই রাজ্যে পর্যটকদের সংখ্যা ছিল ৬০ লাখের বেশি। মহারাষ্ট্র ও উত্তর প্রদেশে এই সংখ্যা ছিল যথাক্রমে ৫০ ও ৩৭ লাখ। চতুর্থ স্থানে রয়েছে দিল্লি। এখানে ভ্রমণকারীর সংখ্যা ছিল ২৭ লাখ ৪০ হাজার ৫০২ জন।</p>
      <p>২০১৬ সালে প্রতি দশ লাখ পর্যটকদের আগমণে ভারতের ফি সংগ্রহ করা  হয়েছিল ২২ হাজার ৯২৩ বিলিয়ন ডলার। ২০১৭ সালে তা দাঁড়ায় ২৭ হাজার ৩১০ বিলিয়ন ডলারে এবং ২০১৮ সালে তা রেকর্ড পরিমাণ বৃদ্ধি পায়। ওই বছর ফি সংগ্রহ করা হয় ২৮ হাজার ৫৮৬ বিলিয়ন ডলার। </p>
      <footer>/এএ/</footer>
    </article>
  </body>
</html>