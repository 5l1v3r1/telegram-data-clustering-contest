<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191125-rosiya-vidpravyla-na-donbas-spetspryznachentsiv-rozvidka-minoborony/"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T11:50:09+00:00"/>
    <meta property="og:title" content="Росія відправила на Донбас спецпризначенців – розвідка Міноборони"/>
    <meta property="og:description" content="Російські спецпризначенці минулого тижня прибули на тимчасово окуповані території Донецької та Луганської областей."/>
  </head>
  <body>
    <article>
      <h1>Росія відправила на Донбас спецпризначенців – розвідка Міноборони</h1>
      <address>
        <time datetime="2019-11-25T11:50:09+00:00">25 Nov 2019, 11:50</time>
      </address>
      <p>Російські спецпризначенці минулого тижня прибули на тимчасово окуповані території Донецької та Луганської областей.</p>
      <p>За словами речника Міністерства оборони Дмитра Гуцуляка, минулого тижня в з’єднання і частини 1 (Донецьк) і 2 (Луганськ) армійського корпусу Збройних сил Росії прибули російські спецпризначенці з засобами технічної розвідки і снайперськими гвинтівками, зокрема невстановленого зразка.</p>
      <p>Кадрові російські військові вивчали ситуацію в районах передових позицій з використанням завезеного ними озброєння.</p>
      <p><b>Читайте:</b> <a href="https://fakty.com.ua/ua/ukraine/20191120-peremyr-ya-na-donbasi-maye-buty-z-chitkymy-terminamy-i-zobov-yazannyamy-zelenskyj/">Перемир’я на Донбасі має бути з чіткими термінами і зобов’язаннями – Зеленський</a></p>
      <p>Крім того, спецпризначенці виконували завдання в складі снайперських пар і розвідувальних груп.</p>
      <p>Раніше Факти ICTV писали, що <a href="https://fakty.com.ua/ua/videos/bojovyky-obstrilyaly-z-granatometiv-stanytsyu-lugansku-nedaleko-vid-vidkrytogo-mostu/">бойовики обстріляли з гранатометів Станицю Луганську</a> недалеко від відкритого мосту.</p>
    </article>
  </body>
</html>