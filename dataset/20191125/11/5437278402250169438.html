<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/twee-minderjarige-jongens-opgepakt-voor-straatroven"/>
    <meta property="og:site_name" content="1limburg"/>
    <meta property="article:published_time" content="2019-11-25T11:30:10+00:00"/>
    <meta property="og:title" content="Twee minderjarige jongens opgepakt voor straatroven"/>
    <meta property="og:description" content="Voor de twee straatroven in het centrum van Kerkrade heeft de politie zondagochtend twee minderjarige jongens opgepakt."/>
  </head>
  <body>
    <article>
      <h1>Twee minderjarige jongens opgepakt voor straatroven</h1>
      <h2>Voor de twee straatroven in het centrum van Kerkrade heeft de politie zondagochtend twee minderjarige jongens opgepakt.</h2>
      <address><time datetime="2019-11-25T11:30:10+00:00">25 Nov 2019, 11:30</time> by <a rel="author">Maura Laarman</a></address>
      <p>De straatroven werden op zondagavond 10 november gepleegd in het centrum van Kerkrade.</p>
      <p><b>Handtasje<br/></b>Rond 18:10 uur werd een man die over de Markt liep, beroofd van een stoffen tas die hij bij zich droeg. Rond 18:30 uur gristen de dieven op de Niersprinkstraat de handtas van een vrouw weg.</p>
      <p>Later op de avond werd de portemonnee van de beroofde vrouw gevonden.</p>
      <p><b>Lees ook:</b> <a href="https://www.1limburg.nl/straatrovers-slaan-twee-keer-toe-centrum-kerkrade">Straatrovers slaan twee keer toe in centrum Kerkrade</a></p>
      <p><b>Getuigen<br/></b>De politie riep getuigen op zich te melden. Dankzij deze getuigenverklaringen konden de twee stratenroven aan elkaar gelinkt worden en zijn er zondag twee verdachten opgepakt.</p>
    </article>
  </body>
</html>