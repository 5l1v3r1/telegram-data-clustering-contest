<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191639/dels/regidors/erc/citats/tall/ap-7/18/19/octubre/no/declara"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-25T11:20:00+00:00"/>
    <meta property="og:title" content="Un dels regidors d'ERC citats pel tall de l'AP-7 del 18 i 19 d'octubre no declara"/>
    <meta property="og:description" content="La Guàrdia Civil l'investiga per un delicte de desordres públics"/>
  </head>
  <body>
    <article>
      <h1>Un dels regidors d'ERC citats pel tall de l'AP-7 del 18 i 19 d'octubre no declara</h1>
      <h2>La Guàrdia Civil l'investiga per un delicte de desordres públics</h2>
      <address>
        <time datetime="2019-11-25T11:20:00+00:00">25 Nov 2019, 11:20</time>
      </address>
      <p>Un dels dos regidors d'ERC de la Jonquera, a l'Alt Empordà, citats aquesta setmana per la Guàrdia Civil pel tall de l'AP-7 del 18 i 19 d'octubre s'ha acollit al seu dret a no declarar. Segons ha explicat el seu advocat, Joan Ferrer, encara no han tingut accés a l'atestat. El que sí que saben és que la Guàrdia Civil investiga el regidor per un delicte de desordres públics.<br/><br/>També ha subratllat que cap policia va identificar el regidor al tall. Una cinquantena de persones, càrrecs electes d'ERC i, també, l'alcaldessa de la població, s'han concentrat aquest dilluns a la comandància de Girona per donar suport al regidor. A la sortida, Jaume Ricart ha agraït les mostres de solidaritat i ha assegurat estar "molt tranquil". L'altra regidora està citada dijous.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>