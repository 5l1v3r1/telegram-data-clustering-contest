<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/corsera-inter-juve-ad-armi-impari-ma-il-ronaldo-dei-nerazzurri-e-conte-323966"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T11:38:10+00:00"/>
    <meta property="og:title" content="Corsera - Inter-Juve ad armi impari, ma il Ronaldo dei nerazzurri è Conte"/>
    <meta property="og:description" content="In molti assegnano una grossa fetta di merito ad Antonio Conte per quanto fatto finora dall'Inter in campionato. &quot;Più del record di punti nelle prime 13 giornate,..."/>
  </head>
  <body>
    <article>
      <h1>Corsera - Inter-Juve ad armi impari, ma il Ronaldo dei nerazzurri è Conte</h1>
      <address><time datetime="2019-11-25T11:38:10+00:00">25 Nov 2019, 11:38</time> by <a rel="author">Redazione FcInterNews.it</a></address>
      <p>In molti assegnano una grossa fetta di merito ad <b>Antonio Conte</b> per quanto fatto finora dall'<b>Inter</b> in campionato. "Più del record di punti nelle prime 13 giornate, più delle sette vittorie consecutive in trasferta, più di un solo punto di distacco dalla <b>Juventus</b>, Antonio Conte ha consegnato all’Inter una mentalità vincente - si legge dal <i>Corsera</i> -. È il grande salto in avanti, non solo della squadra, ma di un ambiente abituato per troppo tempo ad accontentarsi. Fino alla scorsa estate qualificarsi per la <b>Champions League </b>era l’unico obiettivo perseguito, già in partenza un abbassare le pretese. Con Conte tutto è cambiato".</p>
      <p>Secondo il <i>Corsera </i>"la sfida è ad armi impari. L’Inter è come un neonato, costretto a crescere velocemente e tra mille difficoltà. Da quasi due mesi l’allenatore parla di emergenza numerica, soprattutto in due reparti, attacco e centrocampo. La Juventus ha una rosa sterminata, l’Inter continua a perdere i pezzi. A Torino si è infortunato un altro pilastro: <b>Nicolò Barella</b>". A Praga, "Conte riuscirà forse a recuperare <b>Gagliardini</b>, ma potrebbe essere costretto a partire con <b>Borja Valero </b>e a portare in panchina una batteria di Primavera, perché anche <b>Asamoah </b>è in dubbio". In sostanza, nella rosa "un <b>Cristiano Ronaldo </b>l’Inter non ce l’ha in campo, in panchina però sì. L’allenatore è il vero fenomeno nerazzurro: non fa gol come il portoghese, ma ne fa fare anche di più all’Inter".</p>
      <p>
        <a href="https://www.videointer.it/watch.php?vid=1aad870b5">
          <b>VIDEO - FLAMENGO CAMPIONE, ADRIANO SCOPPIA IN LACRIME</b>
        </a>
      </p>
    </article>
  </body>
</html>