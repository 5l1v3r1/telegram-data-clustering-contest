<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onemorething.nl/2019/11/apple-ceo-tim-cook-wil-wet-tegen-dataverzameling-techbedrijven/"/>
    <meta property="og:site_name" content="One More Thing"/>
    <meta property="article:published_time" content="2019-11-25T11:32:38+00:00"/>
    <meta property="og:title" content="Apple-CEO Tim Cook wil wet tegen dataverzameling techbedrijven"/>
    <meta property="og:description" content="Het Amerikaanse Congres worstelt al jaren met wetgeving over dataprivacy, maar heeft inmiddels een onverwachte bondgenoot in Apple-CEO Tim Cook gevonden."/>
  </head>
  <body>
    <article>
      <h1>Apple-CEO Tim Cook wil wet tegen dataverzameling techbedrijven</h1>
      <address><time datetime="2019-11-25T11:32:38+00:00">25 Nov 2019, 11:32</time> by <a rel="author">Wesley Akkerman</a></address>
      <p>Het Amerikaanse Congres worstelt al jaren met wetgeving over dataprivacy, maar heeft inmiddels een onverwachte bondgenoot in Apple-CEO Tim Cook gevonden. De topman vindt dat het tijd is dat de politiek iets doet aan de massale dataverzameling van grote techbedrijven.</p>
      <p>In een interview met <a href="https://abcnews.go.com/Technology/video/tim-cook-thinks-people-skeptical-large-companies-67229821">ABC News</a> heeft Apple-topman Tim Cook gezegd techbedrijven veel fouten uit het verleden niet gecorrigeerd hebben en dat het daarom tijd is dat de Amerikaanse overheid ingrijpt — het liefste met nieuwe wetgeving over <a href="https://www.onemorething.nl/2019/09/ios-13-privacybug-toetsenborden-derden/">privacy</a>.</p>
      <h3>‘Weinig aandacht voor privacy’</h3>
      <p>Wanneer de Amerikaanse overheid zich bemoeit met dergelijke bedrijven, dan worden ze soms in kleinere entiteiten opgedeeld. Daarnaast gaat er teveel aandacht uit naar het mededingingsrecht en niet genoeg naar dataprivacy. Als je dat bedrijven opdeelt zonder te kijken naar de dataverzameling, dan heb je in feite een nutteloze handeling verricht, aldus Apple-CEO Tim Cook. Het is dus zaak dat er straks minder data bij bedrijven aanwezig is dan nu het geval is. Dat is wat Cook voor elkaar wil boksen.</p>
      <figure>
        <img src="https://www.want.nl/wp-content/uploads/2019/08/ANP-71450345.jpg"/>
        <figcaption>Apple-CEO Tim Cook</figcaption>
      </figure>
      <p>Helaas is het zo dat veel grote techbedrijven veel data in handen hebben, terwijl ze weinig aandacht voor de bescherming van die persoonsgegevens hebben. Daarom is het des te belangrijker dat de politiek ingrijpt, want dat is één van de laatste middelen die bestaan om wat aan het probleem te kunnen doen — zolang bedrijven zichzelf niet reguleren.</p>
      <h3>Tim Cook is voor nieuwe wetgeving</h3>
      <p>Als er dan toch nieuwe wetgeving komt, dan zou die mensen in staat moeten stellen de controle over hun eigen gegevens te geven. Gebruikers zouden altijd moeten kunnen inzien welke data bedrijven over hen verzameld heeft en zouden in staat moeten zijn die data aan te passen of te verwijderen, waar mogelijk.</p>
      <p>De Europese privacywetgeving is daar al veel verder mee, waardoor je bijvoorbeeld in Nederland allerlei persoonlijke data kunt verwijderen. Denk bijvoorbeeld aan je locatiegeschiedenis van Google Maps of je spraakopdrachten via Siri van Apple.</p>
      <related>
        <h4>Bekijk ook dit.</h4>
        <a href="https://www.onemorething.nl/2019/11/trump-onder-vuur-opening-apple-fabriek/"/>
        <a href="https://www.onemorething.nl/2019/10/tim-cook-speech-klimaatverandering/"/>
        <a href="https://www.onemorething.nl/2019/10/tim-cook-nieuwe-voorzitter-van-chinese-universiteit/"/>
        <a href="https://www.onemorething.nl/2019/08/tim-cook-trump-china-heffingen-samsung/"/>
        <a href="https://www.onemorething.nl/2019/08/wie-wordt-de-opvolger-van-tim-cook/"/>
        <a href="https://www.onemorething.nl/2019/07/tim-cook-apple-waanzinnige-producten/"/>
      </related>
    </article>
  </body>
</html>