<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710045"/>
    <meta property="og:site_name" content="ישראל היום"/>
    <meta property="article:published_time" content="2019-11-25T11:03:42+00:00"/>
    <meta property="og:title" content="הרצח בנתיבות: תושב העיר בן 28 נעצר"/>
    <meta property="og:description" content="לפני כחודש נרצח תושב נתיבות כבן 36 לאחר קטטה במרכז המסחרי • היום הודיעה המשטרה על פענוח המקרהמשפט"/>
  </head>
  <body>
    <article>
      <h1>הרצח בנתיבות: תושב העיר בן 28 נעצר</h1>
      <h2>לפני כחודש נרצח תושב נתיבות כבן 36 לאחר קטטה במרכז המסחרי • היום הודיעה המשטרה על פענוח המקרה • החשוד דקר את המנוח בצווארו ונמלט</h2>
      <address><time datetime="2019-11-25T11:03:42+00:00">25 Nov 2019, 11:03</time> by <a rel="author" href="https://www.israelhayom.co.il/writer_articles?tid=428" target="_blank">גדי גולן</a></address>
      <p>בסיומה של חקירה אשר נוהלה ביחידה המרכזית של משטרת ישראל, פוענח מקרה הרצח של תושב נתיבות. הרצח אירע בתאריך 27.10. במשטרת ישראל התקבל אז דיווח אודות קטטה בסמוך למרכז מסחרי בנתיבות, ועל פצוע שנזקק לטיפול רפואי. שוטרים הגיעו למקום, נאספו ממצאים ונפתחה חקירה רשמית. </p>
      <p>באותו ערב, עם ההודעה בדבר מותו של הפצוע מהקטטה, תושב נתיבות בן 36, ובסיומה של הערכת מצב, הוטלה החקירה על היחידה המרכזית במרחב הנגב.</p>
      <p>עם התפתחות החקירה נודעה זהותו של חשוד במעשה, אשר על פי החשד היה במנוסה, ובתאריך 30.10 נעצר חשוד, בן 28, תושב נתיבות, ונעצרו חמישה חשודים נוספים בחשד למעורבות באירוע ובסיוע שלאחר מעשה. עם התמשכות החקירה השתחררו החמישה בתנאים מגבילים בבית המשפט.</p>
      <p>על פי הממצאים, בליל האירוע החשוד פגש בקורבן במרכז המסחרי, ובמהלך דין ודברים שלף סכין ודקר אותו דקירה אחת קטלנית בצאוורו ונמלט עד לאיתורו ולמעצרו בידי המשטרה.</p>
      <p>מעצרו של החשוד הוארך מעת לעת, והיום צפויה הפרקליטות להגיש כנגדו כתב אישום בגין המיוחס. </p>
      <p>מהמשטרה נמסר: "משטרת ישראל השתמשה במיטב האמצעים והמשאבים בחקירת האירוע. זמן ומקום לא יהוו מפלט לחשודים בביצוע עבירות פליליות". </p>
    </article>
  </body>
</html>