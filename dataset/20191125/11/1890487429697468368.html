<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521146-bydleni-v-panelacich-opet-tahne-jsou-levnejsi-a-jednodussi-na-udrzbu/"/>
    <meta property="og:site_name" content="KurzyCZ"/>
    <meta property="article:published_time" content="2019-11-25T11:02:16+00:00"/>
    <meta property="og:title" content="Bydlení v panelácích opět táhne. Jsou levnější a jednodušší na údržbu"/>
    <meta property="og:description" content="Jelikož cena bytů v panelácích stoupá, mnozí je využívají také jako investici. &quot;Potenciál panelových domů leží především v jejich dalších rekonstrukcích podle přání budoucího majitele nebo v revitalizaci celých urbanistických celků. Důležitou roli ale bude hrát nutné zlepšení dopravní obslužnosti, která je a bude pro bydlení mimo velká města klíčová,&quot; doplnil Meyer.  "/>
  </head>
  <body>
    <article>
      <h1>Bydlení v panelácích opět táhne. Jsou levnější a jednodušší na údržbu</h1>
      <address><time datetime="2019-11-25T11:02:16+00:00">25 Nov 2019, 11:02</time> by <a rel="author">TNBiz</a></address>
      <p>
        <b>Paneláky opět mezi lidmi táhnou. A to nejenom kvůli obvykle nižší ceně. Mění se totiž i životní představy Čechů a domek se zahrádkou už není pro každého snovým bydlením.</b>
      </p>
      <p>Ještě před několika <a href="https://www.kurzy.cz/obec/lety-okres-praha-zapad/">lety</a> se život na zastavěném sídlišti v panelácích mezi mnohými považoval za čisté zlo. Podle portálu Bezrealitky, který se zaměřuje na zprostředkovávání <a href="https://www.bydlet.cz/">bydlení</a>, se paneláky v některých lokalitách ocitají na vrcholu zájmu.</p>
      <p>Jedním z důvodů je samozřejmě cena. "Zatímco v Praze se starší byt prodává za cenu okolo 87 tisíc za metr čtvereční, ve <a href="https://regiony.kurzy.cz/kraj/stredocesky/">Středočeském kraji</a> je to 48 tisíc – tedy přibližně polovina pražské ceny," uvedl portál.</p>
      <p>Dalším důvodem je i jiný životní styl. Kvůli náročnému povolání, častému cestování nebo koníčkům někteří lidé nestíhají pravidelnou péči o dům, případně o zahradu. Byt na údržbu není tak časově náročný, což mnohým vyhovuje.</p>
      <p>Některé paneláky se navíc podařilo vkusně zrekonstruovat a působí tak podstatně přitažlivěji. "Mladší generace už nevnímá paneláky jako méněcenné <a href="https://www.bydlet.cz/">bydlení</a>, a naopak je ochotná přihlédnout k zajímavému architektonickému pojetí, které respektuje původní hodnoty a vhodně zapadá do okolí. Ceny takto zrekonstruovaných <a href="https://regiony.kurzy.cz/katastr/">nemovitostí</a> nadále porostou,“ vysvětlil výkonný ředitel portálu Hendrik Meyer.</p>
      <p>Jelikož cena bytů v panelácích stoupá, mnozí je využívají také jako investici. "Potenciál panelových domů leží především v jejich dalších rekonstrukcích podle přání budoucího majitele nebo v revitalizaci celých urbanistických celků. Důležitou roli ale bude hrát nutné zlepšení <a href="https://www.kurzy.cz/doprava/">dopravní</a> obslužnosti, která je a bude pro <a href="https://www.bydlet.cz/">bydlení</a> mimo velká města klíčová," doplnil Meyer. <br/> </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/145362-ropa-opet-levnejsi-1-4-2008/"/>
        <a href="https://www.kurzy.cz/zpravy/159512-us-futures-obavy-tahnou-opet-futures-dolu/"/>
        <a href="https://www.kurzy.cz/zpravy/26660-akcie-ceske-akcie-ve-ctvrtek-opet-ztracely-tazeny-vyprodejem-telekomunikacnich-spolecnosti/"/>
        <a href="https://www.kurzy.cz/zpravy/508835-posledni-sance-na-levnejsi-bydleni-od-pristiho-roku-zdrazi-rd-o-stovky-tisic-korun/"/>
        <a href="https://www.kurzy.cz/nazory/A-V-T-36088/"/>
        <a href="https://www.kurzy.cz/tema/5222530.html"/>
        <a href="https://zpravy.kurzy.cz/347661-erste-po-vysledcich-pridava-6-a-tahne-px-opet-nad-1000-bodu-vysoke-objemy-obchodu-u-unipetrolu/"/>
        <a href="https://www.kurzy.cz/tema/detail/pujcit-si-na-bydleni-bude-levnejsi-chysta-se-revoluce-v-3243772.html"/>
        <a href="https://www.kurzy.cz/zpravy/nazory/A-V-T-25798/"/>
        <a href="https://www.kurzy.cz/zpravy/449958-investicni-bydleni-v-cesku-jiz-levnejsi-nebude/"/>
        <a href="https://www.kurzy.cz/zpravy/511797-praha-bydleni-v-praze-muze-opet-podrazit-hrozi-tucne-zvyseni-dane-z-nemovitosti/"/>
        <a href="https://www.kurzy.cz/zpravy/nazory/A-V-T-36822/"/>
      </related>
    </article>
  </body>
</html>