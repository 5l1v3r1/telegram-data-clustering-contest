<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179862/domenica-in-mara-venier-commossa-nadia-toffa"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-25T11:15:00+00:00"/>
    <meta property="og:title" content="Domenica In, Mara Venier non riesce a continuare dopo l’intervista alla mamma di Nadia Toffa: «Scusate non è facile»"/>
    <meta property="og:description" content="Una puntata di Domenica In emotivamente non facile da gestire, quella che ha affrontato ieri Mara Venier. La conduttrice ha accolto in studio Margherita Rebuffoni, la mamma di Nadia Toffa, per ricordare la ‘iena’ venuta a mancare tre mesi fa dopo una difficile malattia. Una lunga intervista che chiaramente ha avuto un forte impatto emotivo, sulla conduttrice oltre che sull’ospite. Dopo aver abbracciato e salutato quest’ultima, infatti, Mara prova voltare pagina ma qualcosa va storto:"/>
  </head>
  <body>
    <article>
      <h1>Domenica In, Mara Venier non riesce a continuare dopo l’intervista alla mamma di Nadia Toffa: «Scusate non è facile»</h1>
      <address><time datetime="2019-11-25T11:15:00+00:00">25 Nov 2019, 11:15</time> by <a rel="author">Saverio Capobianco</a></address>
      <figure>
        <img src="https://images.davidemaggio.it/pics3/2019/11/Mara-Venier-commossa.jpg"/>
        <figcaption>Mara Venier</figcaption>
      </figure>
      <p>Una puntata di <b><a href="https://www.davidemaggio.it/archives/category/infotainment/domenica-in-infotainment">Domenica In</a></b> emotivamente non facile da gestire, quella che ha affrontato ieri <b><a href="https://www.davidemaggio.it/tag/mara_venier">Mara Venier</a></b>. La conduttrice ha accolto in studio <b>Margherita Rebuffoni</b>, <b>la mamma di Nadia Toffa</b>, per ricordare la ‘iena’ venuta a mancare tre mesi fa dopo una difficile malattia. Una lunga intervista che chiaramente ha avuto <b>un forte impatto emotivo</b>, sulla conduttrice oltre che sull’ospite. Dopo aver abbracciato e salutato quest’ultima, infatti, Mara prova voltare pagina ma qualcosa va storto:</p>
      <blockquote>
        <i>“<b>Andiamo avanti e non è facile… scusate non è facile</b>“</i>
      </blockquote>
      <p>sono le ultime parole della padrona di casa prima che – <b>commossa</b> – si voltasse verso il ledwall dando le spalle al pubblico. In suo soccorso arriva Stefano Magnanensi della band che intona “Il mio canto libero”, mentre Mara ne approfitta per <b>lasciare il centro dello studio</b> e riprendersi dal toccante momento. Qualche minuto dopo la conduttrice riappare, pronta a ’scusarsi’ (<i>“E’ stata talmente emozionante questa chiacchierata con la signora Margherita… poi è anche difficile cambiare… cambiamo registro”</i>) e annunciare l’ospite successivo.</p>
      <p>Poco prima a Domenica In c’era stato un altro momento di commozione che aveva riguardato la conduttrice e gli ospiti Vanessa Incontrada e Gigi D’Alessio. Si parlava di affetto materno.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179855/domenica-in-mara-venier-show-devo-andare-a-fare-pipi-al-volo-video"/>
        <a href="https://www.davidemaggio.it/archives/177840/domenica-in-mara-venier-orietta-berti-ospiti-prima-puntata"/>
        <a href="https://www.davidemaggio.it/archives/177784/barbara-durso-dichiarazioni-mara-venier-domenica-live-non-e-la-durso"/>
        <a href="https://www.davidemaggio.it/archives/177580/domenica-in-20192020-mara-venier-promo"/>
      </related>
    </article>
  </body>
</html>