<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/lenglet-podra-jugar-davant-el-borussia-dortmund/noticia/2965970/"/>
    <meta property="og:site_name" content="CCMA"/>
    <meta property="article:published_time" content="2019-11-25T11:59:09+00:00"/>
    <meta property="og:title" content="Lenglet podrà jugar davant el Borussia Dortmund"/>
    <meta property="og:description" content="El central francès, que va ser baixa davant el Leganés, ha participat amb normalitat a la sessió d'entrenament del Barça i estarà a punt per a l'important partit de dimecres"/>
  </head>
  <body>
    <article>
      <h1>Lenglet podrà jugar davant el Borussia Dortmund</h1>
      <h2>El central francès, que va ser baixa davant el Leganés, ha participat amb normalitat a la sessió d'entrenament del Barça i estarà a punt per a l'important partit de dimecres</h2>
      <address><time datetime="2019-11-25T11:59:09+00:00">25 Nov 2019, 11:59</time> by <a rel="author">esport3</a></address>
      <figure>
        <img src="https://statics.ccma.cat/multimedia/jpg/7/8/1574686713387.jpg"/>
        <figcaption>Clément Lenglet, durant l'entrenament d'aquest dilluns</figcaption>
      </figure>
      <p>El Barça ja ha començat a preparar<b> el duel de dimecres (21.00) contra el Borussia Dortmund,</b> en què pot segellar o complicar-se el pas als vuitens de final de la Lliga de Campions. La gran incògnita era saber com s'entrenava <b>Clément Lenglet</b>, que va arribar amb molèsties físiques de la convocatòria amb França i no va jugar contra el Leganés. La disponibilitat o no del francès és especialment rellevant tenint en compte que <b>Gerard Piqué</b>, l'altre central titular, <b>no podrà jugar per sanció </b>contra el Borussia.</p>
      <p><b>Lenglet s'ha entrenat amb normalitat</b> i tot fa pensar que estarà a punt per al partit de dimecres. Davant el Dortmund farà parella probablement amb el seu compatriota <b>Samuel Umtiti</b>, que ja va ser titular a Butarque, en una defensa inèdita aquesta temporada. Als laterals, <b>Sergi Roberto i Junior</b> semblen segurs davant les<b> lesions de Nelson Semedo i Jordi Alba.</b></p>
      <p>Al marge dels jugadors del primer equip disponibles, a l'entrenament d'aquest dilluns hi han participat els jugadors del filial <b>Iñaki Peña, Ronald Araújo, Carles Pérez i Ansu Fati.</b></p>
      <p> </p>
      <p>   </p>
    </article>
  </body>
</html>