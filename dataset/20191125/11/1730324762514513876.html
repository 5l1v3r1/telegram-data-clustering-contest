<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/244628/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-25T11:23:00+00:00"/>
    <meta property="og:title" content="ยกคำร้อง! ขอถอนประกัน ‘ชัยวัฒน์’ ไม่พบยุ่งพยานหลักฐาน"/>
    <meta property="og:description" content="ยกคำร้อง!! หลัง “ดีเอสไอ” ยื่นขอถอนประกัน “ชัยวัฒน์” กับพวกรวม 4 คนในคดีฆ่าบิลลี่ ชี้ไม่พบพฤติการณ์ยุ่งเหยิงกับพยานหลักฐาน"/>
  </head>
  <body>
    <article>
      <h1>ยกคำร้อง! ขอถอนประกัน ‘ชัยวัฒน์’ ไม่พบยุ่งพยานหลักฐาน</h1>
      <address><time datetime="2019-11-25T11:23:00+00:00">25 Nov 2019, 11:23</time> by <a rel="author" href="https://www.thebangkokinsight.com/author/siree7/" target="_blank">The Bangkok Insight Editorial Team</a></address>
      <p>
        <b>ยกคำร้อง!! หลัง “ดีเอสไอ” ยื่นขอถอนประกัน “ชัยวัฒน์” กับพวกรวม 4 คนในคดีฆ่าบิลลี่ ชี้ไม่พบพฤติการณ์ยุ่งเหยิงกับพยานหลักฐาน</b>
      </p>
      <p>ศาลอาญาคดีทุจริตและประพฤติมิชอบกลาง ได้เรียกพนักงานสอบสวน กรมสอบสวนคดีพิเศษ หรือ ดีเอสไอ และนายชัยวัฒน์ ลิ้มลิขิตอักษร อดีตหัวหน้าอุทยานแห่งชาติแก่งกระจาน และเจ้าหน้าที่อุทยาน รวม 4 คน ซึ่งเป็นผู้ต้องหาที่เกี่ยวข้องกับการเสียชีวิตของนายพอละจี รักจงเจริญ หรือบิลลี่ แกนนำชาวกะเหรี่ยงบ้านโป่งลึก-บางกรอย ในคดีมาซักถามนานกว่า 1 ชั่วโมง ก่อนมีคำสั่งยกคำร้องขอถอนประกันตัวนายชัยวัฒน์และพวก รวม 4 คน หลังก่อนหน้านี้ดีเอสไอได้ยื่นคำร้องขอให้เพิกถอนการประกันตัว</p>
      <figure>
        <img src="https://www.thebangkokinsight.com/wp-content/uploads/2019/11/LogoDSI300.jpg"/>
      </figure>
      <p>
        <b>ทั้งนี้ เนื่องจากพิเคราะห์และไต่สวนข้อเท็จจริง เห็นว่ากรณีนี้ยังไม่พบพฤติการณ์ของผู้ต้องหาทั้ง 4 คน ว่าเข้ายุ่งเหยิงกับพยานหลักฐาน ศาลจึงยกคำร้องประกัน</b>
      </p>
      <p>นายพรชัย พฤกษ์พิชัยเลิศ ทนายความ กล่าวว่า รู้สึกพอใจในคำพิจารณาของศาล ซึ่งก่อนหน้านี้ที่นายชัยวัฒน์ ให้คำมั่นต่อศาลว่าจะไม่ให้สัมภาษณ์ต่อสื่อมวลชนและจะไม่เข้าไปในพื้นที่ก็จะให้นายชัยวัฒน์และพวกปฎิบัติตามนั้น ส่วนแนวทางการต่อสู้คดีก็จะดูที่พยานหลักฐานของดีเอสไอซึ่งคาดว่าจะมีความชัดเจนในวันที่พนักงานอัยการมีคำสั่งคดี ขณะนี้เบื้องต้นก็ได้มีการเตรียมหลักฐานในการแก้ต่างไว้บ้างแล้ว</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F244628%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/244758/"/>
        <a href="https://www.thebangkokinsight.com/244652/"/>
        <a href="https://www.thebangkokinsight.com/244556/"/>
        <a href="https://www.thebangkokinsight.com/244464/"/>
      </related>
    </article>
  </body>
</html>