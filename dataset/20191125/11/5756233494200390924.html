<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623312/%D8%AA%D8%B1%D8%A7%D9%85%D9%BE-%D9%85%D8%AE%D8%A7%D9%84%D9%81%D8%A7%D9%86-%D9%85%DB%8C%D8%B2%D8%A8%D8%A7%D9%86%DB%8C%E2%80%8C-%D8%A7%D8%B2-%DA%AF%D8%B1%D9%88%D9%87-%DB%B7-%D8%AF%D8%B1-%DA%A9%D9%84%D9%88%D9%BE-%D8%B4%D8%AE%D8%B5%DB%8C%E2%80%8C%D8%A7%D8%B4-%D8%B1%D8%A7-%D8%A7%D8%AD%D9%85%D9%82-%D8%AE%D9%88%D8%A7%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-25T11:55:00+00:00"/>
    <meta property="og:title" content="ترامپ مخالفان میزبانی‌ از گروه ۷ در کلوپ شخصی‌اش را &quot;احمق&quot; خواند"/>
    <meta property="og:description" content="کلوب گلف دونالد ترامپ در شهر دورل میامی از سوی وبسایت Golf.com به عنوان اقامتگاه هفته معرفی شد و موجب شد که این رییس جمهور درباره انتقاداتی که علیه پیشنهاد او برای میزبانی نشست گروه هفت در سال ۲۰۲۰ در این اقامتگاه مطرح شد، صحبت کند."/>
  </head>
  <body>
    <article>
      <h1>ترامپ مخالفان میزبانی‌ از گروه ۷ در کلوپ شخصی‌اش را "احمق" خواند</h1>
      <address>
        <time datetime="2019-11-25T11:55:00+00:00">25 Nov 2019, 11:55</time>
      </address>
      <p>
        <i>کلوب گلف دونالد ترامپ در شهر دورل میامی از سوی وبسایت Golf.com به عنوان اقامتگاه هفته معرفی شد و موجب شد که این رییس جمهور درباره انتقاداتی که علیه پیشنهاد او برای میزبانی نشست گروه هفت در سال ۲۰۲۰ در این اقامتگاه مطرح شد، صحبت کند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>دونالد ترامپ، رییس جمهور آمریکا با انتشار مطلب سایت Golf.com در توییتر نوشت، "خیلی بد است که اینجا میزبان برگزاری نشست گروه هفت نیستیم. من پیشنهاد دادم که همه هزینه‌های این مراسم را پوشش خواهم داد که دست‌کم ۳۵ میلیون دلار برای آمریکا هزینه کمتری به دنبال داشت. اینجا بهترین مکان برای برگزاری این نشست بود. افراد بسیار احمقی که فکر کردند من از این مساله نفع می‌برم. اشتباه است.</p>
      <p>به گزارش روزنامه دیلی میل، او در ادامه اظهار کرد: در حال بررسی کمپ دیوید (برای نشست گروه هفت در ماه ژوئن) هستم. به زودی تصمیمم را در این باره اعلام می‌کنم.</p>
      <p>ترامپ ماه اکتبر پیشنهاد کرد که نشست سالانه گروه هفت را که قرار است آمریکا در سال ۲۰۲۰ میزبان آن باشد، در "کلوب گلف ملی دورل ترامپ" برگزار کند.</p>
      <p>با این حال پس از آن که متحدان جمهوری‌خواهش در سنا اظهار کردند که به نظرشان این اقدام خوبی نیست، از این تصمیم صرف نظر کرد.</p>
      <p>این رییس جمهور تاکید کرد که برگزاری این نشست در این مکان "بدون هیچ هزینه‌ای" برگزار می‌شد و ارزان‌ترین و بهترین گزینه آمریکا برای میزبانی از این نشست بود.</p>
      <p>ترامپ ماه گذشته میلادی به خبرنگاران گفت: دموکرات‌ها دیوانه شده‌اند؛ حتی با در نظر گرفتن اینکه این کار را رایگان انجام می‌دادم و صرفه‌جویی زیادی در هزینه‌های کشور صورت می‌گرفت.</p>
    </article>
  </body>
</html>