<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/poranny-wypadek-na-trasie-lubartow-parczew-dwie-osoby-trafily-do-szpitala-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T11:12:00+00:00"/>
    <meta property="og:title" content="Poranny wypadek na trasie Lubartów – Parczew. Dwie osoby trafiły do szpitala (zdjęcia)"/>
    <meta property="og:description" content="W poniedziałek rano w Szczekarkowie doszło do zdarzenia drogowego z udziałem trzech pojazdów, w tym motoroweru. Dwie osoby z obrażeniami ciała trafiły do szpitala."/>
  </head>
  <body>
    <article>
      <h1>Poranny wypadek na trasie Lubartów – Parczew. Dwie osoby trafiły do szpitala (zdjęcia)</h1>
      <address>
        <time datetime="2019-11-25T11:12:00+00:00">25 Nov 2019, 11:12</time>
      </address>
      <p>
        <b>W poniedziałek rano w Szczekarkowie doszło do zdarzenia drogowego z udziałem trzech pojazdów, w tym motoroweru. Dwie osoby z obrażeniami ciała trafiły do szpitala.</b>
      </p>
      <p>Do wypadku doszło w poniedziałek rano przed godziną 6 na drodze wojewódzkiej nr 815 w miejscowości Szczekarków w powiecie lubartowskim, na trasie Lubartów – Parczew.</p>
      <p>Policjanci ustalili wstępnie, że 39-letni kierowca renaulta jadąc w kierunku Lubartowa wyprzedził najpierw motorower marki Yamaha, a następnie na moście, w miejscu gdzie nie mógł wyprzedzać, wyprzedził opla. Kierowca renaulta stracił panowanie nad pojazdem i uderzył w barierę energochłonną tuż przed nadjeżdżającymi pojazdami. W zderzeniu uszkodzony został także opel.</p>
      <p>Kierujący motorowerem oraz pasażerka opla przewiezieni zostali do szpitala. Wszyscy kierujący byli trzeźwi. Policjanci wyjaśniają dokładne okoliczności tego zdarzenia. Przez kilkadziesiąt minut droga w miejscu wypadku była zablokowana.</p>
      <figure>
        <img src="https://www.lublin112.pl/wp-content/uploads/2019/11/68-158748.jpg"/>
      </figure>
      <p>(fot. Policja Lubartów)</p>
    </article>
  </body>
</html>