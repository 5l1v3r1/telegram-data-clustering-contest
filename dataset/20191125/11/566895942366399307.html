<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2583658/viletiv-na-trotuar-ta-zbiv-pisohoda-v-ternopoli-sered-noci-trapilas-dtp"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-25T11:17:00+00:00"/>
    <meta property="og:title" content="Вилетів на тротуар та збив пішохода: в Тернополі серед ночі трапилась ДТП"/>
    <meta property="og:description" content="34-річний чоловік отримав численні травми"/>
  </head>
  <body>
    <article>
      <h1>Вилетів на тротуар та збив пішохода: в Тернополі серед ночі трапилась ДТП</h1>
      <address><time datetime="2019-11-25T11:17:00+00:00">25 Nov 2019, 11:17</time> by <a rel="author">Андрій Вацик</a></address>
      <p>
        <i>ДТП трапилась в Тернополі в ніч на п'ятницю.</i>
      </p>
      <p>22 листопада близько третьої години ночі на вулиці Б. Хмельницького трапилася аварія з потерпілими. Водій автомобіля Opel Combo не впорався з керуванням, з'їхав з проїжджої частини на тротуар і збив перехожого. Після цього транспортний засіб за інерцією протаранив ще й припаркований автомобіль марки Audi A4, повідомляють в обласній поліції.</p>
      <p>В результаті аварії тридцятичотирилітнього пішохода із забійною раною голови та стегна доправили до лікарні. Забрала бригада швидкої до медзакладу і водія Audi. У чоловіка закрита черепно-мозкова травма, струс, забійні рани голови та колін. Надали меддопомогу лікарі і іншому кермувальнику. В потерпілого множинні садна, закрита черепно-мозкова травма, розсічення обличчя та ушкодження грудної клітки.</p>
      <p>© Офіційний сайт Національної поліції: https://tp.npu.gov.ua/news/dtp/dvi-smerti-v-dtp-zafiksuvali-pravooxoronczi-ternopilshhini-minulimi-vixidnimi/</p>
    </article>
  </body>
</html>