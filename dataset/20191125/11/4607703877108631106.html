<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tgspot.co.il/amazon-israel-black-friday-2019/"/>
    <meta property="og:site_name" content="TGspot"/>
    <meta property="article:published_time" content="2019-11-25T11:52:34+00:00"/>
    <meta property="og:title" content="אמזון: אלו מבצעי הבלאק פריידיי לישראל"/>
    <meta property="og:description" content="אחרי האתר בעברית ומשלוח חינם מעל 49 דולרים, אמזון עורכת גם מבצעים לישראליים"/>
  </head>
  <body>
    <article>
      <h1>אמזון: אלו מבצעי הבלאק פריידיי לישראל</h1>
      <address><time datetime="2019-11-25T11:52:34+00:00">25 Nov 2019, 11:52</time> by <a rel="author" href="https://www.tgspot.co.il/author/newsgeek/" target="_blank">אתר גייקטיים</a></address>
      <p>אחרי שאמזון (Amazon) הפתיעה עם פתיחת האופציה למשלוח חינם לישראל (בקנייה מעל 49 דולרים) בדיוק ביום הרווקים הסיני, ממשיכה ענקית הקמעונאות לבסס את מקומה בתחום הקניות ברשת בישראל, רגע לפני בלאק פריידיי.</p>
      <p>אחרי שהשיקה אתר בעברית לפני כשבועיים עם ההכרזה על מבצע המשלוחים בחינם, אמזון מפרסמת כעת שתי פרסומות בעברית לאתר – אחת כללית ואחת המתייחסת ספציפית למבצעי בלאק פריידי שהחלו כבר עכשיו – ארבעה ימים לפני היום הגדול.</p>
      <p>באמזון פרסמו חלק מהמבצעים שיעלו באתר, בזמנים שונים, עד יום שישי הקרוב. מכיוון שלא מדובר במבצעים על מוצרים ספציפיים, אלא על מוצרים של חברות מסוימות  – המבצעים הם באחוזי הנחה בלבד על מותגים שונים – אז שווה לקחת הכל בפרופורציות.</p>
      <p>בתחום האופנה, אמזון מציעה עד 50% הנחה על ביגוד לגברים ונשים ממותגי החברות שלה – <a href="https://amzn.to/2XHKo7I">Amazon Essentials</a>, <a href="https://amzn.to/37BS67W">Goodthreads </a>ו-Daily Ritual, כשמבדיקה שלנו – המוצרים הללו נכללים במבצע השילוח בחינם בקנייה מעל 49 דולרים. בנוסף, היא מציעה הנחות על משקפי שמש של המותגים <a href="https://amzn.to/35vwHLL">Oakley </a>ו-<a href="https://amzn.to/2DaBZ3o">Ray Ban</a>.</p>
      <p>בתחום האלקטרוניקה, באמזון יציעו לאורך ארבעת הימים הקרובים מבצעים על שעונים חכמים של Garmin, בהם דגם <a href="https://amzn.to/2DhHJbm">Instinct</a> שנמכר כעת בהנחה של 100 דולרים ונכלל במבצע השילוח בחינם לישראל. באמזון מציעים גם 30% הנחה על חלק מהכיסויים לטלפונים הסלולריים.</p>
      <p>למי מכם שזקוקים לכוננים קשיחים חיצוניים או כרטיסי זיכרון, באמזון מציעים גם מבצעים על <a href="https://amzn.to/2qwE3A5">מוצרי סאנדיסק</a> ו-WD, אך לא מפרטים מה היקף ההנחות שיינתנו במסגרת המבצע. אנחנו מצאנו <a href="https://amzn.to/2XNQOSP">כונן קשיח 8 טרה-בייט של WD</a> בהנחה של 150 דולרים ובשילוח חינם לישראל או כונן EVO 860 1TB ב-<a href="https://amzn.to/37wLAj3">79.99 דולרים</a>. בנוסף, באתר יוצעו חלק ממוצרי <a href="https://amzn.to/37wtNZ3">fitbit </a>בהנחות על עד 60 דולרים, באנדל PlayStation VR ב-<a href="https://amzn.to/2OgqFJo">249.99 דולרים</a>, קונסולת PlayStation 4 Slim ב-<a href="https://amzn.to/2OguvC8">199.99 דולרים</a> ועוד.</p>
      <p>
        <a href="https://www.tgspot.co.il/black-friday-israel-2019/">קרא עוד:  אלה מבצעי בלאק פריידיי 2019 בישראל (מתעדכן)</a>
      </p>
      <p>שימו לב שהמבצעים אינם קבועים ויינתנו בזמנים שונים לאורך הימים הקרובים, עד בלאק פריידיי. המבצעים אינם מוגבלים רק לקטגוריות שעליהן כתבנו, כך שאם יש לכם את הכוחות לנבור, אולי עוד תמצאו אוצרות. בכל מקרה, כנראה שלא תהיה ברירה אלא לחכות עוד 3-4 ימים כדי לגלות את המבצעים המלאים והשווים ביותר.</p>
      <figure>
        <iframe src="https://www.youtube.com/embed/yT7Cjv3-x8g" width="640" height="360" data-service="Youtube" scrolling="no"/>
      </figure>
      <p>
        <i>נכתב על ידי אושרי אלקסלסי ופורסם לראשונה <a href="https://www.geektime.co.il/amazon-black-friday-deals-commercials-in-hebrew/">באתר גיקטיים</a></i>
      </p>
    </article>
  </body>
</html>