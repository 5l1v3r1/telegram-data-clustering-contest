<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/dopo-il-maltempo-arriva-lestate-di-san-martino-temperature-in-rialzo"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-25T11:48:46+00:00"/>
    <meta property="og:title" content="Dopo il maltempo arriva l’estate di San Martino, temperature in rialzo"/>
    <meta property="og:description" content="Il pericolo valanghe è di grado massimo"/>
  </head>
  <body>
    <article>
      <h1>Dopo il maltempo arriva l’estate di San Martino, temperature in rialzo</h1>
      <h2>Il pericolo valanghe è di grado massimo</h2>
      <address>
        <time datetime="2019-11-25T11:48:46+00:00">25 Nov 2019, 11:48</time>
      </address>
      <p>Dopo aver portato piogge torrenziali e nevicate copiose da 1500-1800 metri, il ciclone “Luis” ha lasciato il Piemonte e si apre ora una breve parentesi con temperature tipiche dell’estate di San Martino, come era chiamata la pausa dopo i primi freddi che di solito si verificava in corrispondenza dell’11 novembre.</p>
      <h3>La temperature saliranno</h3>
      <p>Oggi le massime saliranno a 15-17 gradi nelle zone di pianura e bassa collina, 11-15 in montagna fino a 1000 metri di altitudine, riporta Smi (Società Meteorologica Italiana).</p>
      <h3>Pericolo valanghe</h3>
      <p>Il pericolo valanghe sarà “molto forte”, il grado massimo nella scala di rischio adottata in Europa, dalle Alpi Graie alle Pennine, “forte” sugli altri settori dell’arco alpino piemontese. Le valanghe – spiega Arpa – “saranno di neve umida o bagnata sotto i 2200-2400m, mentre i distacchi alle quote superiori saranno di neve asciutta che si appesantisce lungo il percorso, incorporando neve più umida e materiali (legno, pietre)”. Domani è previsto un pericolo valanghe “forte” su tutte le Alpi piemontesi. Notizia Ansa</p>
      <p>
        <i>Immagine di repertorio</i>
      </p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/arriva-la-neve-anche-bassa-quota"/>
        <a href="https://laprovinciadibiella.it/attualita/piemonte-allerta-meteo-pericolo-valanghe-week-end-sole"/>
        <a href="https://laprovinciadibiella.it/attualita/piemonte-supercelle-grandine-allerta-meteo"/>
      </related>
    </article>
  </body>
</html>