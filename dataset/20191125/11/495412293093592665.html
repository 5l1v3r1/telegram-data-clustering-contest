<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/ultime-notizie-ultimora-oggi-crollato-viadotto-sulla6-per-maltempo-25-novembre/1953019/"/>
    <meta property="og:site_name" content="IlSussidiario"/>
    <meta property="article:published_time" content="2019-11-25T11:10:37+00:00"/>
    <meta property="og:title" content="Ultime notizie/ Oggi, ultim’ora dati Istat: natalità sempre più in calo (25 novembre)"/>
    <meta property="og:description" content="Ultime notizie di oggi, 25 novembre, ultim'ora: sciopero mezzi Atm a Milano il 28 novembre. Crollato viadotto sull'A6. Istat, natalità in calo."/>
  </head>
  <body>
    <article>
      <h1>Ultime notizie/ Oggi, ultim’ora dati Istat: natalità sempre più in calo (25 novembre)</h1>
      <h2>Ultime notizie di oggi, 25 novembre, ultim’ora: sciopero mezzi Atm a Milano il 28 novembre. Crollato viadotto sull’A6. Istat, natalità in calo</h2>
      <address><time datetime="2019-11-25T11:10:37+00:00">25 Nov 2019, 11:10</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p>Gli ultimi <b>dati Istat</b> registrano un calo importante in termini di <b>natalità</b>. Nel 2018, infatti, sono stati iscritti in Anagrafe 439.747 bambini, oltre 18 mila in meno rispetto all’anno precedente. Il confronto con il 2008 è addirittura maggiore in quanto si parla di una differenza di 140 mila in meno. Il <b>calo evidente di natalità</b>, sempre secondo l’istituto di statistica, si ripercuote sopratutto sui primi figli che si riducono a 204.883, ovvero 79mila in meno rispetto a dieci anni prima. Come riferisce inoltre TgCom24, quasi un figlio su tre nasce fuori dal matrimonio: nel 2018 la percentuale è stata del 32.3%. Nel 2008 era del 19.6% e ancora più bassa (l’8.1%) nel 1995. In generale però continuano a diminuire i nati. A scendere è invece il numero medio di figli per donna, attestatosi a 1,29 contro l’1,46 nel 2010. Il Nord conquista il primato dei livelli più elevati di fecondità, mentre restano molto simili al Centro e Sud Italia. <i>(Aggiornamento di Emanuela Longo)</i></p>
      <h4>ULTIME NOTIZIE: MILANO, SCIOPERO MEZZI ATM GIOVEDÌ 28 NOVEMBRE</h4>
      <p>Mentre mezza Italia fa i conti con il <b>maltempo</b>, non va dimenticato che in molte realtà pubbliche restano diversi i problemi di contratti e rivendicazioni sindacali che vanno ben oltre l’eclatante caso <b>Ilva</b>. A Milano giovedì 28 novembre è stato indetto uno <b>sciopero mezzi Atm</b> per l’intera giornata: le sigle Filt-Cgil, Fit-Cisl, Uiltrasporti, Ugl-Ta e Assivolo Q hanno deciso di incrociare le braccia dividendo lo sciopero in due fasce d’orario rispettando così le fasce di garanzia. Inizio dello stop <b>dalle 8.45 alle 15 e poi dalle 18 fino a fine servizio</b>: possibili disagi tanto per bus e tram quanto le stesse metro sul servizio urbano. A gravare poi sul fine settimana dei pendolari peserà anche lo sciopero generale nazionale dei treni di Ferrovie dello Stato che interesserà l’intera rete italiana il giorno successivo, venerdì 29 novembre 2019. (agg. di Niccolò Magnani)</p>
      <h4>CROLLATO VIADOTTO SU A6 TORINO-SAVONA</h4>
      <p>È <a href="https://www.ilsussidiario.net/news/a6-crollo-viadotto-autostrada-savona-frana-su-madonna-del-bosco-come-morandi/1952907/"><b>crollato un viadotto sul tratto di strada Torino-Savona</b></a>, e più precisamente dell’autostrada A6 in direzione Torino. Da una prima indagine condotta dai vigili del fuoco sembra che la causa sia stata una frana. Le forti piogge avrebbero fatto cedere una parte di una montagna e la frana avrebbe così provocato il crollo del cavalcavia per una lunghezza di 40 metri. I lavori dei vigili del fuoco sono andati avanti per tutta la giornata per mettere in sicurezza quel tratto stradale. Il crollo della frana non ha provocato morti né feriti, ma al momento sono in corso accertamenti sulla possibile presenza di un auto sul viadotto al momento del crollo. Il governatore della Liguria Giovanni Toti si è recato in Prefettura a Savona per far scattare le opportune indagini.</p>
      <h4>
        <a href="https://www.ilsussidiario.net/news/papa-francesco-a-nagasaki-e-hiroshima-diretta-giappone-mondo-senza-armi-nucleari/1952834/">ULTIME NOTIZIE, PAPA IN VISITA A NAGASAKI</a>
      </h4>
      <p><b>Papa Francesco</b> ha visitato <b>Nagasaki</b>, seconda meta del suo viaggio in Giappone. Ad accogliere il Pontefice c’erano il governatore e il sindaco. Due sopravvissuti alla bomba atomica hanno offerto dei mazzi di fiori che sono stati posizionati dal Papa vicino al monumento dei martiri. Bergoglio ha pregato a lungo e in silenzio davanti al monumento, poi è seguita la recita dell’Angelus. Al termine della preghiera e del canto in latino, ha ricordato l’importanza della pace, un importante obiettivo che risulta incompatibile con la distruzione e l’uso delle armi nucleari quale strumento criminale per ottenere la libertà e la supremazia di altri Paesi. Durante il suo discorso, inoltre, Papa Francesco ha acceso una candela donata da un cristiano cattolico perseguitato. Quindi ha aggiunto: “<i>Qui la luce del Vangelo ha brillato nell’amore che trionfava sulla persecuzione e sulla spada. I martiri ci parlano del trionfo della vita. In questa città che è testimone delle catastrofiche conseguenze umanitarie e ambientali di un attacco nucleare, non saranno mai abbastanza i tentativi di alzare la voce contro la corsa agli armamenti. Questa infatti spreca risorse preziose che potrebbero essere utilizzate per lo sviluppo integrale dei popoli</i>“. Prima di proseguire il suo viaggio per <b>Hiroshima</b>, Bergoglio ha celebrato una Santa Messa in uno stadio di baseball in favore di tutti coloro che si sono addormentati nell’attesa della resurrezione. Secondo le autorità locali erano presenti più di 40mila credenti.</p>
      <h4>ULTIME NOTIZIE, MATCH FOOTBALL SOSPESO PER PROTESTA STUDENTI</h4>
      <p>Durante la <b>partita di football</b> tra <b>Yale</b> e <b>Harvard</b> negli Stati Uniti migliaia di studenti universitari hanno occupato il campo per reclamare l’intesa delle scuole con le società private per l’utilizzo dei combustibili e per cancellare il debito con il Porto Rico. Un altro obiettivo del movimento studentesco era accendere i riflettori sulla necessità di combattere la crisi climatica globale, facendo pressione su di un maggiore investimento economico da parte del governo. Alcuni manifestanti hanno mostrato alcuni striscioni che riportavano la seguente frase: “<i>Nessuno vince. Yale e Harvard sono complici dell’ingiustizia climatica</i>“. La partita ha avuto un ritardo di un’ora. Sono dovute intervenire le forze dell’ordine per far allontanare i manifestanti. Al termine della manifestazione non sono stati registrati feriti.</p>
      <h4>ULTIME NOTIZIE, NAUFRAFIO ALL’ISOLA DEI CONIGLI: 7 MORTI</h4>
      <p>Sette cadaveri sono stati rinvenuti tra la spiaggia e il mare dell’isola dei Conigli a Lampedusa. La <b>Procura di Agrigento</b> ha avviato subito un’inchiesta per i reati di favoreggiamento dell’immigrazione clandestina, naufragio e omicidio colposo plurimo. Sono stati salvati 149 clandestini, tra cui 13 donne e 3 bambini in buono stato di salute. Tutti i clandestini sono stati tratti in salvo direttamente in mare in quanto le avversità del mare non hanno consentito di avvicinarsi alla costa. La polizia scientifica sta eseguendo tutte le indagini sui cadaveri per l’identificazione.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/camilla-auciello-uccisa-da-claudio-bertazzoli-a-colpi-di-forbice-amore-criminale/1952418/"/>
        <a href="https://www.ilsussidiario.net/news/sciopero-aerei-oggi-25-novembre-alitalia-cancella-137-voli-ecco-piano-straordinario/1953023/"/>
        <a href="https://www.ilsussidiario.net/news/a6-crollo-viadotto-autostrada-savona-frana-su-madonna-del-bosco-come-morandi/1952907/"/>
        <a href="https://www.ilsussidiario.net/news/terremoto-oggi-a-benevento-m-2-9-ingv-ultime-scosse-sciame-sismico-nella-notte/1953045/"/>
        <a href="https://www.ilsussidiario.net/news/ilaria-cucchi-vs-un-giorno-in-pretura-omesse-2-udienze-per-dar-spazio-allo-show/1953157/"/>
        <a href="https://www.ilsussidiario.net/news/preti-sposati-esistono-gia-e-sono-anglicani-riforma-ratzinger-e-sfide-chiesa/1953149/"/>
      </related>
    </article>
  </body>
</html>