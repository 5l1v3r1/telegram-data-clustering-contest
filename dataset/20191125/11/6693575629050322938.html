<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/natuur-en-milieu/1284176/kans-op-longkanker-stuk-groter-als-je-bij-drukke-weg-woont.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-25T11:27:12+00:00"/>
    <meta property="og:title" content="Kans op longkanker stuk groter als je bij drukke weg woont"/>
    <meta property="og:description" content="Je kunt het wel ruiken als je langs een drukke weg loopt: erg gezond is het niet. Hoe slecht het precies, dat blijkt uit..."/>
  </head>
  <body>
    <article>
      <h1>Kans op longkanker stuk groter als je bij drukke weg woont</h1>
      <address><time datetime="2019-11-25T11:27:12+00:00">25 Nov 2019, 11:27</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Je kunt het wel ruiken als je langs een drukke weg loopt: erg gezond is het niet. Hoe slecht het precies, dat blijkt uit een nieuwe Britse <a href="http://www.erg.kcl.ac.uk/Research/home/projects/personalised-health-impacts.html">studie</a>. Het vergroot de kans op longkanker en het beperkt de groei van de longen van kinderen.</p>
      <p>Volgens de onderzoekers van het Londense King’s College neemt het risico op longkanker met gemiddeld 10 procent toe als je binnen 50 meter van een drukke weg woont. De groei van de longen van kinderen neemt tot 14 procent af. De wetenschappers vergeleken de toename van allerlei ziektes, zoals hartziekten, astma en longkanker in 13 steden in het VK en Polen. In Oxford en Londen bleef de groei van kinderlongen met ongeveer 14 procent achter door luchtvervuiling van auto’s.</p>
      <p>Om een idee te krijgen om hoeveel mensen het gaat: een derde van de Londenaren woont langs een drukke weg. Dat zijn drie miljoen inwoners. Er is geen reden om aan te nemen dat het in drukke Nederlandse steden heel veel beter is.</p>
      <p><b>Bron(nen):   </b><a href="https://www.theguardian.com/environment/2019/nov/25/living-near-busy-road-stunts-childrens-lung-growth-study-says">The Guardian</a>      </p>
    </article>
  </body>
</html>