<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/ostali-sportovi/3364259/igre-osvojile-i-sajam-sporta-stand-sportskih-igara-mladih-tokom-sajma-posetile-brojne-poznate-licnosti-i-puno-dece"/>
    <meta property="og:site_name" content="kurir.rs"/>
    <meta property="article:published_time" content="2019-11-25T16:45:00+00:00"/>
    <meta property="og:title" content="IGRE OSVOJILE I SAJAM SPORTA: Štand Sportskih igara mladih tokom Sajma posetile brojne poznate ličnosti i puno dece!"/>
    <meta property="og:description" content="Sportske igre mladih Srbije tokom Sajma sporta imale su puno promocija i poseta poznatih."/>
  </head>
  <body>
    <article>
      <h6 class="kicker">SJAJNO!</h6>
      <h1>IGRE OSVOJILE I SAJAM SPORTA: Štand Sportskih igara mladih tokom Sajma posetile brojne poznate ličnosti i puno dece!</h1>
      <address>
        <time datetime="2019-11-25T16:45:00+00:00">25 Nov 2019, 16:45</time>
      </address>
      <p>
        <b>Sportske igre mladih Srbije tokom Sajma sporta imale su puno promocija i poseta poznatih.</b>
      </p>
      <p>Štand Igara u Hali 1 tokom tri dana lepe manifestacije posetilo je preko 20.000 građana, pre svega mladih. A puno poznatih prodefilovalo je štandom, uživajući u druženju sa maskotom Igara Viktorom, slikajući se na čarobnom ogledalu i listajući reviju o sezoni uspeha 2019. Predsednica Dunav osiguranje SIM Srbije Ivana Jovanović, sa svojim timom kao i uvek bila je nasmejana i na raspolaganju svima. Mladi su se družili i sa poznatim sportistima, bilo je puno selfija, deljenja autograma i dobijanja suvenira sa znakom Igara.</p>
      <figure>
        <img src="https://www.kurir.rs/data/images/2019/11/25/16/2064833_predstavnici-sim-srbije-sa-gostima--odbojkasicom-nesovic-i-eks-selektorom-fudbalske-reprezentacije-krstajicem--foto-a.-cvetkovic_ff.jpg?ver=1574696385"/>
        <figcaption>
          <cite>foto: Sportske Igre Mladih</cite>
        </figcaption>
      </figure>
      <p>U petak prvog dana Sajma sporta, specijalni gost na štandu Igara, bio je Dušan Duca Borković, najbolji automobilista Srbije. U subotu prvi gosti bili su fudbaleri Partizana Zlatan Šehović i Aleksandar Popović, koji su bili u pratnji potparolke kluba Biljane Obradović. Veče je bilo rezervisano za posetu ambasadorke Igara, lepe odbojkašice Ivane Nešović i Mladena Krstajića, eks selektora Srbije i nekadašnje velike fudbalske zvezde nemačkog Verdera. Nedelja je bila rezervisana za posetu iz Ljutice Bogdana. Štand Igara u pratnji pr kluba Miljana Miloševića, posetio je Nemanja Milunović. I tokom sva tri dana, uz decu, puno prijatelja Igara, predstavnika velikog broja opština, MOS, SSS i drugih divilo se predivnim velikim posterima koji su dočarali kako je to bilo na Igrama u preko 20 gradova ove godine.</p>
      <figure>
        <img src="https://www.kurir.rs/data/images/2019/11/25/16/2064829_predstravnici-fk-partizan-sa--maskotom-igara-i-obozavateljkama--foto-sim-srbije-a.-cvetkovic_ff.jpg?ver=1574696391"/>
        <figcaption>
          <cite>foto: Sportske Igre Mladih</cite>
        </figcaption>
      </figure>
      <p>– Presrećna sam zbog velikog broja poseta. A posebno zbog broja dece koja su se non stop smenjivala na našem štandu. Maskota Viktor je imao pune ruke posla, a predivno je biloo videti kada deca dobiju souvenir i letkić, kako sa osmehom kažu, jedva čekamo proleće i nove Sportke igre mladih – istakla je predsednica Dunav osiguranje Sportskih igara mladih Srbije, Ivana Jovanović.</p>
      <p>Kurir sport </p>
    </article>
  </body>
</html>