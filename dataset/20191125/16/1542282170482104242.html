<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/25/diethnis-mera-gia-exalipsi-tis-vias-kata-twn-gynaikwn"/>
    <meta property="og:site_name" content="euronews"/>
    <meta property="article:published_time" content="2019-11-25T16:59:34+00:00"/>
    <meta property="og:title" content="50 δολοφονίες γυναικών την εβδομάδα στην ΕΕ"/>
    <meta property="og:description" content="Ολα τα ευρωπαϊκά κτίρια θα φωτιστούν με πορτοκαλί φως, ωστόσο τα στοιχεία σοκάρουν."/>
  </head>
  <body>
    <article>
      <h1>50 δολοφονίες γυναικών την εβδομάδα στην ΕΕ</h1>
      <address><time datetime="2019-11-25T16:59:34+00:00">25 Nov 2019, 16:59</time> by <a rel="author">Maria Psara</a></address>
      <p>Η έμφυλη βία παραμένει μια <b>τρομακτική πραγματικότητα.</b></p>
      <p>Η νέα Ευρωπαϊκή Επιτροπή ανακοίνωσε ότι η προστασία των θυμάτων και την τιμωρία των παραβατών αποτελεί προτεραιότητά της.</p>
      <p>Η αρμόδια Επίτροπος θα είναι <b>η Έλενα Ντάλι</b>. Υπήρξε η πρώτη <b>υπουργός Ισότητας στην χώρα της τη Μάλτα</b> και θα είναι η πρώτη Επίτροπος Ισότητας στην Κομισιόν.</p>
      <p>Όπως μας είπε, στόχος της είναι να προσθέσει τη βία κατά των γυναικών στη λίστα με τα πιο σοβαρά εγκλήματα για την Ευρώπη.</p>
      <p>«Φυσικά είναι έγκλημα, δεν μπορούμε να έχουμε ανθρώπους που ζουν τη ζωή τους με <b>φόβο</b>, είτε είναι <b>φυσική βία</b>, είτε πρόκειται για <b>ψυχολογική</b> βία, είτε πρόκειται για <b>οικονομική</b> βία», μας είπε.</p>
      <p>Τα νούμερα μιλούν από μόνα τους:</p>
      <p>43% των γυναικών έχει υποστεί ψυχολογική βία από το σύντροφό τους.</p>
      <p>20% των γυναικών έχει υποστεί σωματική βία.</p>
      <p>Και το πιο τρομακτικό: <b>50 γυναίκες κάθε εβδομάδα δολοφονούνται από σύντροφο ή πρώην σύντροφο στην Ευρωπαϊκή Ένωση.</b></p>
      <p>«Είναι πραγματικά τρομακτικό, αν σκεφτεί κανείς ότι εργαζόμαστε εδώ και πολλά χρόνια γι αυτό το θέμα. Αλλά η πραγματικότητα παραμένει ότι <b>οι αριθμοί συνεχίζουν να αυξάνονται</b> και αυτό είναι κάτι που ξέρουμε, διότι πολλές περιπτώσεις δεν αναφέρονται», είπε η Επίτροπος Ντάλι.</p>
      <p>Η Επίτροπος θέλει όλα τα κράτη μέλη της ΕΕ <b>να επικυρώσουν τη Σύμβαση της Κωνσταντινούπολης</b>, μια διεθνή δέσμευση για την αντιμετώπιση της ενδοοικογενειακής βίας. Υπάρχουν ακόμη 6 χώρες που δεν το έχουν πράξει.</p>
      <p>Στόχος είναι η διευκόλυνση των διασυνοριακών διώξεων και η εφαρμογή υποχρεωτικής νομοθεσίας σε ευρωπαϊκό επίπεδο.</p>
    </article>
  </body>
</html>