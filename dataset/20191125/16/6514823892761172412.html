<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jastrzabpost.pl/newsy/ogladalnosc-eurowizji-junior-2019-w-polsce-padl-rekord_822082.html"/>
    <meta property="og:site_name" content="Jastrząb Post"/>
    <meta property="article:published_time" content="2019-11-25T16:58:52+00:00"/>
    <meta property="og:title" content="Wiemy, ile osób obejrzało Eurowizję Junior 2019! Padły rekordy oglądalności. Nie zabrakło również kontrowersji"/>
    <meta property="og:description" content="Eurowizja Junior 2019: Oglądalność konkursu. Ile osób obejrzało? Jakie wyniki odnotowała TVP? Statystyki i kontorwersje po konkursie."/>
  </head>
  <body>
    <article>
      <h1>Wiemy, ile osób obejrzało Eurowizję Junior 2019! Padły rekordy oglądalności. Nie zabrakło również kontrowersji</h1>
      <address><time datetime="2019-11-25T16:58:52+00:00">25 Nov 2019, 16:58</time> by <a rel="author" href="https://jastrzabpost.pl/author/user7" target="_blank">Rafał Matuszczak</a></address>
      <aside>
        <a href="https://jastrzabpost.pl/newsy/ogladalnosc-eurowizji-junior-2019-w-polsce-padl-rekord_822082.html#gallery">Zobacz galerię</a>
      </aside>
      <p><a href="https://jastrzabpost.pl/tag/eurowizja-junior-2019"><b>Eurowizja Junior 2019</b></a> była ogromnym wydarzeniem. Stało się tak głównie za sprawą niezwykłej reklamy wydarzenia, zarówno we wszystkich kanałach TVP, jak i w internecie. Prezes Telewizji Polskiej miał tego dnia powód do radości, a są nim świetne wyniki oglądalności. Liczba ta naprawdę robi wrażenie.</p>
      <h3>Oglądalność Eurowizji Junior 2019 w Gliwicach</h3>
      <p>Występ <a href="https://jastrzabpost.pl/tag/viki-gabor"><b>Viki Gabor</b></a>, dzięki któremu wygrała konkurs, uzyskał już <a href="https://jastrzabpost.pl/newsy/viki-gabor-superhero-wystep-polski-na-eurowizji-junior-2019_821539.html">ponad 2 miliony wyświetleń na YouTube</a>. Teledysk młodej artystki obejrzało ponad 5,5 mln widzów. Oba wyniki są imponujące.</p>
      <h4>Jaki był pierwszy program, w którym wystąpiła Viki Gabor?</h4>
      <figure>
        <img src="https://fajnequizy.pl/embed-logo.png"/>
      </figure>
      <figure>
        <img src="https://fajnequizy.pl/wp-content/uploads/2019/10/akpa20190929_junior_mp_7133-800x533.jpg"/>
      </figure>
      <p>
        <a href="https://fajnequizy.pl/quiz/co-wiesz-o-viki-gabor-rozwiaz-quiz-641/?response=nupte">Mam talent!<br/></a>
        <a href="https://fajnequizy.pl/quiz/co-wiesz-o-viki-gabor-rozwiaz-quiz-641/?response=3bg2r">Szansa na sukces<br/></a>
        <a href="https://fajnequizy.pl/quiz/co-wiesz-o-viki-gabor-rozwiaz-quiz-641/?response=345zq">The Voice Kids</a>
      </p>
      <p>Po wczorajszej wygranej polska reprezentantka natychmiast zwiększyła liczbę swoich fanów na Instagramie. Jej konto obserwuje ponad 120 tysięcy osób więcej, niż przed konkursem. Obecnie Viki ma niemal 200 tysięcy obserwatorów.</p>
      <p><b>A ile osób obejrzało Eurowizję Junior 2019 w Polsce?</b> Według informacji przekazanej przez Jacka Kurskiego, konkurs w szczytowym momencie śledziło niemal <b>8 milionów widzów</b>!</p>
      <p>Jak donoszą <i>Wirtualne media</i>, średnia oglądalność wyniosła <b>5,4 mln</b> na trzech kanałach TVP, w tym prawie 5 mln na TVP1. To absolutny rekord jeśli chodzi o konkursy Eurowizji transmitowane w polskiej telewizji.</p>
      <p>Ubiegłoroczną dziecięcą Eurowizję obejrzało niespełna 900 tysięcy widzów. Dotychczas najlepszy wynik oglądalności odnotowały <i>dorosłe</i> wersje konkursu – w 2014 roku (<b>Cleo</b>) i<a href="https://jastrzabpost.pl/newsy/eurowizja-2016-wyniki-ogladalnosci-ile-milionow-ogladalo_350030.html"> w 2016 (<b>Michał</b> <b>Szpak</b>)</a>, które przyciągnęły przed telewizory ponad 4 miliony Polaków.</p>
      <figure>
        <img src="https://jastrzabpost.pl/wp-content/uploads/2019/11/akpa20191124_eurowizja_gliwice1_mp_1726.jpg"/>
        <figcaption>Viki Gabor i Jacek Kurski</figcaption>
      </figure>
      <h3>Eurowizja 2020 jednak nie w Polsce?</h3>
      <p>Nieoficjalnie mówi się o tym, że TVP nie zorganizuje Eurowizji Junior 2020, a wszystko to za sprawą <a href="https://jastrzabpost.pl/newsy/eurowizja-junior-2020-gdzie-dlaczego-nie-odbedzie-w-polsce_821991.html">ciekawej oferty, jaką złożyli przedstawiciele holenderskiej telewizji</a><i>.</i> Ostateczną decyzję podejmują organizatorzy wydarzenia, a ta decyzja może być różna. Ma ona zapaść pod koniec roku.</p>
      <p>Jeśli jednak Eurowizja Junior znów zawita nad Wisłę, to zainteresowane jej organizacją są: <b>Kraków, Gdańsk, Szczecin, Łódź</b> i <b>Wrocław</b>. W tym roku Gliwice wygrały z Toruniem i Szczecinem. Uznano, że miasto to ma o wiele lepsze warunki do zorganizowania tak dużego przedsięwzięcia, a wszystko to za sprawą ogromnego wsparcia województwa śląskiego.</p>
      <figure>
        <img src="https://jastrzabpost.pl/wp-content/uploads/2019/11/akpa20191124_eurowizja_gliwice_jk_2553.jpg"/>
        <figcaption>Jacek Kurski z gwiazdami Eurowizji Junior 2019</figcaption>
      </figure>
      <h3>Kontrowersje na Eurowizji Junior 2019</h3>
      <p><b><i>Dziennik Eurowizyjny</i></b> zwraca uwagę na raczej kontrowersyjny fakt relacji pomiędzy Rosją a Białorusią. Kraje te nie przyznały sobie nawzajem ani jednego punktu jurorskiego. Jest to dziwne o tyle, że dwóch jurorów z Rosji miało reprezentantkę Białorusi na ostatnim miejscu rankingu. Cała sytuacja wydaje się co najmniej niepokojąca.</p>
      <p>Internauci mają także sporo uwag do nowego systemu głosowania, w którym można wspierać swojego reprezentanta. Pojawiły się zarzuty, że Eurowizja Junior zmieniła się w <i>Polskowizję</i>, a to ze względu na masową akcję promocyjną zachęcającą Polaków do udziału w głosowaniu na swoją piosenkę.</p>
      <p>
        <b>Zobacz: <a href="https://jastrzabpost.pl/newsy/rodzice-viki-gabor-kim-sa-i-jak-wygladaja-zdjecia_821729.html">Rodzice Viki Gabor i jej siostra pękają z dumy. Jak wyglądają najbliżsi zwyciężczyni Eurowizji Junior 2019?</a></b>
      </p>
      <anchor name="gallery">
        <figure>
          <img src="https://jastrzabpost.pl/wp-content/uploads/2019/11/akpa20191124_eurowizja_gliwice1_mp_1620-768x512.jpg"/>
          <figcaption>Viki Gabor wygrała Eurowizję Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/akpa20191124_eurowizja_gliwice1_mp_1676-768x1152.jpg"/>
        </figure>
        <figure>
          <img src="https://jastrzabpost.pl/wp-content/uploads/2019/11/akpa20191124_eurowizja_gliwice_jk_2464-768x511.jpg"/>
          <figcaption>Jacek Kurski z żoną – Eurowizja Junior 2019 kulisy</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/akpa20191124_eurowizja_gliwice_jk_2605-768x1154.jpg"/>
          <figcaption>Viki Gabor – Eurowizja Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/akpa20191124_eurowizja_gliwice_jk_3356-768x1154.jpg"/>
          <figcaption>Blue Cafe z Viki Gabor – Eurowizja Junior 2019</figcaption>
        </figure>
      </anchor>
    </article>
  </body>
</html>