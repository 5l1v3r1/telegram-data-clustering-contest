<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/25/7232998/"/>
    <meta property="og:site_name" content="Українська правда"/>
    <meta property="article:published_time" content="2019-11-25T16:41:53+00:00"/>
    <meta property="og:title" content="Ліміт і референдум: Зеленський розповів, як зміниться закон про продаж землі"/>
    <meta property="og:description" content="Президент Володимир Зеленський розповів, які правки внесуть народні депутати в законопроєкт про обіг сільськогосподарських земель і за яких умов в іноземців з’явиться можливість купувати землю в Україні."/>
  </head>
  <body>
    <article>
      <h1>Ліміт і референдум: Зеленський розповів, як зміниться закон про продаж землі</h1>
      <address>
        <time datetime="2019-11-25T16:41:53+00:00">25 Nov 2019, 16:41</time>
      </address>
      <p>Президент Володимир Зеленський розповів, які правки внесуть народні депутати в законопроєкт про обіг сільськогосподарських земель і за яких умов в іноземців з’явиться можливість купувати землю в Україні.</p>
      <p><b>Джерело:</b> Зеленський у відеоролику на Youtube</p>
      <p><b>Пряма мова:</b> "Земля наша українська. Пишаємось, що прийняли закон у першому читанні, проголосували за зняття мораторію з продажу землі. Кожен українець стане власником своєї землі.</p>
      <p>Перед другим читанням ми внесемо зміни...про те, що можливість придбати українську землю іноземцями (фізичними та юридичними особами – ред.)  буде тільки після рішення референдуму...Пакет законопроєктів про народовладдя обов’язково приймемо найближчим часом.</p>
      <p>Перед другим читанням зменшимо ліміт (кількість землі в одних руках після зняття мораторію на продаж – ред.). І наступного року ми плануємо – і це вже затверджено в новому бюджеті – виділити 4 мільярди на підтримку маленьких фермерів.</p>
      <p>Щоб наші маленькі фермери ставали великими".</p>
      <figure>
        <iframe src="https://www.youtube.com/embed/d0CIAj9tlZ0" width="640" height="360" data-service="Youtube" scrolling="no"/>
      </figure>
      <p>
        <b>Передісторія:</b>
      </p>
      <ul>
        <li>13 листопада Верховна Рада <a href="https://www.pravda.com.ua/news/2019/11/13/7231854/">у першому читанні</a> проголосувала за проєкт закону №2178-10 від "Слуги народу" щодо продажу сільськогосподарської землі. Рішення підтримали 240 нардепів.</li>
        <li>Згідно з проєктом, з 1 листопада 2020 року скасовується заборона на відчуження земель сільськогосподарського призначення усіх форм власності.</li>
      </ul>
      <p><b>Знати більше:</b> <a href="https://www.epravda.com.ua/news/2019/11/20/653927/"><b><i>Ринок землі: що зміниться у законопроєкті до другого читання?</i></b></a></p>
      <figure>
        <img src="https://img.pravda.com/images/doc/0/b/0beb7e4-rada.png"/>
      </figure>
      <footer>Українська правда</footer>
      <related>
        <a href="https://www.pravda.com.ua/articles/2019/11/25/7232992/"/>
        <a href="https://www.pravda.com.ua/news/2019/11/25/7233002/"/>
        <a href="https://www.pravda.com.ua/news/2019/11/25/7232999/"/>
      </related>
    </article>
  </body>
</html>