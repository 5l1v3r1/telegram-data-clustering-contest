<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11017800"/>
    <meta property="og:site_name" content="TV 2"/>
    <meta property="article:published_time" content="2019-11-25T16:37:25+00:00"/>
    <meta property="og:title" content="Sky Sports: – Premier League-klubb jakter på Bohinen (20)"/>
    <meta property="og:description" content="Emil Bohinen (20) er på ønskelisten til Premier League-klubben Brighton, hevder Sky Sports."/>
  </head>
  <body>
    <article>
      <h1>Sky Sports: – Premier League-klubb jakter på Bohinen (20)</h1>
      <h2>Emil Bohinen (20) er på ønskelisten til Premier League-klubben Brighton, hevder Sky Sports.</h2>
      <address><time datetime="2019-11-25T16:37:25+00:00">25 Nov 2019, 16:37</time> by <a rel="author" href="mailto:jsj@tv2.no" target="_blank">Sturla Johannessen</a></address>
      <p>Brighton er bare en av flere klubber i Premier League som har Stabæks Emil Bohinen på radaren. Det melder <a href="https://www.skysports.com/football/news/11741/11870080/brighton-among-clubs-keen-on-norway-youth-star-emil-bohinen">Sky Sports</a>.</p>
      <p>Stabæks 20 år gamle kantspiller har spilt nesten 50 A-lagskamper og fått med seg ni kamper for Norges U21-landslag. Stortalentet har spilt alderbestemte landskamper helt fra U16-nivå.</p>
      <p>Nå kan han altså ende opp i Premier League-klubben Brighton.</p>
      <p>
        <b>– Brighton forventer ikke et travelt januarvindu, men er åpne for å hente lovende unge spillere til Graham Potters tropp om de får muligheten, skriver <a href="https://www.skysports.com/football/news/11741/11870080/brighton-among-clubs-keen-on-norway-youth-star-emil-bohinen">Sky Sports.</a></b>
      </p>
      <p>Spillerens agent vil ikke kommentere den angivelige Brighton-interessen, men sier følgende til TV 2:</p>
      <p>
        <b>– Jeg kan si at det alltid er hyggelig med interesse, men jeg er så skrekkelig kjedelig at jeg ikke kommenterer før ting er materialisert, sier Stein Erlend Hoff.</b>
      </p>
      <p>Brighton hentet nylig den 19 år gamle midtstopperen Leo Østigård fra Molde. Han er opprinnelig på utlån i tyske St. Pauli i tysk andredivisjon.</p>
      <p>Emil Bohinen er forøvrig sønnen til Aalesunds nåværende trener Lars Bohinen, som spilte for blant annet Blackburn, Nottingham Forest og Derby i sin karriere som spiller.</p>
    </article>
  </body>
</html>