<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_zabuzhko-rozpovila-chomu-ukrayinskij-golodomor-unikalnij/939834"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T16:39:00+00:00"/>
    <meta property="og:title" content="Забужко розповіла, чому український Голодомор унікальний"/>
    <meta property="og:description" content="Оксана Забужко вважає, що новий Музей Голодомору в Києві буде одним з найкращих у світі. &quot;Я пишаюся тим, що на моїх очах починає творитися один із найкращих у світі музеїв. Залучені найкращі фахівці музейного будівництва в Європі. Це щирі, небайдужі і високопрофесійні у своїх сферах люди. ..."/>
  </head>
  <body>
    <article>
      <h1>Забужко розповіла, чому український Голодомор унікальний</h1>
      <address><time datetime="2019-11-25T16:39:00+00:00">25 Nov 2019, 16:39</time> by <a rel="author">Ірина Шевченко, Анатолій Гаєвський</a></address>
      <figure>
        <img src="https://static2.gazeta.ua/img2/cache/preview/939/939834_w_300.jpg?v=0"/>
        <figcaption>Оксана Забужко вважає, що музей Голодомору в Києві буде одним із найкращих у світі. Фото: Facebook/OksanaZabuzhko</figcaption>
      </figure>
      <p><b>Оксана Забужко</b> вважає, що новий Музей Голодомору в Києві буде одним з найкращих у світі.</p>
      <p>"Я пишаюся тим, що на моїх очах починає творитися один із найкращих у світі музеїв. Залучені найкращі фахівці музейного будівництва в Європі. Це щирі, небайдужі і високопрофесійні у своїх сферах люди. Члени Наглядової Ради мали нагоду вперше заслухати архітектора, дизайнера та професійного фандрейзера. Голодомор - це історія одного геноциду та одночасно історія дзвону тривоги, який має калатати над усім людством. Це історія боротьби народу та людства за свої права та життя", - розповіла Оксана Забужко кореспонденту <a href="https://gazeta.ua/">Gazeta.ua</a> під час засідання Наглядової Ради з будівництва другої черги Національного музею "Меморіал жертв Голодомору", яке відбулося 18 листопада у Митрополичих палатах Національного заповідника "Софія Київська".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_volossya-vstavalo-dibki-koli-mati-rozpovidala-yak-projshlo-vshanuvannya-pamyati-zhertv-golodomoru/939631"/>
      </related>
      <p>Письменниця вважає, що український Голодомор є унікальним історичним явищем.</p>
      <p>"Унікальність нашого геноциду в тому, що він був впродовж 3 поколінь замовчуваний. Тільки 4 покоління отримало інформацію про нього тоді, коли вже матеріальних доказів не залишилось. Зостались тільки розповіді. Це музей голосів, музей записаних відео і аудіосвідчень. Концепція музею - це прорив живої пам'яті крізь ляду смерті. Це дуже сильна концепція. Це те, що в епоху симулякрів та тотальної брехні покликано нагадувати не тільки українцям, а й усім, що правда існує та рятує життя", - додає Забужко.</p>
      <figure>
        <iframe src="https://www.youtube.com/embed/7XdEl7FgtiQ" width="590" height="332" data-service="Youtube" scrolling="no"/>
      </figure>
      <blockquote>Президент Володимир Зеленський заявив, що <a href="https://gazeta.ua/articles/life/_zelenskij-pro-golodomor-nikoli-ne-zabudemo-i-ne-probachimo/939557">Україна ніколи не зможе забути і пробачити злочин Голодомору</a>, винуватцем якого був сталінський режим.</blockquote>
    </article>
  </body>
</html>