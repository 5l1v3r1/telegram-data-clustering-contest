<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/social/268565/patru-barbati-cu-fetele-acoperite-au-batut-crunt-un-barbat-de-68-de-ani-si-i-au-furat-un-cartus-cu-tigari-si-704-lei-dar-i-au-ucis-si-cainele-din-curte-ei-au-fost-depistati-dupa-doua-saptamani-de-la"/>
    <meta property="og:site_name" content="NewsBucovina"/>
    <meta property="article:published_time" content="2019-11-25T16:25:58+00:00"/>
    <meta property="og:title" content="Patru bărbați cu fețele acoperite au bătut crunt un bărbat de 68 de ani și i-au furat un cartuș cu țigări și 704 lei, dar i-au ucis și câinele din curte. Ei au fost depistați după două săptămâni de la tâlhărie și arestați preventiv de Judecătoria Gura Humorului"/>
    <meta property="og:description" content="Parchetul de pe lângă Judecătoria Gura Humorului a anunțat, luni, că procurori ai unității de parchet au dispus punerea în mişcare a acţiunii penale faţă de patru inculpaţi pentru tâlhărie calificată. Cei patru sunt acuzați că în 4 noiembrie 2019, în jurul orei 23:30,  având feţele acoperite, au pătruns fără drept în curtea locuinţei un …"/>
  </head>
  <body>
    <article>
      <h1>Patru bărbați cu fețele acoperite au bătut crunt un bărbat de 68 de ani și i-au furat un cartuș cu țigări și 704 lei, dar i-au ucis și câinele din curte. Ei au fost depistați după două săptămâni de la tâlhărie și arestați preventiv de Judecătoria Gura Humorului</h1>
      <address>
        <time datetime="2019-11-25T16:25:58+00:00">25 Nov 2019, 16:25</time>
      </address>
      <p>Parchetul de pe lângă Judecătoria Gura Humorului a anunțat, luni, că procurori ai unității de parchet au dispus punerea în mişcare a acţiunii penale faţă de patru inculpaţi pentru tâlhărie calificată.</p>
      <figure>
        <img src="https://www.newsbucovina.ro/wp-content/uploads/2012/12/11216.jpg"/>
      </figure>
      <p>Cei patru sunt acuzați că în 4 noiembrie 2019, în jurul orei 23:30,  având feţele acoperite, au pătruns fără drept în curtea locuinţei un bărbat în vârstă de 68 de ani, cunoscând că aceasta locuieşte singură,  loc în care, prin exercitarea de acte de violenţă, trântindu-l la pământ şi  lovind-ul cu pumnii şi picioarele în zona corpului, au deposedat persoana vătămată de suma de 704 lei, precum şi de 10 (zece) pachete de ţigări aflate într-un dulap din locuinţă.</p>
      <p>În urma loviturilor primite victima a suferit multiple echimoze, excoriații, fractură extremitatea proximală humerus drept şi fracturi costale drepte multiple cu hemopneumotorax şi emfizem subcutanat,  de natură a pune viaţa acesteia în primejdie, fiind estimate provizoriu un număr de 50-60 de zile îngrijiri medicale, aceasta fiind şi în prezent internată în spital.</p>
      <p>De asemenea, în împrejurările descrise mai sus, unul dintre agresori a ucis cu un par un câine aparţinând persoanei vătămate.</p>
      <p>Față de toţi cei patru inculpati  s-a dispus în 19 noiembrie măsura reținerii pentru 24 ore, acestia fiind prezentaţi instanței de judecată cu propunere de arestare preventivă.</p>
      <p>Judecătorul de drepturi şi libertăţi din cadrul Judecătoriei Gura Humorului  a admis cererea şi a dispus emiterea unui mandat de arestare pe numele tuturor celor patru inculpati pentru o perioadă de 30 de zile, măsură rămasă definitivă prin respingerea contestaţiei formulate de inculpaţi de către magistratii Tribunalului Suceava.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/social/268618/trei-tineri-migranti-doi-din-yemen-si-un-egiptean-depistati-in-vascauti-ei-sunt-cercetati-pentru-trecerea-ilegala-a-frontierei"/>
        <a href="https://www.newsbucovina.ro/social/268597/o-locuinta-din-comuna-fantanele-a-fost-mistuita-de-un-incendiu-proprietarul-a-suferit-arsuri"/>
        <a href="https://www.newsbucovina.ro/social/268592/politia-romana-participa-intr-o-campanie-internationala-de-prevenire-a-violentei-bazate-pe-gen-desfasurata-simultan-in-romania-ungaria-si-bulgaria"/>
      </related>
    </article>
  </body>
</html>