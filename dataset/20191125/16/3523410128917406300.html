<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642025/%D8%AA%D8%A7%D8%AB%DB%8C%D8%B1-%D9%85%D8%AB%D8%A8%D8%AA-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%A8%D8%B1-%D8%B2%D9%86%D8%AF%DA%AF%DB%8C-%D8%B7%D8%A8%D9%82%D8%A7%D8%AA-%D9%85%D8%AD%D8%B1%D9%88%D9%85-%D9%88-%D9%85%D8%B3%D8%AA%D8%B6%D8%B9%D9%81-%D8%A8%D8%A7-%D9%88%D8%A7%D8%B1%DB%8C%D8%B2-%D8%A8%D9%87-%D8%AD%D8%B3%D8%A7%D8%A8-%D8%AE%D8%A7%D9%86%D9%88%D8%A7%D8%B1%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T16:10:00+00:00"/>
    <meta property="og:title" content="تاثیر مثبت افزایش قیمت بنزین بر زندگی طبقات محروم و مستضعف با واریز به حساب خانوارها"/>
    <meta property="og:description" content="عضو فراکسیون امید مجلس با اشاره به افزایش قیمت بنزین گفت:دولت باید تمام درآمد حاصله را به حساب خانوارها واریز کند تا تاثیر مثبت آن در جامعه مشخص شود."/>
  </head>
  <body>
    <article>
      <h1>
        <a href="https://www.bultannews.com/fa/news/642025/%D8%AA%D8%A7%D8%AB%DB%8C%D8%B1-%D9%85%D8%AB%D8%A8%D8%AA-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%A8%D8%B1-%D8%B2%D9%86%D8%AF%DA%AF%DB%8C-%D8%B7%D8%A8%D9%82%D8%A7%D8%AA-%D9%85%D8%AD%D8%B1%D9%88%D9%85-%D9%88-%D9%85%D8%B3%D8%AA%D8%B6%D8%B9%D9%81-%D8%A8%D8%A7-%D9%88%D8%A7%D8%B1%DB%8C%D8%B2-%D8%A8%D9%87-%D8%AD%D8%B3%D8%A7%D8%A8-%D8%AE%D8%A7%D9%86%D9%88%D8%A7%D8%B1%D9%87%D8%A7">تاثیر مثبت افزایش قیمت بنزین بر زندگی طبقات محروم و مستضعف با واریز به حساب خانوارها</a>
      </h1>
      <h2>عضو فراکسیون امید مجلس با اشاره به افزایش قیمت بنزین گفت:دولت باید تمام درآمد حاصله را به حساب خانوارها واریز کند تا تاثیر مثبت آن در جامعه مشخص شود.</h2>
      <address><time datetime="2019-11-25T16:10:00+00:00">25 Nov 2019, 16:10</time> by <a rel="author">بولتن نیوز | bultannews.com</a></address>
      <p><b>گروه اجتماعی:</b> جلال محمود زاده نماینده مهاباد در مجلس در گفتگو باخبرنگار بولتن نیوز با بیان اینکه <b>افزایش قیمت</b> بنزین اگر درست مدیریت شود، تاثیرات خوبی در جامعه و زندگی مردم دارد،گفت:نمایندگان در جلسه دیروز یکشنبه مجلس طرحهایی مصوب کردند تا دولت مکلف شود صدرصد درآمد حاصل از افزایش قیمت بنزین را به حساب خانوارها واریز کند تا تاثیر آن در<b> زندگی مردم و جامعه</b> مشخص شود.</p>
      <p> </p>
      <p> </p>
      <p><b>به گزارش بولتن نیوز،</b> وی با بیان اینکه مجلس در جریان <b>آزاد سازی</b> افزایش یکباره قیمت بنزین نبوده، افزود: در حال حاضر نمایندگان تاکید دارند برای اینکه خانواده های محروم و مستضعف از مزایای این طرح بهره مند شوند و بتوانند گرانیها را تحمل کنند، باید درآمد حاصله به حساب خانوارها واریز شود.</p>
      <p>عضو کمیسیون کشاورزی مجلس اضافه کرد:یکی از دغدغه های مردم که منجر به اعتراضات هم شد،نگرانی از تاثیر قیمت بنزین بر زندگی آنها و دیگر اقلام کالاها بوده که با نظارت مجلس و تصویب قوانین این نگرانیها کاهش خواهد یافث.<br/>محمودزاده افزود:باید نگرانی مردم را کاهش داد و به آنها اطمینان داد که افزایش قیمت بنزین به درستی مدیریت می شود. <br/>وی گفت:کاهش دغدغه مردم موجب امنیت و آرامش خواهد بود و ما مطمئن هستیم با مدیریت درست می توان آرامش و امنیت را به جامعه برگرداند.</p>
    </article>
  </body>
</html>