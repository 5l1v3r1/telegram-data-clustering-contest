<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/trener_nokautovanogo_ortisa_zrobiv_guchnu_zayavu_shhodo_usika_n1239199"/>
    <meta property="og:site_name" content="24 Канал"/>
    <meta property="article:published_time" content="2019-11-25T16:48:00+00:00"/>
    <meta property="og:title" content="Тренер нокаутованого Ортіса зробив гучну заяву щодо Усика"/>
    <meta property="og:description" content="Тренер кубинця Луїса Ортіса Герман Кайседо переконаний, що його підопічний не битиметься з Олександром Усиком. Причиною він назвав те, що в команді українця побоюються, що Ортіс нокаутує Усика."/>
  </head>
  <body>
    <article>
      <h1>Тренер нокаутованого Ортіса зробив гучну заяву щодо Усика</h1>
      <address><time datetime="2019-11-25T16:48:00+00:00">25 Nov 2019, 16:48</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Тренер кубинця Луїса Ортіса Герман Кайседо переконаний, що його підопічний не битиметься з Олександром Усиком. Причиною він назвав те, що в команді українця побоюються, що Ортіс нокаутує Усика.</b>
      </p>
      <p>Тренер Ортіса вважає, що Усик повинен спершу проявити себе в суперважкому дивізіоні. Кайседо не вразив дебют українця у хевівейті.</p>
      <blockquote>Читайте також: <a href="https://24tv.ua/sport/usik_z_kim_nastupniy_biy_prognoz_stavki_statistika_oleksandra_usika_n1221285">Букмекери оцінили шанси Усика проти Уайлдера, Джошуа, Ф'юрі та Руїса</a></blockquote>
      <aside>Ортіс не битиметься з Усиком, тому що Хірн (Едді Хірн – промоутер Усика, – Спорт24) не збирається дивитися, як українця нокаутують. Усик не дуже добре виглядав в бою з Візерспуном, і, схоже, він дуже слабкий і малий для суперважкоатлета,<br/><a href="https://www.youtube.com/watch?v=miRRm0VjKVI&amp;feature=youtu.be">FightHype.com</a>.<cite>– сказав тренер Ортіса ютуб-каналу</cite></aside>
      <p>Свій останній бій Ортіс провів 23 листопада у США. Кубинець був <a href="https://24tv.ua/sport/uaylder_ortis_rezultat_boyu_wbc_hto_peremig_23_11_2019_n1237423">нокаутований Деонтеєм Уайлдером</a> у поєдинку за титул чемпіона світу за версією WBC.</p>
      <p>Для Ортіса це була друга поразка в 33 поєдинках. Першої поразки Луїсу завдав також Уайлдер.</p>
      <p>Водночас Усик дебютував у суперважкій вазі 14 жовтня. У Чикаго Олександр здолав Чазза Візерспуна, який відмовився продовжувати бій після сьомого раунду.</p>
      <p>Ймовірно, наступним суперником Усика стане британець <a href="https://24tv.ua/sport/usik_proti_chisori_peremovini_vzhe_startuvali_n1236671">Дерек Чісора</a>. Перемовини щодо бою начебто стартували.</p>
    </article>
  </body>
</html>