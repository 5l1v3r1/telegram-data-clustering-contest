<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/25/654104/"/>
    <meta property="og:site_name" content="Економічна правда"/>
    <meta property="article:published_time" content="2019-11-25T16:33:00+00:00"/>
    <meta property="og:title" content="&quot;Запоріжсталь&quot; змінило гендиректора"/>
    <meta property="og:description" content="Металургійний комбінат “Запоріжсталь”, що входить в групу “Метінвест” Рината Ахметова, змінив гендиректора — тепер керувати підприємством буде Олександр Мироненко."/>
  </head>
  <body>
    <article>
      <h1>"Запоріжсталь" змінило гендиректора</h1>
      <address>
        <time datetime="2019-11-25T16:33:00+00:00">25 Nov 2019, 16:33</time>
      </address>
      <p>Металургійний комбінат "Запоріжсталь", що входить в групу "Метінвест" Рината Ахметова, змінив гендиректора — тепер керувати підприємством буде Олександр Мироненко.</p>
      <p>Про це повідомляє <a href="https://interfax.com.ua/">"Інтерфакс-Україна".</a></p>
      <p>Зазначається, що Мироненка призначили на зборі акціонерів 25 листопада.</p>
      <p>"Поставлені переді мною акціонерами головні завдання - стабільна робота і подальший розвиток "Запоріжсталі".</p>
      <p>Сьогодні, коли металургійна галузь входить в найжорсткішу за останні 10 років глобальну кризу, важливо правильно реалізувати план антикризових дій в комплексі з операційними поліпшеннями. Це дозволить зберегти максимальну кількість робочих місць і безперебійне виробництво", - зазначив Мироненко.</p>
      <p>Олександр Мироненко, який очолив підприємство, працює в "Метінвесті" з 2007 року.</p>
      <p>Був експертом з планування виробництва і продажів болгарського "Промет Стіл" та членом наглядової ради Єнакієвського коксохіму. З 2017 року був головою наглядової ради "Промет Стіл".<br/><br/>Економічна правда</p>
    </article>
  </body>
</html>