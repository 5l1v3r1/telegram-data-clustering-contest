<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/pidozryuvanomu_u_vbyvstvi_gandzyuk_mangeru_zmenshyly_zastavu_331630.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T16:45:00+00:00"/>
    <meta property="og:title" content="Підозрюваному у вбивстві Гандзюк Мангеру зменшили заставу"/>
    <meta property="og:description" content="Шевченківський районний суд Києва зменшив розмір застави голові Херсонського облради Владиславу Мангеру, якого підозрюють в замовленні нападу на громадську активістку Катерину Гандзюк."/>
  </head>
  <body>
    <article>
      <h1>Підозрюваному у вбивстві Гандзюк Мангеру зменшили заставу</h1>
      <h2>Шевченківський районний суд Києва зменшив розмір застави голові Херсонського облради Владиславу Мангеру, якого підозрюють в замовленні нападу на громадську активістку Катерину Гандзюк.</h2>
      <address>
        <time datetime="2019-11-25T16:45:00+00:00">25 Nov 2019, 16:45</time>
      </address>
      <p>Про це журналісту <a href="https://www.unn.com.ua/">УНН</a> повідомив адвокат Мангера Дмитро Ільченко.</p>
      <p>"Новий розмір застави складає 1 млн 152 тис 600 грн", - сказав Ільченко.</p>
      <p>За його словами, захист просив суд зменшити заставу до 148-ми тисяч гривень, адже змінилася тяжкість злочину в якому підозрюється Мангер.</p>
      <related>
        <a href="https://galinfo.com.ua/news/pomerla_radnytsya_miskgolovy_hersona_kateryna_gandzyuk_299717.html"/>
      </related>
      <p>"Раніше це був особливо тяжкий злочин, а тепер тяжкий", - розповів Ільченко.</p>
      <p>Нагадаємо, голові Херсонської облради Владиславу Мангеру, підозрюваного в організації вбивства активістки і радниці мера Херсона Катерини Гандзюк, обрано запобіжний захід у вигляді тримання під вартою із правом внесення застави у сумі 2 мільйони 497 тисяч 300 гривень.</p>
      <p>Також у лютому 2019 року за Мангера внесли заставу.</p>
      <related>
        <a href="https://galinfo.com.ua/news/sud_zaareshtuvav_mangera_iz_pravom_zastavy_308307.html"/>
      </related>
      <p>Як повідомлялося, напад на Гандзюк стався 31 липня 2018 року: жінку облили сірчаною кислотою у Херсоні. Гандзюк зазнала хімічних опіків понад 30% тіла. 4 листопада стало відомо про смерть Гандзюк після 3-х місяців лікування.</p>
      <related>
        <a href="https://galinfo.com.ua/news/zelenskyy_poobitsyav_znayty_i_pokaraty_usih_zamovnykiv_vbyvstva_kateryny_gandzyuk_329988.html"/>
      </related>
    </article>
  </body>
</html>