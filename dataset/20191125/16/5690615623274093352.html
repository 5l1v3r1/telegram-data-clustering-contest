<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837725-novosad-khoche-stvoriti-tsentr-olimpiadnogo-rukhu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T16:38:00+00:00"/>
    <meta property="og:title" content="Новосад хоче створити центр олімпіадного руху"/>
    <meta property="og:description" content="КИЇВ. 25 листопада. УНН. Міністр освіти і науки Ганна Новосад заявила, що у міністерстві є ініціатива зі створення центру олімпіадного руху, який посилював …"/>
  </head>
  <body>
    <article>
      <h1>Новосад хоче створити центр олімпіадного руху</h1>
      <address><time datetime="2019-11-25T16:38:00+00:00">25 Nov 2019, 16:38</time> by <a rel="author">Наталія Рябцева</a></address>
      <p><b>КИЇВ. 25 листопада. УНН.</b> Міністр освіти і науки Ганна Новосад заявила, що у міністерстві є ініціатива зі створення центру олімпіадного руху, який посилював би цей рух у шкільних масах, а також заохочував би молодих вчених не тільки грошима. Про це вона розповіла журналістам під час брифінгу, передає <b>УНН</b>.</p>
      <p>"Спільно з Малою академією наук (МАН - ред.), в рамках міністерства, ми хочемо переглянути, як ми працюємо з олімпіадами. Є величезне бажання створити центр олімпіадного руху, який би займався й олімпіадами, й турнірами, а також посилював би цей напрям. І працювати над тим, щоб підвищувати стипендії переможцям", - повідомила Новосад.</p>
      <p>Також міністр переконана, що дітей важливо нагороджувати не тільки грошима, але і освітніми можливостями.</p>
      <p>"Одна справа дати 2000 грн на місяць, а інша – дати можливість поїхати в CERN (Європейська організація з ядерних досліджень - ред.) чи NASA (Національне управління з аеронавтики і дослідження космічного простору США - ред.), або в інший центр для ознайомлення чи запровадження власних досліджень. Саме над цим ми збираємось попрацювати з МАН", - розповіла міністр.</p>
      <p>Як раніше повідомлялося в <b>УНН</b>, Новосад <a href="https://www.unn.com.ua/uk/news/1837683-novosad-poyasnila-svoyu-zayavu-pro-te-scho-v-ukrayini-zabagato-vchiteliv">пояснила свою заяву </a>про те, що в Україні забагато вчителів.</p>
    </article>
  </body>
</html>