<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936624-erik-och-carina-berg-pa-romantisk-resa-min-fru-visar-stolt-upp"/>
    <meta property="og:site_name" content="Nyheter24"/>
    <meta property="article:published_time" content="2019-11-25T16:33:00+00:00"/>
    <meta property="og:title" content="Erik och Carina Berg på romantisk resa: &quot;Min fru visar stolt upp...&quot;"/>
    <meta property="og:description" content="Erik och Carina Berg har haft en riktigt mysig helg – på Instagram visar nu paret bilder från sin drömmiga weekend på Västkusten."/>
  </head>
  <body>
    <article>
      <h1>Erik och Carina Berg på romantisk resa: "Min fru visar stolt upp..."</h1>
      <address><time datetime="2019-11-25T16:33:00+00:00">25 Nov 2019, 16:33</time> by <a rel="author" href="https://nyheter24.se/profil/quetzala.blanco" target="_blank">Quetzala Blanco</a></address>
      <p>
        <b>Erik och Carina Berg har haft en riktigt mysig helg – på Instagram visar nu paret bilder från sin drömmiga weekend på Västkusten.</b>
      </p>
      <p>Den svenska fotbollsstjärnan <b>Erik Berg</b>, 30, och hans hustru tv-profilen <b>Carina Berg</b>, 42, har fullt upp. Deras tv-program "Bergs drömkåk" gör succé på Kanal 5 och Carina är dessutom aktuell med podcasten "Gynning &amp; Berg – Hittar sig själva".</p>
      <p>Få kan ha missat att Carina även är höggravid med sitt och Eriks första gemensamma barn. När det är dags för den lille att titta fram har paret ännu inte avslöjat.</p>
      <p>I helgen har Carina och Erik i alla fall hunnit med att ro om varandra. På Instagram har paret visat bilder från sin mysiga weekend. I lördags besökte de den anrika restaurangen Kometen i Göteborg.</p>
      <p>"Min fru visar stolt upp stället där hon gjort vuxenprao. Massor av beröm fick hon, det minns hon tydligt!", skriver Erik till en bild på Carina. Han taggar även <b>Leif Mannerström</b> som tidigare ägde krogen.</p>
      <figure>
        <img src="https://cdn01.nyheter24.se/a570e94903d802dc05/2019/11/25/1594478/carina_berg.png"/>
        <figcaption>Erik och Carina Berg avnjöt en trevlig middag på restaurangen Kometen i Göteborg. Bildkälla:<cite><a href="https://www.instagram.com/p/B5NLeOJluQL/">Instagram/erik_berg</a></cite></figcaption>
      </figure>
      <p>Förutom ett trevligt restaurangbesök så har paret även tagit en tur till Falkenberg, som även är Eriks hemstad. Där har de kopplat av på det berömda Falkenbergs strandbad med poolbad och goda drycker.</p>
      <p>Ett klipp som Erik lagt ut visar hur paret insuper den friska västkust-luften med en för landskapet karakteristik fyr i bakgrunden.</p>
      <p>
        <b>Se mer i klippet ovan.</b>
      </p>
      <p>
        <a href="https://nyheter24.se/carina-berg">Carina Berg</a>
      </p>
      <figure>
        <a href="https://nyheter24.se/profil/quetzala.blanco">
          <img src="https://cdn01.nyheter24.se/6bb99869024b004b00/profile/avatars/6_1557928660.jpg"/>
        </a>
      </figure>
      <p><a href="https://nyheter24.se/profil/quetzala.blanco">Quetzala Blanco </a><br/>quetzala.blanco@nyheter24.se</p>
    </article>
  </body>
</html>