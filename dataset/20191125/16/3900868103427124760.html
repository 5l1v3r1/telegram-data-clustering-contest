<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1563197/boyli-syntagmatiki-anathewrisi-kontra-mitsotaki-tsipra-gia-to-arthro-86-peri-eythynis-ypoyrgwn-vid-"/>
    <meta property="og:site_name" content="NOOZ."/>
    <meta property="article:published_time" content="2019-11-25T16:22:00+00:00"/>
    <meta property="og:title" content="Βουλή - Συνταγματική Αναθεώρηση: Κόντρα Μητσοτάκη - Τσίπρα για το άρθρο 86 περί ευθύνης υπουργών [vid]"/>
    <meta property="og:description" content="Τα ξίφη τους διασταύρωσαν ο πρωθυπουργός Κυριάκος Μητσοτάκης και ο πρόεδρος του ΣΥΡΙΖΑ, Αλέξης Τσίπρας, κατά τη συζήτηση για την αναθεώρηση του Συντάγματος στη Βουλή. Η αντιπαράθεση επικεντρώθηκε στο άρθρο 86 για τον νόμο περί ευθύνης υπουργών."/>
  </head>
  <body>
    <article>
      <h1>Βουλή - Συνταγματική Αναθεώρηση: Κόντρα Μητσοτάκη - Τσίπρα για το άρθρο 86 περί ευθύνης υπουργών [vid]</h1>
      <address>
        <time datetime="2019-11-25T16:22:00+00:00">25 Nov 2019, 16:22</time>
      </address>
      <p>
        <b>Τα ξίφη τους διασταύρωσαν ο πρωθυπουργός Κυριάκος Μητσοτάκης και ο πρόεδρος του ΣΥΡΙΖΑ, Αλέξης Τσίπρας, κατά τη συζήτηση για την αναθεώρηση του Συντάγματος στη Βουλή. Η αντιπαράθεση επικεντρώθηκε στο άρθρο 86 για τον νόμο περί ευθύνης υπουργών.</b>
      </p>
      <p>Η Συνταγματική Αναθεώρηση που επιτυγχάνεται επί Νέας Δημοκρατίας «εκπέμπει να μήνυμα εκσυγχρονισμού» τόνισε στην ομιλία του ο κ. Μητσοτάκης.</p>
      <p>Εγκαλώντας τον ΣΥΡΙΖΑ, ο πρωθυπουργός επισήμανε ότι «αυτή η αναθεώρηση που οι ίδιοι περιορίσατε με δική σας πλειοψηφία, λέτε τώρα πως είναι μια τζούφια αναθεώρηση».</p>
      <p>Επισήμανε ότι «παρά την περιορισμένη αυτή κληρονομιά, η παρούσα Βουλή πέτυχε την συμφωνία σε κρίσιμα κεφάλαια του συνταγματικού μας χάρτη».</p>
      <p>Αναφερόμενος στο άρθρο 86 τόνισε ότι με την κατάργηση της ειδικής αποσβεστικής προθεσμίας, το νέο Σύνταγμα πετυχαίνει «ο πολιτικός να έχει την ίδια αντιμετώπιση με τον κάθε πολίτη» και ζήτησε «να χειροκροτήσουμε ότι το άρθρο 86 αλλάζει με διακομματική στήριξη».</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fkyriakosmitsotakis%2Fvideos%2F427629074821619%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <hr/>
      <p>
        <a href="https://www.nooz.gr/greece/1563184/kyriakos-mitsotakis-gia-tin-syntagmatiki-anathewrisi-ekpempei-minyma-eksygchronismoy">
          <b>Κυριάκος Μητσοτάκης για την Συνταγματική Αναθεώρηση: Εκπέμπει μήνυμα εκσυγχρονισμού</b>
        </a>
      </p>
      <hr/>
      <h3>Τσίπρας: Αναθεώρηση – παρωδία</h3>
      <p>Η Νέα Δημοκρατία έχει ευθύνη γιατί προωθεί «μια αναθεώρηση παρωδία» επισήμανε από το βήμα της Βουλής ο πρόεδρος του ΣΥΡΙΖΑ Αλέξης Τσίπρας, εστιάζοντας την κριτική του στο άρθρο 86 για την ποινική ευθύνη των υπουργών. Επισήμανε ότι η επιλογή της Ν.Δ «διευρύνει τις σκιές και την κρίση ανάμεσα στους πολίτες και το πολιτικό σύστημα».</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Ftsiprasalexis%2Fvideos%2F992954511083852%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Ειδικά για το άρθρο 86 ο Αλέξης Τσίπρας παρατήρησε πως  «έπρεπε να έρθει η αριστερά για να ξεκινήσει η διαδικασία» της αναθεώρησης του. Σημείωσε πως το άρθρο αυτό αποτελεί  «πολύ βαριά σκιά στο πολιτικό σύστημα» γιατί «αν ένας πολίτης διαπράξει ένα αδίκημα αυτό θα παραγραφεί σε 15-20 χρόνια ενώ για έναν υπουργό παραγράφεται ένα-δυο χρόνια μετά τις εκλογές».</p>
      <p>Τόνισε πως η πρόταση του ΣΥΡΙΖΑ είναι «τα αδικήματα των υπουργών να παραγράφονται όπως των υπόλοιπων Ελλήνων».</p>
      <p>Στο σημείο αυτό κατηγόρησε την Νέα Δημοκρατία είπε πως  «έχετε ακόμη το θράσος να έρχεστε και να μας λέτε: Οκ από εδώ και στο εξής. Αλλά εάν ένας υπουργός πήρε μίζες το 2015 δεν θα διωχθεί. Ότι όσες πράξεις δωροδοκίας έγιναν πριν το 2015 πρέπει να μπουν στο αρχείο».</p>
      <p>«Η  πρόταση μας είναι πεντακάθαρη γιατί και εμείς είμαστε πεντακάθαροι. Τη διακυβέρνησή μας δεν την σκιάζει καμία υποψία σκανδάλου» ενώ «η δική σας διακυβέρνηση ήταν σκιώδης και θλιβερή γι αυτό και οδηγηθήκαμε στην χρεοκοπία». Επισήμανε μάλιστα αναφερόμενος σε Ν.Δ και ΚΙΝΑΛ ότι «φοβάστε για προβεβλημένα στελέχη σας ή έχετε αμφιβολίες».</p>
      <hr/>
      <p>
        <a href="https://www.nooz.gr/greece/1563177/alexis-tsipras-stin-boyli-oi-theseis-mas-einai-pentakathares-giati-emeis-eimaste-pentakatharoi-vid-">
          <b>Αλέξης Τσίπρας στην Βουλή: Οι θέσεις μας ειναι πεντακάθαρες γιατί εμείς είμαστε πεντακάθαροι </b>
        </a>
      </p>
      <hr/>
      <p>
        <b>Διαβάστε σχετικά:</b>
      </p>
      <p>
        <a href="https://www.nooz.gr/greece/1563196/syntagmatiki-anathewrisi-telika-poios-itan-adiabastos">
          <b>Συνταγματική αναθεώρηση: Τελικά ποιος ήταν αδιάβαστος;</b>
        </a>
      </p>
      <related>
        <a href="https://www.nooz.gr/greece/1563177/alexis-tsipras-stin-boyli-oi-theseis-mas-einai-pentakathares-giati-emeis-eimaste-pentakatharoi-vid-"/>
        <a href="https://www.nooz.gr/greece/1563184/kyriakos-mitsotakis-gia-tin-syntagmatiki-anathewrisi-ekpempei-minyma-eksygchronismoy"/>
        <a href="https://www.nooz.gr/greece/1563196/syntagmatiki-anathewrisi-telika-poios-itan-adiabastos"/>
      </related>
    </article>
  </body>
</html>