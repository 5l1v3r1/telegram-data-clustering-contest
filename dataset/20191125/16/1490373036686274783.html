<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/zpravy-domov/policie-cr-detsky-domov-kralovehradecko-patrani-pohresovani-deti-mladistvi_1911251641_gak"/>
    <meta property="og:site_name" content="iROZHLAS"/>
    <meta property="article:published_time" content="2019-11-25T16:41:00+00:00"/>
    <meta property="og:title" content="Policie pátrá po dvou sourozencích z Královéhradecka. Po vycházce se nevrátili do dětského domova"/>
    <meta property="og:description" content="Dívka měří zhruba 140 centimetrů a je hubená, má hnědé oči a hnědé rovné vlasy. Její bratr je 150 až 160 centimetrů vysoké hubené postavy, má hnědé rovné vlasy a hnědé oči."/>
  </head>
  <body>
    <article>
      <h1>Policie pátrá po dvou sourozencích z Královéhradecka. Po vycházce se nevrátili do dětského domova</h1>
      <address><time datetime="2019-11-25T16:41:00+00:00">25 Nov 2019, 16:41</time> by <a rel="author">ČTK</a></address>
      <p>
        <b>Policie pátrá po dvanáctileté Markétě Janků a čtrnáctiletém Patriku Paloučkovi z dětského domova v Nechanicích na Královéhradecku. Sourozenci se nevrátili z vycházky, kterou měli minulou středu. Vzhledem k tomu, že policistům se je od té doby nepodařilo najít, obrací se s žádostí o pomoc na veřejnost. Na policejním webu to uvedla mluvčí Iva Kormošová.</b>
      </p>
      <p>Dívka měří zhruba 140 centimetrů a je hubená, má hnědé oči a hnědé rovné vlasy. Naposledy měla oblečeny modré rifle a modrozelenou bundu. Její bratr je 150 až 160 centimetrů vysoké hubené postavy, má hnědé rovné vlasy a hnědé oči. Na sobě měl modré rifle, červenožlutou bundu a černého kulicha. Specifickým znakem u obou dětí je jejich špatná nebo nesrozumitelná výslovnost.</p>
      <p>Informace o sourozencích mohou lidé sdělit policii na linku 158 nebo kterékoli jejich služebně.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d68628.27514596979!2d15.614891905178363!3d50.265536751910695!2m3!1f0!2f0!3f0!3m2!1i1024!2i768!4f13.1!3m3!1m2!1s0x470c2863a3ca7b2b%3A0x400af0f66158120!2s503%2015%20Nechanice!5e0!3m2!1scs!2scz!4v1574700340107!5m2!1scs!2scz" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
      <related>
        <h4>Související články</h4>
        <a href="https://www.irozhlas.cz/zpravy-domov/vyskov-policie-patrani-pohresovani-tiskova-zprava-dite-v-ohrozeni_1910251229_gak"/>
        <a href="https://www.irozhlas.cz/zpravy-domov/senior-jizerske-hory-zachranari_1910211018_pj"/>
        <a href="https://www.irozhlas.cz/zpravy-domov/policie-ceske-republiky-pohresovana-osoba-patrani_1907311833_nkr"/>
      </related>
    </article>
  </body>
</html>