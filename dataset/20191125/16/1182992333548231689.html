<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%bf%d0%be-%d0%b7%d0%b0%d0%bc%d0%be%d0%b6%d0%bd%d0%b8%d1%82%d0%b5-%d0%b2%d0%b7%d0%b8%d0%bc%d0%b0%d1%82-%d0%bf%d0%be%d0%b2%d0%b5%d1%87%d0%b5-%d0%b1%d0%be%d0%bb%d0%bd%d0%b8%d1%87%d0%bd%d0%b8/"/>
    <meta property="og:site_name" content="Труд"/>
    <meta property="article:published_time" content="2019-11-25T16:30:03+00:00"/>
    <meta property="og:title" content="По-заможните взимат повече болнични"/>
    <meta property="og:description" content="Увеличават се обезщетенията за период от 15 до 30 дни Българите с по-високи доходи взимат повече болнични. В последните години е налице и увеличение именно на дела на получателите на болнични от най-високодоходните групи, посочва анализ на КНСБ. Докато през..."/>
  </head>
  <body>
    <article>
      <h1>По-заможните взимат повече болнични</h1>
      <address><time datetime="2019-11-25T16:30:03+00:00">25 Nov 2019, 16:30</time> by <a rel="author">Труд</a></address>
      <p>
        <b>Увеличават се обезщетенията за период от 15 до 30 дни</b>
      </p>
      <p>Българите с по-високи доходи взимат повече болнични. В последните години е налице и увеличение именно на дела на получателите на болнични от най-високодоходните групи, посочва анализ на КНСБ.</p>
      <p>Докато през 2014 г. 29,5% е бил делът на хората, взели обезщетения, които се осигуряват на доход от 1,5 до 2 пъти над средния, то през 2018 г. делът им е нараснал до 34,2% от общия брой.</p>
      <p>При тези получили парично обезщетение по болест, изчислено на база доход над 2-кратния размер на средния, расте от 25,2% през 2014 г. до 27% през 2018 г.</p>
      <p>Според анализа делът на болничните листове с продължителност до 7 дни е нисък на фона на общия брой, както и за разходите за обезщетения по болест като цяло.</p>
      <p>Увеличаването на броя на болнични с дълъг срок, а не на късите болнични листове, натоварва работодателите и техните разходи, показват още данните на синдиката.</p>
      <p>Междувременно от АИКБ обявиха, че подкрепят решението на Асоциация на организациите на българските работодатели да прекратят участието си в Тристранката до внасянето на адекватни предложения за ограничаване на злоупотребите с болничните.</p>
      <p>АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com</p>
    </article>
  </body>
</html>