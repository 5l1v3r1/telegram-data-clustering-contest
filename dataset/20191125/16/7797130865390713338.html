<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546880/Jaka-kisa-zahvatila-Francusku-Italiju-i-Grcku.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T16:51:00+00:00"/>
    <meta property="og:title" content="Jaka kiša zahvatila Francusku, Italiju i Grčku, sedmoro poginulih"/>
    <meta property="og:description" content="Najmanje sedam osoba je poginulo kada je jaka kiša zahvatila francusku i italijansku obalu Sredozemnog mora, kao i..."/>
  </head>
  <body>
    <article>
      <h1>Jaka kiša zahvatila Francusku, Italiju i Grčku, sedmoro poginulih</h1>
      <address>
        <time datetime="2019-11-25T16:51:00+00:00">25 Nov 2019, 16:51</time>
      </address>
      <p>Najmanje sedam osoba je poginulo kada je jaka kiša zahvatila francusku i italijansku obalu Sredozemnog mora, kao i delove zapadne Grčke.</p>
      <p>Administracija francuskog regiona Var saopštila je da su četiri osobe poginule.</p>
      <p>Na severu Italije žena je pronađena mrtva nakon što je nabujala reka Bomida odnela njen automobil.</p>
      <p>Spasilačke ekipe tragaju za eventualnim žrtvama klizišta koje je dovelo do urušavanja dela nadvožnjaka nedaleko od grada Savone na severu Italije.</p>
      <p>Nivo reke Tićino kod grada Pavije u regionu Lombardija i dalje je u porastu zbog čega su poplavljene ulice i evakuisano je nekoliko stanovnika.</p>
      <p>U Grčkoj su pronađena tela dvojice turista nedaleko od luke Antirio udaljene oko 250 kilometara zapadno od Atine. Njihova jedrilica bila je zahvaćena jakim nevremenom. </p>
    </article>
  </body>
</html>