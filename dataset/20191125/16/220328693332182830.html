<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/zamrznaloto-kralstvo-2-animatsiya-nomer-1-407604.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T16:00:16+00:00"/>
    <meta property="og:title" content="„Замръзналото кралство 2“ – анимация номер 1"/>
    <meta property="og:description" content="Филмът стана най-гледаният в жанра с най-касов дебют на всички времена"/>
  </head>
  <body>
    <article>
      <h1>„Замръзналото кралство 2“ – анимация номер 1</h1>
      <address><time datetime="2019-11-25T16:00:16+00:00">25 Nov 2019, 16:00</time> by <a rel="author">Агенция Стандарт</a></address>
      <p>„Замръзналото кралство 2“ дебютира на големия екран с три впечатляващи първи места - за най-гледан и най-касов премиерен уикенд на анимация за всички времена, за най-касов премиерен уикенд за жанров филм на Дисни на всички времена, както и за най-касов премиерен уикенд на анимация за 2019-а.</p>
      <p>Повече от 66 000 зрители се насладиха на вълшебната история, в която и малки, и големи могат да намерят нещо за себе си, а боксофисът събра приходи от над 695 000 лева. В останалата част от света „Замръзналото кралство 2“ също генерира огромен интерес. Той дебютира на върха в 37 държави и спечели 223 милиона долара. Това е най-силният старт за анимация по света, а общите приходи от 350 милиона също бележат нов рекорд.</p>
      <p>В САЩ анимационното продължение стартира със 127 милиона долара. Това е рекорден резултат за премиера на анимационен филм през ноември и третото най-добро постижение на всички времена в Америка, след „Феноменалните 2“ и „Търсенето на Дори“. Освен това е и най-силният старт за анимация на Дисни извън филмите на Пиксар. Продължението на приключенията на Елза и Анна е и първата анимация с приходи над 100 милиона извън най-силния летен сезон.</p>
    </article>
  </body>
</html>