<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/25/muszlim_segitett_a_zsidonak_a_naci_ellen_-_es_nem_ez_nem_egy_vicc_kezdete/"/>
    <meta property="og:site_name" content="Index.hu"/>
    <meta property="article:published_time" content="2019-11-25T16:24:33+00:00"/>
    <meta property="og:title" content="Muszlim segített a zsidónak a náci ellen - és nem, ez nem egy vicc kezdete"/>
    <meta property="og:description" content="Mindeközben - Hanem valós történet, amiről a Sky News írt. Eszerint a londoni metróban pénteken egy férfi egy gyerekeikkel utazó zsidó..."/>
  </head>
  <body>
    <article>
      <h1>Muszlim segített a zsidónak a náci ellen - és nem, ez nem egy vicc kezdete</h1>
      <address><time datetime="2019-11-25T16:24:33+00:00">25 Nov 2019, 16:24</time> by <a rel="author" href="https://index.hu/szerzo/thuringer_barbara" target="_blank">Thüringer Barbara</a></address>
      <p>Hanem valós történet, amiről a Sky News <a href="https://news.sky.com/story/antisemitic-tube-rant-man-thanks-muslim-woman-who-confronted-abuser-11869810">írt</a>. Eszerint a londoni metróban pénteken egy férfi egy gyerekeikkel utazó zsidó családtól hangos üvöltés kíséretében megkérdezte, hogy zsidók-e, majd szidalmazni kezdte őket, mondván, a zsidók a Sátán zsinagógájából származnak.</p>
      <figure>
        <img src="https://kep.cdn.indexvas.hu/1/0/3050/30504/305045/30504527_f2d9cc657684f5739c2a65bc49e8b9fd_wm.jpg"/>
        <figcaption>
          <cite>Fotó: Chris Atkins</cite>
        </figcaption>
      </figure>
      <p>A család segítségére először egy férfi, majd egy muszlim nő sietett. Az apa később azt mondta, nagyon megijedtek, attól féltek, erőszakba fog torkolni az antiszemita támadás. Mint mondta, nagyon hálás Asma Shuweikhnek, akivel szeretne találkozni, hogy megköszönje neki a bátorságát. A nő a lapoknak úgy nyilatkozott, hogy </p>
      <blockquote>két gyermek édesanyjaként el tudom képzelni, milyen lehet ez a helyzet, és szeretném, ha nekem is segítenének, ha ilyen szituációba kerülnék.</blockquote>
      <p>A metróban történteket egyébként egy utas felvette videóra, így a támadót el tudták fogni a rendőrök.</p>
    </article>
  </body>
</html>