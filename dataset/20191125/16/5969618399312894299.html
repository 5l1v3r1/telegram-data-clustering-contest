<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/OmadesBasket/larisa/larisa-sto-pleyro-toy-aggeloy-o-prwhn-erythroleykos-vaggelhs-koytsoykeras.5646145.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T16:02:00+00:00"/>
    <meta property="og:title" content="Λάρισα: Στο πλευρό του Αγγέλου ο πρώην ερυθρόλευκος Βαγγέλης Κουτσουκέρας"/>
    <meta property="og:description" content="Η ΚΑΕ Λάρισα ανακοίνωσε την πρόσληψη του Βαγγέλη Κουτσουκέρα ο οποίος εντάσσεται στο προπονητικό επιτελείο της ομάδας, δίπλα στον Βαγγέλη Αγγέλου."/>
  </head>
  <body>
    <article>
      <h1>Λάρισα: Στο πλευρό του Αγγέλου ο πρώην ερυθρόλευκος Βαγγέλης Κουτσουκέρας</h1>
      <h2>Η ΚΑΕ Λάρισα ανακοίνωσε την πρόσληψη του Βαγγέλη Κουτσουκέρα ο οποίος εντάσσεται στο προπονητικό επιτελείο της ομάδας, δίπλα στον Βαγγέλη Αγγέλου.</h2>
      <address><time datetime="2019-11-25T16:02:00+00:00">25 Nov 2019, 16:02</time> by <a rel="author">Χρήστος Μπαρούνης</a></address>
      <p>Η <a href="https://www.sport24.gr/Basket/OmadesBasket/larisa/">Λάρισα</a> αποφάσισε να προχωρήσει σε ριζικές αλλαγές στο κομμάτι της τεχνικής ηγεσίας και του πάγκου της γενικότερα. Έτσι,<a href="https://www.sport24.gr/Basket/OmadesBasket/larisa/edwsan-ta-xeria-larisa-kai-aggeloy.5634998.html"> μετά την πρόσληψη του Βαγγέλη Αγγέλου</a> που διαδέχτηκε τον Βασίλη Φραγκιά στις αρχές Νοεμβρίου, οι διοικούντες ενέταξαν στο προπονητικό τιμ ένα ακόμη πρόσωπο.</p>
      <p>Ο λόγος για τον Βαγγέλη Κουτσουκέρα, ο οποίος υπήρξε στο παρελθόν και μάλιστα στη σεζόν που ο Ολυμπιακός κατέκτησε τη EuroLeague (2012-13) και ενσωματώθηκε στο επιτελείο, ως συνεργάτης του Βαγγέλη Αγγέλου μαζί με τον Γιάννη Τζήμα.</p>
      <p>
        <b>Αναλυτικά η ανακοίνωση της ομάδας:</b>
      </p>
      <p>
        <i>"Η ΚΑΕ ΛΑΡΙΣΑ ανακοινώνει την ένταξη του Βαγγέλη Κουτσουκέρα στο προπονητικό επιτελείο της ομάδας σε ρόλο ειδικού συνεργάτη.</i>
      </p>
      <p>
        <i>Ο Βαγγέλης Κουτσουκέρας, πρωταθλητής Ευρώπης όντας στο προπονητικό τιμ του Ολυμπιακού, με την τεράστια εμπειρία του εμπλουτίζει το τεχνικό μας επιτελείο στην προσπάθεια για την πλέον άρτια οργάνωση του συλλόγου, αλλά και την υψηλότερη δυνατή προετοιμασία του αγωνιστικού τμήματος για τις δύσκολες και σημαντικές της υποχρεώσεις. Ο Λαρισαίος τεχνικός έχει ήδη αναλάβει το πόστο του, σε συνεργασία με τον προπονητή μας Βαγγέλη Αγγέλου και τον Γιάννη Τζήμα".</i>
      </p>
      <p>
        <b>Photo Credits: Larisa BC/Facebook</b>
      </p>
    </article>
  </body>
</html>