<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/bombplus/gossip/story/1032418/kykloforise-to-proto-vivlio-toy-vasili-karra-plithos-eponymon-stin-paroysiasi"/>
    <meta property="og:site_name" content="Newsbomb"/>
    <meta property="article:published_time" content="2019-11-25T16:10:31+00:00"/>
    <meta property="og:title" content="Κυκλοφόρησε το πρώτο βιβλίο του Βασίλη Καρρά – Πλήθος επωνύμων στην παρουσίαση"/>
    <meta property="og:description" content="Το πρώτο του βιβλίο, με τίτλο «Από την αποθέωση της Ανατολής… στο χειροκρότημα της Δύσης», παρουσίασε την Πέμπτη ο Βασίλης Καρράς στη μουσική σκηνή οδός Λυσίου."/>
  </head>
  <body>
    <article>
      <h1>Κυκλοφόρησε το πρώτο βιβλίο του Βασίλη Καρρά – Πλήθος επωνύμων στην παρουσίαση</h1>
      <h2>Το πρώτο του βιβλίο, με τίτλο «Από την αποθέωση της Ανατολής… στο χειροκρότημα της Δύσης», παρουσίασε την Πέμπτη ο Βασίλης Καρράς στη μουσική σκηνή οδός Λυσίου.</h2>
      <address><time datetime="2019-11-25T16:10:31+00:00">25 Nov 2019, 16:10</time> by <a rel="author">Newsroom</a></address>
      <p>Είναι 141 τραγούδια γραμμένα «με λόγια καθημερινά», που περιλαμβάνονται στο νέο βιβλίο του δημοφιλούς καλλιτέχνη, το οποίο κυκλοφορεί από τις εκδόσεις Μαλλιάρης-Παιδεία.</p>
      <p>Στο βιβλίο γίνεται αναλυτική καταγραφή της σπουδαίας καλλιτεχνικής διαδρομής του Βασίλη Καρρά, καθώς και άγνωστων πτυχών της δημιουργικής του έκφρασης. Επιπλέον, περιλαμβάνονται οι στίχοι όλων των τραγουδιών που έγραψε και ερμήνευσε ο δημοφιλής καλλιτέχνης και φωτογραφικό άλμπουμ από την 40χρονη πορεία του, στο χώρο της μουσικής.</p>
      <p>Τα κείμενα έγραψε ο γνωστός δημοσιογράφος Νίκος Δημαράς, ο οποίος είχε και την επιμέλεια του περιεχομένου. Ο σχεδιασμός του εξωφύλλου ανήκει στην “Πηλείδης Α.Ε.” και η επεξεργασία της ύλης έγινε από τον δημοσιογράφο Φώτη Κουτσαμπάρη.</p>
      <p>Οι φωτογραφίες προέρχονται από το Αρχείο του Βασίλη Καρρά και του φωτογράφου Κώστα Γκόρα.</p>
      <p>Τα έσοδα, μάλιστα, από τη συγκεκριμένη κίνηση του αγαπημένου καλλιτέχνη θα διατεθούν για καλό σκοπό, για τη δημιουργία της «Στέγης του τραγουδιστή» στη Βόρεια Ελλάδα.</p>
      <slideshow>
        <figure>
          <img src="https://nb.bbend.net/media/news/2019/11/25/1032418/photos/full/78185266_1317043671808521_2053065290282958848_n.jpg"/>
          <figcaption>Οι φωτογραφίες προέρχονται από το Αρχείο του Βασίλη Καρρά και του φωτογράφου Κώστα Γκόρα.</figcaption>
        </figure>
        <figure>
          <img src="https://nb.bbend.net/media/news/2019/11/25/1032418/photos/full/78600038_984976571840240_8634327597309755392_n.jpg"/>
          <figcaption>Τα έσοδα, μάλιστα, από τη συγκεκριμένη κίνηση του αγαπημένου καλλιτέχνη θα διατεθούν για καλό σκοπό, για τη δημιουργία της «Στέγης του τραγουδιστή» στη Βόρεια Ελλάδα.</figcaption>
        </figure>
        <figure>
          <img src="https://nb.bbend.net/media/news/2019/11/25/1032418/photos/full/78611948_807582246368893_512323138088861696_n.jpg"/>
          <figcaption>Είναι 141 τραγούδια γραμμένα «με λόγια καθημερινά», που περιλαμβάνονται στο νέο βιβλίο του δημοφιλούς καλλιτέχνη, το οποίο κυκλοφορεί από τις εκδόσεις Μαλλιάρης-Παιδεία.</figcaption>
        </figure>
        <figcaption>
          <b>GALLERY</b>
        </figcaption>
      </slideshow>
      <p>Ανάμεσα στους φίλους που τίμησαν τον Βασίλη Καρρά με την παρουσία τους ήταν η Έλλη Κοκκίνου και η Κατερίνα Στικούδη, με τις οποίες συνεργάζεται στην Ιερά Οδό, ο Γιάννης Ζουγανέλης, ο Χρήστος Χολίδης, ο Χρήστος Μενιδιάτης κ.α. Ένα ταξίδι πάνω σε μια μακρά διαδρομή, που αρχίζει «Από την αποθέωση της Ανατολής» και φτάνει «…στο χειροκρότημα της Δύσης», είναι «τα τραγούδια της ψυχής» του Βασίλη Καρρά.</p>
      <p>Το βιβλίο κυκλοφορεί σε σχήμα 17Χ24, με 208 σελίδες.</p>
    </article>
  </body>
</html>