<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/konflikt-mezhdu-neredoven-patnik-i-kontrolyor-zavarshi-s-boj.html"/>
    <meta property="og:site_name" content="bTV Новините"/>
    <meta property="article:published_time" content="2019-11-25T16:56:00+00:00"/>
    <meta property="og:title" content="Скандал между нередовен пътник и контрольор завърши с бой"/>
    <meta property="og:description" content="Очевидец успял да заснеме грозната разправия"/>
  </head>
  <body>
    <article>
      <h1>Скандал между нередовен пътник и контрольор завърши с бой</h1>
      <h2>Очевидец успял да заснеме грозната разправия</h2>
      <address><time datetime="2019-11-25T16:56:00+00:00">25 Nov 2019, 16:56</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/25/gratischiq_1574703738-1.mp4"/>
      </figure>
      <p>Скандал в столичен автобус прерасна в бой между гратисчия и контрольор. Инцидентът е станал в събота на оживена спирка в София, а очевидец успял да заснеме разправията.</p>
      <p>Руси Тодоров разказа, че нередовната пътничка се опитала да избяга, след което се стигнало до грозната сцена.</p>
      <p>Жената пътувала без билет и с изтекла карта от 2016 г. Когато я свалили от рейса, станала агресивна, разказва контрольорката Анита Антониева.</p>
      <figure>
        <img src="https://img.bg.sof.cmestatic.com/media/images/640x/Nov2019/2112031731.jpg"/>
        <figcaption>Снимка: btvnovinite.bg</figcaption>
      </figure>
      <p>"Като разбра, че ще дойде патрул, тръгна да бяга, за да не бъде наказана. Тогава аз я хванах и се опитвах да я спра, докато дойде патрула. Дръпна ми чантата, разкъса я. Хвана ме за косата, започна да ме скубе, ритници. Ухапана съм", разказа Анита Антониева.</p>
      <p>Като редовен пътник в градския транспорт Руси Тодоров неведнъж е виждал подобни ситуации.</p>
      <p>"Не заставам на ничия страна, защото и от двете страни си има проблеми и постоянно някакви вражди. Просто ни е такава държавата – Aбсурдландия, за съжаление", казва мъжът. </p>
      <p>За последните три месеца глобените пътници са повече от 11 000. </p>
      <p>Нередовната пътничка е установена. По случая има досъдебно производство.</p>
    </article>
  </body>
</html>