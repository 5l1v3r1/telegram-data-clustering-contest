<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/miscellaneous/2019/11/25/843376"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T16:11:00+00:00"/>
    <meta property="og:title" content="ময়মনসিংহের মেহেদী এখন যুক্তরাজ্যের রাজকীয় নৌবাহিনীর পাচক"/>
    <meta property="og:description" content="যুক্তরাজ্যের রাজকীয় নৌবাহিনীর পাচক হিসেবে যোগ দিয়েছেন ময়মনসিংহের তরুণ মেহেদী হাসান। স্কাউটের স্বেচ্ছাসেবী হিসেবে যুক্তরাজ্যে গিয়েছিলেন তিনি। সামরিক পেশার প্রস্তুতি হিসেবে সম্প্রতি যুক্তরাজ্যের নৌবাহিনীর প্রশিক্ষণ কেন্দ্র এইচএমএস রালেইয়ে ১০ সপ্তাহের প্রশিক্ষণ শেষে বাংলাদেশের ২২ বছরের এই তরুণের চাকরি জুটে যায় নৌবাহিনীতে। এক সংবাদ বিজ্ঞপ্তিতে ঢাকায় যুক্তরাজ্যের হাইকমিশন জানিয়েছে, মো. মেহেদী হাসান ২০১৯ সালের জুলাই মাসে এইচএমএস রালেইয়ে ভর্তির মধ্য দিয়ে দেশটির নৌবাহিনীতে প্রবেশ করেন। প্রশিক্ষণের প্রথম ধাপ শেষ হওয়ার পর মেহেদী হাসান পেশাদারি প্রশিক্ষণের জন্য এইচএমএস রালেইয়ের ডিফেন্স মেরিটাইম লজিস্টিক স্কুলে স্থানান্তরিত হবেন। এর আগে ১০ সপ্তাহের প্রশিক্ষণে শীর্ষস্থান অধিকার করে ক্যাপ্টেনস পদক পান মেহেদী হাসান। এবার পেশাদারি প্রশিক্ষণ শেষে তার কাজ হবে অপারেশনে থাকা সেনাসদস্য দলের জন্য রান্না করা থেকে শুরু করে রাজনৈতিক ক্ষমতাধর ও রাজপরিবারের জন্য আহারের আয়োজন করা।"/>
  </head>
  <body>
    <article>
      <h1>ময়মনসিংহের মেহেদী এখন যুক্তরাজ্যের রাজকীয় নৌবাহিনীর পাচক</h1>
      <address><time datetime="2019-11-25T16:11:00+00:00">25 Nov 2019, 16:11</time> by <a rel="author">কালের কণ্ঠ অনলাইন</a></address>
      <p>যুক্তরাজ্যের রাজকীয় নৌবাহিনীর পাচক হিসেবে যোগ দিয়েছেন ময়মনসিংহের তরুণ মেহেদী হাসান। স্কাউটের স্বেচ্ছাসেবী হিসেবে যুক্তরাজ্যে গিয়েছিলেন তিনি। সামরিক পেশার প্রস্তুতি হিসেবে সম্প্রতি যুক্তরাজ্যের নৌবাহিনীর প্রশিক্ষণ কেন্দ্র এইচএমএস রালেইয়ে ১০ সপ্তাহের প্রশিক্ষণ শেষে বাংলাদেশের ২২ বছরের এই তরুণের চাকরি জুটে যায় নৌবাহিনীতে।</p>
      <p>এক সংবাদ বিজ্ঞপ্তিতে ঢাকায় যুক্তরাজ্যের হাইকমিশন জানিয়েছে, মো. মেহেদী হাসান ২০১৯ সালের জুলাই মাসে এইচএমএস রালেইয়ে ভর্তির মধ্য দিয়ে দেশটির নৌবাহিনীতে প্রবেশ করেন। প্রশিক্ষণের প্রথম ধাপ শেষ হওয়ার পর মেহেদী হাসান পেশাদারি প্রশিক্ষণের জন্য এইচএমএস রালেইয়ের ডিফেন্স মেরিটাইম লজিস্টিক স্কুলে স্থানান্তরিত হবেন।</p>
      <p>এর আগে ১০ সপ্তাহের প্রশিক্ষণে শীর্ষস্থান অধিকার করে ক্যাপ্টেনস পদক পান মেহেদী হাসান। এবার পেশাদারি প্রশিক্ষণ শেষে তার কাজ হবে অপারেশনে থাকা সেনাসদস্য দলের জন্য রান্না করা থেকে শুরু করে রাজনৈতিক ক্ষমতাধর ও রাজপরিবারের জন্য আহারের আয়োজন করা।</p>
    </article>
  </body>
</html>