<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/gossip/love-corn/nathalie-caldonazzo-ex-fidanzato-andrea-ippoliti-scuse.html"/>
    <meta property="og:site_name" content="Today"/>
    <meta property="article:published_time" content="2019-11-25T16:03:00+00:00"/>
    <meta property="og:title" content="Nathalie Caldonazzo, l’ex Andrea Ippoliti fa mea culpa: “Voglio chiarire, con Zoe è finita”"/>
    <meta property="og:description" content="La coppia si è detta addio nel modo più rabbioso possibile durante l'ultima edizione di 'Temptation Island Vip'"/>
  </head>
  <body>
    <article>
      <h1>Nathalie Caldonazzo, l’ex Andrea Ippoliti fa mea culpa: “Voglio chiarire, con Zoe è finita”</h1>
      <h2>La coppia si è detta addio nel modo più rabbioso possibile durante l'ultima edizione di 'Temptation Island Vip'</h2>
      <address><time datetime="2019-11-25T16:03:00+00:00">25 Nov 2019, 16:03</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/38850971792475/salvataggio-in-mare-dei-bambini-a-lampedusa-2.mp4"/>
      </figure>
      <p>A qualche mese dalla rottura burrascosa con<b> Nathalie Caldonazzo</b><a href="http://www.today.it/media/temptation-island-vip/temptation-andrea-imbarazza-nathalie-a-casa-non-parli-cosi-di-alessia-e-la-conduttrice-replica-a-tono.html"> avvenuta davanti alle telecamere </a>di<b> ‘Temptation Island Vip’</b>,<b> Andrea Ippoliti </b>si è reso conto di aver sbagliato con la ex fidanzata con cui adesso vorrebbe chiarire. ‘Non è mai troppo tardi’, penserà il pubblico che ha assistito a quella lite furibonda davanti al falò del talent di Canale 5 e al confronto durissimo <a href="http://www.today.it/gossip/veleni/uomini-e-donne-nathaly-caldonazzo-andrea-ippoiliti-lite.html">nello studio di ‘Uomini e Donne’,</a> con un rimpallo di accuse incentrate anche sulla frequentazione dell’uomo con la giovanissima<b> Zoe Mallucci,</b> conosciuta proprio durante la sua permanenza nel villaggio…</p>
      <p>Intervistato da <i>DiPiù, </i>l’imprenditore ha raccontato di aver interrotto la storia con la ragazza e di desiderare adesso un confronto con la ex compagna che – dice oggi – “non meritava di essere trattata così”.</p>
      <h3>Nathalie Caldonazzo, le ultime dichiarazioni dell’ex Andrea Ippoliti</h3>
      <p>“Durante il reality con<b> Zoe</b> sono andato troppo oltre. Ero arrabbiato perché <b>Nathalie</b> aveva avuto atteggiamenti troppo confidenziali con i suoi tentatori screditando il nostro rapporto e sminuendomi. Ho perso la testa e sono finito tra le braccia di Zoe, che mi ha distratto in un momento di confusione e tristezza”, ha raccontato oggi <b>Andrea Ippoliti</b> a qualche mese dalla<a href="http://www.today.it/gossip/love-corn/nathalie-caldonazzo-andrea-ippoliti-dopo-temptation-island-vip.html"> fine di Temptation Island Vip,</a> scenario della fine della sua storia d’amore con la showgirl: “Questo non è stato giusto per Nathalie, perché <b>non meritava di essere trattata così</b>, che ho amato profondamente. Non è stato giusto per Zoe, perché ammetto di averla frequentata in parte per ripicca”.</p>
      <p>Adesso che anche la frequentazione con la giovane Zoe è finita la speranza di Andrea è di potersi chiarire con Caldonazzo. “Con Nathalie ora non mi sento più, non vuole più saperne di me, ma<b> spero un giorno di chiarire, </b>perché una donna che merita tutto il mio rispetto”, ha ribadito: “Anche<b> Zoe non la frequento più</b>, siamo usciti insieme per un periodo, ma ho capito che dentro di me deve prima andare via la figura di Nathalie. Inoltre, siamo troppo distanti per via dell’età”, ha puntualizzato.</p>
      <p>Come la prenderà Nathalie Caldonazzo? A lei l’ultima parola.</p>
      <h4>
        <a href="http://www.today.it/gossip/">Tutte le notizie di Gossip</a>
      </h4>
    </article>
  </body>
</html>