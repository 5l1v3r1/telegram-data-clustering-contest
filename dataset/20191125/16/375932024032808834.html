<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/penzugy/penzugyi-hirek/padlora-kerult-a-bitcoin-1890510/"/>
    <meta property="og:site_name" content="Világgazdaság"/>
    <meta property="article:published_time" content="2019-11-25T16:39:00+00:00"/>
    <meta property="og:title" content="Padlóra került a bitcoin"/>
    <meta property="og:description" content="A bitcoin jegyzése 7000 dollár alá csúszott, utoljára májusban volt ilyen gyenge."/>
  </head>
  <body>
    <article>
      <h1>Padlóra került a bitcoin</h1>
      <address><time datetime="2019-11-25T16:39:00+00:00">25 Nov 2019, 16:39</time> by <a rel="author">MTI</a></address>
      <p>A bitcoin napok óta tapasztalható gyengülését a szakértők szerint a kínai központi banknak az a jelzése váltotta ki, hogy tovább szigorítja a kriptodevizákkal történő kereskedés ellenőrzését.</p>
      <aside>Hétfő késő délelőtt a bitcoint május óta a legalacsonyabb szinten, 6589 dolláron jegyezték, 14 óra körül az árfolyama 7150 dollárra erősödött, ami 0,9 százalék drágulás az előző kereskedési nap záróértékéhez képest.</aside>
      <figure>
        <img src="https://www.vg.hu/wp-content/uploads/2019/01/bitcoinvasarlas-e1574693228483.jpg"/>
        <figcaption>Fotó: PR / VG</figcaption>
      </figure>
      <p>Október végén két nap alatt több mint 40 százalékkal drágult a bitcoin Hszi Csin-ping kínai elnöknek arra a kijelentetésére, hogy Kínának ki kell használnia a blokklánc technológia nyújtotta lehetőségeket.</p>
      <p>A bitcoin idén eddig igen széles sávban mozgott. Az elmúlt egy hónapban a jegyzése csaknem 24 százalékkal gyengült. Idén júniusban még közel 13 ezer dollárt ért egy bitcoin. A kriptiodeviza árfolyama a dollárhoz képest az év eleje óta 85 százalékkal emelkedett. A bitcoin 2017 végén ért a legtöbbet, csaknem 20 ezer dollárt.</p>
    </article>
  </body>
</html>