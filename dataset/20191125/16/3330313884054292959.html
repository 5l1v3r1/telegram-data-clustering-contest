<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905183/-roofbouw-op-jonge-ajax-sensatie-belemmert-je-om-optimaal-te-presteren-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T16:18:00+00:00"/>
    <meta property="og:title" content="'Roofbouw' op jonge Ajax-sensatie: 'Belemmert je om optimaal te presteren'"/>
    <meta property="og:description" content="De kans is aanwezig dat Erik ten Hag woensdag met Sergiño Dest in de basis begint tegen LOSC Lille. Dest weet wat hij kan toevoegen aan het spel van de Amsterdammers. Rechtsback Noussair Mazraoui raakte zaterdag tegen Heracles Almelo (4-1) licht geblesseerd. &quot;Ik weet echt niet of ik ga spelen&quot;, aldus Dest tegen Ajax Life. &quot;Er kunnen wat dingen veranderen, maar als ik speel dan doe ik mijn uiterste best en probeer ik goede energie te brengen. Dreigend zijn en ook verdedigend mijn mannetje staan, maar niet alles van een blaadje. Nee, natuurlijk niet. Je krijgt opdracht en die moet je uitvoeren, maar je kunt niet alles letterlijk nemen. Soms moet je ook je eigen dingen doen, want ik ben geen robot.&quot;"/>
  </head>
  <body>
    <article>
      <h1>'Roofbouw' op jonge Ajax-sensatie: 'Belemmert je om optimaal te presteren'</h1>
      <address>
        <time datetime="2019-11-25T16:18:00+00:00">25 Nov 2019, 16:18</time>
      </address>
      <p>
        <b>De kans is aanwezig dat Erik ten Hag woensdag met Sergiño Dest in de basis begint tegen LOSC Lille. Dest weet wat hij kan toevoegen aan het spel van de Amsterdammers.</b>
      </p>
      <p>Rechtsback Noussair Mazraoui raakte zaterdag tegen Heracles Almelo (4-1) licht geblesseerd. "Ik weet echt niet of ik ga spelen", aldus Dest tegen <a href="https://www.ajaxlife.nl/2019/11/24/bijpraten-met-dest-roofbouw-en-prikkels-leermomenten-en-diepte-zoeken/"><i>Ajax Life</i></a>. "Er kunnen wat dingen veranderen, maar als ik speel dan doe ik mijn uiterste best en probeer ik goede energie te brengen. Dreigend zijn en ook verdedigend mijn mannetje staan, maar niet alles van een blaadje. Nee, natuurlijk niet. Je krijgt opdracht en die moet je uitvoeren, maar je kunt niet alles letterlijk nemen. Soms moet je ook je eigen dingen doen, want ik ben geen robot."</p>
      <p>Dest speelde begin dit seizoen bijna elke wedstrijd maar de laatste weken kreeg hij vaker rust. Ten Hag waarschuwde al voor roofbouw op de jonge Ajacied. "Ik voelde me na een tijdje wel heel erg belast en dat hoort erbij, maar zulke dingen moet je leren. Wat ik merkte? Je voelt gewoon dat er pijntjes beginnen te komen en sommige van die pijntjes belemmeren je om optimaal te presteren. Ik had last van mijn aanhechtingen, maar uiteindelijk moet je door bikkelen want ik wil ook graag spelen", aldus Dest.</p>
    </article>
  </body>
</html>