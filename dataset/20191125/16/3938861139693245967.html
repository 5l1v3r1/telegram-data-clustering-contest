<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_advokat-mangera-prosiv-zmenshiti-zastavu-u-17-raziv-sud-zmenshiv-udvichi/939796"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T16:10:00+00:00"/>
    <meta property="og:title" content="Адвокат Мангера просив зменшити заставу у 17 разів: суд зменшив удвічі"/>
    <meta property="og:description" content="Шевченківський райсуд Києва зменшив заставу, під яку може вийти з СІЗО підозрюваний в замовленні злочину проти активістки Катерини Гандзюк Владиславу Мангеру, удвічі &amp;mdash; з двох з половиною мільйонів гривень до понад мільйона. Про це повідомляє журналіст &quot;Слідства. інфо&quot; із засідання ..."/>
  </head>
  <body>
    <article>
      <h1>Адвокат Мангера просив зменшити заставу у 17 разів: суд зменшив удвічі</h1>
      <address><time datetime="2019-11-25T16:10:00+00:00">25 Nov 2019, 16:10</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939796_w_300.jpg?v=0"/>
      </figure>
      <p>Шевченківський райсуд Києва зменшив заставу, під яку може вийти з СІЗО підозрюваний в замовленні злочину проти активістки <b>Катерини Гандзюк Владиславу Мангеру,</b> удвічі — з двох з половиною мільйонів гривень до понад мільйона.</p>
      <p>Про це повідомляє журналіст "<a href="https://www.slidstvo.info/news/sprava-gandzyuk-mangeru-vdvichi-zmenshyly-zastavu/">Слідства. інфо</a>" із засідання суду.</p>
      <p>Адвокати просили зменшити заставу в 17 разів — до 148 тисяч гривень.</p>
      <p>Вони пояснювали це тим, що заставу у 2,5 млн.грн. призначили для підозри в замовленні вбивства Гандзюк, а нині вона змінена — замовлення нанесення тяжких фізичних ушкоджень</p>
      <p>"Оскільки змінилася тяжкість злочину, у якому підозрюється Мангер, то, відповідно, змінюється і граничний розмір застави", – вказав у клопотанні адвокат <b>Дмитро Ільченко</b>.</p>
      <p>Представники генеральної прокуратури виступили проти такого рішення.</p>
    </article>
  </body>
</html>