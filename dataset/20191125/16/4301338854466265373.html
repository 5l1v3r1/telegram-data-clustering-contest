<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/mimi-ntenisi-spania-emfanisi-me-tin-aderfi-tis-sofia/"/>
    <meta property="og:site_name" content="irafina"/>
    <meta property="article:published_time" content="2019-11-25T16:40:04+00:00"/>
    <meta property="og:title" content="Μιμή Ντενίση: Σπάνια εμφάνιση με την αδερφή της, Σοφία!"/>
    <meta property="og:description" content="Όσοι γνωρίζουν την Μιμή Ντενίση ξέρουν από πρώτο χέρι ότι εκτός από τη μητέρα της Μαρία και την κόρη της Μαριτίνα, ο τρίτος πιο πολύτιμος άνθρωπος στη ζωή της είναι η αδερφή της Σοφία. Έχουν μεγαλώσει μαζί, μοιράζονται κάθε μυστικό, κάθε ευχάριστη ή δύσκολη στιγμή στη διαδρομή της ζωής τους και είναι ένα πρόσωπο στο […]"/>
  </head>
  <body>
    <article>
      <h1>Μιμή Ντενίση: Σπάνια εμφάνιση με την αδερφή της, Σοφία!</h1>
      <address>
        <time datetime="2019-11-25T16:40:04+00:00">25 Nov 2019, 16:40</time>
      </address>
      <figure>
        <img src="https://www.irafina.gr/wp-content/uploads/2018/03/deftos_728-90_single_new.jpg"/>
      </figure>
      <p>Όσοι γνωρίζουν την Μιμή Ντενίση ξέρουν από πρώτο χέρι ότι εκτός από τη μητέρα της Μαρία και την κόρη της Μαριτίνα, ο τρίτος πιο πολύτιμος άνθρωπος στη ζωή της είναι η αδερφή της Σοφία.</p>
      <p>Έχουν μεγαλώσει μαζί, μοιράζονται κάθε μυστικό, κάθε ευχάριστη ή δύσκολη στιγμή στη διαδρομή της ζωής τους και είναι ένα πρόσωπο στο οποίο η ηθοποιός έχει απόλυτη εμπιστοσύνη τόσο για την κρίση της όσο και για το μυαλό της.</p>
      <figure>
        <img src="https://www.irafina.gr/wp-content/uploads/2019/03/banner_sunday728-90.jpg"/>
      </figure>
      <p>Η Σοφία, άλλωστε, διαθέτει μεγάλη ακαδημαϊκή καριέρα ως αναπληρώτρια καθηγήτρια της Ιστορίας και Κριτικής της Λογοτεχνίας στο Τμήμα Θεωρίας και Ιστορίας της Τέχνης της Ανωτάτης Σχολής Καλών Τεχνών, με σπουδές στην Αγγλική Φιλολογία και μετεκπαίδευση στο εξωτερικό.</p>
      <p>Σε μία από τις σπάνιες δημόσιες εμφανίσεις τους, λοιπόν, ο φωτογραφικός φακός συνέλαβε τις δύο κυρίες στο κέντρο της Αθήνας. Ήταν μία από τις ελάχιστες χαλαρές στιγμές της ηθοποιού, η οποία φέτος ανεβάζει στο Κέντρο Πολιτισμού «Ελληνικός Κόσμος» την υπερπαραγωγή «Κι από Σμύρνη… Σαλονίκη».</p>
      <p>Ντυμένες casual, αλλά πάντα chic, οι δυο τους απόλαυσαν μια τον περίπατό τους και πέρασαν ποιοτικό χρόνο μαζί. Όπως άλλωστε είναι γνωστό, η οικογένεια για τη Μιμή Ντενίση είναι η πιο υψηλά ιεραρχημένη προτεραιότητα της. Και μπορεί οι δυο τους να μην μοιάζουν πολύ εμφανισιακά, το σίγουρο όμως είναι ότι η αγάπη που υπάρχει ανάμεσά τους είναι μεγάλη.</p>
      <p>Δες τις φωτογραφίες:</p>
      <figure>
        <img src="https://www.tlife.gr/wp-content/uploads/2019/11/657358.jpg"/>
      </figure>
      <figure>
        <img src="https://www.tlife.gr/wp-content/uploads/2019/11/657362.jpg"/>
      </figure>
      <p>tlife.gr</p>
    </article>
  </body>
</html>