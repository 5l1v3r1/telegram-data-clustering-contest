<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/%d1%85%d0%b0%d1%80%d0%b4%d1%83%d0%b5%d1%80/huawei-matepad-pro-%d1%81%d0%b5-%d0%b1%d0%be%d1%80%d0%b8-%d0%bf%d1%80%d1%8f%d0%ba%d0%be-%d1%81-ipad-pro-%d0%b2-%d0%ba%d0%b8%d1%82%d0%b0%d0%b9-323507.html"/>
    <meta property="og:site_name" content="kaldata.com"/>
    <meta property="article:published_time" content="2019-11-25T16:03:19+00:00"/>
    <meta property="og:title" content="Huawei MatePad Pro се бори пряко с iPad Pro в Китай - kaldata.com"/>
    <meta property="og:description" content="Huawei има нов отговор в битката в пазара на таблети, поне що се отнася до този на Китай. MatePad Pro изглежда е най-новото устройство в портфолиото на"/>
  </head>
  <body>
    <article>
      <h1>Huawei MatePad Pro се бори пряко с iPad Pro в Китай - kaldata.com</h1>
      <address><time datetime="2019-11-25T16:03:19+00:00">25 Nov 2019, 16:03</time> by <a rel="author" href="https://www.kaldata.com/author/georgi_arsov" target="_blank">Георги Арсов</a></address>
      <p>Huawei има нов отговор в битката в пазара на таблети, поне що се отнася до този на Китай. MatePad Pro изглежда е най-новото устройство в портфолиото на китайския технологичен концерн и се позиционира във високия клас на професионалните устройства, редом до iPad Pro на Apple, въпреки че към момента не е известно, дали таблетът ще се продава извън вътрешния пазар на Китай.</p>
      <p>Със своя 10,8-инчов AMOLED 2K дисплей и капковидна изрезка за предната 8-мегапикселова камера, новият таблет идва в компанията на сериозни хардуерни спецификации. Под капака се намира последния осем-ядрен процесор на Huawei Kirin 990, заедно с 13-мегапикселова задна камера, четири високоговорителя и 7 250 mAh батерия, която може да се зарежда бързо със собствен 40-ватов кабел и адаптер на компанията.</p>
      <p>Таблетът може да бъде зареждан и безжично, а също така разполага и с обратно безжично зареждане, с което ви позволява да заредите своите телефон, слушалки или друга носима техника, като ги поставите на гърба му, като функцията силно заимства от същата концепция във флагманските таблети Samsung Galaxy S10 и Samsung Galaxy Note 10, които видяхме тази година.</p>
      <p>Подобно на iPad Pro, MatePad Pro идва със собствен стилус, какъвто вече свикнахме да виждаме във всички професионални таблети от висок клас, както и в смартфоните с големи екрани. Стилусът се зарежда безжично, като се прикрепя с магнит към корпуса на таблета. Huawei също предлагат допълнителен аксесоар към устройството – калъф, който служи и за свързване на клавиатура, което го превръща във функционален малък лаптоп.</p>
      <h4>Базовият модел на таблета се предлага със 128GB вътрешна памет и 6GB RAM, като топ моделът се сблъсква с параметри от порядъка на до 8GB RAM и 512GB вътрешна памет.</h4>
      <p>По отношение на софтуера, цялото това шоу се управлява от собствения интерфейс EMUI 10.0.1 специално разработен от Huawei и базиран на Android 10. Той има някои наистина интересни възможности – като например функция, която ви позволява да синхронизирате мобилния си телефон с таблета, да отговаряте на повиквания от таблета или да прехвърляте файлове и задачи от едното устройство на другото, благодарение на концепцията за създаване на една еко система, към която Huawei върви през последните години.</p>
      <p>Цените започват от 3299 юана или приблизително 470 щатски долара или 365 паунда за модела само с Wi-Fi свързаност. Предлагат се и версии с LTE – 4G модем. Според GSMArena, реалните продажби на устройството ще стартират на китайския пазар на 12-ти декември.</p>
      <p>Не е известно дали устройството ще излезе от пазарите на Китай, като за сега не се очертават възможности за дебютирането на пазарите на Европа или САЩ. Понастоящем Huawei е забранен в САЩ заради опасения относно тясната си връзка с китайското правителство.</p>
    </article>
  </body>
</html>