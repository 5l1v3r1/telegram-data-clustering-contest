<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4996279-to-aevty-b-shkekte-anday-s-sharalar-a.html"/>
    <meta property="og:site_name" content="zakon.kz"/>
    <meta property="article:published_time" content="2019-11-25T16:24:00+00:00"/>
    <meta property="og:title" content="Тоқаевтың Бішкекте қандай іс-шараларға қатысатыны белгілі болды"/>
    <meta property="og:description" content="28 қарашада Мемлекет басшысы Бішкек қаласында өтетін Ұжымдық қауіпсіздік шарт ұйымы (ҰҚШҰ) Қауіпсіздік кеңесінің сессиясына қатысады."/>
  </head>
  <body>
    <article>
      <h1>Тоқаевтың Бішкекте қандай іс-шараларға қатысатыны белгілі болды</h1>
      <h2>28 қарашада Мемлекет басшысы Бішкек қаласында өтетін Ұжымдық қауіпсіздік шарт ұйымы (ҰҚШҰ) Қауіпсіздік кеңесінің сессиясына қатысады.</h2>
      <address>
        <time datetime="2019-11-25T16:24:00+00:00">25 Nov 2019, 16:24</time>
      </address>
      <p><b>27 қарашада Қазақстан Президенті Қасым-Жомарт Тоқаев Қырғызстан Президенті Сооронбай Жээнбековтің шақыруымен Қырғызстанға мемлекеттік сапармен барады</b>, деп хабарлайды <a href="https://kaz.zakon.kz/">zakon.kz.</a></p>
      <p>Бұл туралы ҚР Мемлекет басшысының баспасөз хатшысы Берік Уәли мәлімдеді.</p>
      <blockquote>"Келіссөздер барысында екі ел басшылары Қазақстан мен Қырғызстан арасындағы стратегиялық серіктестіктің қазіргі ахуалы мен перспективаларын талқылайды және кездесу қорытындысы бойынша бірқатар екіжақты құжаттарға қол қояды деп жоспарлануда" деп жазды ол.</blockquote>
      <p>28 қарашада Мемлекет басшысы Бішкек қаласында өтетін Ұжымдық қауіпсіздік шарт ұйымы (ҰҚШҰ) Қауіпсіздік кеңесінің сессиясына қатысады.</p>
      <blockquote>"Іс-шаралардың күн тәртібінде Ұйым жұмысы аясындағы өзара іс-қимылдарға қатысты көптеген мәселелер қарастырылып, ҰҚШҰ-ның биыл атқарған жұмыстары бойынша басым бағыттардың жүзеге асырылуы қорытындыланады деп жоспарланған", - дейді Берік Уәли.</blockquote>
      <p>Айта кетсек, алдында Қасым-Жомарт Тоқаевтың Қырғыз Республикасына мемлекеттік сапармен баратынын Қырғыз Республикасы Президенті Әкімшілігінің сыртқы саясат бөлімінің басшысы Данияр Сыдықов <a href="https://kaz.zakon.kz/4996209-asym-zhomart-to-aev-yr-yz-el-ne-barady.html">хабарлаған</a>. Ол Қазақстан Президентінің көрші елге сапары кезінде көлік, көші-қон, денсаулық сақтау және трансшекаралық сауда саласындағы келісімдерге қол қою жоспарланғанын айтқан.</p>
      <p>.</p>
    </article>
  </body>
</html>