<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/chomu_dityam_kategorichno_ne_mozhna_vitrushuvati_vodu_z_vuh_n1239018"/>
    <meta property="og:site_name" content="24 Канал"/>
    <meta property="article:published_time" content="2019-11-25T16:41:00+00:00"/>
    <meta property="og:title" content="Чому дітям категорично не можна витрушувати воду з вух"/>
    <meta property="og:description" content="Нас з дитинства вчили – аби позбутися води у вухах, потрібно потрясти головою та пострибати на одній нозі. Проте виявилось, що в такому випадку діти ризикують отримати травму мозку."/>
  </head>
  <body>
    <article>
      <h1>Чому дітям категорично не можна витрушувати воду з вух</h1>
      <address><time datetime="2019-11-25T16:41:00+00:00">25 Nov 2019, 16:41</time> by <a rel="author" href="https://24tv.ua/anastasiya_kushpit_tag6873/" target="_blank">Анастасія Кушпіт</a></address>
      <p>
        <b>Нас з дитинства вчили – аби позбутися води у вухах, потрібно потрясти головою та пострибати на одній нозі. Проте виявилось, що в такому випадку діти ризикують отримати травму мозку.</b>
      </p>
      <p>До такого висновку прийшли вчені з Корнелльського університету і Віргінського політехнічного інституту в США, повідомляє <a href="https://phys.org/news/2019-11-ears-brain-physicists.html">Phys.Org</a>.</p>
      <blockquote>Варто знати: <a href="https://24tv.ua/health/sindrom_sdug__koli_ne_slid_zvinuvachuvati_u_nevihovanosti_a_varto_likuvati__suprun_n1235852">Синдром СДУГ: коли діти не просто гіперактивні, а потребують лікування – Супрун</a></blockquote>
      <aside>У своїй роботі в першу чергу ми зосередилися на швидкості, необхідній для виведення води з вушного каналу,<cite>– розповідає один з авторів дослідження Ануджа Баскота.</cite></aside>
      <p>Фахівці опиралися на результати експериментів і теоретичної моделі. Вони виявили, що поверхневий натяг рідини є ключовим моментом у застрягання води у вушних каналах.</p>
      <figure>
        <video src="https://media.giphy.com/media/gJwndwkdZ2umk/giphy.gif" autoplay="" loop=""/>
      </figure>
      <p>Фахівці визначили силу критичної швидкості під час експерименту, використовуючи скляні гідрофобні трубки та тривимірні моделі вушних каналів.</p>
      <p>Вони визначили, що якщо дитина трясе головою, аби витрусити воду з вух, <b>критична швидкість в 10 разів перевищує силу тяжіння</b>, що може призвести до пошкодження мозку. </p>
      <p>Вчені пояснили, чому дорослі люди не можуть отримати травми мозку через цей процес. Річ у тім, що у дорослих діаметр слухового проходу значно більший, ніж у дітей.</p>
      <h3>Що ж робити, якщо дитині у вухо потрапила вода</h3>
      <p>Для безпечного виведення рідини з вуха, науковці порадили <b>закапати у вухо кілька крапель спирту чи оцту</b>.</p>
      <p>Ці речовини розірвуть невидиму плівку, яка утворюється через поверхневий натяг і вода витече сама по собі. </p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/">Здоров'я</a>.</blockquote>
    </article>
  </body>
</html>