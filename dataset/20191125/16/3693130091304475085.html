<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/motorinde-8-kurus-indirim-1211903.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T16:20:00+00:00"/>
    <meta property="og:title" content="Motorinde 8 kuruş indirim"/>
    <meta property="og:description" content="Motorinin litre fiyatında gece yarısından geçerli olmak üzere 8 kuruş indirime gidilecek."/>
  </head>
  <body>
    <article>
      <h1>Motorinde 8 kuruş indirim</h1>
      <h2>Motorinin litre fiyatında gece yarısından geçerli olmak üzere 8 kuruş indirime gidilecek.</h2>
      <address>
        <time datetime="2019-11-25T16:20:00+00:00">25 Nov 2019, 16:20</time>
      </address>
      <figure>
        <a href="http://www.bursadabugun.com/video/yakiti-biten-motosikletli-bakin-ne-yapti-108696.html">
          <img src="http://images.bursadabugun.com/video/2019/06/19/108696-5d0a4807198d9.jpg"/>
        </a>
        <figcaption>Yakıtı biten motosikletli bakın ne yaptı!</figcaption>
      </figure>
      <p><b>Enerji Petrol Gaz İkmal</b> İstasyonları <b>İşveren Sendikasından </b>(<b>EPGİS</b>) alınan bilgiye göre, indirim motorinin pompa fiyatına ortalama 6 kuruş olarak yansıyacak. Kalan 2 kuruşluk kısmı, devreye alınan eşel mobil sistemi kaynaklı <b>ÖTV </b>gelirinin yerine konulmasında kullanılacak.</p>
      <p>
        <b>İndirim geldikten sonra Bursa'da litresi 6.54 olan motorin 6.48 TL'den satılacak.</b>
      </p>
      <p>Buna göre, Ankara'da ortalama 6,58 liradan satılan motorinin litre fiyatı 6,52 lira olacak. Motorinin litresi İstanbul'da 6,52 liradan 6,46 liraya, İzmir'de 6,60 liradan 6,54 liraya inecek.</p>
      <p>
        <b>Akaryakıt fiyatlarının hesaplanması</b>
      </p>
      <p><b>Akaryakıt fiyatları</b>, Türkiye'nin de dahil olduğu Akdeniz piyasasındaki işlenmiş ürün fiyatlarının ortalaması ile dolar kurundaki değişiklikler baz alınarak rafineriler tarafından hesaplanıyor.</p>
      <p>Bu hesaplanma sonucunda dağıtım firmalarınca uygulanan fiyatlar, rekabet ve serbesti nedeniyle şirketler ve kentlere göre küçük değişiklikler gösterebiliyor.</p>
      <p>Akaryakıt fiyatlarında uygulanan eşel mobil sistemiyle, petrol fiyatları, döviz kuru ve uluslararası ürün fiyatlarındaki artış sonucunda yurt içi pompa fiyatlarında meydana gelen yükselişler, <b>ÖTV </b>ayarlamasıyla tüketiciye zam olarak yansıtılmadan dengelenmeye çalışılıyor.</p>
    </article>
  </body>
</html>