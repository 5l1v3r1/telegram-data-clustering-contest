<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3364263/izasao-iz-kucnog-pritvora-pa-ce-u-zatvor-jelicic-40-se-ne-smiruje-prosle-nedelje-se-klao-u-sudnici-a-sad-pobegao"/>
    <meta property="og:site_name" content="kurir.rs"/>
    <meta property="article:published_time" content="2019-11-25T16:46:00+00:00"/>
    <meta property="og:title" content="IZ KUĆNOG PRITVORA, PRAVO U ZATVOR! Jeličić (40) se ne smiruje: Prošle nedelje se KLAO u sudnici, a sad POBEGAO"/>
    <meta property="og:description" content="Specijalni sud ponovo je odredio je pritvor optuženom pripadniku valjevske grupe Zoranu Jeličiću (40) jer je prošle sedmice prekršio meru zabrane napuštanja stana (kućni pritvor), što se smatra bekstvom.Njemu je odlukom krivičnog vanpretresnog veća suda kućni ..."/>
  </head>
  <body>
    <article>
      <h6 class="kicker">PRIPADNIK VALJEVSKE KRIMI-GRUPE</h6>
      <h1>IZ KUĆNOG PRITVORA, PRAVO U ZATVOR! Jeličić (40) se ne smiruje: Prošle nedelje se KLAO u sudnici, a sad POBEGAO</h1>
      <address>
        <time datetime="2019-11-25T16:46:00+00:00">25 Nov 2019, 16:46</time>
      </address>
      <p>Specijalni sud ponovo je odredio je pritvor optuženom pripadniku "valjevske grupe" Zoranu Jeličiću (40) jer je prošle sedmice prekršio meru zabrane napuštanja stana (kućni pritvor), što se smatra bekstvom.</p>
      <p>Njemu je odlukom krivičnog vanpretresnog veća suda kućni pritvor zamenjen pritvorom zbog opasnosti od bekstva i da ne bi u kratkom roku ponovio krivično delo, precizirala je portparol suda Tatjana Tešić.</p>
      <p>On se od marta nalazio u kućnom pritvoru sa nanogicom, u selu kraj Valjeva gde ima prijavljen boravak, a od pre par dana je opet u pritvoru.</p>
      <p>Inače, prošlog ponedeljka u nastavku suđenja "valjevskoj grupi" on je teatralno pokušao da se navodno ubije u sudnici malim metalnim predmetom, posekavši se lakše po vratu.</p>
      <p>Jeličić je prema pisanju nekih medija prošlog četvrtka pronađen krvav nasred kolovoza u selu Čučuge kod Valjeva, a neposredno posle toga je prevezen u bolnicu, ali nije otišao kući već ga je primetila policija i zadržala.</p>
      <p>S obzirom na to da je imao eelktronsku narukvicu, a za izlazak iz kuće nije tražio odobrenje nadležnih, što je bio u obavezi da učini, on je prekršio meru kućnog pritvora, odnosno zabrane napuštanja stana.</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3361635/evo-zasto-se-jelicic-klao-u-sudu-otkriven-motiv-krvave-drame-clana-valjevske-grupe-izvadio-secivo-i-poceo-da-se-reze"/>
      </related>
      <p>Suđenje "valjevskoj grupi" traje više od 11 godina, a od ukupnog broja zakazanih suđenja čak trećina je odložena na zahtev odbrane.</p>
      <p>Ovoj grupi suđenje je počelo u aprilu 2009. godine i od tada su promenjena tri sudska veća, a jedna prvostepena presuda bila je ukinuta odlukom Apelacionog suda koji je naložio ponavljanje suđenja, rečeno je u Specijalnom sudu pred kojim se vodi postupak.</p>
      <p>Sam Jeličić, koji je skrenuo veliku pažnju javnosti, i ranije je pravio scene u sudnici zbog čega je bio kažnjavan.</p>
      <p>U sudu kažu da je pravnosnažnim rešenjima dva puta novčano kažnjen, jer nije poštovao naređenje predsednika veća za održavanje reda na glavnom pretresu, a prethodno je bio više puta upozoren i opomenut.</p>
      <p>Da li je za dugo trajanje suđenja, kriva u opstrukcija odbrana ili ne, govore podaci suda da je od početka suđenja ovoj grupi 12. aprila 2010. godine do 20. novembra 2019.godine, zakazan je 241 glavni pretres, od čega je održan 151 glavni pretres, a 93 glavna pretresa je odloženo.</p>
      <p>Naime, 34 glavna pretresa (suđenja) odložena su usled nedolazaka branioca, 13 pretresa usled štrajka advokata, šest pretresa usled otkazivanja/opoziva punomoćja od strane optuženih i branilaca, 8 pretresa usled nedolazaka optuženih, tri puta usled opravdane sprečenosti suda, a 29 pretresa odloženo je usled podnetih zahteva za izuzeće o kojima je odlučivao neposredno viši sud, Državno veće tužilaca, Republičko javno tužilaštvo.</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3361329/jelicicev-advokat-otkrio-sta-se-dogodilo-u-sudnici-lezao-je-sav-u-krvi-iz-obezbedjenja-su-odmah-skocili-i-oborili-ga"/>
      </related>
      <p>O tim zahtevima je odlučeno donošenjem rešenja o odbačaju sa obrazloženjem da su zahtevi podneti u cilju odugovlačenja postupka kao i da je reč o ponovljenim zahtevima sa identičnim dokazima i činjenicama.</p>
      <p>U sudu napominju da je samo tokom postupka podneto više od 250 zahteva za izuzeće u odnosu na sva tri dosadašnja predsednika veća, celog postupajućeg veća, predsednika suda, zamenika predsednika suda, zamenika tužioca za organizovani kriminal, tužioca za organizovani kriminal, Republičkog javnog tužioca.</p>
      <p>Ti zahtevi su odbačeni usled zloupotrebe prava na podnošenje zahteva.</p>
      <p>Inače, Jeličić je u ponedeljak sebi naneo lake površinske povrede na vratu u toku suđenja u Specijalnom sudu metalnim predmetom od jednog centimetra koji nije detektovan na KD vratima, zbog svoje minimalne veličine, rečeno je u tom sudu.</p>
      <p>Njega je pravosudna straža sprečila u daljem samopovređivanju.</p>
      <p>Do ovog incidenta došlo je u toku suđenja u slučaju poznatom kao "valjevska grupa" pred Specijalnim sudom u Beogradu.</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3361279/evo-ko-je-zoran-jelicic-koji-je-sebi-prerezao-vrat-nasred-sudnice-pripadnik-valjevskog-klana-2009-izresetao-biznismena"/>
      </related>
      <p>Optuženi Jeličić se javio za reč, izašao za sudsku govornicu, i uz reči "Sada ću da se ubijem pred svima" iz džepa izvadio oštar predmet i prerezao sebi vrat.</p>
      <p>"Valjevska grupa" pohašena je 2009. godine u velikoj akciji policije zbog niza krivičnih dela, a prvostepeno suđenje je i dalje u toku.</p>
      <p>Pripadnici ove grupe se terete za teška ubistva, zločinacko udruživanje, nedozvoljeno držanja oružja i eksplozivnih materija, iznuda i nanošenja lakih i teških telesnih povreda i iznude novca.</p>
      <p>Optuženi su Milan Lazarević, Zoran Jeličić, Milan Milijanović, Nebojša Goloskoković, Aleksandar Pavlović, Dejan Velimirović, Mirko Lazarević, Marko Miličković i Aleksandar Bošković.</p>
      <p>Sudenje im se nastavlja 5. decembra.</p>
      <p>(Kurir.rs/Tanjug)</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3361259/drama-u-specijalnom-sudu-jelicic-prerezao-sebi-vrat-za-govornicom-optuzeni-iz-valjevske-grupe-pokusao-da-se-ubije"/>
      </related>
    </article>
  </body>
</html>