<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/393129-%d7%99%d7%95%d7%9d-%d7%94%d7%90%d7%9c%d7%99%d7%9e%d7%95%d7%aa-%d7%a0%d7%92%d7%93-%d7%a0%d7%a9%d7%99%d7%9d-%d7%9c%d7%90-%d7%a9%d7%9b%d7%97%d7%aa%d7%9d-%d7%9e%d7%a9%d7%94%d7%95"/>
    <meta property="og:site_name" content="סרוגים"/>
    <meta property="article:published_time" content="2019-11-25T16:17:35+00:00"/>
    <meta property="og:title" content="יום האלימות נגד נשים: לא שכחתם משהו?"/>
    <meta property="og:description" content="אלימות נגד נשים היא תופעה קשה, אבל בתוך התופעה הקשה הזאת, ישנה עוד תופעה אשר מושתקת מתוך כוונת תחילה, וקשה לא פחות - האלימות נגד נשים ונערות יהודיות מצד בן"/>
  </head>
  <body>
    <article>
      <h1>יום האלימות נגד נשים: לא שכחתם משהו?</h1>
      <h2>אלימות נגד נשים היא תופעה קשה, אבל בתוך התופעה הקשה הזאת, ישנה עוד תופעה אשר מושתקת מתוך כוונת תחילה, וקשה לא פחות - האלימות נגד נשים ונערות יהודיות מצד בן זוגן הערבי. האינתיפאדה השקטה</h2>
      <address><time datetime="2019-11-25T16:17:35+00:00">25 Nov 2019, 16:17</time> by <a rel="author">ענת גופשטיין</a></address>
      <p>בישראל, ובעולם כולו, מציינים היום את יום האלימות נגד נשים. מדובר באחד הנושאים החשובים והקשים ביותר, שבשנים האחרונות הפך לצערנו לתופעה חמורה שמאיימת על החברה הישראלית, שמן הראוי היה להשקיע בו הרבה יותר מיום אחד בלוח השנה.</p>
      <p>על פי הנתונים שמפרסם משרד הרווחה, ישנה עלייה מתמדת בפניות על אלימות בתוך המשפחה לעומת שנים שעברו. כמו כן, עולה מהנתונים כי משנת 2014 נרצחו בישראל 163 נשים על ידי בני זוגם. אלו כבר לא מקרים יחידים שמתרחשים לעיתים נדירות, אלא מדובר כבר בתופעה קשה שכבר לא ניתן להתעלם מהסכנה שבה.</p>
      <p>אבל בתוך התופעה הקשה הזאת, ישנה עוד תופעה אשר מושתקת מתוך כוונת תחילה, וקשה לא פחות – האלימות נגד נשים ונערות יהודיות מצד בן זוגן הערבי. האינתיפאדה השקטה.</p>
      <p>מידי שבוע אנחנו מקבלים לחמ"ל של ארגון להב"ה עשרות פניות של בני משפחה של נערות ונשים שעוברות התעללות קשה מה"חבר" הערבי והן מבקשות את עזרתנו על מנת להציל אותן מהאלימות ומהתעללות שלו כלפיהן. בחלק מהמקרים אנו מצליחים ב"ה לעזור לאישה או לנערה להיחלץ ודואגים לה לדירת מסתור ושיקום, אך בחלק אחר מהמקרים אנחנו לא מצליחים למנוע את הקשר, וזה מגיע במקרים הקשים עד כדי רצח של האישה.</p>
      <p>רק לפני מספר ימים גזר בית המשפט את עונשו של ראאד רושרוש שרצח בדם קר את בת זוגתו, תהילה נגר. רושרוש קיבל 19 שנים בלבד של ישיבה בכלא בעוד משפחתו ממשיכה לאיים על בני משפחת נגר. כולנו גם זוכרים את הרצח המזעזע של מיכל פרץ לפני כחודש, על ידי ערבי ממזרח ירושלים שקנה עבורה סמים קשים. פרץ הייתה מטופלת על ידי הרווחה ובספק בית משפט הייתה אמורה להשאר במוסד סגור, אך בהיעדר טיפול כמו שצריך מצד הרווחה, היא הסתובבה ברחובות ולבסוף לצערנו גם מצאה את מותה. והיום בית המשפט אמור להחליט על תושב חברון שהפיל את התינוקת של החברה שלו ואלו רק מקצת המקרים של אלימות בשנים האחרונות.</p>
      <p>המקרים האלו חמורים אף יותר מהרגיל. לא מדובר בעוד בסיפור אהבה שנכשל ונגרר לאלימות קשה, אלא מדובר פה בטרור מכוון כנגד בנות יהודיות שלאחר שהן נפלו במלכודת בדרך כלל הן עוברות מסכת התעללות קשה. לא מדובר רק בבנות שמגיעות מבתים קשיי יום, אלא אנו עדים לתופעה החמורה הזאת גם במשפחות הטובות ביותר.</p>
      <p>לצערנו, ביום החשוב שבו מציינים את יום המאבק באלימות נגד נשים, הנושא הזה עדיין לא עולה על סדר היום הציבורי. ישנו טאבו שאסור לדבר על מקרי ההתבוללות הרבים שבחלקם הגדול מובילים לאלימות קשה כלפי הנשים היהודיות. זה לא פוליטיקלי קורקט להפנות אצבע מאשימה כלפי אותם הערבים.</p>
      <p>=======</p>
      <p>
        <b>ענת גופשטיין היא ראש מערך הטיפול בארגון להב"ה</b>
      </p>
    </article>
  </body>
</html>