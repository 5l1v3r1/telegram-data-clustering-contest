<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tv.ua/interview/1130169-rezhiser-yurij-rudij-film-gotel-edelvejs-mozhe-konkuruvati-z-gollivudskimi"/>
    <meta property="og:site_name" content="tv.ua"/>
    <meta property="article:published_time" content="2019-11-25T16:38:00+00:00"/>
    <meta property="og:title" content="Режисер Юрій Рудий: Фільм «Готель Едельвейс» може конкурувати з голлівудськими"/>
    <meta property="og:description" content="21 листопада у прокат вийшов фільм «Готель Едельвейс»."/>
  </head>
  <body>
    <article>
      <h1>Режисер Юрій Рудий: Фільм «Готель Едельвейс» може конкурувати з голлівудськими</h1>
      <address><time datetime="2019-11-25T16:38:00+00:00">25 Nov 2019, 16:38</time> by <a rel="author">Редакция</a></address>
      <figure>
        <img src="https://tv.ua/i/11/30/16/9/1130169/image_main/e8e8aca8227e42ea2720346580bf68be-quality_70Xresize_crop_1Xallow_enlarge_0Xw_750Xh_463.jpg"/>
        <figcaption>Режисер Юрій Рудий<cite>пресс-служба</cite></figcaption>
      </figure>
      <p>21 листопада у прокат вийшов фільм «Готель Едельвейс».</p>
      <p>Чому українському кінематографу складно здивувати глядачів? Чи можна вважати даний фільм конкурентоспроможнім голлівудським? На ці, та багато інших питань відповість український режисер та актор <b>Юрій Рудий</b>.</p>
      <p>
        <b>Ро</b>
        <b>з</b>
        <b>кажіть про себе. Чому ви вирішили стати режисером і як потрапили у світ кінематографу?</b>
      </p>
      <p>Я з самого дитинства хотів займатися кіно, але мої батьки чомусь вважали, що я хочу бути військовим. Тому коли я став свідомою людиною, то почав займатись своєю улюбленою справою. Але це все прийшло не одразу… Після армії я довгий час адаптувався до цивільного життя. І тільки років п’ять тому, вже свідомо, почав працювати у кіно. Спочатку була просто мрія, яка переросла в бізнес-схему, якою я зараз займаюсь.</p>
      <p>
        <b>Для вас це більше бізнес, чи творчість?</b>
      </p>
      <p>Це для мене стиль життя – творчість з комерційною основою. Я людина, яка любить гроші, але при цьому люблю і творити. Не можу бути голодним як художник.</p>
      <figure>
        <img src="https://tv.ua/i/11/30/16/9/1130169/gallery/c4de2b47771de87ca3db33955a0cfad1-quality_70Xresize_1Xallow_enlarge_0Xw_700Xh_0.jpg"/>
      </figure>
      <p>
        <b>Це ваш перший фільм як режисера. Як</b>
        <b>і</b>
        <b> складнощі виникли в період зйомок?</b>
      </p>
      <p>Спочатку я був генеральним продюсером фільму, а повноваження режисера виконувала інша людина. Я контролював більш фінансову сторону проекту. І в той момент, коли я зрозумів, що режисер не справляється зі своїми обов’язками, я його звільнив. Друга проблема, яка виникла в період створення фільму - це те, що колишній режисер та продюсер не змогли вписатись в заявлений бюджет, - і нам прийшлось призупинити зйомки фільму на цілих чотири роки.</p>
      <p>
        <b>А на скільки складно знайти гроші для зйомок фільму?</b>
      </p>
      <p>Це не то що складно, це нереально. Була людина, яка фінансувала мої проекти в іншій сфері діяльності. Так як він вірив в мене, то вирішив фінансувати гроші і в цей фільм. І коли ми «провалили» даний проект на певному етапі, він попросив мене повернути гроші. Кошти поверталися вже зі своєї кишені.</p>
      <p>
        <b>Цей фільм може скласти конкуренцію голлівудським?</b>
      </p>
      <p>Цей фільм вже подався на кіноринок Лос-Анджелеса, тому він може конкурувати з іноземними проектами. Але в порівнянні з ними, у нас занадто малий бюджет. Для них, якщо бюджет фільму становить близько 300 тисяч доларів, то це вважається низькосортним продуктом. Але для України це високий бюджет, тому що в нас можна знімати дешево.</p>
      <figure>
        <img src="https://tv.ua/i/11/30/16/9/1130169/gallery/f3aa2ccc9887e7ce4072d1646800b4cf-quality_70Xresize_1Xallow_enlarge_0Xw_700Xh_0.jpg"/>
      </figure>
      <p>
        <b>Чи складно було досягти «ідилії» на площадці?</b>
      </p>
      <p>У нас на майданчику була атмосфера дуже хороша. Всі були заряджені на позитив та успіх. Впродовж знімального процесу актори були дуже раді працювати в нашому проекті. Навіть після тривалої паузи, побачивши мою впертість, ніхто не відвернувся. І вже по завершенню зйомок, мені багато хто дякує за те, що він був причасний до проекту. Навіть той режисер, який був звільнений.</p>
      <p>
        <b>Наскільки складно було підібрати акторський склад. Як проходив кастинг?</b>
      </p>
      <p>У нас не так був кастинг, як були проби. Ми заздалегідь знали, кого ми хочемо в цей проект. Ми давали їм завдання по сценарію і оцінювали можливості акторів. Скажу чесно, багато хто не пройшов. Це та професія, в якій так багато безробіття...</p>
      <p>
        <b>Де знімався фільм? В реальному готелі?</b>
      </p>
      <p>Це була приватна будівля під захистом ЮНЕСКО, яка була запущена – в жахливому становищі. З власниками цього будинку було дуже складно досягти консенсусу. Не дивлячись на те, що вони були не багаті люди, вони хотіли багато грошей. Нам вдалось домовитись за помірну ціну.</p>
      <figure>
        <img src="https://tv.ua/i/11/30/16/9/1130169/gallery/fb9113be9d345419a4ad69234ec69d03-quality_70Xresize_1Xallow_enlarge_0Xw_700Xh_0.jpg"/>
      </figure>
      <p>
        <b>А який фільм ви мріяти знати?</b>
      </p>
      <p>Я ношу в своїй голові сценарій вже років 15, але він не є комерційною основою… Тому я вирішив розпочати з комедії. Цей фільм буде трохи пізніше, коли я вже наберусь досвіду. Бо цей проект має бути дуже сильним. Це драма-містика, яка основана на реальних подіях, і яка сталася у моєму житті. Я впевнений, що цей фільм зможе захопити серця глядачів. Знімати планую не в Україні і з іноземними акторами.</p>
      <p>
        <b>Чи складно здивувати українського глядача?</b>
      </p>
      <p>Нашому глядачеві, що не покажи, то все нецікаво. Навіть, якщо він подивиться голлівудський блокбастер, в який вклали мільйони, він скаже, що очікували кращого. Люди не розуміють, що кіно це просто розвага. Тому, саме нашому виробнику складно зайти на ринок. За кордоном це простіше…</p>
      <p>Підготувала Наталія Мілевська.</p>
      <related>
        <a href="https://tv.ua/kino/premery/1128170-v-prokat-vyshel-ukrainskij-film-otel-edelvejs"/>
        <a href="https://tv.ua/telezvezda/1130063-gennadij-vasilenko-stroit-otnosheniya-s-byvshej"/>
      </related>
    </article>
  </body>
</html>