<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_colovika-vikrali-ta-katuvali-payalnoyu-lampoyu-vidomij-motiv/939816"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T16:11:00+00:00"/>
    <meta property="og:title" content="Чоловіка викрали та катували паяльною лампою: відомий мотив"/>
    <meta property="og:description" content="38-річного жителя Переяслава на Київщині викрав ревнивець, який запідозрив свою дружину в зраді. Хотів &quot;з'ясувати усі питання&quot; із ймовірним залицяльником. На допомогу покликав своїх товаришів, повідомили у відділі комунікації обласної поліції. &quot;У масках з прорізами для очей невідомі ..."/>
  </head>
  <body>
    <article>
      <h1>Чоловіка викрали та катували паяльною лампою: відомий мотив</h1>
      <address><time datetime="2019-11-25T16:11:00+00:00">25 Nov 2019, 16:11</time> by <a rel="author">Gazeta.ua</a></address>
      <p>38-річного жителя Переяслава на Київщині викрав ревнивець, який запідозрив свою дружину в зраді.</p>
      <p>Хотів "з'ясувати усі питання" із ймовірним залицяльником. На допомогу покликав своїх товаришів, повідомили у відділі комунікації обласної поліції.</p>
      <figure>
        <img src="https://static2.gazeta.ua/img2/cache/gallery/939/939816_2_w_1200.jpg?v=0"/>
        <figcaption>Житель міста Переяслав запідозрив свою дружину у зраді. Щоб «з’ясувати усі питання», він викрав ймовірного залицяльника<cite>Автор: kv.npu.gov.ua</cite></figcaption>
      </figure>
      <p>"У масках з прорізами для очей невідомі напали на чоловіка в нього вдома. Побили, одягнули йому на руки кайданки, на голову – поліетиленовий пакет, погрузили до багажника авто і вивезли у невідомому напрямку. Там один з них продовжив катувати чоловіка, бив дерев'яною битою по голові, палив газовою лампою стегна. Знущання тривали майже три години. Після чого катівник відпустив бранця додому", - розповіли в поліції.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_dvoye-brativ-zi-spilnikami-vikradali-ta-katuvali-lyudej/937978"/>
      </related>
      <p>Потерпілий чоловік звернувся до поліції. Зараз він знаходиться в лікарні.</p>
      <figure>
        <img src="https://static2.gazeta.ua/img2/cache/gallery/939/939816_1_w_1200.jpg?v=0"/>
        <figcaption>38-річного чоловіка кинули до багажника авто, вивезли за місто та катували три години. Потерпілий в лікарні<cite>Автор: kv.npu.gov.ua</cite></figcaption>
      </figure>
      <p>43-річного підозрюваного суд відправив під цілодобовий домашній арешт. Інших учасників злочину встановлюють.</p>
      <blockquote>У місті Переяслав Київської області троє чоловіків спершу викрали, а після катували місцевого 38-річного жителя. Подія <a href="https://gazeta.ua/articles/np/_bili-i-katuvali-payalnoyu-lampoyu-vikradachi-znuschalisya-z-cholovika/939604">сталася 23 листопада.</a> Потерпілий у лікарні з численними забоями, переломом щелепи і опіками ніг.</blockquote>
    </article>
  </body>
</html>