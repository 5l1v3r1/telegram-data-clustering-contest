<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/25/marin-svi-znamo-kakvu-sansu-imamo-ali-bez-navijaca-se-ne-pitamo-mnogo/"/>
    <meta property="og:site_name" content="Sportska centrala"/>
    <meta property="article:published_time" content="2019-11-25T16:34:14+00:00"/>
    <meta property="og:title" content="Marin: Svi znamo kakvu šansu imamo, ali bez navijača se ne pitamo mnogo"/>
    <meta property="og:description" content="Kapiten Crvene zvezde, Marko Marin, rekao je pred meč sa Bajernom da su svi u klubu svesni šanse koja se pruža i pozvao navijače da ispune tribine do poslednjeg mesta. – Svi želimo dobar rezultat, pobedu. I mi igrači, jer znamo kakvu šansu imamo, i navijači koji će očekujem ispuniti tribine do poslednjeg mesta i […]"/>
  </head>
  <body>
    <article>
      <h1>Marin: Svi znamo kakvu šansu imamo, ali bez navijača se ne pitamo mnogo</h1>
      <address><time datetime="2019-11-25T16:34:14+00:00">25 Nov 2019, 16:34</time> by <a rel="author">Zile</a></address>
      <p>Kapiten Crvene zvezde, Marko Marin, rekao je pred meč sa Bajernom da su svi u klubu svesni šanse koja se pruža i pozvao navijače da ispune tribine do poslednjeg mesta.</p>
      <p>– <b>Svi želimo dobar rezultat, pobedu. I mi igrači, jer znamo kakvu šansu imamo, i navijači koji će očekujem ispuniti tribine do poslednjeg mesta i podržati nas kako to uvek čine u ovako značajnim utakmicama. Igraćemo na pobedu, bez kalkulacija jer nam bod ništa ne znači. Bićemo agresivni, kompaktni, znamo da smo mnogo bolji kod kuće nego na strani i probaćemo to da iskoristimo</b>, rekao je Marin za klupski sajt.</p>
      <p>Iako je Bajern izborio plasman u osminu finala Marin je podsetio na nemački mentalitet.</p>
      <p>– <b>Znate nemački mentalitet, nikad ne igraju 50 ili 70 odsto. Imaju 20 top igrača, trener Flik je veoma kvalitetan i po meni je zaslužio ovu šansu, pobedio je Dortmund 4:0 u derbiju, u tri meča ima sjajan učinak uz gol razliku 10:0. Znam ga i stručno i privatno dobro, izvešće postavu koja će u Beogradu igrati na pobedu, a na nama je da iskoristimo svaku šansu koja nam se bude ukazala. Protiv Totenhema smo propuštali velike prilike na 0:0, pa na 1:0 i izgubili meč. Naša jedina mogućnost je da u meču sa Bajernom tako kolosalne prilike ne propuštamo.</b></p>
      <p>Bivši nemački reprezentativac dobro poznaje trenera Bajerna Hansija Flika.</p>
      <p>– <b>Njima suštinski poraz ne bi značio mnogo, a sumnjam da tako razmišlja i trener Flik. Dobro ga poznajem, neće kalkulisati u Beogradu, želim mu najveće uspehe, ali ne i sutra na Marakani. Dobro smo se spremili za utakmicu, probaćemo da iskoristimo ono što je stručni štab zapazio i zaista imam dobar predosećaj. Posle mečeva sa Totenhemom, protiv Bajerna nemamo šta da izgubimo, želimo da prikažemo najbolju igru jer samo tako možemo do pozitivnog rezultata. Znamo našu snagu kod kuće, moramo to da iskoristimo jer vidimo šansu da ostanemo u Evropi i na proleće, što nam je cilj.</b></p>
      <p>Na kraju i posebna poruka navijačima.</p>
      <p>– <b>Navijači znaju šta je Bajern i kakvu mi šansu imamo sutra da rešimo pitanje evropskog proleća. Očekujem da stadion bude pun, da nam navijači svojom pozitivnom energijom daju snagu. Bez navijača, realno, ne pitamo se mnogo u okršajima sa ovakvim velikanima kao što je Bajern</b>, zaključio je Marin.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/25/trener-bajerna-radujem-se-sto-cu-da-osetim-marakanu/"/>
        <a href="https://www.sportskacentrala.com/2019/11/25/poruka-iz-frankfurta-bajern-sigurno-nece-potceniti-zvezdu/"/>
        <a href="https://www.sportskacentrala.com/2019/11/25/degenek-da-se-u-sredu-probudimo-ponosni-i-nasmejani-zbog-evropskog-proleca/"/>
        <a href="https://www.sportskacentrala.com/2019/11/25/milojevic-ocekuje-nas-spektakl-uz-nase-navijace-sve-je-moguce/"/>
        <a href="https://www.sportskacentrala.com/2019/11/25/i-omladinci-zvezde-protiv-bajerna-jure-prolece-u-evropi/"/>
        <a href="https://www.sportskacentrala.com/2019/11/25/bajern-krenuo-u-beograd-sa-najjacim-snagama/"/>
        <a href="https://www.sportskacentrala.com/2019/11/25/dika-stojanovic-marakana-ima-cudnu-moc-mozda-se-istorija-ponovi/"/>
        <a href="https://www.sportskacentrala.com/2019/11/24/najdoski-bajern-opet-moze-da-padne-jer-nije-sve-u-novcu/"/>
        <a href="https://www.sportskacentrala.com/2019/11/24/milojevic-zvezda-je-masina-koja-mora-da-ide-napred-igracemo-ponovo-ligu-sampiona/"/>
      </related>
    </article>
  </body>
</html>