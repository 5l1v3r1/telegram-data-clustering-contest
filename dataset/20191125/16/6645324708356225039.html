<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/crime/transportirat-kym-pirogov-trite-jeni-postradali-v-arsenal-news_1409574.html"/>
    <meta property="og:site_name" content="Actualno.com"/>
    <meta property="article:published_time" content="2019-11-25T16:00:00+00:00"/>
    <meta property="og:title" content="Транспортират към &quot;Пирогов&quot; трите жени, пострадали в &quot;Арсенал&quot;"/>
    <meta property="og:description" content="Трите жени, които пострадаха по-рано днес при инцидент в оръжейния завод Арсенал , ще бъдат транспортирани към Клиниката по изгаряния на УМБАЛСМ Пирогов , предаде кореспондентът на БГНЕС в града."/>
  </head>
  <body>
    <article>
      <h1>Транспортират към "Пирогов" трите жени, пострадали в "Арсенал"</h1>
      <address><time datetime="2019-11-25T16:00:00+00:00">25 Nov 2019, 16:00</time> by <a rel="author" href="https://www.actualno.com/editors/uid/101" target="_blank">Милена Славкова</a></address>
      <p>Трите жени, които пострадаха <a href="https://www.actualno.com/crime/incident-s-raneni-v-zavod-arsenal-news_1409536.html">по-рано днес при инцидент</a> в оръжейния завод "Арсенал", ще бъдат транспортирани към Клиниката по изгаряния на УМБАЛСМ "Пирогов", предаде кореспондентът на БГНЕС в града. <br/><br/><br/>Две от жените са с леки обгаряния, но третата е със сериозни травми. Няма опасност за живота на жените.</p>
      <related>
        <a href="https://www.actualno.com/crime/incident-s-raneni-v-zavod-arsenal-news_1409536.html"/>
      </related>
      <p>Трите жени са обгорени при възникнало локално запалване на пиротехническо вещество. Две от жените са леко пострадали, по-сериозно пострадала е третата жена. Трите са откарани в казанлъшката болница за оказване на медицинска помощ. На мястото на инцидента са експерти за изясняване на причините. <br/>Състоянието и на трите пострадали е стабилно, нуждаят се от лечение в специализирано отделение, каквото на територията на здравните заведения в Казанлък и Стара Загора няма. Няма основание за паника. Ситуацията на територията на завода е спокойна, съобщават от завода.</p>
      <related>
        <a href="https://www.actualno.com/crime/slujitel-na-zavod-arsenal-iznasjal-chasti-za-oryjija-za-tyrgovija-na-cherno-news_735232.html"/>
      </related>
    </article>
  </body>
</html>