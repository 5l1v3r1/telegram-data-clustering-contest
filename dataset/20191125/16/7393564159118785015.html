<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2584242/eksnardep-vid-samopomoci-gotovij-vzati-na-poruki-sadovogo"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-25T16:44:00+00:00"/>
    <meta property="og:title" content="Екснардеп від &quot;Самопомочі&quot; готовий взяти на поруки Садового"/>
    <meta property="og:description" content="Меру Львова, якого підозрюють у зловживанні владою, оберуть міру запобіжного заходу"/>
  </head>
  <body>
    <article>
      <h1>Екснардеп від "Самопомочі" готовий взяти на поруки Садового</h1>
      <address><time datetime="2019-11-25T16:44:00+00:00">25 Nov 2019, 16:44</time> by <a rel="author">Євгенія Пласконь</a></address>
      <p>
        <i>25 листопада у Києві, у Вищому антикорупційному суді відбудеться обрання міському голові Львова Андрію Садовому міри запобіжного заходу. Очільника міста підозрюють  у зловживанні владою під час процедури продажу земель під індустріальний парк в Рясному.</i>
      </p>
      <p>На ситуацію відреагував колишній народний депутат від партії "Самопоміч" Олег Березюк, який заявив, що готовий взяти однопартійця на поруки.</p>
      <p>"Абсурд! Живемо в часи, коли сила і успіх потребують захисту. Стаю поруч з Андрієм Садовим у боротьбі із зневагою людини, міста, держави. В середу, 27 листопада, у Вищому антикорупційному суді (Київ, вул. Хрещатик, 42а) прийняв рішення поручитися за Андрія Садового", - повідомив політик на своїй сторінці у <a href="https://www.facebook.com/oleh.berezyuk">Фейсбуці</a>.</p>
      <p>Нагадаємо, що підозру меру Львова вручили представники Спеціалізованої антикорупційної прокуратури у четвер, 21 листопада 2019 року. Андрію Садовому та іншим посадовцям Львівської міськради, зокрма, в.о. директора департаменту містобудування Сергію Коровайнику інкримінують зловживання владою у справі індустріального парку в Рясному. Сам мер міста <a href="https://www.032.ua/news/2582530/sadovij-prokomentuvav-situaciu-z-otrimannam-pidozri-vid-antikorupcijnoi-prokuraturi">прокоментував</a> ситуацію у своєму відеоблозі, де вибачився перед інвестором - іноземною компанією CTP, яка з 2015 року не може спорудити довгоочікуваний об'єкт. При цьому, інвестор заплатив за земельну ділянку більше 50 мільйонів гривень.</p>
      <p>Раніше кореспондент сайту 032.ua розпитав львівських фахівців у сфері соціології та політології щодо можливих прогнозів, хто переможе на <a href="https://www.032.ua/news/2572543/eksperti-rozpovili-hto-moze-obijnati-posadu-mera-lvova-na-miscevih-viborah-2020">виборах міського голови Львова 2020 року</a>. Як не дивно, серед фаворитів мешканців Львова може опинитись і триразовий очільник міста Андрій Садовий.</p>
    </article>
  </body>
</html>