<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/greece/599050/sokaristiki-eidisi-epitethikan-me-maxairi-ston-olaitan"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T16:05:00+00:00"/>
    <meta property="og:title" content="Σοκαριστική είδηση – Επιτέθηκαν με μαχαίρι στον Ολαϊτάν"/>
    <meta property="og:description" content="Σοκ προκαλεί η είδηση πως το βράδυ της Κυριακής άγνωστος επιτέθηκε στον Μάικλ Ολαϊτάν με μαχαίρι, όπως ανακοίνωσε ο Απόλλων Πόντου.   Το..."/>
  </head>
  <body>
    <article>
      <h1>Σοκαριστική είδηση – Επιτέθηκαν με μαχαίρι στον Ολαϊτάν</h1>
      <address><time datetime="2019-11-25T16:05:00+00:00">25 Nov 2019, 16:05</time> by <a rel="author">SigmaliveSportime</a></address>
      <p><b>Σοκ προκαλεί η είδηση πως το βράδυ της Κυριακής άγνωστος επιτέθηκε στον Μάικλ Ολαϊτάν με μαχαίρι, όπως ανακοίνωσε ο Απόλλων Πόντου.<br/></b> <br/>Το βράδυ της Κυριακής, ο Μάικλ Ολαϊτάν είχε βγει για βόλτα στην Καλαμαριά ώσπου ένας άγνωστος του επιτέθηκε με μαχαίρι με αποτέλεσμα να τον τραυματίσει στο χέρι και να χρειαστεί να κάνει ράμματα, ενώ όπως είναι λογικό υπέστη και μεγάλο σοκ.<br/> <br/><b>Η ομάδα του, ο Απόλλων Πόντου, γνωστοποίησε το περιστατικό με ανακοίνωσή της: <br/></b> <br/>«Αργά το βράδυ της Κυριακής κι ενώ ο ποδοσφαιριστής μας Μάικλ Ολαϊτάν περπατούσε στην οδό Αδριανουπόλεως, στην Καλαμαριά, δέχθηκε επίθεση από άγνωστο άτομο που χρησιμοποίησε μαχαίρι και τον τραυμάτισε, ευτυχώς ελαφρά, στο χέρι. Ασφαλώς πρόκειται για μια αποτρόπαια πράξη και ως Π.Α.Ε. ΑΠΟΛΛΩΝ ΠΟΝΤΟΥ καλούμε τυχόν αυτόπτες μάρτυρες να δώσουν ό,τι στοιχεία γνωρίζουν στις Αστυνομικές Αρχές, όπου καταγράφηκε το γεγονός.<br/> <br/>Ο Μάικλ αναγκάστηκε να κάνει ράμματα και του ευχόμαστε καλή ανάρρωση, όσο και να ξεπεράσει γρήγορα το σοκ που ανθρωπίνως υπέστη».<br/> <br/><b>Να σημειώσουμε ότι ο ποδοσφαιριστής το καλοκαίρι που μας πέρασε, είχε κλείσει στην Αγία Νάπα, αλλά για διάφορους λόγους, δεν ήρθε στην Κύπρο για να συνεχίσει την καριέρα του. </b></p>
    </article>
  </body>
</html>