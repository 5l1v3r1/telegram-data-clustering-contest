<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportanalytic.com/blog/248616yarmolenko-yaremchuk-malinovskii-zinchenko-lunin_-yak-zigrali-nashi-u-evropi.html"/>
    <meta property="og:site_name" content="SPORTanalytic"/>
    <meta property="article:published_time" content="2019-11-25T16:11:00+00:00"/>
    <meta property="og:title" content="Ярмоленко, Яремчук, Малиновський, Зінченко, Лунін. Як зіграли наші у Європі"/>
    <meta property="og:description" content="Цей тиждень, мабуть, став одним із найгірших для наших легіонерів у Європі. Повідомляє сайт Sportanalytic.com. Найкраще себе проявив нападник бельгійського &quot;Гента&quot; Роман Яремчук, котрий єдиним із наших вже встиг зіграти два матчі після повернення зі збірної. Бельгійські чиновники вже на четвер поставили гру його команди проти &quot;Антверпена&quot;, у котрому Яремчук забив гол, але його команда програла з рахунком 2:3. Цікаво, що вже у неділю &quot;Гент&quot; знову зусрічався з тим самим опонетом, а Роман провів ще один м'яч. Таким чином, Яремчук відзначився двома голами всього за кілька днів і ще раз схилив всіх нас до думки, що його трансфер у топ-клуб - питання часу. Європейські експерти припускають, що вартість переходу українця складе не менше 20 мільйонів євро.Вінгер &quot;Вест Хема&quot; Андрій Ярмоленко загалом розчарував. Українець вийшов в основі на матч проти &quot;Тоттенхема&quot;, але по ходу зустрічі &quot;молотки&quot; &quot;горіли&quot; з рахунком 0:3, тож довелося змінювати Ярмоленка. Примітно, що після того, як Андрій покинув поле, &quot;Вест Хем&quot; зумів відзначитися…"/>
  </head>
  <body>
    <article>
      <h1>Ярмоленко, Яремчук, Малиновський, Зінченко, Лунін. Як зіграли наші у Європі</h1>
      <address>
        <time datetime="2019-11-25T16:11:00+00:00">25 Nov 2019, 16:11</time>
      </address>
      <figure>
        <img src="http://sportanalytic.com/uploads/images/default/5168_yar.jpg"/>
      </figure>
      <p>Цей тиждень, мабуть, став одним із найгірших для наших легіонерів у Європі. Повідомляє сайт <a href="http://sportanalytic.com/">Sportanalytic.com.</a> <br/><br/>Найкраще себе проявив нападник бельгійського "Гента" <b>Роман Яремчук</b>, котрий єдиним із наших вже встиг зіграти два матчі після повернення зі збірної. Бельгійські чиновники вже на четвер поставили гру його команди проти "Антверпена", у котрому Яремчук забив гол, але його команда програла з рахунком 2:3. Цікаво, що вже у неділю "Гент" знову зусрічався з тим самим опонетом, а Роман провів ще один м'яч. Таким чином, Яремчук відзначився двома голами всього за кілька днів і ще раз схилив всіх нас до думки, що його трансфер у топ-клуб - питання часу. Європейські експерти припускають, що вартість переходу українця складе не менше 20 мільйонів євро.<br/><br/>Вінгер "Вест Хема" <b>Андрій Ярмоленко</b> загалом розчарував. Українець вийшов в основі на матч проти "Тоттенхема", але по ходу зустрічі "молотки" "горіли" з рахунком 0:3, тож довелося змінювати Ярмоленка. Примітно, що після того, як Андрій покинув поле, "Вест Хем" зумів відзначитися двічі, але витягнути бодай нічию не вистачило сил. Закономірно, що авторитетний портал WhoScored поставив Ярмоленку другу найнижчу оцінку у "Вест Хемі", а лондонська преса не знайшла для опису його гри жодного слова. На цьому відрізку сезону розчаровують як "молотки", так і сам український футболіст.<br/><br/><b>Олександр Зінченко</b> продовжує відновлюватися після травми, а його "Манчестер Сіті" у важкому домашньому матчі здолав "Челсі" з рахунком 2:1. На позиції українця діяв француз Бенжамен Менді і відіграв увесь матч. <b>Руслан Малиновський</b> вимушено пропускав домашню гру своєї "Аталанти" проти "Ювентуса" через своє вилучення у попередньому турі. Як команда з Бергамо не намагалася, але впоратися з фаворитом не вдалося - поразка з рахунком 1:3. <b>Андрій Лунін</b> вже звично відсидів всю гру "Вальядоліда" на лаві для запасних. В основі знову грав Хорді Масіп, а його команда поступилася вдома "Севільї" з рахунком 0:1. Єдиний м'яч було забито з пенальті, тому звинувачувати у цьому Масіпа доволі важко.<br/><br/><b>Ігор Цвик, головний редактор Sportanalytic.com</b><br/><br/>Сайт <a href="http://sportanalytic.com/">Sportanalytic.com</a>, читай новини про спорт українською!</p>
    </article>
  </body>
</html>