<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/anbandling-naftogazu-planuyut-provesti-do-26-grudnya-330843_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T16:25:00+00:00"/>
    <meta property="og:title" content="Анбандлінг &quot;Нафтогазу&quot; планують провести до 26 грудня"/>
    <meta property="og:description" content="Документи уже відправили на затвердження до Енергетичного співтовариства ЄС."/>
  </head>
  <body>
    <article>
      <h1>Анбандлінг "Нафтогазу" планують провести до 26 грудня</h1>
      <h2>Документи уже відправили на затвердження до Енергетичного співтовариства ЄС.</h2>
      <address>
        <time datetime="2019-11-25T16:25:00+00:00">25 Nov 2019, 16:25</time>
      </address>
      <p>Остаточне завершення <a href="https://dt.ua/UKRAINE/proceduru-anbandlinga-zupiniti-vzhe-ne-viyde-kuleba-328629_.html"><b>процедури відокремлення газотранспортної системи України</b> </a>від НАК "Нафтогаз України" (анбандлінг) у Міністерстві енергетики та захисту довкілля планують завершити до 26 грудня 2019 року. Про це заявив міністр енергетики ат захисту довкілля Олексій Оржель під час презентації пріоритетів роботи міністерства на 2019-2020 роки.</p>
      <p>"У п'ятницю (22 листопада) ми отримали попередню сертифікацію оператора ГТС у національного регулятора. Документи вже відправлені до Енергетичного співтовариства ЄС, яке має їх затвердити. До 26 грудня має завершитися процес анбандлінгу", — цитує Оржеля "<a href="https://hromadske.ua/posts/anbandling-naftogazu-zavershitsya-do-26-grudnya-minenergo">Громадське</a>".</p>
      <p>Закон про відокремлення оператора газотранспортної системи НАК "Нафтогаз України" (анбандлінг) <a href="https://dt.ua/POLITICS/rada-uhvalila-u-drugomu-chitanni-zakonoproekt-pro-anbandling-gts-328049_.html"><b>було прийнято Верховною Радою 31 жовтня</b></a>. Він передбачає створення незалежного від "Нафтогазу" оператора ГТС. Проведення анбандлінга зробить можливим укладення нового договору про транзит газу згідно з європейським енергетичним законодавством.</p>
      <p>Детальніше про проблеми з анбандлінгом читайте у статті Алли Єрьоменко "<a href="https://dt.ua/energy_market/napivanbandling-pidzemnih-shovisch-gazu-329834_.html"><b>Напіванбандлінг підземних сховищ газу</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cHM6Ly9ocm9tYWRza2UudWE=">Громадське телебачення</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>