<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/chotyry-kvartyry-dachi-ta-hotivka-statky-volynskoho-ochilnyka-dvb/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T16:42:00+00:00"/>
    <meta property="og:title" content="Квартири, дачі, та готівка: статки волинського очільника ДВБ поліції"/>
    <meta property="og:description" content="Три квартири у Черкасах, одна у Луцьку, дві дачі у Черкаській області, понад 200 тисяч заробітної платні та 150 тисяч гривень готівкою на рахунку дружини – саме такі сімейні статки декларує у 2018 році начальник Волинського управління Департаменту внутрішньої безпеки Національної поліції України Віталій Святченко"/>
  </head>
  <body>
    <article>
      <h1>Квартири, дачі, та готівка: статки волинського очільника ДВБ поліції</h1>
      <address>
        <time datetime="2019-11-25T16:42:00+00:00">25 Nov 2019, 16:42</time>
      </address>
      <p>Три квартири у Черкасах, одна у Луцьку, дві дачі у Черкаській області, понад 200 тисяч заробітної платні та 150 тисяч гривень готівкою на рахунку дружини – саме такі сімейні статки декларує у 2018 році начальник Волинського управління Департаменту внутрішньої безпеки Національної поліції України <b>Віталій Святченко</b>.<br/><br/>Так, у 2018 році він вказує, що зареєстрований у Черкасах, до того ж зазначив, що місце проживання збігається із місцем реєстрації.<br/><br/>Серед об’єктів нерухомості, декларант вказує квартиру у Черкасах площею 63 метри квадратних, зареєстровану на <b>Святченко Тамару Іванівну</b> (маму, дата набуття права – 28.08.2007); а також дві квартири у Черкасах, зареєстрованих на дружину – <b>Святченко Яніну Олександрівну</b>. Право власності на квартиру площею 35 метрів квадратних зареєстроване за станом на 31 жовтня 2017 року (її власником на 100% є дружина), на іншу – площею 37,9 метрів квадратних – 29 листопада 2016 року.<br/><br/>Також на дружину очільника ВУ ДВБ НПУ зареєстровані два дачні будинки, площею 97,4 та 35,2 метри квадратні у селі Мельники Чорнобаївського району Черкаської області (земельна ділянка – 0,11 метрів квадратних) та Благодатне Золотонівського району Черкаської області (земельний наділ – 0, 05 метрів квадратних).<br/><br/>Окрім того, Яніна Святченко декларує автомобіль AUDI А6 2009 року випуску, власником якого є третя особа – <b>Святченко Микола Миколайович</b>.<br/><br/>Натомість, заробітна плата отримана за основним місцем роботи Віталія Святченка становить 206 тисяч 185 гривень на рік, його дружини Яніни, яка, згідно із документами, володіє ледве не всім сімейним майном – 188 тисяч 744 гривень на рік. Також Святченко Яніна декларує дохід від зайняття підприємницькою діяльністю у сумі 161 тисяч 500 гривень на рік. Окрім того, вона декларує 150 000 гривень готівки.<br/><br/>До слова, Яніна Святченко зареєстрована як ФОП у Черкасах. Вид діяльності – надання в оренду й експлуатацію власного чи орендованого нерухомого майна.<br/><br/>На запитання, «Чи належить ваша посада до посад, пов’язаних з високим рівнем корупційних ризиків, згідно з переліком, затвердженим Національним агентством з питань запобігання корупції?» у власній декларації про доходи правоохоронець чітко зазначив «Ні».<br/><br/>Нагадаємо, раніше <b>Інформаційне агентство Волинські Новини</b> повідомляло, що очільника Волинського управління департаменту внутрішньої безпеки Національної поліції України <b>Віталія Святченка</b> у 2016 році звільнили з посади заступника начальника ГУНП у Черкаській області<a href="https://www.volynnews.com/ua/news/all/chotyry-kvartyry-dachi-ta-hotivka-statky-volynskoho-ochilnyka-dvb/../../../../news/all/ochilnyka-volynskoho-dvb-zvilnyly-z-vysokoyi-posady-za-koruptsiiu/"><b> за причетність до корупції</b></a> та службову невідповідність. Про це йдеться у протоколі атестаційної комісії № 2 ГУНП у Черкаській області від 27 травня 2016 року.<br/><br/>«Низький бал по тестуванню поліграфу, неналежне виконання службових обов’язків, неналежні показники службової діяльності, посередні результати з професійної підготовки. Підтвердили на поліграфі причетність до корупції (допомога грошима батькові у покупці автівки Volkswagen Touareg), зловживання службовим становищем», – йдеться у висновках атестаційної комісії. Реклама</p>
    </article>
  </body>
</html>