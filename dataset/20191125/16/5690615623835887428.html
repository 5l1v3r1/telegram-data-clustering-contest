<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837727-na-donechchini-sud-vidpraviv-u-sizo-cholovika-yakiy-zarizav-narkozalezhnu-druzhinu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T16:42:00+00:00"/>
    <meta property="og:title" content="На Донеччині суд відправив у СІЗО чоловіка, який зарізав наркозалежну дружину"/>
    <meta property="og:description" content="КИЇВ. 25 листопада. УНН. Слов’янський міськрайонний суд відправив до СІЗО чоловіка, який підозрюється у вбивстві своєї нарокозалежної дружини. Про це …"/>
  </head>
  <body>
    <article>
      <h1>На Донеччині суд відправив у СІЗО чоловіка, який зарізав наркозалежну дружину</h1>
      <address><time datetime="2019-11-25T16:42:00+00:00">25 Nov 2019, 16:42</time> by <a rel="author">Валерія Гуржий</a></address>
      <p><b>КИЇВ. 25 листопада. УНН.</b> Слов’янський міськрайонний суд відправив до СІЗО чоловіка, який підозрюється у вбивстві своєї нарокозалежної дружини. Про це повідомляє <b>УНН</b> з посиланням на пресслужбу прокуратури Донецької області.</p>
      <p>“Ухвалою Слов’янського міськрайонного суду задоволено клопотання Слов’янської місцевої прокуратури щодо обрання запобіжного заходу у вигляді тримання під вартою 53-річному чоловіку, який підозрюється у скоєнні кримінального правопорушення, передбаченого ч. 1 ст. 115 (умисне вбивство) КК України”, — сказано у повідомленні.</p>
      <p>Досудовим розслідуванням встановлено, що 19 листопада 2019 року, приблизно о 20:30, між подружжям, яке перебуває на обліку у наркологічному диспансері та у якого з цієї причини рік тому Службою у справах дітей вилучено 2-річну доньку та 3-річного сина, сталась сварка.</p>
      <p>Дружина повернулась додому у стані сильного наркотичного сп’яніння, що не сподобалось її чоловіку, і він, також будучи нетверезим, схопив кухонний ніж та наніс ним 38-річній жінці 5 ударів у стегно, спричинивши колото-різані поранення з ушкодженням великої кровоносної судини. Потерпіла вилізла з будинку через вікно та від гострої крововтрати померла на подвір’ї.</p>
      <p>Чоловіку повідомлено про підозру у скоєнні вказаного особливо тяжкого злочину та відправлено до слідчого ізолятору.</p>
      <p>Досудове розслідування триває.</p>
      <p>Нагадаємо, на Чернігівщині 30-річний чоловік під час спалаху агресії <a href="https://www.unn.com.ua/uk/news/1837708-na-chernigivschini-batko-poraniv-nozhem-5-richnogo-sina-ta-sebe">поранив ножем</a> 5-річного сина та себе.</p>
    </article>
  </body>
</html>