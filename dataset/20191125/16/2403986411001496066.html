<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/spravzhnya_drama_rosiyanin_ne_zmig_potrapiti_do_narechenoyi_ukrayinki_bo_yizdiv_u_krim_n1239164"/>
    <meta property="og:site_name" content="24 Канал"/>
    <meta property="article:published_time" content="2019-11-25T16:02:00+00:00"/>
    <meta property="og:title" content="Справжня драма: росіянин не зміг потрапити до нареченої-українки, бо їздив у Крим"/>
    <meta property="og:description" content="Держприкордонслужба не впустила в Україну росіянина, який перед тим незаконно відвідував окупований Крим. Здавалося б, вже звична історія, але вона мала по-справжньому драматичне продовження. Так, українка, яка є нареченою горе-туриста, спробувала підкупити прикордонників, аби ті пропустили її нареченого."/>
  </head>
  <body>
    <article>
      <h1>Справжня драма: росіянин не зміг потрапити до нареченої-українки, бо їздив у Крим</h1>
      <address><time datetime="2019-11-25T16:02:00+00:00">25 Nov 2019, 16:02</time> by <a rel="author" href="https://24tv.ua/vasil_denisyuk_tag6881/" target="_blank">Василь Денисюк</a></address>
      <p>
        <b>Держприкордонслужба не впустила в Україну росіянина, який перед тим незаконно відвідував окупований Крим. Здавалося б, вже звична історія, але вона мала по-справжньому драматичне продовження. Так, українка, яка є нареченою горе-туриста, спробувала підкупити прикордонників, аби ті пропустили її нареченого.</b>
      </p>
      <p>Подія трапилася під час проходження митного контролю росіянином на залізничному вокзалі у Києві, куди той приїхав до своєї нареченої, повідомляє <a href="https://dpsu.gov.ua/ua/news/YAk-ukrainka-narechenogo-rosiyanina-u-prikordonnikiv-vikupovuvala/?fbclid=IwAR2m6NhW9DxWr04X9SBViloCodjbgJcj9_b1iYXttaztdED9J2nqJIxgCv0">Державна прикордонна служба</a>.</p>
      <blockquote>Цікаво: <a href="https://24tv.ua/chechenska_sotsmerezha_shho_zaminila_kadirovu_instagram_poznachila_krim_u_skladi_ukrayini__fotodokaz_n1238004">Чеченська соцмережа, що замінила Кадирову інстаграм, позначила Крим у складі України – фотодоказ</a></blockquote>
      <p>Від щедрої пропозиції у 200 доларів охоронці українського кордону відмовилися та повернули його зворотним потягом. Ба більше, розповіли поліції про спробу підкупу.</p>
      <p>У підсумку росіянина так і не впустили в Україну, а нареченій доведеться чекати його ще щонайменше 3 роки. За рішенням начальника окружного пункту пропуску, саме на стільки йому буде заборонено в'їзд на територію України.</p>
      <p><b>Що відомо про покарання за незаконні відвидини Криму?</b>Після незаконної анексії Криму Росією Україна почала карати тих, хто незаконно відвідує окупований півострів. Законним вважаються лише відвідини, узгоджені з українською владою.<br/><br/>За роки анексії Україна покарала тисячі росіян та інших іноземців, які незаконно їздили до Криму. Зазвичай покарання отримували діячі культури та політики. За таке порушення зазвичай карають забороною на в'їзд в Україну на декілька років.</p>
    </article>
  </body>
</html>