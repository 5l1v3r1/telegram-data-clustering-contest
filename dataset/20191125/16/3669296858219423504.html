<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/ekonomi/motorinde-8-kurus-indirim"/>
    <meta property="og:site_name" content="CNN Türk"/>
    <meta property="article:published_time" content="2019-11-25T16:37:05+00:00"/>
    <meta property="og:title" content="Motorinde 8 kuruş indirim"/>
    <meta property="og:description" content="Motorinin litre fiyatında gece yarısından geçerli..."/>
  </head>
  <body>
    <article>
      <h1>Motorinde 8 kuruş indirim</h1>
      <h2>Motorinin litre fiyatında gece yarısından geçerli olmak üzere 8 kuruş indirime gidilecek.</h2>
      <address><time datetime="2019-11-25T16:37:05+00:00">25 Nov 2019, 16:37</time> by <a rel="author">AA</a></address>
      <p>Enerji Petrol Gaz İkmal İstasyonları İşveren Sendikasından (EPGİS) alınan bilgiye göre, indirim motorinin pompa fiyatına ortalama 6 kuruş olarak yansıyacak. Kalan 2 kuruşluk kısmı, devreye alınan eşel mobil sistemi kaynaklı ÖTV gelirinin yerine konulmasında kullanılacak.</p>
      <p>Buna göre, <a href="https://www.cnnturk.com/haberleri/ankara">Ankara</a>'da ortalama 6,58 liradan satılan motorinin litre fiyatı 6,52 lira olacak. Motorinin litresi <a href="https://www.cnnturk.com/haberleri/istanbul">İstanbul</a>'da 6,52 liradan 6,46 liraya, <a href="https://www.cnnturk.com/haberleri/izmir">İzmir</a>'de 6,60 liradan 6,54 liraya inecek.</p>
      <p>
        <b>Akaryakıt fiyatlarının hesaplanması</b>
      </p>
      <p>Akaryakıt fiyatları, <a href="https://www.cnnturk.com/haberleri/turkiye">Türkiye</a>'nin de dahil olduğu Akdeniz piyasasındaki işlenmiş ürün fiyatlarının ortalaması ile <a href="https://www.cnnturk.com/haberleri/dolar">dolar</a> kurundaki değişiklikler baz alınarak rafineriler tarafından hesaplanıyor.</p>
      <p>Bu hesaplanma sonucunda dağıtım firmalarınca uygulanan fiyatlar, rekabet ve serbesti nedeniyle şirketler ve kentlere göre küçük değişiklikler gösterebiliyor.</p>
      <p>Akaryakıt fiyatlarında uygulanan eşel mobil sistemiyle, petrol fiyatları, döviz kuru ve uluslararası ürün fiyatlarındaki artış sonucunda yurt içi pompa fiyatlarında meydana gelen yükselişler, ÖTV ayarlamasıyla tüketiciye zam olarak yansıtılmadan dengelenmeye çalışılıyor.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/turkiye/kendisini-ihbar-eden-genc-kizi-yakti"/>
        <a href="https://www.cnnturk.com/otomobil/fiat-fiorinoya-lpg-secenegi"/>
        <a href="https://www.cnnturk.com/magazin/benzini-biten-yeliz-yesilmen-gozyaslarina-boguldu"/>
      </related>
    </article>
  </body>
</html>