<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/sport/260572/thessaloniki-epitethikan-me-maxairi-se-proin-paikti-toy-olympiakoy"/>
    <meta property="og:site_name" content="LiFO"/>
    <meta property="article:published_time" content="2019-11-25T16:43:00+00:00"/>
    <meta property="og:title" content="Θεσσαλονίκη: Επιτέθηκαν με μαχαίρι σε πρώην παίκτη του Ολυμπιακού"/>
    <meta property="og:description" content="Επίθεση με μαχαίρι δέχτηκε από άγνωστο Μάικλ Ολαϊτάν"/>
  </head>
  <body>
    <article>
      <h1>Θεσσαλονίκη: Επιτέθηκαν με μαχαίρι σε πρώην παίκτη του Ολυμπιακού</h1>
      <h2>Επίθεση με μαχαίρι δέχτηκε από άγνωστο Μάικλ Ολαϊτάν</h2>
      <address><time datetime="2019-11-25T16:43:00+00:00">25 Nov 2019, 16:43</time> by <a rel="author">NEWSROOM</a></address>
      <p>
        <b>Επίθεση με μαχαίρι δέχτηκε στη <a href="https://www.lifo.gr/tags/%CE%98%CE%B5%CF%83%CF%83%CE%B1%CE%BB%CE%BF%CE%BD%CE%AF%CE%BA%CE%B7">Θεσσαλονίκη </a>ο πρώην παίκτης του Ολυμπιακού και του Πανιωνίου, Μάικλ Ολαϊτάν.</b>
      </p>
      <p>Σύμφωνα με την ανακοίνωση που εξέδωσε η ομάδα του Απόλλωνα Πόντου, το συμβάν σημειώθηκε σε δρόμο της Καλαμαριάς το βράδυ της Κυριακής όταν ο Αφρικανός επιθετικός της ομάδας δέχτηκε επίθεση με μαχαίρι από άγνωστο που είχε ως αποτέλεσμα τον τραυματισμό του στο χέρι.</p>
      <p>Μέσω της ίδιας ανακοίνωσης η ομάδα απευθύνει έκκληση προς τυχόν αυτόπτες μάρτυρες να δώσουν στοιχεία για το περιστατικό.</p>
      <p>Η ανακοίνωση του Απόλλωνα Πόντου για Ολαϊτάν:</p>
      <p>«Αργά το βράδυ της Κυριακής κι ενώ ο ποδοσφαιριστής μας Μάικλ Ολαϊτάν περπατούσε στην οδό Αδριανουπόλεως, στην Καλαμαριά, δέχθηκε επίθεση από άγνωστο άτομο που χρησιμοποίησε μαχαίρι και τον τραυμάτισε, ευτυχώς ελαφρά, στο χέρι. Ασφαλώς πρόκειται για μια αποτρόπαια πράξη και ως Π.Α.Ε. ΑΠΟΛΛΩΝ ΠΟΝΤΟΥ καλούμε τυχόν αυτόπτες μάρτυρες να δώσουν ό,τι στοιχεία γνωρίζουν στις Αστυνομικές Αρχές, όπου καταγράφηκε το γεγονός.</p>
      <p>Ο Μάικλ αναγκάστηκε να κάνει ράμματα και του ευχόμαστε καλή ανάρρωση, όσο και να ξεπεράσει γρήγορα το σοκ που ανθρωπίνως υπέστη».</p>
    </article>
  </body>
</html>