<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550013.html/%D9%81%D8%B9%D8%A7%D9%84%DB%8C%D8%AA------%DA%AF%D8%B1%D9%88%D9%87-%D8%AC%D9%87%D8%A7%D8%AF%DB%8C-%D8%AF%D8%B1-%D9%84%D8%B1%D8%B3%D8%AA%D8%A7%D9%86-%D9%85%D8%AD%D8%B1%D9%88%D9%85%DB%8C%D8%AA-%D8%B2%D8%AF%D8%A7%DB%8C%DB%8C-%D9%87%D8%AF%D9%81-%D8%A7%D8%B5%D9%84%DB%8C-%D8%A8%D8%B3%DB%8C%D8%AC-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T16:41:00+00:00"/>
    <meta property="og:title" content="فعالیت ۱۲۶۰ گروه جهادی در لرستان/محرومیت زدایی هدف اصلی بسیج است"/>
    <meta property="og:description" content="جانشین فرمانده سپاه لرستان با اشاره به فعالیت ۱۲۶۰ گروه جهادی در لرستان گفت: محرومیت زدایی هدف اصلی بسیج است."/>
  </head>
  <body>
    <article>
      <h1>فعالیت ۱۲۶۰ گروه جهادی در لرستان/محرومیت زدایی هدف اصلی بسیج است</h1>
      <h2>جانشین فرمانده سپاه لرستان:</h2>
      <address>
        <time datetime="2019-11-25T16:41:00+00:00">25 Nov 2019, 16:41</time>
      </address>
      <p>جانشین فرمانده سپاه لرستان با اشاره به فعالیت ۱۲۶۰ گروه جهادی در لرستان گفت: محرومیت زدایی هدف اصلی بسیج است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://safiraflak.ir/?p=2113"> سفیر افلاک،</a> سردار حبیب الله توکلی ظهر امروز در همایش پیشکسوتان اظهار داشت: انقلاب اسلامی ایران به یک درخت تنومندی تبدیل شده که شاخ و برگش را در جغرافیای منطقه انقلاب اسلامی شاهد هستیم.</p>
      <p>وی دفاع از محله وکوی و برزن را از افتخارات بسیج دانست و افزود: امام (ره) فرمودند مساجد سنگرند و سنگرها را حفظ کنید، همین کسانی که امروز به عنوان فریب خوردگان آلت دست صعودی وصهیونیستها در کشورهای دیگر در به درهستند بیشترین ضربه وهجمه را برای ناامن کردن ایران وانقلاب اسلامی در اوایل شکل گیری انقلاب انجام دادند.</p>
      <p>جانشین فرمانده سپاه لرستان عنوان کرد: بسیاری از رزمندگان اسلام به دست همین جنایت کاران منافق به شهادت رسیدند و بسیجیان زیادی در دوران دفاع مقدس در جبهه ها حاضر شدند و جان خود را تقدیم کردند.</p>
      <p>وی بیان کرد: استان لرستان ۹۸۰شهید بسیجی تقدیم نظام جمهوری اسلامی ایران نموده که کارنامه پرباری را از نقش آفرینی بسیج دردفاع مقدس نشان می دهد.</p>
      <p>سردار توکلی گفت: بسیج دیروز در عرصه سخت انجام وظیفه می کرد و امروز با پیش رفتن انقلاب اسلامی نقش آفرینی بسیج گسترده تر شده چرا که تهدیدات بیشتر و متفاوت تر است و امروز افتخار داریم که در کارنامه بسیج سپاه حضرت ابوالفضل (ع) در نواحی وشهرستانها در کنار جنگ سخت و آمادگی دفاعی وامنیتی ۵۵گردان بیت المقدس، ۱۰گردان امام حسین(ع)، ۶گردان امام علی (ع) و پنج گردان کوثرسازمان رزمی است که ۹۹درصد آن بسیجیان هستند .</p>
      <p>وی محرومیت زدایی را یکی از اهداف بسیج دانست وخاطرنشان کرد: در بحث محرومیت زدایی از سال ۸۰ به بعد که سازندگی در دستور کار سپاه قرار گرفت کارنامه درخشانی را بسیج وسپاه ادامه دادند و اقداماتی را در راستای محرومیت زدایی انجام دادند.</p>
      <p>جانشین فرمانده سپاه لرستان اظهارداشت: در هفته بسیج با شعار واولویت ۴۰سال خدمت وشهادت، مفتخر هستیم که گروههای جهادی در استان وسایر مناطق کشور با حضوردر مناطق سیل زده بیشترین سهم را با صدها گروه متعهد و متخصص در کمک رسانی داشتند که عظمت کار بسیج را می رساند که در حوادث غیر مترقبه سازمان رزم عظیمی شکل گرفت.</p>
      <p>وی افزود: ۱۲۶۰گروه جهادی فعالیت می کنند که متولی آن بسیج سازندگی است که نه تنها در حوادث غیر مترقبه بلکه در ساخت وساز با ۲۵۶ پروژه آماده افتتاح، فعالیتهای زیادی دارند.</p>
      <p>سردار توکلی عنوان کرد: بسیج سازندگی و سپاه در محرومیت زدایی وخدمات رسانی در احداث خانه، مدرسه و…توسط قرار گاه سازندگی تلاش زیادی دارد و در سپاه این افتخار را داریم که بازنشستگان همچنان در صحنه های سخت به عنوان بسیجی در همه عرصه ها نقش آفرینی می کنند.</p>
      <p>وی بیان کرد: علاوه بر محرومیت زدایی، بسیج در عرصه خدمات درمانی کارهای بزرگی انجام داده که در بسیج جامعه پزشکی خدمات خوب وارزشمندی چون بیمارستان های یک روزه وسه روزه در مناطق محروم وسیل زده با ویزیت وداروی رایگان ارائه دادند.</p>
      <p>جانشین فرمانده سپاه لرستان تصریح کرد: مطالبه مقام معظم رهبری این است که راه مقابله با آمریکا و دشمن خدمت رسانی به مردم است وخدمت را باید از مناطق محروم شروع کرد؛ بسیاری از نا آرامی ها در کشور و استان با منشا مناطق حاشیه نشین بوده که نشان دهنده مشکلات مالی وبیکاری آنهاست.</p>
      <p>وی اظهارداشت: در استان لرستان طبق آمار نزدیک به ۸۰هزار معتاد و۷۰۰نفر بیمار متجاهر داریم وبه سپاه وبسیج ماموریت داده شده است که به عنوان بخشی از جامعه فضایی برای آنها فراهم شود تا در طی فرایند ۲ساله بعد از ورود کلاسهای آموزشی، مهارت آموزی وگارگاه هایی برای آنها در نظر گرفته شود و زمانی خارج می شوند که جامعه پذیر شده باشند و بازگشتی به سمت اعتیاد نداشته باشند و بخشی از توان سپاه مربوط به این موضوع است.</p>
      <p>سردار توکلی با اشاره به حوادث اخیر افزود: در مورد حوادثی که اخیرا با گرانی غافلگیرانه بنزین اتفاق افتاد باید گفت که همه می دانیم دولت مشکل دارد و کسری بودجه وتحریم وجود دارد اما ضروری بود مطالبه اصلی مردم یعنی روشنگری، اطلاع رسانی، استفاده از ظرفیت صدا وسیما، فضای مجازی و بحث های کارشناسی در محلات ومساجد ودانشگاهها اتفاق می افتاد.</p>
      <p>وی عنوان کرد: در این اغتشاشات افرادی وارد میدان شدند که از قبل آموزش دیده وسازمان دهی شده بودند و باید برای اینگونه بحرانها آمادگی بهتری به دست آورد.</p>
      <p>جانشین فرمانده سپاه لرستان بیان کرد: در حال حاضر نیز گرانی کالاها وکرایه تاکسی ها مشهود است که باید سازماندهی شوند و فضای مجازی بیشترین تاثیر یا مشکل را می توانند ایجاد کنند، با ساماندهی در بسیج استان اقدامات خوبی صورت گرفته و پیشکسوتان نیز با حضور خود در صحنه می توانند کمک شایانی داشته باشند.</p>
      <p>انتهای پیام/</p>
    </article>
  </body>
</html>