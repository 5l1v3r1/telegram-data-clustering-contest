<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/393134-%d7%9e%d7%99%d7%9b%d7%9c-%d7%a9%d7%99%d7%a8-%d7%9c%d7%a1%d7%a8%d7%95%d7%92%d7%99%d7%9d-%d7%a0%d7%aa%d7%a0%d7%99%d7%94%d7%95-%d7%9c%d7%90-%d7%99%d7%94%d7%99%d7%94-%d7%a8%d7%94%d7%9e-%d7%91%d7%a4"/>
    <meta property="og:site_name" content="סרוגים"/>
    <meta property="article:published_time" content="2019-11-25T16:32:58+00:00"/>
    <meta property="og:title" content="מיכל שיר לסרוגים: &quot;נתניהו לא יהיה רה&quot;מ בפעם הבאה&quot;"/>
    <meta property="og:description" content="ח&quot;כ מיכל שיר, המקורבת לגדעון סער הביעה תמיכה בהתמודדותו: &quot;צעד מנהיגותי גדול ואמיץ&quot;, ומזהירה כי &quot;גוש הימין קטן, המנדטים של הליכוד יורדים ול...."/>
  </head>
  <body>
    <article>
      <h1>מיכל שיר לסרוגים: "נתניהו לא יהיה רה"מ בפעם הבאה"</h1>
      <h2>ח"כ מיכל שיר, המקורבת לגדעון סער הביעה תמיכה בהתמודדותו: "צעד מנהיגותי גדול ואמיץ", ומזהירה כי "גוש הימין קטן, המנדטים של הליכוד יורדים ולא נשרוד מערכת בחירות שלישית"</h2>
      <address><time datetime="2019-11-25T16:32:58+00:00">25 Nov 2019, 16:32</time> by <a rel="author">, חדשות סרוגים</a></address>
      <p>ח"כ<u><a href="https://www.srugim.co.il/355380-%d7%a0%d7%93%d7%97%d7%aa%d7%94-%d7%91%d7%a4%d7%a2%d7%9d-%d7%94%d7%a9%d7%a0%d7%99%d7%99%d7%94-%d7%94%d7%a2%d7%aa%d7%99%d7%a8%d7%94-%d7%a9%d7%9c-%d7%94%d7%97%d7%9b%d7%99%d7%9d-%d7%9e%d7%94%d7%9c%d7%99"> מיכל שיר</a></u>, המקורבת ל<u><a href="https://www.srugim.co.il/392583-%d7%94%d7%9e%d7%94%d7%9c%d7%9b%d7%99%d7%9d-%d7%a9%d7%9c-%d7%92%d7%93%d7%a2%d7%95%d7%9f-%d7%a1%d7%a2%d7%a8">גדעון סער</a></u> התראיינה היום (שני) לסרוגים, הביעה תמיכה בהתמודדותו: "עשה צעד מנהיגותי גדול ואמיץ", ומזהירה כי "גוש הימין קטן, המנדטים של מפלגת הליכוד יורדים ולא נשרוד מערכת בחירות שלישית שבה אנחנו בשלטון".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>(צילום: סרוגים)</p>
      <p>אני מחזירה אותך להודעת היועץ המשפטי לממשלה, לא קל להיות ליכודניק בימים האלו. לא חושבת שיש איש ליכוד שליבו לא נחמץ, מרגיש תסכול וגם את הרצון לבוא ולהגן על ראש הממשל שלנו שהוא הכי טוב שהיה כאן מאז ימי מנחם בגין. אבל הליכוד מיייצג דרך, אידאלים שהיא מאד חשובה לנו – דרך הימין וכרגע אנחנו נמצאים בסיטואציה שבה ראש הממשלה לא הצליח להקים פעמיים ממשלה ואנחנו דוהרים לבחירות שלישיות, בהם גוש הימין קטן, המנדטים של מפלגת הליכוד יורדים ולא נשרוד מערכת בחירות שלישית שבה אנחנו בשלטון.</p>
      <p>חטפנו סטירת לחי מצלצלת בשבוע שעבר. יש אנשים שלוקח קצת יותר זמן להפנים שכנראה בנימין נתניהו לא יהיה ראש הממשלה בפעם הבאה. עם כל הצעיר שבדבר, בוא נציל את המצב ונבין שדרך שלטון הליכוד, שלטון הימין היא קריטית.</p>
      <p>שיר הגישה לאחרונה הצעת <u><a href="https://www.srugim.co.il/372666-%d7%a9%d7%99%d7%93%d7%95%d7%a8-%d7%99%d7%a9%d7%99%d7%a8-%d7%a8%d7%90%d7%a9-%d7%94%d7%9e%d7%9e%d7%a9%d7%9c%d7%94-%d7%91%d7%94%d7%a6%d7%94%d7%a8%d7%94-%d7%94%d7%93%d7%a8%d7%9e%d7%98%d7%99%d7%aa">חוק להחלת הריבונות</a></u>: "האם זה יקרה כשתהיה כאן ממשלת שמאל? כי כרגע גוש השמאל גדול יותר מגוש הימין והמגמה הזאת תמשיך", היא מציינת.</p>
      <p>לדבריה, "נתניהו עשה כאן דברים מדהימים, אבל אני רוצה להמשיך את הדברים המדהימים שהוא עשה. אף אחד לא מאושר מהסיטואציה שנוצרה, יש כאב אבל האפשרות  הקיימת הייתה או שאני יושבת ובוכה או שאני קמה לייצר שינוי, וגדעון סער עשה צעד מנהיגותי גדול ואמיץ, אמר את האמת וקורא לכולם להתעורר ואני קוראת לחברי הליכוד כי מאחורי הקלעים כולם מדברים 'אתם נבחרי ציבור, לא כדי לשבת הגדר אלא כדי להביע עמדה'".</p>
    </article>
  </body>
</html>