<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/25/pid-kyyevom-zatrymaly-kryminalnogo-avtoryteta-foto-i-video-spetsoperatsiyi/"/>
    <meta property="og:site_name" content="Народна Правда"/>
    <meta property="article:published_time" content="2019-11-25T16:49:06+00:00"/>
    <meta property="og:title" content="Під Києвом затримали кримінального авторитета фото і відео спецоперації"/>
    <meta property="og:description" content="У Київській області затримали групу людей, які мали вплив на криміногенну ситуацію на території всієї області."/>
  </head>
  <body>
    <article>
      <h1>Під Києвом затримали кримінального авторитета фото і відео спецоперації</h1>
      <h2>У Київській області затримали групу людей, які мали вплив на криміногенну ситуацію на території всієї області.</h2>
      <address>
        <time datetime="2019-11-25T16:49:06+00:00">25 Nov 2019, 16:49</time>
      </address>
      <p>У понеділок, 25 листопада у Київській області правоохоронці затримали групу людей, які мали вплив на криміногенну ситуацію на території всієї області.</p>
      <p>Відомо, що ця група людей була причетна до жорстокого побиття бітами чоловіки в місті Бориспіль у листопаді 2018 року. Таким чином підозрювані демонстрували «своє верховенство», повідомила прес-служба поліції Київської області на своїй сторінці в Facebook.</p>
      <p>Loading...</p>
      <p>Тоді за даним фактом було відкрито кримінальне провадження за ч. 4 ст. 296 (Хуліганство) Кримінального кодексу України. А вже у листопаді 2019 нападників затримали за місцем проживання.</p>
      <p>Під час обшуків у будинках підозрюваних співробітники поліції вилучили різні ножі, металеву биту, мачете. Найстаріший з групи – раніше судимий 49-річний житель Борисполя, кримінальний авторитет. Він користувався посвідченням представника ЗМІ.</p>
      <figure>
        <img src="https://narodna-pravda.ua/wp-content/uploads/2019/11/93-466636-NEwzo5bl.jpg"/>
      </figure>
      <figure>
        <img src="https://narodna-pravda.ua/wp-content/uploads/2019/11/94-290905-cYmCR4IV.jpg"/>
      </figure>
      <figure>
        <img src="https://narodna-pravda.ua/wp-content/uploads/2019/11/92-185435-32UgPoBy.jpg"/>
      </figure>
      <figure>
        <iframe src="https://www.youtube.com/embed/hu9KJQ-bHaw" width="560" height="315" data-service="Youtube" scrolling="no"/>
      </figure>
      <p>Його близький друг-побратим і «права рука» – неодноразово судимий 35-річний житель міста Переяслава. І третій фігурант – 34-річний житель Борисполя, який теж мав вплив на криміногенну ситуацію.</p>
      <p>Всім чоловікам оголосили про підозру у скоєнні злочину, передбаченого ч. 4 ст. 296 Кримінального кодексу України. Правоохоронці звернулися з клопотанням про обрання для них міри запобіжного заходу – тримання під вартою. Також поліцейські перевіряють затриманих на причетність до скоєння злочинів на території Київської області.</p>
      <p>Нагадаємо, раніше ми писали, про те, що маніяка, який в Києві в Райдужному і на Воскресенці нападав з ножем на людей<a href="https://narodna-pravda.ua/2019/10/18/zatrymannya-maniyaka-u-kyyevi-z-yavylosya-video-iz-zatrymanym/"> затримали</a>.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>