<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402726/%DA%A9%D8%B3%D8%A8-%DB%B2-%D8%B1%D8%AA%D8%A8%D9%87-%D8%A8%D8%B1%D8%AA%D8%B1-%D8%AA%D9%88%D8%B3%D8%B7-%D8%AE%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%DB%8C%D8%B3%D9%86%D8%A7-%D8%AF%D8%B1-%D8%AC%D8%B4%D9%86%D9%88%D8%A7%D8%B1%D9%87-%D8%B1%D8%B3%D8%A7%D9%86%D9%87-%D8%A7%D8%A8%D9%88%D8%B0%D8%B1-%D8%A7%D8%B3%D8%AA%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-25T16:44:37+00:00"/>
    <meta property="og:title" content="کسب ۲ رتبه برتر توسط خبرگزاری ایسنا در جشنواره رسانه ابوذر استان کرمان"/>
    <meta property="og:description" content="ایسنا/کرمان خبرنگاران خبرگزاری ایسنا منطقه کویر در مراسم اختتامیه چهارمین جشنواره رسانه‌ای ابوذر استان کرمان با عنوان رسالت رسانه در گام دوم انقلاب با حضور سخنگوی سپاه پاسداران انقلاب اسلامی در ۲ بخش گزارش و مصاحبه رتبه های دوم را کسب کردند."/>
  </head>
  <body>
    <article>
      <h1>کسب ۲ رتبه برتر توسط خبرگزاری ایسنا در جشنواره رسانه ابوذر استان کرمان</h1>
      <address><time datetime="2019-11-25T16:44:37+00:00">25 Nov 2019, 16:44</time> by <a rel="author">ایمان کدیور</a></address>
      <p>ایسنا/کرمان خبرنگاران خبرگزاری ایسنا منطقه کویر در مراسم اختتامیه چهارمین جشنواره رسانه‌ای ابوذر استان کرمان با عنوان رسالت رسانه در گام دوم انقلاب با حضور سخنگوی سپاه پاسداران انقلاب اسلامی در ۲ بخش گزارش و مصاحبه رتبه های دوم را کسب کردند.</p>
      <p>در مراسم اختتامیه چهارمین جشنواره رسانه‌ای ابوذر استان کرمان با عنوان رسالت رسانه در گام دوم، «سارا سلطانی» در بخش گزارش در موضوع اقتصاد مقاومتی و  «فاطمه افضلی» در بخش گفت و گو در موضوع دفاع مقدس از خبرنگاران ایسنای منطقه کویر حائز رتبه های دوم این جشنواره شدند.</p>
      <p>براساس این گزارش، مرتضی کارآموزیان دبیر چهارمین جشنواره رسانه ای ابوذر استان کرمان با بیان اینکه این جشنواره از خرداد سال جاری با انتشار فراخوان ارسال آثار در محورهای اقتصاد مقاومتی، بصیرت افزایی، دشمن شناسی، مقاومت و دفاع مقدس، مطالبه گری و ... آغاز شد اظهار کرد: ۸۲۶ اثر در مجموع به دبیرخانه جشنواره ارسال شد که آثار توسط هفت نفر از داوران ممتاز حوزه رسانه کرمان بررسی و انتخاب شدند.</p>
      <p>کارآموزیان گفت: افراد برگزیده در این جشنواره به جشنواره ملی و کشوری  ابوذر  راه یافتند و این جشنواره در ایام بهمن ماه در تهران برگزار می‌شود.</p>
      <p>انتهای پیام</p>
    </article>
  </body>
</html>