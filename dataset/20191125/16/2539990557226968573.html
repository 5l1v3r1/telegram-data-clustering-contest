<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2410051,Zmiany-w-boksie-olimpijskim-Nowe-zasady-publikacji-punktow"/>
    <meta property="og:site_name" content="Polskie Radio"/>
    <meta property="article:published_time" content="2019-11-25T16:25:00+00:00"/>
    <meta property="og:title" content="Zmiany w boksie olimpijskim. Nowe zasady publikacji punktów"/>
    <meta property="og:description" content="Podawanie aktualnych wyników po każdej z rund, a nie tylko zbiorczych po walce - to najważniejsza zmiana, jaka będzie obowiązywać w turnieju pięściarskim podczas igrzysk olimpijskich w Tokio. Dotychczas punktacja poszczególnych sędziów była publikowana na tablicy dopiero po zakończeniu walki. Nowy przepis został wprowadzony przez - działający w ramach MKOl - Zespół ds. Boksu."/>
  </head>
  <body>
    <article>
      <h1>Zmiany w boksie olimpijskim. Nowe zasady publikacji punktów</h1>
      <address>
        <time datetime="2019-11-25T16:25:00+00:00">25 Nov 2019, 16:25</time>
      </address>
      <p>
        <b>Podawanie aktualnych wyników po każdej z rund, a nie tylko zbiorczych po walce - to najważniejsza zmiana, jaka będzie obowiązywać w turnieju pięściarskim podczas igrzysk olimpijskich w Tokio. Dotychczas punktacja poszczególnych sędziów była publikowana na tablicy dopiero po zakończeniu walki. Nowy przepis został wprowadzony przez - działający w ramach MKOl - Zespół ds. Boksu.</b>
      </p>
      <related>
        <a href="https://polskieradio24.pl/5/3/Artykul/2409413"/>
      </related>
      <p>To gremium - z przewodniczącym Morinari Watanabe, szefem Światowej Federacji Gimnastyki - oficjalnie odpowiada za organizację turnieju olimpijskiego w 2020 roku, po tym jak Międzynarodowy Komitet Olimpijski zerwał kontakty ze Światową Federacją Boksu Amatorskiego.</p>
      <p>Powodem były zarzuty korupcyjne stawiane władzom AIBA oraz częste (cztery w ciągu trzech lat) zmiany na stanowisku prezydenta tej organizacji. Do tego dochodzi niebezpieczeństwo bankructwa, wynikające z wprowadzenia nowych, nierentownych rozgrywek ligowych.</p>
      <p>Zespół ds. Boksu MKOl poinformował też, że w obsadzie sędziowskiej w Tokio nie będzie ani jednego arbitra, który sędziował pięściarstwo na igrzyskach w Rio de Janeiro. Poza tym, akredytacje nie zostaną przyznane nikomu, kto w ostatnich trzech latach sprawował jakąkolwiek funkcję we władzach AIBA.<br/>Igrzyska olimpijskie w Tokio odbędą się na przełomie lipca i sierpnia 2020 roku.</p>
      <p>Walkę o medal zapowiedział Mateusz Masternak. Ostatnim polskim pięściarzem, który zdobył olimpijski medal jest Wojciech Bartnik, który w Barcelonie w 1992 roku stał na najniższym stopniu podium.</p>
      <related>
        <a href="https://polskieradio24.pl/5/3/Artykul/2391897"/>
      </related>
      <p>kp</p>
      <related>
        <a href="https://www.polskieradio.pl/5/4147/Artykul/2394489,Blisko-rok-bez-Andrzeja-Gmitruka-Osierocil-polski-boks"/>
      </related>
      <related>
        <a href="https://www.polskieradio.pl/5/4147/Artykul/2398103,Polski-bokser-powalczy-z-gigantem-swiatowego-boksu-Wielka-szansa-Kamila-Szeremety"/>
      </related>
    </article>
  </body>
</html>