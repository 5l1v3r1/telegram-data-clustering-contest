<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/society/sgradata-na-ombudsmana-svetna-v-oranzhevo-v-podkrepa-na-zhenite-zhertvi-na-nasilie.html"/>
    <meta property="og:site_name" content="News.bg"/>
    <meta property="article:published_time" content="2019-11-25T16:46:26+00:00"/>
    <meta property="og:title" content="Сградата на омбудсмана светна в оранжево в подкрепа на жените, жертви на насилие"/>
    <meta property="og:description" content="Диана Ковачева призова за повече кризисни центрове"/>
  </head>
  <body>
    <article>
      <h1>Сградата на омбудсмана светна в оранжево в подкрепа на жените, жертви на насилие</h1>
      <address>
        <time datetime="2019-11-25T16:46:26+00:00">25 Nov 2019, 16:46</time>
      </address>
      <slideshow>
        <figure>
          <img src="https://webnews.bg/uploads/images/28/4428/454428/768x432.jpg?_=1574700868"/>
          <figcaption>Източник: Омбудсман на РБ</figcaption>
        </figure>
        <figure>
          <img src="https://webnews.bg/uploads/images/29/4429/454429/768x432.jpg?_=1574700871"/>
          <figcaption>Източник: Омбудсман на РБ</figcaption>
        </figure>
      </slideshow>
      <p><b>Фасадата на институцията на омбудсмана светна в оранжево в подкрепа на жените, жертви на насилие,</b> която се провежда всяка година на 25 ноември като част от кампанията на ООН Orange the world за елиминиране на насилието над жени и момичета.</p>
      <p>Омбудсманът Диана Ковачева <b>организира приемна за жени, жертва на насилие.</b> </p>
      <p>"Съпричастни сме към жертвите на насилие. <b>Символично залепихме устата си, защото мълчанието убива и призоваваме жените да не мълчат за насилието в дома им,</b> на работните им места. Нашето послание към жените е - <b>търсете помощ.</b> Институцията на омбудсмана може да Ви защити", заяви Диана Ковачева.</p>
      <p>Статистиката показва, че <b>поне две жени на месец от началото на годината са загубили живата си, а още много са осакатени.</b></p>
      <figure>
        <iframe src="https://www.youtube.com/embed/uhLeJwru_yw" width="560" height="315" data-service="Youtube" scrolling="no"/>
      </figure>
      <p>Идеята на събитието бе <b>да повиши обществената нетърпимост срещу посегателствата над личността и достойнството на жените</b>, момичетата и децата, обект на насилие, включително и да се даде повече гласност на проблема, който често пъти остава скрит.</p>
      <p><b>Омбудсманът изпрати препоръка до областните управители в цялата страна, които имат право да откриват кризисни центрове,</b> защото в страната има едва 13 такива, а <b>в София - само един с 8 места.</b></p>
      <p>"Препоръката на Съвета на Европа е <b>на всеки 10 000 души да има по един кризисен център.</b> Там жените могат да получат подкрепа от експерти, юристи, психолози. Често жертви на насилие се страхуват да говорят, а полицаите не са обучени и проявяват неразбиране", отбеляза още омбудсманът.</p>
    </article>
  </body>
</html>