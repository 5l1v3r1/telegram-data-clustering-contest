<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/gigantia_epixeirisi_tis_europol_entopistikan_26_000_kataxoriseis_tromokratikou_periexomenou_sto_diadiktyo-589562/"/>
    <meta property="og:site_name" content="Real.gr"/>
    <meta property="article:published_time" content="2019-11-25T16:43:00+00:00"/>
    <meta property="og:title" content="Τραγωδία σε χριστουγεννιάτικη αγορά του Λουξεμβούργου: Παιδί σκοτώθηκε από πτώση παγωμένου γλυπτού"/>
    <meta property="og:description" content="Πάνω από 26 000 αναρτήσεις και καταχωρήσεις τρομοκρατικού περιεχομένου ή προπαγάνδας του ισλαμικού κράτους εντόπισε η Europol στο διαδίκτυο, υποδεικνύοντας σε ευρωπαϊκές εταιρείες παρόχους internet να τις απομακρύνουν, μετά από συντονισμένη επιχείρηση που ολοκληρώθηκε χθες."/>
  </head>
  <body>
    <article>
      <h1>
        <a href="https://www.real.gr/kosmos/arthro/tragodia_se_xristougenniatiki_agora_tou_louksembourgou_paidi_skotothike_apo_ptosi_pagomenou_glyptou-589551/">Τραγωδία σε χριστουγεννιάτικη αγορά του Λουξεμβούργου: Παιδί σκοτώθηκε από πτώση παγωμένου γλυπτού</a>
      </h1>
      <address><time datetime="2019-11-25T16:43:00+00:00">25 Nov 2019, 16:43</time> by <a rel="author">Βρυξέλλες, του Θάνου Αθανασίου</a></address>
      <p>
        <b>Πάνω από 26 000 αναρτήσεις και καταχωρήσεις τρομοκρατικού περιεχομένου ή προπαγάνδας του ισλαμικού κράτους εντόπισε η Europol στο διαδίκτυο, υποδεικνύοντας σε ευρωπαϊκές εταιρείες παρόχους internet να τις απομακρύνουν, μετά από συντονισμένη επιχείρηση που ολοκληρώθηκε χθες.</b>
      </p>
      <p>H Εuropol ανακοίνωσε ότι η επιχείρηση ξεκίνησε από τις 21 και διήρκεσε ως τις 24 Νοεμβρίου και είχε ως στόχο τη δράση του ισλαμικού κράτους (IS) στο διαδίκτυο, σε 12 κράτη μέλη και με την υποστήριξη 9 παρόχων υπηρεσιών internet.</p>
      <p>Η επιχείρηση διεξήχθη υπό την αιγίδα του Βέλγου Δικαστή και της βελγικής ομοσπονδιακής εισαγγελικής αρχής, μαζί με τη βελγική ομοσπονδιακή δικαστική αστυνομία της Ανατολικής Φλάνδρας.</p>
      <p>Στο πλαίσιο της επιχείρησης αυτής, η Guardia Civil προέβη σε σύλληψη στην Ισπανία ενός ατόμου που θεωρείται ύποπτο ότι είναι μέρος των βασικών διαδόχων της τρομοκρατικής προπαγάνδας του ισλαμικού κράτους.</p>
      <p>Η Europol σημειώνει ότι τον Αύγουστο του 2016 ξεκίνησε μια πρώτη ενάντια στα ψηφιακά τρομοκρατικά δίκτυα κάτι που ανάγκασε τους προπαγανδιστές να οικοδομήσουν μια πιο περίπλοκη και ασφαλή υποδομή για να αποτρέψουν περαιτέρω διαταραχές από την επιβολή του νόμου.</p>
      <p>Τον Ιούνιο του 2017, σε ένα δεύτερο χτύπημα υπό την ηγεσία της ισπανικής Guardia Civil και υποστηριζόμενη από την Ευρωπόλ, την Eurojust και τις Ηνωμένες Πολιτείες της Αμερικής, εντοπίστηκε ένα μέρος των περιουσιακών στοιχείων και της υποδομής του προπαγανδιστικού δικτύου του IS. Οι διακομιστές που κατασχέθηκαν από την Guardia Civil επέτρεψαν την ταυτοποίηση τρομοκρατών σε 133 χώρες και την ανίχνευση περισσότερων από 200 εκατομμυρίων προσβάσεων σε προπαγανδιστικό περιεχόμενο του ισλαμικού κράτους από 52.000 πιθανούς χρήστες.</p>
      <p>Τον Απρίλιο του 2018, μια πολυεθνική επιχείρηση υπό την ηγεσία του βελγικού ομοσπονδιακού εισαγγελέα μαζί με τη βελγική ομοσπονδιακή δικαστική αστυνομία της Ανατολικής Φλάνδρας και με την υποστήριξη της IRU της Ευρωπόλ, της Eurojust και των κρατών μελών της ΕΕ κατέστρεψαν την υποδομή του IS με αποτέλεσμα να τους εξαναγκάσουν να στραφούν στα κοινωνικά μέσα και τις εφαρμογές ανταλλαγής μηνυμάτων.</p>
      <p>Αυτή η μετάβαση σε παρόχους οnline υπηρεσιών επέτρεψε στην Ευρωπόλ και τους ερευνητές στα κράτη μέλη να εστιάσουν το έργο τους στα δίκτυα κοινωνικών μέσων με αποτέλεσμα τις ενέργειες του Νοεμβρίου 2019.</p>
    </article>
  </body>
</html>