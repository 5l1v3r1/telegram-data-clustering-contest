<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/hrala-i-v-serialu-panelak-herecka-monika-potokarova-27-spachala-sebevrazdu"/>
    <meta property="og:site_name" content="eXtra.cz"/>
    <meta property="article:published_time" content="2019-11-25T16:19:00+00:00"/>
    <meta property="og:title" content="Hrála i v seriálu Panelák: Herečka Monika Potokárová (†27) spáchala sebevraždu"/>
    <meta property="og:description" content="Smutnou zprávu na svých facebookových stránkách zveřejnilo Slovenské národní divadlo. Mladá herečka Monika Potokárová, známá například ze seriálů Panelák či Rodinné případy, ve svých 27 letech zemřela. Podle informací webu Novycas.sk spáchala sebevraždu."/>
  </head>
  <body>
    <article>
      <h6 class="kicker">neštěstí</h6>
      <h1>Hrála i v seriálu Panelák: Herečka Monika Potokárová (†27) spáchala sebevraždu</h1>
      <address><time datetime="2019-11-25T16:19:00+00:00">25 Nov 2019, 16:19</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/9f/34/9f34a79-247790-pjimage-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Monika Potokárová<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/48/42/4842f1e-247791-e-2560x0-shrink.png"/>
          <figcaption>Zemřela herečka Monika Potokárová.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/0c/2e/0c2ee89-247792-c-2560x0-shrink.png"/>
          <figcaption>Bylo jí pouhých 27 let.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/2a/7d/2a7dbef-247793-d-2560x0-shrink.png"/>
          <figcaption>Podle informací slovenských médií spáchala sebevraždu.<cite>Instagram</cite></figcaption>
        </figure>
        <figcaption>
          <a href="https://www.extra.cz/hrala-i-v-serialu-panelak-herecka-monika-potokarova-27-spachala-sebevrazdu/galerie/4">+ Dalších 5 fotografií</a>
        </figcaption>
      </slideshow>
      <p>
        <b>Smutnou zprávu na svých facebookových stránkách zveřejnilo Slovenské národní divadlo. Mladá herečka Monika Potokárová, známá například ze seriálů Panelák či Rodinné případy, ve svých 27 letech zemřela. Podle informací webu Novycas.sk spáchala sebevraždu.</b>
      </p>
      <p><a href="https://www.extra.cz/tema/monika-potokarova">Monika Potokárová</a> patřila mezi jedny z nejúspěšnějších slovenských hereček. Televizní diváci ji znali například ze seriálu <a href="https://www.extra.cz/tema/panelak">Panelák</a>, milovníci divadla ji pak mohli pravidelně potkávat na jevišti <a href="https://www.extra.cz/tema/slovenske-narodni-divadlo">Slovenského národního divadla</a>, kde patřila mezi jeho nejobsazovanější členky.</p>
      <p><b>„Vedení Slovenského národního divadla přijalo s hlubokým smutkem zprávu o úmrtí mladé členky Činohry SND Moniky Potokárové. Náhle nás opustila dnes, 25. listopadu 2019,“</b> stojí na stránkách divadla, kde patřila k nejobsazovanějším herečkám. Touto dobou bylo v jejím repertoáru celkem 12 postav.</p>
      <related>
        <a href="https://www.extra.cz/katce-33-odmitla-pojistovna-proplatit-lecbu-o-vikendu-mladou-zenu-rakovina-zabila"/>
      </related>
      <p>Slovenská média informují o tom, že Potokárová spáchala sebevraždu. Záchranná služba měla na místo činu přijet krátce po deváté hodině ranní. <b>„V Monice Potokárové ztrácí naše kultura a umění jednu z nejtalentova­nějších představitelek mladé herecké generace. Čest její památce,“</b> dodali zástupci SND na stránkách.</p>
      <p>Monika Potokárová vystudovala herectví na konzervatoři v Bratislavě, navštěvovala ročník pantomimy na pražské HAMU a absolvovala herectví na VŠMU v Bratislavě. Už během studia hostovala v Činohře SND, jejíž členkou se stala v říjnu 2016.</p>
    </article>
  </body>
</html>