<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/ex-yu/Americki-milijarder-dobio-drzavljanstvo-Srbije/570453?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T16:15:32+00:00"/>
    <meta property="og:title" content="Američki milijarder dobio državljanstvo Srbije"/>
    <meta property="og:description" content="BEOGRAD - Američki biznismen i milijarder Ronald Vejn Barkl (67), odlukom Vlade Srbije primljen je u državljanstvo, navodi se u rješenju objavljenom u Službenom glasniku."/>
  </head>
  <body>
    <article>
      <h1>Američki milijarder dobio državljanstvo Srbije</h1>
      <address><time datetime="2019-11-25T16:15:32+00:00">25 Nov 2019, 16:15</time> by <a rel="author">Tanjug</a></address>
      <p>BEOGRAD - Američki biznismen i milijarder Ronald Vejn Barkl (67), odlukom Vlade Srbije primljen je u državljanstvo, navodi se u rješenju objavljenom u Službenom glasniku.</p>
      <p>Barkl je rođen 12. novembra 1952. godine u mjestu Pomona, okrugu Los Anđeles američke države Kalifornija i državljanin je SAD, navodi se u rješenju od 21. novembra.</p>
      <p>Krajem decembra prošle godine Srbija je otvorila konzulat u Montani, koji pored teritorije te američke savezne države, obuhvata i teritoriju države Vašington, a Barkl je tada imenovan za počasnog konzula.</p>
      <p>Barkl je osnovao kompaniju "Jukaipa"1986. godine i poznat je kao jedan od najistaknutijih investitora u sektorima maloprodaje, distribucije, tehnologije, kao i u industriji zabave, sporta i ugostiteljstva.</p>
      <p>Novi državljanin Srbije je bio predsjednik odbora i vlasnik kontrolnog dijela akcija brojnih kompanija, poput "Soho haus", "Golden stejt fuds", "Dominiks", "Fred Majer", "Ralfs end Fud for les".</p>
      <p>Prema Blumbergu, 2013. godine Barkl je bio 201. na Forbsovoj listi najbogatijih Amerikanaca.</p>
    </article>
  </body>
</html>