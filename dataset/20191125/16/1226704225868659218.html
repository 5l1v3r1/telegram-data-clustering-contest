<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/slovensko/poslankyna-a-basistova-vstupuje-do-k/432153-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-25T16:09:00+00:00"/>
    <meta property="og:title" content="Poslankyňa A. Bašistová vstúpila do klubu SNS aj do strany"/>
    <meta property="og:description" content="Bašistová sa do parlamentu dostala so stranou Sieť, ktorá sa rozpadla krátko po vytvorení vlády so Smerom-SD, SNS a Mostom-Híd."/>
  </head>
  <body>
    <article>
      <h1>Poslankyňa A. Bašistová vstúpila do klubu SNS aj do strany</h1>
      <h2>Bašistová sa do parlamentu dostala so stranou Sieť, ktorá sa rozpadla krátko po vytvorení vlády so Smerom-SD, SNS a Mostom-Híd.</h2>
      <address><time datetime="2019-11-25T16:09:00+00:00">25 Nov 2019, 16:09</time> by <a rel="author">TASR</a></address>
      <p>Nezaradená poslankyňa Národnej rady (NR) SR Alena Bašistová vstúpila do klubu SNS aj do strany. Oznámil to na pondelkovej tlačovej konferencii predseda SNS a parlamentu Andrej Danko.</p>
      <p>"<i>Je medzi nami nový člen SNS, poslankyňa NR SR Alena Bašistová. Chcel by som možno verejne poďakovať za dôveru pani Bašistovej a za tú spoluprácu, ktorá bežala medzi našimi poslancami a ňou, ale aj deklarovať to, že SNS je nielen jednotná, a že je to jediná politická strana, ktorá má stabilných 15 poslancov vo svojom klube</i>," uviedol predseda parlamentu.</p>
      <p>Bašistová sa do parlamentu dostala so stranou Sieť, ktorá sa rozpadla krátko po vytvorení vlády so Smerom-SD, SNS a Mostom-Híd. Bašistová odvtedy pracuje v parlamente ako nezaradená poslankyňa a hlasuje s koalíciou.</p>
      <related>
        <h4>Prečítajte si aj:</h4>
        <a href="https://www.teraz.sk/slovensko/monitor-o-statnom-rozpocte-nebola-v/431854-clanok.html"/>
        <a href="https://www.teraz.sk/slovensko/ps-spolu-vyzyva-sns-aby-stiahla-novelu/431740-clanok.html"/>
        <a href="https://www.teraz.sk/slovensko/sns-sa-pre-registraciu-zmeny-nazvu-ls/431287-clanok.html"/>
      </related>
    </article>
  </body>
</html>