<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549915.html/%D8%AE%D8%B1%DB%8C%D8%AF-----%DA%A9%DB%8C%D9%84%D9%88-%DA%AF%D8%B1%D9%85-%D8%B7%D9%84%D8%A7%DB%8C-%D8%B3%D8%B1%D8%AE-%D8%AF%D8%B1-%D8%B1%D8%B4%D8%AA%D8%AE%D9%88%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T16:22:00+00:00"/>
    <meta property="og:title" content="خرید ۸۷۱ کیلو گرم طلای سرخ در رشتخوار"/>
    <meta property="og:description" content="مسئول اداره تعاون روستایی شهرستان رشتخوار گفت: همزمان با آغاز خرید حمایتی زعفران و گذشت بیش از 2 هفته از آغاز اجرای این طرح تا کنون بیش از 871 کیلو گرم زعفران خشک در رشتخوار خریداری شده است."/>
  </head>
  <body>
    <article>
      <h1>خرید ۸۷۱ کیلو گرم طلای سرخ در رشتخوار</h1>
      <h2>در قالب طرح خرید حمایتی زعفران انجام شد؛</h2>
      <address>
        <time datetime="2019-11-25T16:22:00+00:00">25 Nov 2019, 16:22</time>
      </address>
      <p>مسئول اداره تعاون روستایی شهرستان رشتخوار گفت: همزمان با آغاز خرید حمایتی زعفران و گذشت بیش از 2 هفته از آغاز اجرای این طرح تا کنون بیش از 871 کیلو گرم زعفران خشک در رشتخوار خریداری شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سید کمال میرزایی مسئول اداره تعاون روستایی شهرستان رشتخوار صبح امروز در گفت و گو با خبرنگار <a href="http://sobhtoos.ir/">صبح توس</a>، در رابطه با نحوه و میزان خرید حمایتی زعفران در رشتخوار گفت: همزمان با آغاز خرید حمایتی زعفران و گذشت بیش از 2 هفته از آغاز اجرای این طرح تا کنون بیش از 871 کیلو گرم زعفران خشک در رشتخوار خریداری شده است.</p>
      <figure>
        <img src="http://newsroom.dana.ir/content/upload/788716db-5fd2-44c1-82c9-8b8dcb53970c.JPG"/>
      </figure>
      <figure>
        <img src="http://newsroom.dana.ir/content/upload/56d2c6ab-ae60-44d9-b993-1a32b4463258.JPG"/>
      </figure>
      <p>وی در ادامه همین مطلب  با تاکید بر اینکه اجرای این طرح با استقبال خوب کشاورزان در رشتخوار روبه رو شده است، گفت: هدف از اجرای طرح خرید حمایتی زعفران، تنظیم بازار و حمایت از بخش تولیدات کشاورزی در سطح شهرستان است.<br/><br/><br/><br/><br/><br/><br/>میرزایی همچنین در ادامه با اشاره به اینکه محصول خریداری شده زعفران کشاورزان در این طرح حتما باید محصول تولیدی امسال باشد، گفت: کشاورزان عزیز طبق روال گذشته با مراجعه به مجموعه جهاد کشاورزی رشتخوار با دریافت معرفی نامه و همراه داشتن مدارک شناسایی خود و شماره حساب بانک کشاورزی مربوط به خود به اتحادیه تعاون روستایی شهرستان رشتخوار واقع در بلوار امام رضا روبروی جمعیت هلال احمر شهرستان مراجعه نمایند.<br/><br/><br/>وی در ادامه با تاکید براینکه قیمت محصول زعفران پس از بررسی در آزمایشگاه توسط کارشناسان تعیین می شود، افزود: محصول زعفران تحویلی از کشاورزان در ۴ رده بر اساس کیفیت محصول با قیمت پوشال معمولی ۸ میلیون ۲۰۰ هزار تومان، پوشال مرغوب هر کیلو ۹ میلیون تومان، شبه نگین هر کیلو ۹ میلیون ۵۰۰ هزار تومان و زعفران نگین ۱۰ میلیون ۵۰۰ هزار تومان تعیین خواهد شد.<br/><br/><br/>میرزایی همچنین از ادامه دار بودن طرح خرید حمایتی زعفران تا پایان آذر ماه در رشتخوار خبر داد و در این رابطه از کشاورزان خواست تا محصول تولیدی خود را جهت قرار گرفتن در طرح خرید حمایتی در بازه زمانی تعیین شده تحویل اداره تعاون این شهرستان دهند.<br/><br/><br/><br/>بیش از 80 درصد مردم رشتخوار در حوزه تولیدات کشاورزی و دامپروری فعالیت کی کنند که زعفران از جمله 3 محصول مهم تولیدی در سطح این شهرستان است، شایان ذکر است، میزان خرید محصول کشاورزان شهرستان رشتخوار در دوره قبل طرح حمایتی زعفران بالغ بر ۸ تن بوده است.<br/><br/><br/>انتهای پیام/</p>
    </article>
  </body>
</html>