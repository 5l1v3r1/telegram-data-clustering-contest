<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague2/article/1418464/panahaiki-levadeiakos-1-0"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T16:55:00+00:00"/>
    <meta property="og:title" content="Παναχαϊκή - Λεβαδειακός 1-0"/>
    <meta property="og:description" content="Η Παναχαϊκή επικράτησε 1-0 του Λεβαδειακού κι ανέβηκε στη δεύτερη θέση πιάνοντας εκεί τον ΠΑΣ Γιάννινα που έμεινε στο 0-0 με τον Απόλλωνα Σμύρνης την Κυριακή. "/>
  </head>
  <body>
    <article>
      <h1>Παναχαϊκή - Λεβαδειακός 1-0</h1>
      <h2>Η Παναχαϊκή επικράτησε 1-0 του Λεβαδειακού κι ανέβηκε στη δεύτερη θέση πιάνοντας εκεί τον ΠΑΣ Γιάννινα που έμεινε στο 0-0 με τον Απόλλωνα Σμύρνης την Κυριακή. </h2>
      <address><time datetime="2019-11-25T16:55:00+00:00">25 Nov 2019, 16:55</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ένα γκολ του Μωραΐτη στο ξεκίνημα της αναμέτρησης με τον Λεβαδειακό, ήταν αρκετό για την Παναχαϊκή ώστε να πάρει τη νίκη 1-0 και να ανέβει στη δεύτερη θέση της βαθμολογίας της Super League 2. </p>
      <p>Ο Έλληνας επιθετικός, μόλις στο 4' βρήκε δίχτυα μετά από σέντρα του Πολίμου. Η Παναχαϊκή συνέχισε να πιέζει και μετά το γκολ, όμως οι φάσεις ήταν ελάχιστες με αποτέλεσμα το πρώτο ημίχρονο να λήξει με αυτό το γρήγορο γκολ του Μωραΐτη να στέλνει τους γηπεδούχους στα αποδυτήρια μπροστά στο σκορ.</p>
      <p>Στην επανάληψη ο Λεβαδειακός ανέβασε στροφές και πίεσε για την ισοφάριση έχοντας κάποιες καλές στιγμές με τον Μάντζιο, χωρίς όμως να χάνει κάποια μεγάλη φάση για το 1-1. Παρά την ακόμα μεγαλύτερη πίεση στα τελευταία λεπτά, η Παναχαϊκή αμύνθηκε άριστα και κατάφερε να πάρει τη νίκη.</p>
      <p>Μια νίκη που πλέον την φέρνει στη δεύτερη θέση της βαθμολογίας, μαζί με τον ΠΑΣ Γιάννινα στους 12 βαθμούς.</p>
      <p><b>ΠΑΝΑΧΑΪΚΗ (Σπύρος Μπαξεβάνος)</b>: Σούλης, Τσελεπίδης, Ρουγκάλας (46' Πατάπης), Πολίμος, Σταμόπουλος, Λινάρδος (79' Μουστακόπουλος), Ιντζόγλου, Κολ, Κυνηγόπουλος, Σιατραβάνης (64' λ. τρ. Παπατόλιος), Μωραΐτης.</p>
      <p><b>ΛΕΒΑΔΕΙΑΚΟΣ (Σωτήρης Αντωνίου)</b>: Μπάγιτς, Αργυρόπουλος, Άνγκουα, Φυτανίδης, Καραχάλιος, Κοζορώνης, Μαχαίρας (46' Νίκας), Συμελίδης, Καστιγιόν (68' Σανάμπρια), Ιωαννίδης, Κόναν (61' Μάντζιος).</p>
    </article>
  </body>
</html>