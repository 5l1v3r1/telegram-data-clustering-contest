<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80189083/"/>
    <meta property="og:site_name" content="Janam TV"/>
    <meta property="article:published_time" content="2019-11-25T16:36:39+00:00"/>
    <meta property="og:title" content="ഛത്തീസ്ഗഡില്‍ അത്യുഗ്ര സ്ഫോടന ശേഷിയുള്ള ഐഇഡി ബോംബ് നിര്‍വീര്യമാക്കി സുരക്ഷാ സേന"/>
    <meta property="og:description" content="ദന്തേവാഡ: ഛത്തീസ്ഗഡിലെ ദന്തേവാഡയില്‍ കമ്മ്യൂണിസ്റ്റ് ഭീകരര്‍ സ്ഥാപിച്ച അത്യുഗ്ര സ്‌ഫോടന ശേഷിയുള്ള ഐഇഡി ബോംബ് നിര്‍വീര്യമാക്കി സുരക്ഷാ സേന. ദന്തേവാഡയിലെ"/>
  </head>
  <body>
    <article>
      <h1>ഛത്തീസ്ഗഡില്‍ അത്യുഗ്ര സ്ഫോടന ശേഷിയുള്ള ഐഇഡി ബോംബ് നിര്‍വീര്യമാക്കി സുരക്ഷാ സേന</h1>
      <address><time datetime="2019-11-25T16:36:39+00:00">25 Nov 2019, 16:36</time> by <a rel="author">Janam TV Web Desk</a></address>
      <p>ദന്തേവാഡ: ഛത്തീസ്ഗഡിലെ ദന്തേവാഡയില്‍ കമ്മ്യൂണിസ്റ്റ് ഭീകരര്‍ സ്ഥാപിച്ച അത്യുഗ്ര സ്‌ഫോടന ശേഷിയുള്ള ഐഇഡി ബോംബ് നിര്‍വീര്യമാക്കി സുരക്ഷാ സേന. ദന്തേവാഡയിലെ ബര്‍സുര്‍ നാരായണ്‍പൂര്‍ റോഡില്‍ നിന്നാണ് സി ആര്‍ പി എഫ് ബോംബ് കണ്ടെടുത്തത്. സി ആര്‍ പി എഫിലെ 195 ബറ്റാലിയന്‍ ഉദ്യോഗസ്ഥരാണ് ബോംബ് കണ്ടെത്തിയത്. ബോബ് പൊട്ടിത്തെറിച്ചിരുന്നുവെങ്കില്‍ നിരവധി നാശനഷ്ടങ്ങള്‍ ഉണ്ടായേനെയെന്ന് സൈനിക വൃത്തങ്ങള്‍ റിപ്പോര്‍ട്ട് ചെയ്തു.</p>
      <p>കഴിഞ്ഞ ദിവസം ഛത്തീസ്ഗഡില്‍ ഉണ്ടായ ഐഇഡി സ്ഫോടനത്തില്‍ രണ്ട് തൊഴിലാളികള്‍ കൊല്ലപ്പെട്ടിരുന്നു. ദന്തേവാഡ-ബസ്തര്‍ അതിര്‍ത്തി പ്രദേശത്ത് ജോലിയില്‍ ഏര്‍പ്പെട്ടിരുന്ന തൊഴിലാളികളാണ് സ്ഫോടനത്തില്‍ കൊല്ലപ്പെട്ടത്.</p>
      <p>കഴിഞ്ഞ ദിവസം ബസഗുഡ പോലീസ് സ്റ്റേഷന്‍ പരിധിയില്‍ കമ്മ്യൂണിസ്റ്റ് ഭീകരര്‍ നടത്തിയ ആക്രമണത്തില്‍ ഒരു സി ആര്‍ പി എഫ് സൈനികന് പരിക്കേല്‍ക്കുകയും ചെയ്തിരുന്നു.</p>
    </article>
  </body>
</html>