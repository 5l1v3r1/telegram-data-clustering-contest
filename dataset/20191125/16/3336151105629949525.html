<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/sizinle-milletimiz-arasinda-duvar-oren-dalkavuklarin-ve-mirasyedilerin...-25111920.html"/>
    <meta property="og:site_name" content="OdaTV"/>
    <meta property="article:published_time" content="2019-11-25T16:11:00+00:00"/>
    <meta property="og:title" content="&quot;Sizinle milletimiz arasında duvar ören dalkavukların ve mirasyedilerin...&quot;"/>
    <meta property="og:description" content="15 Temmuz darbe girişimi sırasında köprüde vurulan AKP'li Şekercioğlu, Cumhurbaşkanı'na mektup yazarak, &quot;Millet ile Cumhurbaşkanı arasında aşılması güç bir duvar örüldüğünü&quot; söyledi, partide revizyon yapılmasını istedi."/>
  </head>
  <body>
    <article>
      <h1>"Sizinle milletimiz arasında duvar ören dalkavukların ve mirasyedilerin..."</h1>
      <h2>15 Temmuz darbe girişimi sırasında köprüde vurulan AKP'li Şekercioğlu, Cumhurbaşkanı'na mektup yazarak, "Millet ile Cumhurbaşkanı arasında aşılması güç bir duvar örüldüğünü" söyledi, partide revizyon yapılmasını istedi.</h2>
      <address>
        <time datetime="2019-11-25T16:11:00+00:00">25 Nov 2019, 16:11</time>
      </address>
      <p>15 Temmuz darbe girişimi sırasında Boğaz Köprüsü'nde ciddi şekilde yaralanan AKP Ümraniye Belediye Meclis Üyesi Orçun Şekercioğlu, parti içi eleştirilerde bulundu.</p>
      <p>Independent Türkçe’de yer alan habere göre; bir dönem AKP İstanbul İl Yönetim Kurulu Üyeliği'ni de yapan Şekercioğlu, Cumhurbaşkanı Recep Tayyip Erdoğan’a hitap ettiği mektubunu kişisel sosyal medya hesaplarından da paylaştı.</p>
      <p>
        <b>“SİZİNLE AZİZ MİLLETİMİZ ARASINDA AŞILMASI GÜÇ BİR DUVAR ÖREN DALKAVUKLARIN VE MİRASYEDİLERİN OLDUĞU AŞİKÂRDIR”</b>
      </p>
      <p><b> “AK Partimizin çeşitli kademelerinde görev yapıp sizinle aziz milletimiz arasında aşılması güç bir duvar ören dalkavukların ve mirasyedilerin olduğu aşikârdır”</b> diyen Şekercioğlu, <b>“Ve üzgün olarak ifade etmem gerekir ki sayıları azımsanmayacak ölçüde fazla ve oldukça baskın durumda hareket edebilmektedirler” </b>ifadeleriyle devam etti.</p>
      <p>Şekercioğlu, bu meseleleri, istişare toplantılarında da dile getirdiğini ama bir sonuç alamadığını kaydetti.</p>
      <p>
        <b>“BAKANLAR KURULUMUZ VE KÜLLİYEDEKİ KURUL VE DANIŞMANLARIN KAHİR EKSERİYETİNDE DE AZİZ MİLLETİMİZCE REVİZYON BEKLENTİSİ HAKİMDİR”</b>
      </p>
      <p>Şekercioğlu şunları yazdı:</p>
      <p>“Sn. Cumhurbaşkanım, sizin büyük Türkiye sevdamız adına uzun yıllardan bu yana gösterdiğiniz çaba sadece partimizin ve külliyenin içindeki bazı ve çok sayıda mirasyedi isim tarafından boşa düşürülmeye çalışılmıyor elbette. Vakıf, dernek ve sivil toplum kuruluşu adı altında akraba ilişkilerinizin de kullanılmaya çalışılıp birçok kabul edilemez hadise vuku bulmaktadır.</p>
      <p>
        <b>Ayrıca bakanlar kurulumuz ve külliyedeki kurul ve danışmanların kahir ekseriyetinde de aziz milletimizce revizyon beklentisi hakimdir. Öyle ki bazı uygulamada olan ve özellikle toplumumuzla aramızda ayrılık rüzgarları estiren kimi politikalarımızın da geniş bir istişare eleğinden geçirilmesi ve uygulamaya konulması aciliyet arz etmektedir.</b>
      </p>
      <p>
        <b>Sn. Cumhurbaşkanım, en başta da söylediğim gibi bunları size hitaben bir meclis üyeniz olarak değil bir evladınız ve partinizin yetiştirdiği bir kardeşiniz olarak ifade ediyorum.”</b>
      </p>
      <p>
        <b>YENİKAPI MİTİNGİNDE GAZİLER ADINA O KONUŞMUŞTU</b>
      </p>
      <p>Bu eleştirilerde bulunan Şekercioğlu, 15 Temmuz darbe girişiminin ardından Yenikapı Meydanı'nda düzenlenen ve CHP lideri Kemal Kılıçdaroğlu ile MHP lideri Devlet Bahçeli'nin de katıldığı Demokrasi ve Şehitler Mitingi'nde gaziler adına bir konuşma da yapmıştı.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>35,726 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/s-400ler-10-gun-icerisinde-geliyor-01071951.html"/>
        <a href="https://odatv.com/gorus-farkliliklarimizin-dava-arkadasligimizin-onune-gecmesine-musaade-etmemeliyiz-11051924.html"/>
        <a href="https://odatv.com/duyuyorum-ki-partimizde...-19031948.html"/>
        <a href="https://odatv.com/baktilar-cilgin-turkler-geliyor...-14031946.html"/>
        <a href="https://odatv.com/akpnin-secim-aski-bu-hale-getirdi-10011909.html"/>
        <a href="https://odatv.com/akpden-kuskunlere-yakin-takip-04011934.html"/>
        <a href="https://odatv.com/akpden-1-ocak-karari-25121812.html"/>
        <a href="https://odatv.com/secim-donemi-geldi-devlet-personeli-akp-icin-calismaya-basladi-27111827.html"/>
        <a href="https://odatv.com/ozel-yasama-mudahale-edilecek-kaygisini-cok-iyi-anliyorum-05111821.html"/>
        <a href="https://odatv.com/akpde-80-belediye-baskani-krizi-01111835.html"/>
        <a href="https://odatv.com/feto-itirafcisi-asker-akpli-belediye-baskaninin-oglunun-adini-verince-ne-oldu-07101802.html"/>
        <a href="https://odatv.com/abdullah-gul-haindir-19081810.html"/>
        <a href="https://odatv.com/akpliler-oyle-bir-yerde-toplanti-yapti-ki-13081855.html"/>
        <a href="https://odatv.com/akpde-yeni-a-takimi-iddiasi-erdogan-bu-isimleri-cizdi-mi-06081847.html"/>
        <a href="https://odatv.com/hangi-unlu-ismin-memleketinde-erdogan-ne-kadar-oy-aldi-28061833.html"/>
        <a href="https://odatv.com/erdogan-icin-kritik-gun-carsamba-25061852.html"/>
        <a href="https://odatv.com/erdoganin-sandigindan-ne-cikti-24061809.html"/>
        <a href="https://odatv.com/ohali-secimden-sonra-kaldiracagiz-14061845.html"/>
        <a href="https://odatv.com/o-haberden-sonra-erdogan-bana-kustu-31051821.html"/>
        <a href="https://odatv.com/akp-diyarbakir-aday-tanitim-toplantisinda-kavga-cikti-26051808.html"/>
      </related>
    </article>
  </body>
</html>