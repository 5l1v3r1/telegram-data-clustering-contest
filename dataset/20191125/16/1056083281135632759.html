<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090402723/%D8%A8%D8%B1%D8%B1%D8%B3%DB%8C-%D8%AD%D8%B0%D9%81-%DA%86%D9%87%D8%A7%D8%B1-%D8%B5%D9%81%D8%B1-%D8%A7%D8%B2-%D9%BE%D9%88%D9%84-%D9%85%D9%84%DB%8C-%D8%AF%D8%B1-%DA%A9%D9%85%DB%8C%D8%B3%DB%8C%D9%88%D9%86-%D8%A7%D9%82%D8%AA%D8%B5%D8%A7%D8%AF%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-25T16:35:41+00:00"/>
    <meta property="og:title" content="بررسی حذف چهار صفر از پول ملی در کمیسیون اقتصادی"/>
    <meta property="og:description" content="نایب رئیس کمیسیون اقتصادی مجلس از بررسی حذف چهار صفر از پول ملی در جلسه امروز این کمیسیون خبر داد."/>
  </head>
  <body>
    <article>
      <h1>بررسی حذف چهار صفر از پول ملی در کمیسیون اقتصادی</h1>
      <address><time datetime="2019-11-25T16:35:41+00:00">25 Nov 2019, 16:35</time> by <a rel="author">الهه حمیدی کیا</a></address>
      <p>نایب رئیس کمیسیون اقتصادی مجلس از بررسی حذف چهار صفر از پول ملی در جلسه امروز این کمیسیون خبر داد.</p>
      <p>احمد انارکی در گفت‌وگو با ایسنا با اشاره به جلسه امروز (دوشنبه) کمیسیون اقتصادی مجلس گفت: پس از تصویب یک فوریت حذف چهار صفر از پول ملی در صحن علنی، کمیسیون اقتصادی "طرح اصلاح واحد پول ملی" را با حضور دستگاه‌هایی همچون بانک مرکزی، دستگاه‌های مربوطه و کارشناسان مرکز پژوهش‌ها مورد بررسی قرار داد. در این جلسه دلایل اجرای طرح اصلاح واحد پولی و آثار آن، تجارب سایر کشورها در این خصوص و پیشنهادات نمایندگان برای نحوه اجرا این طرح مورد بررسی قرار گرفت.<br/>وی افزود: همچنین مقرر شد با توجه به اهمیت موضوع این مهم طی جلسات آتی کمیسیون باز هم مورد بررسی قرار گیرد. ایجاد ثبات اقتصادی، کاهش تورم و ایجاد زیرساخت‌ها برای حذف چهار صفر از پول ملی ازجمله موارد مورد تاکید نمایندگان در جلسه امروز کمیسیون اقتصادی بود و مقرر شد کمیسیون اقتصادی بزودی درباره موافقت یا مخالفت با این طرح رای‌گیری کند.<br/>انتهای پیام</p>
    </article>
  </body>
</html>