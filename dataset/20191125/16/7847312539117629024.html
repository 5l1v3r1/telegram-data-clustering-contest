<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474621-premier-dla-sieci-gdyby-nie-emigracja-pkb-bylby-wyzszy"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T16:42:35+00:00"/>
    <meta property="og:title" content="Ważna uwaga Mateusza Morawieckiego. Premier dla &quot;Sieci&quot;: Gdyby nie emigracja, PKB byłby wyższy o 100–200 mld dol."/>
    <meta property="og:description" content="&quot;Dziś mamy PKB nieco poniżej 600 mld dol., gdyby nie emigracja, byłoby to 700–800 mld.&quot;."/>
  </head>
  <body>
    <article>
      <h1>Ważna uwaga Mateusza Morawieckiego. Premier dla "Sieci": Gdyby nie emigracja, PKB byłby wyższy o 100–200 mld dol.</h1>
      <address><time datetime="2019-11-25T16:42:35+00:00">25 Nov 2019, 16:42</time> by <a rel="author" href="https://wpolityce.pl/autorzy/725-ciekawa-opinia" target="_blank">Ciekawa opinia</a></address>
      <blockquote>
        <b>Można to nawet przeliczyć na utracony PKB – ja go oceniam na 100–200 mld dol.</b>
      </blockquote>
      <p>– mówi premier Mateusz Morawiecki w rozmowie z tygodnikiem „Sieci”, odnosząc się do problemu emigracji Polaków.</p>
      <p>Premier pytany był o kwestię budowy nowych elit patriotycznych.</p>
      <blockquote>Takie, które mogą mieć poglądy prawicowe lub lewicowe, ale nie abdykują z troski i dbałości o interesy polskie, które doceniają wagę naszego państwa, które chcą pracować dla ojczyzny i reprezentować polską rację stanu. Nie jest to oczywistością, część obecnych elit wykazuje cechy kompradorskie, czyli czuje się bardziej związana z interesami innych państw. Jeśli takie grupy przejmują władzę, to przynosi to gigantyczne straty dla kraju. Odpuszczenie walki o odpowiednie regulacje, choćby na forum unijnym, międzynarodowym, może nam przynieść wielkie straty, a naszym konkurentom dać wielkie przewagi</blockquote>
      <p>– twierdzi szef rządu.</p>
      <p>
        <a href="https://wpolityce.pl/polityka/474419-premier-morawiecki-w-sieci-mamy-plan-jak-dalej-wygrywac">CZYTAJ RÓWNIEŻ: TYLKO U NAS. Wywiad z premierem Mateuszem Morawieckim w tygodniku „Sieci”: Mamy plan, jak dalej wygrywać</a>
      </p>
      <p>
        <b>Odnosząc się do problemu emigracji Polaków, premier zwraca uwagę m.in. na utracone przez Polskę PKB.</b>
      </p>
      <blockquote>Dobrym przykładem jest podejście do emigracji. Przez dwie dekady cieszono się, że możemy wyjeżdżać do pracy, na stałe, za granicę. Oczywiście z indywidualnego punktu widzenia bywa to korzystne i ja to szanuję, każdy ma jedno życie i podejmuje decyzje najlepsze dla siebie i swojej rodziny. Ale z punktu widzenia dumnej Rzeczypospolitej był to ogromny upływ krwi. Można to nawet przeliczyć na utracony PKB – ja go oceniam na 100–200 mld dol. Dziś mamy PKB nieco poniżej 600 mld dol., gdyby nie emigracja, byłoby to 700–800 mld.</blockquote>
      <p>– twierdzi Mateusz Morawiecki na łamach tygodnika „Sieci”.</p>
      <figure>
        <img src="https://wpolityce.pl/p/635784"/>
      </figure>
      <p>mly/sieci</p>
    </article>
  </body>
</html>