<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/juventus-mogelijk-zonder-ligt-en-ronaldo-atletico-madrid/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T16:59:41+00:00"/>
    <meta property="og:title" content="Juventus mogelijk zonder De Ligt en Ronaldo tegen Atlético Madrid"/>
    <meta property="og:description" content="Het is nog maar de vraag of Juventus dinsdag in de Champions League tegen Atlético Madrid kan beschikken over enkele belangrijke spelers. Matthijs de Ligt, Cristiano Ronaldo en Federico Bernardeschi zijn namelijk twijfelgevallen. Cristiano Ronaldo ontbrak zaterdag tegen Atalanta vanwege knieklachten. De Portugees trainde gisteren weer mee bij Juventus, maar Sarri weet nog niet of…"/>
  </head>
  <body>
    <article>
      <h1>Juventus mogelijk zonder De Ligt en Ronaldo tegen Atlético Madrid</h1>
      <address>
        <time datetime="2019-11-25T16:59:41+00:00">25 Nov 2019, 16:59</time>
      </address>
      <p>
        <b>Het is nog maar de vraag of Juventus dinsdag in de Champions League tegen Atlético Madrid kan beschikken over enkele belangrijke spelers. Matthijs de Ligt, Cristiano Ronaldo en Federico Bernardeschi zijn namelijk twijfelgevallen.</b>
      </p>
      <p>Cristiano Ronaldo ontbrak zaterdag tegen Atalanta vanwege knieklachten. De Portugees trainde gisteren weer mee bij Juventus, maar Sarri weet nog niet of zijn vedette inzetbaar is tegen Atlético. "Hij gaat wel vooruit", zei de trainer, wiens elftal met 10 punten al zeker is van een plek in de 8ste finales. "Maar we moeten nog even afwachten hoe hij herstelt van de trainingen van gisteren en vandaag."<br/><br/><b>Schouder uit de kom</b><br/>De Ligt kampt al bekend met een schouderblessure, zaterdag opgelopen in de gewonnen competitiewedstrijd tegen Atalanta (1-3). Zijn rechterschouder schoot kort na rust even uit de kom toen hij met een sliding een doelpoging van Atalanta probeerde te voorkomen. De Ligt schreeuwde het uit van de pijn, maar speelde de wedstrijd wel uit.<br/><br/>"We moeten de situatie van Matthijs nog evalueren, het ligt er heel erg aan hoe hij zich voelt", zei Sarri vanmiddag.<br/><br/>Hetzelfde geldt voor middenvelder Federico Bernardeschi, die in Bergamo al na 25 minuten geblesseerd naar de kant moest.</p>
    </article>
  </body>
</html>