<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Vesti/a546870/Povredjen-policajac-prilikom-deaktiviranja-eksplozivne-naprave.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T16:05:00+00:00"/>
    <meta property="og:title" content="Povređen policajac prilikom deaktiviranja eksplozivne naprave"/>
    <meta property="og:description" content="Pripadnik čete za protivdiverzionu zaštitu lakše je povređen u Kruševcu tokom deaktiviranja eksplozivne naprave,..."/>
  </head>
  <body>
    <article>
      <h1>Povređen policajac prilikom deaktiviranja eksplozivne naprave</h1>
      <address>
        <time datetime="2019-11-25T16:05:00+00:00">25 Nov 2019, 16:05</time>
      </address>
      <p>Pripadnik čete za protivdiverzionu zaštitu lakše je povređen u Kruševcu tokom deaktiviranja eksplozivne naprave, objavio je RTS.</p>
      <p>Kako RTS nezvanično saznaje, u Ulici Gavrila Principa u Kruševcu, oko 11 časova došlo je do aktiviranja kapisle na eksplozivnoj napravi, usled čega je lakše povrede prstiju zadobio pripadnik čete za protivdiverzionu zaštitu iz Beograda.</p>
      <p>Kesu sa sumnjivim sadržajem, koja je bila zakačena na ogradu privatne kuće, primetio je vlasnik objekta i prijavio policiji.</p>
      <p>Zbog sumnje da je reč o eksplozivnoj napravi, pozvani su pripadnici protivdiverzione čete iz Beograda, zatvorena je ulica, a stanovnici su upozoreni da ostanu u svojim kućama.</p>
      <p>Nakon ukazane hitne pomoći, povređeni je prevezen u kruševačku Opštu bolnicu, na odeljenje hirurgije.</p>
      <p>Uviđaj na licu mesta obavili su predstavnici Višeg Javnog tužilaštva i Policijske uprave Kruševac.</p>
    </article>
  </body>
</html>