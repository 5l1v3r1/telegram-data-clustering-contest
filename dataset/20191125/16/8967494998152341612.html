<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/al-meer-dan-39-000-migranten-op-eilanden-in-egeische-zee~ab839375/"/>
    <meta property="og:site_name" content="HLN"/>
    <meta property="article:published_time" content="2019-11-25T16:09:11+00:00"/>
    <meta property="og:title" content="Al meer dan 39.000 migranten op eilanden in Egeïsche Zee"/>
    <meta property="og:description" content="Op de Griekse eilanden Lesbos, Chios, Samos, Kos en Samos verblijven momenteel ruim 39.000 migranten in registratiekampen en andere accommodaties. Dat heeft de Griekse migratieautoriteit meegedeeld..."/>
  </head>
  <body>
    <article>
      <h1>Al meer dan 39.000 migranten op eilanden in Egeïsche Zee</h1>
      <address><time datetime="2019-11-25T16:09:11+00:00">25 Nov 2019, 16:09</time> by <a rel="author">SVM</a></address>
      <p>
        <b>Op de Griekse eilanden Lesbos, Chios, Samos, Kos en Samos verblijven momenteel ruim 39.000 migranten in registratiekampen en andere accommodaties. Dat heeft de Griekse migratieautoriteit meegedeeld. In april waren dat er nog maar 14.000.</b>
      </p>
      <p>De vluchtelingenstroom vanuit Turkije naar de eilanden in de Egeïsche Zee gaat onverminderd voort. Alleen al op de eilanden Lesbos, Chios en Samos zijn op zeven dagen 2.793 migranten aangekomen, meldt de Griekse openbare omroep ERT.</p>
      <p>De conservatieve regering in Athene kondigde aan asielaanvragen sneller te willen verwerken. Migranten die geen asiel krijgen, wil ze terugsturen naar Turkije. In het vluchtelingenpact tussen de Europese Unie en Turkije staat dat Griekenland alle vluchtelingen en migranten mag terugsturen die illegaal de oversteek vanuit Turkije ondernemen en geen kans op asiel maken.</p>
    </article>
  </body>
</html>