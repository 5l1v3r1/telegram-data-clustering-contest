<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58592-pobchna-dya-vakcinacyi-koli-mozhliva-ta-yak-proyavlyayetsya.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-25T16:23:00+00:00"/>
    <meta property="og:title" content="Побічна дія вакцинації: коли можлива та як проявляється"/>
    <meta property="og:description" content="Питання вакцинації турбує багатьох батьків. Особливо, питання можливої побічної реакції на щеплення. Як діяти, якщо після вакцинації у дитини з'явилася температура чи інші тривожні симптоми.Чого ж чекати після щеплення та як запобігти побічній реакції, розповіла сімейна лікарка Оксана Карназей.Важливо розуміти, що побічні дії трапляються досить рідко, а те, що називають &quot;побочкою&quot; – це звичайні реакції на щеплення. Вони не несуть загрози і проходять самостійно без лікування.Які реакції можна чекати після щепленняПідвищення температури тіла – зазвичай до 38,5, з'являється в той самий або на наступний день після щеплення. Досить поширена реакція.Біль та припухлість в місці введення.Капризність, плаксивість, проблеми зі сном, погіршення апетиту. Подібні реакції у дітей бувають часто. Вони можуть виникати у зв'язку з неприємними відчуттями і через стрес від пережитого.Послаблення стулу. Зазвичай буває після ОПВ або ротавірусної вакцини.Після КПК (вакцина від кору, свинки та краснухи) температура і висипка з'являються…"/>
  </head>
  <body>
    <article>
      <h1>Побічна дія вакцинації: коли можлива та як проявляється</h1>
      <address>
        <time datetime="2019-11-25T16:23:00+00:00">25 Nov 2019, 16:23</time>
      </address>
      <p><b>Питання вакцинації турбує багатьох батьків. Особливо, питання можливої побічної реакції на щеплення. Як діяти, якщо після вакцинації у дитини з'явилася температура чи інші тривожні симптоми.</b><br/><br/>Чого ж чекати після щеплення та як запобігти побічній реакції, розповіла сімейна лікарка Оксана Карназей.<br/><br/>Важливо розуміти, що побічні дії трапляються досить рідко, а те, що називають "побочкою" – це звичайні реакції на щеплення. Вони не несуть загрози і проходять самостійно без лікування.<br/><br/><b>Які реакції можна чекати після щеплення</b><br/>Підвищення температури тіла – зазвичай до 38,5, з'являється в той самий або на наступний день після щеплення. Досить поширена реакція.<br/><br/>Біль та припухлість в місці введення.<br/><br/>Капризність, плаксивість, проблеми зі сном, погіршення апетиту. <br/><br/>Подібні реакції у дітей бувають часто. Вони можуть виникати у зв'язку з неприємними відчуттями і через стрес від пережитого.<br/><br/>Послаблення стулу. Зазвичай буває після ОПВ або ротавірусної вакцини.<br/><br/>Після КПК (вакцина від кору, свинки та краснухи) температура і висипка з'являються не відразу, а на 7-10 день.<br/><br/><b>Що робити якщо з'явилися реакції </b><br/>Не панікувати<br/><br/>При температурі і неспокої можна дати парацетамол або ібупрофен.<br/><br/>Почекати, зазвичай все проходить за декілька днів.<br/><br/><b>Чого точно не слід робити</b><br/>Давати протиалергійні засоби, гомеопатію<br/><br/>Ізолювати дитину від зовнішнього світу на декілька днів, а то й тижнів<br/><br/>Класти компреси, примочки, капусту, грілки, викачувати яйцем місце уколу.<br/><br/><b>Як запобігти появі реакції</b><br/>На жаль, ніяк.<br/><br/>Прийом антигістамінних за тиждень до щеплення ніяк не впливає.<br/><br/>Виробник не має значення.<br/><br/>Відсутність реакції на попереднє щеплення не гарантує такого самого перебігу і наступного разу (і навпаки).<br/><br/>Здача аналізів, імунограми перед щепленням не допоможе уникнути температури.<br/><br/><a href="https://24tv.ua/health/pobichna_diya_vaktsinatsiyi_koli_mozhliva_ta_yak_proyavlyayetsya_n1238470">Джерело</a> <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>