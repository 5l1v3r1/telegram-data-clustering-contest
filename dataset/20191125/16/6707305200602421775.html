<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/lifestyle/scandalo-principe-andrea-la-prima-vittima-e-la-figlia-beatrice-di-york/659474/"/>
    <meta property="og:site_name" content="DiLei"/>
    <meta property="article:published_time" content="2019-11-25T16:15:51+00:00"/>
    <meta property="og:title" content="Scandalo Principe Andrea, la prima vittima è la figlia Beatrice di York"/>
    <meta property="og:description" content="Beatrice di York dovrà rinunciare al suo Royal Wedding, niente soldi dai contribuenti dopo che il Principe Andrea è stato espulso da Corte."/>
  </head>
  <body>
    <article>
      <h1>Scandalo Principe Andrea, la prima vittima è la figlia Beatrice di York</h1>
      <h2>Beatrice di York dovrà rinunciare al suo Royal Wedding, niente soldi dai contribuenti e diretta tv dopo che il Principe Andrea è stato espulso da Corte per il caso Epstein</h2>
      <address>
        <time datetime="2019-11-25T16:15:51+00:00">25 Nov 2019, 16:15</time>
      </address>
      <figure>
        <a href="https://dilei.it/lifestyle/fotonotizia/beatrice-di-york-e-edoardo-mapelli-mozzi-fidanzati-ufficiali/639519/">
          <img src="https://dileidemosite.files.wordpress.com/2019/09/beatrice-york-fidanzamento2-1217-twitter.jpg?w=2560&amp;strip=all&amp;quality=100"/>
        </a>
        <figcaption>Beatrice di York e Edoardo Mapelli Mozzi, fidanzati ufficiali</figcaption>
      </figure>
      <p><b>Beatrice di York</b> è andata a trovare il padre, <b>il Principe Andrea</b>, per la prima volta da quando la Regina <b>lo ha sospeso</b> dai doveri di Corte a causa del suo coinvolgimento nel <b>caso Epstein</b>.</p>
      <p>La Principessa si è recata nella dimora del genitore, presso <b>il Castello di Windsor</b>, in compagnia del fidanzato italiano, <a href="https://dilei.it/lifestyle/edoardo-mapelli-mozzi-fidanzato-beatrice-di-york/574150/">Edoardo Mapelli Mozzi</a>. I due hanno <b>annunciato ufficialmente</b> il loro <a href="https://dilei.it/lifestyle/beatrice-di-york-si-e-fidanzata-con-edoardo-mapelli-mozzi-annuncio-ufficiale/639486/">fidanzamento</a> lo scorso settembre, senza prevedere che le azioni scandalose del padre avrebbero messo a dura prova il loro <b>matrimonio</b> non ancora celebrato.</p>
      <p>Beatrice, stando a quanto riporta il <i>Daily Mail</i>, si è fermata <b>diverse ore</b> dal padre al Royal Lodge. Sono molte le cose di cui probabilmente dovevano discutere. Una di queste riguarda proprio le <b>nozze con Mozzi</b>. Con molta probabilità, la primogenita di Andrea e <b>Sarah Ferguson</b> dovrà <b>scordarsi</b> i fasti di un <b>Royal Wedding</b>, compresa la diretta tv, come quello che solo l’anno scorso ha avuto sua <a href="https://dilei.it/lifestyle/video/matrimonio-eugenia-i-paggetti-sono-un-disastro-a-salvarli-ce-charlotte/567205/">sorella Eugenia</a>.</p>
      <p>Infatti, il Principe, essendo stato mandato <b>forzatamente in pensione</b> dopo la sua condotta riprovevole, non potrà contare sui <b>soldi dei contribuenti</b> per finanziare le auguste nozze. Pare che, malgrado tutto, Eugenia sia comunque <b>vicina al padre</b> in questo momento così delicato e che, insieme alla Ferguson, abbia consigliato ad Andrea di <b>affrontare lo scandalo Epstein</b> durante l’intervista di fine carriera rilasciata alla BBC.</p>
      <p>Nonostante le difficoltà, <b>Beatrice è apparsa serena</b> e sorridente mentre si recava dal genitore. Ma secondo una fonte vicina alla Principessa pare che “<b>pianga tutti i giorni</b>“. Intanto, il Principe <b>Carlo</b>, che sta tornando dal viaggio di Stato in Nuova Zelanda, pare sia furioso col fratello e intenda informarlo che lui e William hanno deciso di <b>bandirlo a vita</b> dalla Corte a causa del danno che ha apportato alla Monarchia.</p>
      <related>
        <h4>Leggi anche</h4>
        <a href="https://dilei.it/lifestyle/edoardo-mapelli-mozzi-fidanzato-beatrice-di-york/574150/"/>
        <a href="https://dilei.it/lifestyle/beatrice-di-york-si-e-fidanzata-con-edoardo-mapelli-mozzi-annuncio-ufficiale/639486/"/>
        <a href="https://dilei.it/lifestyle/principessa-eugenia-incinta/584004/"/>
        <a href="https://dilei.it/lifestyle/meghan-markle-sconvolta-dichiarazioni-principe-andrea/658699/"/>
        <a href="https://dilei.it/lifestyle/kate-middleton-e-meghan-markle-come-si-vestiranno-al-matrimonio-di-eugenia-di-york/562851/"/>
      </related>
    </article>
  </body>
</html>