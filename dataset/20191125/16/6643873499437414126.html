<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/7013Rw/nytt-apparat-skal-avsloere-foerere-i-narkotikarus"/>
    <meta property="og:site_name" content="Bergens Tidende"/>
    <meta property="article:published_time" content="2019-11-25T16:08:46+00:00"/>
    <meta property="og:title" content="Nytt apparat skal avsløre førere i narkotikarus"/>
    <meta property="og:description" content="Politiet tar i bruk et nytt apparat som kan avdekke om førere i trafikken er påvirket av andre rusmidler enn alkohol."/>
  </head>
  <body>
    <article>
      <h1>Nytt apparat skal avsløre førere i narkotikarus</h1>
      <h2>Politiet tar i bruk et nytt apparat som kan avdekke om førere i trafikken er påvirket av andre rusmidler enn alkohol.</h2>
      <address><time datetime="2019-11-25T16:08:46+00:00">25 Nov 2019, 16:08</time> by <a rel="author">NTB</a></address>
      <p>Utstyret avdekker indikasjon på annen ruspåvirkning enn alkohol gjennom spyttprøver. Det kan brukes til å avklare behovet for blodprøve og nærmere analyse av ruspåvirkning, skriver <a href="https://www.politiforum.no/artikler/nytt-politiutstyr-dette-apparatet-skal-finne-forere-som-kjorer-i-narkotikarus/479601">Politiforum</a>.</p>
      <p>– Det er helt åpenbart at dette vil bidra til å redde liv i trafikken. Jo flere rusede førere politiet kan avdekke, jo flere liv kan vi redde på veiene, sier assisterende UP-sjef Roar Skjelbred Larsen.</p>
      <p>Apparatet har høy følsomhet for de mest brukte legemidlene og narkotiske stoffene, som cannabis og kokain.</p>
      <p>– De forskjellige stoffene har forskjellig farepotensial, og det er det også tatt hensyn til når det gjelder de forskjellige straffeutmålingsgrensene, sier Skjelbred Larsen.</p>
      <p>Utrykningspolitiet (UP) har testet apparatet i fire år. Innen utgangen av året blir apparatet tilgjengelig for samtlige enheter i alle politidistriktene i Norge.</p>
      <related>
        <h4>Les også</h4>
        <a href="https://www.bt.no/nyheter/lokalt/i/BRnrql/paa-denne-gangveien-doede-to-kvinner-naa-er-sjaafoeren-tiltalt-for-aa-ha-kj"/>
        <a href="https://www.bt.no/nyheter/lokalt/i/RR840A/fanget-paa-dashcam-her-smeller-det-i-e16-tunnelen"/>
        <a href="https://www.bt.no/nyheter/lokalt/i/zGkql5/begge-hadde-blackout-hvem-kjoerte-bilen"/>
        <a href="https://www.bt.no/nyheter/lokalt/i/RR4kjW/stakk-etter-fylletur-som-endte-paa-taket-naa-havner-sjaafoeren-under-tils"/>
      </related>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/4qQq29/bankenes-krav-til-gamle-folk-er-rene-komikvelden"/>
        <a href="https://www.bt.no/nyheter/lokalt/i/b5wgkg/politiet-rykket-ut-til-mystisk-bylt-som-ulte-i-arna-litt-snodig"/>
        <a href="https://www.bt.no/sport/i/kJPwXX/supporterleder-advarer-mot-aa-la-foelelsene-styre-etter-slakten-i-dramme"/>
        <a href="https://www.bt.no/nyheter/lokalt/i/xPzgqV/her-gaar-forbikjoeringen-nesten-galt-foereren-har-et-aapenbart-potensi"/>
        <a href="https://www.bt.no/btmeninger/debatt/i/pLOL3w/vi-som-har-funksjonshemninger-har-noen-fordeler-tross-alt"/>
        <a href="https://www.bt.no/nyheter/direkte/i/8mGLLd/trafikken-direkte"/>
      </related>
      <ol>
        <li>
          <a href="https://www.bt.no/tag/Utrykningspolitiet_(UP)">Utrykningspolitiet (UP)</a>
        </li>
        <li>
          <a href="https://www.bt.no/tag/Alkohol">Alkohol</a>
        </li>
        <li>
          <a href="https://www.bt.no/tag/Cannabis">Cannabis</a>
        </li>
      </ol>
    </article>
  </body>
</html>