<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport.cz/ostatni/micove-sporty/clanek/1166382-trapas-fotil-se-s-fanousky-zapas-ale-jeste-neskoncil.html"/>
    <meta property="og:site_name" content="www.sport.cz"/>
    <meta property="article:published_time" content="2019-11-25T16:54:00+00:00"/>
    <meta property="og:title" content="Trapas. Fotil se s fanoušky, zápas ale ještě neskončil"/>
    <meta property="og:description" content="Trapas. Zápas NFL ještě neskončil a dvaadvacetiletý quarterback Washingtonu Dwayne Haskins si zadělal na nechtěnou pozornost, kterou bude klub muset řešit. Místo dohrání duelu s Detroitem se šel hráč amerického fotbalu fotit s fanoušky."/>
  </head>
  <body>
    <article>
      <h1>Trapas. Fotil se s fanoušky, zápas ale ještě neskončil</h1>
      <address><time datetime="2019-11-25T16:54:00+00:00">25 Nov 2019, 16:54</time> by <a rel="author">lik, Sport.cz</a></address>
      <p>Trapas. Zápas NFL ještě neskončil a dvaadvacetiletý quarterback Washingtonu Dwayne Haskins si zadělal na nechtěnou pozornost, kterou bude klub muset řešit. Místo dohrání duelu s Detroitem se šel hráč amerického fotbalu fotit s fanoušky.</p>
      <p>Washington vedl nad Detroitem 19:16 a zbývalo dohrát pár sekund, jenže Haskins už byl u tribuny a fotil se s fanoušky. Úsměv přes celou tvář, jenže jeho spoluhráči ještě nedohráli, takže musel přijít do hry náhradník.</p>
      <p>„Hledali jsme ho. Jsem šťastný, že jsme vyhráli, ale budeme se tím zabývat, musíme zjistit více. Asi si myslel, že zápas už skončil." řekl pro ESPN trenér Bill Callahan.</p>
      <figure>
        <iframe data-src="https://twitter.com/cjzer0/status/1198714218222108676?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nevšední situaci lze patrně přičíst faktu, že Haskins si připsal první vítězství v NFL a nechal se unést emocemi, což po zápase také přiznal. „Byl jsem u vytržení, až jsem rozbil lahev s vodou. Kouknu a my vyhráli, myslel jsem, že zápas už skončil."</p>
      <figure>
        <iframe data-src="https://twitter.com/jaimeverduzco/status/1198727712103436295?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>