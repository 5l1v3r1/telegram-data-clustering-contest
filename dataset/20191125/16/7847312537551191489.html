<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474592-tylko-u-nas-pietrzak-luk-triumfalny-jest-potrzebny-polsce"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T16:11:17+00:00"/>
    <meta property="og:title" content="TYLKO U NAS. Jan Pietrzak odpowiada krytykom: Łuk triumfalny w Warszawie jest potrzebny Polsce, niezbędny dla Polaków"/>
    <meta property="og:description" content="&quot;Mówimy o rzeczach wielkiej miary w historii narodu. I one muszą mieć upamiętnienie&quot;."/>
  </head>
  <body>
    <article>
      <h1>TYLKO U NAS. Jan Pietrzak odpowiada krytykom: Łuk triumfalny w Warszawie jest potrzebny Polsce, niezbędny dla Polaków</h1>
      <address><time datetime="2019-11-25T16:11:17+00:00">25 Nov 2019, 16:11</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Niektórzy okupanci tak zapuścili w Polsce korzenie, że do dzisiaj okupują pewne sfery życia i nie pozwalają Polakom stawiać pomników zwycięstwa</b>
      </blockquote>
      <p>– powiedział Jan Pietrzak w rozmowie z portalem wPolityce.pl.</p>
      <p>Jan Pietrzak od lat postuluje budowę w Warszawie łuku triumfalnego, by uczcić rocznicę Bitwy Warszawskiej.</p>
      <p>
        <b>Inicjatywę wsparł premier Mateusz Morawiecki.</b>
      </p>
      <blockquote>Bardzo dziękuję premierowi za te słowa. Zdecydowanie i ostro powiedział, że ten łuk powinien stanąć. Jestem za premierem Morawieckim. To bardzo dzielny młody człowiek</blockquote>
      <p>– mówił Pietrzak w rozmowie z wPolityce.pl.</p>
      <p>
        <a href="https://wpolityce.pl/polityka/474512-mocne-fogiel-odpowiada-krytykom-budowy-luku-triumfalnego">CZYTAJ RÓWNIEŻ: Pomnik Bitwy Warszawskiej? Fogiel odpowiada krytykom: To ludzie, którzy są za radosnym patriotyzmem, którym jest zbieranie psich kup</a>
      </p>
      <p>Pytany o wypowiedzi Roberta Biedronia i Pawła Rabieja na ten temat, odpowiedział:</p>
      <blockquote>Nie chcę się zajmować tymi głupstwami. Nie ma o czym mówić. Nie będę komentował tego typu idiotyzmów.</blockquote>
      <p>
        <b>Pietrzak nie ma wątpliwości, że łuk triumfalny w Warszawie musi powstać.</b>
      </p>
      <blockquote>Łuk triumfalny jest potrzebny Polsce, niezbędny dla Polaków. 100 lat temu odzyskaliśmy niepodległość, pokonaliśmy trzech zaborców, a potem bolszewicką Rosję w wielkiej wojnie. Mówimy o rzeczach wielkiej miary w historii narodu. I one muszą mieć upamiętnienie</blockquote>
      <p>– powiedział.</p>
      <p>
        <a href="https://wpolityce.pl/historia/474577-stoleczny-konserwator-nie-chce-luku-triumfalnego">CZYTAJ RÓWNIEŻ: Stołeczny konserwator nie chce łuku triumfalnego? „Budowa pomnika Bitwy Warszawskiej rozpocznie się w 2020 r. na pl. Na Rozdrożu”</a>
      </p>
      <blockquote>Przedtem i potem Polska była pod okupacją, dlatego nie wolno było stawiać pomników polskich zwycięstw. Gdy inne narody europejskie upamiętniały swoich królów, wielkie bitwy, Polacy tego zrobić nie mogli, bo byli okupowani. Niektórzy okupanci tak zapuścili w Polsce korzenie, że do dzisiaj okupują pewne sfery życia i nie pozwalają Polakom stawiać pomników zwycięstwa. Jedynym pomnikiem zwycięstwa w Warszawie jest pomnik Stalina. Bohaterskie miasto, stolica bohaterskiego kraju ma pomnik mordercy, ludojada, najgorszego bandyty. Reprezentantem okupantów są ci panowie, którzy wygadują takie durne argumenty przeciwko łukowi triumfalnemu</blockquote>
      <p>– dodał.</p>
      <p>
        <a href="https://wpolityce.pl/polityka/474280-premier-morawiecki-odpowiada-na-pytania-polakow-relacja">CZYTAJ RÓWNIEŻ: RELACJA. Premier Morawiecki odpowiada na pytania Polaków. „Jestem zwolennikiem jak najszybszej budowy łuku triumfalnego”</a>
      </p>
      <p>not. TK</p>
    </article>
  </body>
</html>