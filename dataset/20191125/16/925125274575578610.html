<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/man-city-kuri-laika-versis-be-s-aguero/73407"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-25T16:23:54+00:00"/>
    <meta property="og:title" content="&quot;Man City&quot; kurį laiką versis be S. Aguero"/>
    <meta property="og:description" content="&quot;Manchester City&quot; kurį laiką privalės verstis be savo atakų lyderio Sergio Aguero."/>
  </head>
  <body>
    <article>
      <h1>"Man City" kurį laiką versis be S. Aguero</h1>
      <address>
        <time datetime="2019-11-25T16:23:54+00:00">25 Nov 2019, 16:23</time>
      </address>
      <p>"Manchester City" kurį laiką privalės verstis be savo atakų lyderio Sergio Aguero.</p>
      <p>Argentinietis dėl traumos šeštadienį negalėjo baigti rungtynių su "Chelsea", o pirmadienį Pepas Guardiola pranešė, kad puolėjas komandai nepadės bent keletą savaičių.</p>
      <p>"Miestiečių" strategas taip pat atskleidė, kad S. Aguero greičiausiai bus priverstas praleisti ir gruodžio 7 dieną vyksiantį Mančesterio derbį.</p>
      <p>"Aguero turės praleisti keletą rungtynių. Negaliu pasakyti, kiek tiksliai laiko būsime be jo.</p>
      <p>Po poros savaičių mūsų laukia derbis. Galbūt įvyks stebuklas ir Sergio bus pasiruošęs šiam mačui, tačiau labai tuo abejoju", - kalbėjo P. Guardiola.</p>
      <p>S. Aguero šį sezoną "Man City" gretose yra sužaidęs 16 rungtynių, per kurias pelnė 13 įvarčių.</p>
    </article>
  </body>
</html>