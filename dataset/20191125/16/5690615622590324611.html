<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837730-na-grip-ta-grvi-u-tsomu-sezoni-perekhvorili-vzhe-ponad-3-ukrayintsiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T16:50:00+00:00"/>
    <meta property="og:title" content="На грип та ГРВІ у цьому сезоні перехворіли вже понад 3% українців"/>
    <meta property="og:description" content="КИЇВ. 25 листопада. УНН. Із 31 вересня до 24 листопада на грип та ГРВІ перехворіло 3,1% населення України. Про це повідомляє Центр громадського …"/>
  </head>
  <body>
    <article>
      <h1>На грип та ГРВІ у цьому сезоні перехворіли вже понад 3% українців</h1>
      <address><time datetime="2019-11-25T16:50:00+00:00">25 Nov 2019, 16:50</time> by <a rel="author">Наталія Рябцева</a></address>
      <p><b>КИЇВ. 25 листопада. УНН.</b> Із 31 вересня до 24 листопада на грип та ГРВІ перехворіло 3,1% населення України. Про це повідомляє Центр громадського здоров’я, передає <b>УНН</b>.</p>
      <p>"Із 31 вересня до 24 листопада на грип та ГРВІ перехворіли 3,1% населення України. Госпіталізовано 31 572 людини, із них 80% — діти віком до 17 років", - йдеться у повідомленні.</p>
      <p>У Центрі зазначили, що минулого епідсезону на грип та ГРВІ перехворіли 5,4 мільйони українців, зареєстровано 64 лабораторно підтверджені летальні випадки внаслідок грипу, з них 12 дітей до 17 років.</p>
      <p>Відповідно до прогнозу відділу грипу та ГРВІ Центру громадського здоров'я України, в сезоні, що розпочався, на <a href="https://www.unn.com.ua/uk/news/1836467-u-moz-povidomili-koli-v-ukrayini-ochikuvati-piku-zakhvoryuvanosti-na-grip">грип та ГРВІ</a> ймовірно захворіє вiд 4,8 до 6,7 млн осіб.</p>
      <p>Нагадаємо, в районі проведення ООС вперше почали вакцинувати військових від <a href="https://www.unn.com.ua/uk/news/1837236-v-rayoni-provedennya-oos-vpershe-pochali-vaktsinuvati-viyskovikh-vid-gripu">грипу</a>.</p>
    </article>
  </body>
</html>