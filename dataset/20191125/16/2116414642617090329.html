<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/ministerul-finan-elor-a-mprumutat-luni-1-051-de-miliarde-de-lei-de-la-b-nci-1323133"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-25T16:32:00+00:00"/>
    <meta property="og:title" content="Ministerul Finanţelor a împrumutat, luni, 1,051 de miliarde de lei de la bănci"/>
    <meta property="og:description" content="Ministerul Finanţelor Publice (MFP) a împrumutat, luni, 1,051 de milioane de lei de la bănci, printr-o emisiune de obligaţiuni de stat tip benchmark cu o maturitate reziduală de 46 de luni, la un randament mediu de 3,92% pe an."/>
  </head>
  <body>
    <article>
      <h1>Ministerul Finanţelor a împrumutat, luni, 1,051 de miliarde de lei de la bănci</h1>
      <address><time datetime="2019-11-25T16:32:00+00:00">25 Nov 2019, 16:32</time> by <a rel="author">ZIUA NEWS</a></address>
      <p>
        <b>Ministerul Finanţelor Publice (MFP) a împrumutat, luni, 1,051 de milioane de lei de la bănci, printr-o emisiune de obligaţiuni de stat tip benchmark cu o maturitate reziduală de 46 de luni, la un randament mediu de 3,92% pe an.</b>
      </p>
      <p>Valoarea nominală a emisiunii de luni a fost de 400 de milioane de lei, iar băncile au subscris 1,860 miliarde de lei. Marţi este programată o licitaţie suplimentară prin care statul vrea să atragă încă 60 de milioane de lei la randamentul stabilit luni.</p>
      <p>Ministerul Finanţelor Publice (MFP) a planificat, în noiembrie 2019, împrumuturi de la băncile comerciale de 4,11 miliarde de lei, din care 200 milioane de lei printr-o emisiune de certificate de trezorerie cu discont şi 3,4 miliarde de lei prin opt emisiuni de obligaţiuni de stat, la care se poate adăuga suma de 510 de milioane de lei prin sesiuni suplimentare de oferte necompetitive, aferente licitaţiilor de obligaţiuni.</p>
      <p>Suma este mai mare cu 115 milioane de lei faţă de cea programată pentru luna octombrie şi va fi destinată refinanţării datoriei publice şi finanţării deficitului bugetului de stat.</p>
      <p>Pe 21 noiembrie este programată o licitaţie pentru certificate de trezorerie cu discont, în valoare de 200 de milioane de lei, pe o perioadă de 364 de zile. Data scadenţei este la 25 noiembrie 2020.</p>
      <p>De asemenea, Finanţele au programat şi opt emisiuni de obligaţiuni de tip benchmark, cu o valoare totală de 3,4 miliarde de lei, urmate a doua zi de o sesiune suplimentară de oferte necompetitive, cu o valoare de 15% din valoarea iniţială a emisiunii de obligaţiuni (510 milioane de lei în total). Emisiunile vor fi de 200 de milioane lei (două emisiuni), 400 de milioane de lei, 500 de milioane de lei (patru emisiuni) şi 600 de milioane lei.</p>
      <p> </p>
    </article>
  </body>
</html>