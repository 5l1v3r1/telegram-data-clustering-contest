<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/ahsaptan-uretilen-dunyanin-ilk-3-boyutlu-dunya-haritasi/"/>
    <meta property="og:site_name" content="LOG"/>
    <meta property="article:published_time" content="2019-11-25T16:30:26+00:00"/>
    <meta property="og:title" content="Ahşaptan üretilen dünyanın ilk 3 boyutlu dünya haritası"/>
    <meta property="og:description" content="Şu sıralar evinize dekoratif bir ürün satın almayı düşünüyorsanız Kickstarter ve Indiegogo platformlarında yer alan dünya haritası ilginizi çekebilir."/>
  </head>
  <body>
    <article>
      <h1>Ahşaptan üretilen dünyanın ilk 3 boyutlu dünya haritası</h1>
      <address><time datetime="2019-11-25T16:30:26+00:00">25 Nov 2019, 16:30</time> by <a rel="author">Deniz İNCE</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/Ahsap-D%C3%BCnya-Haritas-03.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/Ahsap-D%C3%BCnya-Haritas%C4%B1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/Ahsap-D%C3%BCnya-Haritas-33.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/Ahsap-Harita-Dunyasi-222.jpg"/>
        </figure>
      </slideshow>
      <p>Şu sıralar evinize dekoratif bir ürün satın almayı düşünüyorsanız <b>Kickstarter</b> ve <b>Indiegogo</b> platformlarında yer alan dünya haritası ilginizi çekebilir.</p>
      <p>Sıra dışı ürünlere meraklı kişilerin ilgisini çekecek duvar dekoru ahşap malzemesinden üretilen <b>dünyanın ilk üç boyutlu dünya haritası</b> olma özelliğini taşıyor. Farklı ülkeler için 3 katmanla tasarlanan ve farklı renklerle ayırt edilen 3 boyutlu dünya haritası, çevre dostu malzemeler üzerinde yüksek kaliteli teknikler kullanılarak yapılan hassas kesim ile göze çarpıyor. Ukraynalı <b>Igor Fostenko</b> tarafından tasarlanan harita kullanıcıların tercihine bağlı dört farklı boyutla geliyor. Kullanıcılar dünya haritasına LED aydınlatma ekleyerek daha dikkat çekici bir görünüme kavuşturabiliyor. LED aydınlatma kullanıcılara opsiyonel olarak sunuluyor. Küçük bir uzaktan kumanda kullanarak ışığın parlaklığını ayarlamak da mümkün. Harita duvara yerleştirilmeye hazır akrilik zemin üzerinde geliyor. Haritanın büyük olması sebebiyle birçok ada duvar dekorunda yer almıyor. Kullanıcıların isteği doğrultusunda adalar eklenebiliyor. Açık, kahverengi, koyu kahverengi ve açık kahverengi olmak üzere dört farklı renk seçeneğine sahip olan haritayı kullanabilmek için duvarı delmek gerekiyor. </p>
      <h3>3 boyutlu harita satışa sunulmuş durumda</h3>
      <p>Orta boyuttaki duvar haritasının fiyatı <b>129 dolar</b>, büyük boyuttaki duvar haritasının fiyatı ise <b>214 dolar</b>.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/lexus-tan-ilk-elektrikli-crossover-arac-lexus-ux-300e/"/>
      </related>
    </article>
  </body>
</html>