<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2584047/inozemci-na-ternopilsini-kriminalat"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-25T16:31:00+00:00"/>
    <meta property="og:title" content="Іноземці на Тернопільщині криміналять"/>
    <meta property="og:description" content="У ході заходів виявлено 64 іноземців, які перебували на території України нелегально"/>
  </head>
  <body>
    <article>
      <h1>Іноземці на Тернопільщині криміналять</h1>
      <address><time datetime="2019-11-25T16:31:00+00:00">25 Nov 2019, 16:31</time> by <a rel="author">Антоніна Албул</a></address>
      <p><i>На Тернопільщині завершилися цільові профілактичні заходи з нагляду і контролю за виконанням законодавства в міграційній сфері під умовною назвою «Мігрант», які тривали впродовж жовтня-листопада.<br/></i>Увесь цей час міграційники разом із правоохоронцями та працівниками держпраці активно перевіряли місця можливого перебування, проживання чи працевлаштування іноземців як на території обласного центру, так і в районах.<br/>Про кількість виявлених порушень міграційного законодавства повідомив начальник Управління Державної міграційної служби області Ярослав Давибіда.<br/>- У ході заходів виявлено 64 іноземців, які перебували на території України нелегально. П’ятьох  іноземців на виконання рішення суду видворено за межі України. Також більше ста осіб притягнуто до адміністративної відповідальності за порушення міграційного законодавства. Загальна сума накладених – більше 150 тисяч гривень.<br/>Завдання із виявлення, документування та припинення злочинної діяльності іноземців, які перебувають на території стояло перед поліцейськими області Про результати роботи поінформував начальник відділу по боротьбі зі злочинами, пов’язаними з торгівлею людьми Головного управління Національної поліції у Тернопільській області Олександ Буняк.<br/>- Працівники районних підрозділів нацполіції області та відділу по боротьбі зі злочинами, пов’язаними з торгівлею людьми зареєстрували 10 фактів вчинення кримінальних  правопорушень іноземними громадянами. Також повідомлено про підозру у скоєнні злочинів у 8 кримінальних провадженнях. На судовий розгляд відправлено 10 кримінальних проваджень.<br/>Попри завершення профілактичних заходів, робота з протидії нелегальній міграції триватиме й надалі.</p>
      <p> © Офіційний сайт Національної поліції: <a href="https://tp.npu.gov.ua/news/Informacziya/na-ternopilshhini-viyavili-64-nezakonnix-migrantiv-i-10-kriminalnix-pravoporushen-skojenix-inozemczyami/">https://tp.npu.gov.ua/news/Informacziya/na-ternopilshhini-viyavili-64-nezakonnix-migrantiv-i-10-kriminalnix-pravoporushen-skojenix-inozemczyami/</a></p>
    </article>
  </body>
</html>