<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_trohi-bilshe-4-tis-grn-direktor-ukroboronpromu-rozpoviv-pro-svoyu-zarplatu/939799"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T16:04:00+00:00"/>
    <meta property="og:title" content="Трохи більше 4 тис. грн - директор &quot;Укроборонпрому&quot; розповів про свою зарплату"/>
    <meta property="og:description" content="Генеральний директор &quot;Укроборонпрому&quot; Айварас Абромавичус каже, що отримує трохи більше 4 тис. грн на місяць, але зарплати співробітників оборонного відомства повинні бути ринковими. Про це посадовець розповів у колонці Liga.net, присвяченій 80 дням перебування на посаді. &quot;Весь ..."/>
  </head>
  <body>
    <article>
      <h1>Трохи більше 4 тис. грн - директор "Укроборонпрому" розповів про свою зарплату</h1>
      <address><time datetime="2019-11-25T16:04:00+00:00">25 Nov 2019, 16:04</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939799_w_300.jpg?v=0"/>
        <figcaption>Зарплати керівників оборонних компаній мають бути від $5 до 15 тис. Фото: УНІАН</figcaption>
      </figure>
      <p>Генеральний директор "Укроборонпрому" <b>Айварас Абромавичус</b> каже, що отримує трохи більше 4 тис. грн на місяць, але зарплати співробітників оборонного відомства повинні бути ринковими.</p>
      <p>Про це посадовець розповів у колонці <a href="https://biz.liga.net/ekonomika/transport/opinion/80-dney-jizni-s-monstrom-bez-medovogo-mesyatsa-i-teploy-vanny">Liga.net</a>, присвяченій 80 дням перебування на посаді.</p>
      <p>"Весь період роботи мій місячний оклад дорівнює мінімально допустимій заробітній плати в Україні – <b>4 173 грн</b> на місяць. На щастя, я можу собі це дозволити – я давно працюю в бізнесі і подолання викликів, які стоять переді мною, – значно більша сатисфакція, ніж грошова винагорода. Але це, звісно ж, неправильно.</p>
      <p>Даючи згоду на роботу в концерні, я поставив однією з моїх головних умов білі, прозорі і ринкові зарплати для співробітників.</p>
      <p>Ринкові значить гідні. Але не захмарні. Market but not market leading. Ми будемо призначати оплату праці наших співробітників, виходячи з норм чинного законодавства, рівня зарплат в інших великих компаніях і з урахуванням набору ризиків. На сьогодні розмір грошової винагороди керівників компаній подібного рівня становить від $5 до 15 тис.</p>
      <p>Точні цифри визначить Наглядова рада, засідання якої відбудеться вже на початку грудня", - повідомив Абромавичус.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_eksnardep-najyem-zayaviv-scho-otrimav-posadu-v-ukroboronpromi/939321"/>
      </related>
      <blockquote>30 серпня президент Володимир Зеленський звільнив керівника Укроборонпрому Павла Букіна та <a href="https://gazeta.ua/articles/life/_zelenskij-priznachiv-abromavichusa-kerivnikom-ukroboronpromu/924869">призначив на цю посаду Айвараса Абромавичуса</a>.<br/>Раніше Абромавічус обіймав посаду голови наглядової ради Укроборонпрому.</blockquote>
    </article>
  </body>
</html>