<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/region/crna-gora/3364245/markovic-o-ambasadorima-koji-su-platili-kaznu-mirni-nikcevic-neprimerena-reakcija-ali-nije-kardinalna-greska"/>
    <meta property="og:site_name" content="kurir.rs"/>
    <meta property="article:published_time" content="2019-11-25T16:20:00+00:00"/>
    <meta property="og:title" content="MARKOVIĆ O AMBASADORIMA KOJI SU PLATILI KAZNU MIRNI NIKČEVIĆ: Neprimerena reakcija, ali nije kardinalna greška"/>
    <meta property="og:description" content="Premijer Duško Marković kazao je da nije primereno to što su ambasadori Мiodrag Vlahović, Nebojša Kaluđerović i Željko Perović platili kaznu od 600 evra Mirni Nikčević, koja joj je izrečena zbog vređanja vernika Mitropolije crnogorske-primorske."/>
  </head>
  <body>
    <article>
      <h6 class="kicker">neće biti kažnjeni</h6>
      <h1>MARKOVIĆ O AMBASADORIMA KOJI SU PLATILI KAZNU MIRNI NIKČEVIĆ: Neprimerena reakcija, ali nije kardinalna greška</h1>
      <address>
        <time datetime="2019-11-25T16:20:00+00:00">25 Nov 2019, 16:20</time>
      </address>
      <p>
        <b>Premijer Duško Marković kazao je da nije primereno to što su ambasadori Мiodrag Vlahović, Nebojša Kaluđerović i Željko Perović platili kaznu od 600 evra Mirni Nikčević, koja joj je izrečena zbog vređanja vernika Mitropolije crnogorske-primorske.</b>
      </p>
      <p>“Ne komentarišem njihovu ličnu spremnost da učestvuju u plaćanju troška prekršajnog naloga zbog osude njihove bivše koleginice, ali njihova rekacija je neprimerena. Tu reakciju je osudio i ministar spoljnih poslova. Videćemo narednih dana kako treba da ojačamo naš sistem, kako treba da naučimo sve da rade svoj posao i da se ne mešaju u tuđi posao”, kazao je Marković u Danilovgradu.</p>
      <figure>
        <img src="https://www.kurir.rs/data/images/2019/06/19/15/1886815_mirna-pr_ff.jpg?ver=1574695122"/>
        <figcaption>
          <cite>foto: Facebook / Mirna Nikčević</cite>
        </figcaption>
      </figure>
      <p>Na pitanje da li trojica ambasadora treba da budu sankcionisani, Marković odgovara da nije sve u kažnjavanju.</p>
      <p>“Nije sve u sankcijama, nije sve u kažnjavanju. Ako neko pogreši, treba da mu ukažete na grešku, da se ta greška nikada više ne ponavlja. Lako je kazniti, lako je nekoga obeležiti. Ovo nije kardinalna greška, rekao bih da je više vrsta etički nekontrolisanog stava, ali ostavljamo nadležnima da to vide”, istakao je Marković.</p>
      <related>
        <h4>NE PROPUSTITE</h4>
        <a href="https://www.kurir.rs/region/crna-gora/3362357/milova-savetnica-zbog-pljuvanja-srba-mora-da-plati-600-evra-mirna-nikcevic-pisala-na-fejsbuku-da-zeli-da-spali-hram-spc"/>
      </related>
      <p>Podsećamo, kaznа Mirne Nikčević plaćena je bez znanja ministra Srđana Darmanovića.</p>
      <p>Protiv Nikčevićeve je pokrenut prekršajni postupak nakon što je na svom Fejsbuk profilu vređala vernike SPC, koji su se na Trojčindanski dan okupili ispred Sabornog hrama Hristovog vaskrsenja u Podgorici.</p>
      <p>Kurir.rs/CDM Foto: Youtube/Printscreen</p>
      <related>
        <h4>NE PROPUSTITE</h4>
        <a href="https://www.kurir.rs/region/crna-gora/3363191/milova-savetnica-ugrozila-diplomatiju-crne-gore-trazi-se-smena-3-ambasadora-koji-su-mirni-platili-kaznu"/>
        <a href="https://www.kurir.rs/vesti/politika/3362823/sramna-podrska-pljuvanju-spc-umesto-mirne-nikcevic-tri-crnogorska-ambasadora-se-javili-da-plate-njenu-kaznu"/>
        <a href="https://www.kurir.rs/region/crna-gora/3304635/milova-savetnica-nekaznjeno-pljuje-srbe-nema-krivicne-odgovornosti-za-mirnu-nikcevic-zbog-pljuvanja-vernika-spc"/>
        <a href="https://www.kurir.rs/region/crna-gora/3274609/savetnica-se-boga-ne-boji-niti-se-ljudi-stidi-jezivom-fotografijom-napala-na-mitropolita-amfilohija"/>
      </related>
    </article>
  </body>
</html>