<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ekai.pl/nieslusznie-skazany-na-smierc-uczestniczyl-w-papieskiej-mszy-sw/"/>
    <meta property="og:site_name" content="eKAI"/>
    <meta property="article:published_time" content="2019-11-25T16:42:00+00:00"/>
    <meta property="og:title" content="Niesłusznie skazany na śmierć uczestniczył w papieskiej Mszy św."/>
    <meta property="og:description" content="Niesłusznie skazany na karę śmierci 83-letni Iwao Hakamada, który spędził w więzieniu prawie 48 lat, a obecnie przebywa na warunkowym zwolnieniu, uczestniczył dziś wraz z 50 tys. wiernych w papieskiej"/>
  </head>
  <body>
    <article>
      <h1>Niesłusznie skazany na śmierć uczestniczył w papieskiej Mszy św.</h1>
      <address><time datetime="2019-11-25T16:42:00+00:00">25 Nov 2019, 16:42</time> by <a rel="author">o. pj (KAI Tokio) / hsz</a></address>
      <p>
        <b>Niesłusznie skazany na karę śmierci 83-letni Iwao Hakamada, który spędził w więzieniu prawie 48 lat, a obecnie przebywa na warunkowym zwolnieniu, uczestniczył dziś wraz z 50 tys. wiernych w papieskiej Mszy św. na tokijskim stadionie “Tokio Dom”.</b>
      </p>
      <p>W wiezieniu <a href="https://ekai.pl/search/Hakamada/">Hakamada</a> przyjął chrzest z rąk katolickiego kapelana a uczestnictwo w Eucharystii pod przewodnictwem papieża Franciszka było ukoronowaniem jego wieloletnich modlitw.</p>
      <p>Byłego boksera zawodowego, dziś już cierpiącego na demencję, oskarżono, że obrabował swego szefa, zamordował jego i jego rodzinę, a następnie podpalił ich dom. W 2014 roku nowe badania DNA poświadczyły, że Hakamada nie miał nic wspólnego z tą zbrodnią. Obecnie jego sprawę ma rozpatrzyć Sad Najwyższy.</p>
      <p>Przed wejściem na stadion „Tokyo Dome” woluntariusze rozdawali m. in. gazetki nawołujące do zniesienia kary śmierci w Japonii. Obecnie w więzieniach Japonii na karę śmierci czeka 120 skazanych. W 2018 wykonano 15 wyroków śmierci.</p>
      <p>W swojej homilii papież wielokrotnie podkreślał znaczenie wartości ludzkiego życia, co zresztą jest tematem jego całej pielgrzymki w Japonii przebiegającej pod hasłem: “Chronić każde życie” – zaznacza o. <a href="https://ekai.pl/search/Pawe%C5%82+Janoci%C5%84ski/">Paweł Janociński</a>, dominikanin, duszpasterz japońskiej Polonii.</p>
      <figure>
        <img src="https://ekai.pl/wp-content/uploads/2019/11/EN_01122747_0972.jpg"/>
        <figcaption>Fot. AP/East News</figcaption>
      </figure>
      <footer>Tokio Ⓒ Ⓟ</footer>
      <related>
        <a href="https://ekai.pl/matki-wiezniow-politycznych-ewakuowane-z-katedry-w-managui/"/>
      </related>
    </article>
  </body>
</html>