<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/norrbotten/sd-ledamot-lamnar-kommunfullmaktige-efter-hatiska-kommentarer"/>
    <meta property="og:site_name" content="SVT Nyheter"/>
    <meta property="article:published_time" content="2019-11-25T16:20:54+00:00"/>
    <meta property="og:title" content="SD-ledamot lämnar kommunfullmäktige efter hatiska kommentarer"/>
    <meta property="og:description" content="Efter att det kommit fram att Philip Wiksten (SD) publicerat hatiska kommentarer på sociala medier så väljer han att lämna sin post."/>
  </head>
  <body>
    <article>
      <h1>SD-ledamot lämnar kommunfullmäktige efter hatiska kommentarer</h1>
      <address><time datetime="2019-11-25T16:20:54+00:00">25 Nov 2019, 16:20</time> by <a rel="author">Elisabeth Lång</a></address>
      <p>
        <b>Efter att det kommit fram att Philip Wiksten (SD) publicerat hatiska kommentarer på sociala medier så väljer han att lämna sin post.</b>
      </p>
      <p>Det var på ett SD-möte i helgen som Philip Wikstens hatiska kommentarer mot muslimer på sociala medier lyftes.</p>
      <p>– Ja det har framkommit att han publicerat inlägg för fyra år sedan, säger Per Göransson som är ordförande för Sverigedemokraterna i Norrbotten och gruppledare i kommunfullmäktige.</p>
      <p>Enligt Göransson valde Wiksten att lämna sin post i kommunfullmäktige.</p>
      <p>– Han var ångerfull och skämdes mycket.</p>
      <p>
        <i>Innebär det här att han också får lämna partiet?</i>
      </p>
      <p>– Han är medlem och frågan om uteslutning hanteras inte av oss utan den avgörs av partiet i Stockholm</p>
      <p>
        <i>Kommer ni att rekommendera partiet att utesluta honom?</i>
      </p>
      <p>– Det kommer vi absolut att göra.</p>
    </article>
  </body>
</html>