<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/25/europolden-isid-in-sanal-dunyadaki-varligina-darbe-on-binlerce-site-ve-hesap-kaldirildi"/>
    <meta property="og:site_name" content="euronews"/>
    <meta property="article:published_time" content="2019-11-25T16:17:45+00:00"/>
    <meta property="og:title" content="Europol'den IŞİD'in sanal dünyadaki varlığına büyük darbe"/>
    <meta property="og:description" content="Avrupa Polis Ajansı Europol, IŞİD tarafından kullanıldığı belirlenen bazı inernet sunucularının kapatıldığını açıkladı. 25 Kasım Pazartesi yapılan açıklamada IŞİD materyallerinin ve propoganda içeriğinin internetin önemli bir bölümünden tamamen silindiği duyruldu."/>
  </head>
  <body>
    <article>
      <h1>Europol'den IŞİD'in sanal dünyadaki varlığına büyük darbe</h1>
      <address><time datetime="2019-11-25T16:17:45+00:00">25 Nov 2019, 16:17</time> by <a rel="author">Sertaç Aktan</a></address>
      <p>Avrupa Polis Ajansı Europol, IŞİD tarafından kullanıldığı belirlenen bazı inernet sunucularının kapatıldığını açıkladı. 25 Kasım Pazartesi yapılan açıklamada IŞİD materyallerinin ve propaganda içeriğinin internetin önemli bir bölümünden tamamen silindiği duyuruldu.</p>
      <p>Belçika Savcılık Sözcüsü Eric van der Sypy Europol'ün Lahey'deki merkezinde yaptığı konuşmada "Şu aşamada IŞİD'in sanal varlığını yüzde 100 ortadan kaldırdık diyemiyorum ama bu darbeden sonra bellerini doğrultabilecekler mi göreceğiz" dedi.</p>
      <h3>Daha önceki deneme başarısız oldu</h3>
      <p>Van der Sypy hali hazırda 2018 yılında örgüte karşı büyük çaplı bir siber saldırı gerçekleştirildiğini ancak o dönem etkilenmiş olan site ve içeriğin kısa süre sonra geri geldiğini söyledi. "Bu nedenle bu kez daha iyi bir iş çıkarmaya çalıştık" diyen van der Sypy, çok sayıda site, sosyal medya hesabı ve içeriği kaldırmayı veya engellemeyi başardıklarını ifade etti.</p>
      <p>Örgütün içerikleri yeniden yüklemek ve kendine sanal dünyada yer açmak isteyebileceğini belirten van der Sypy, "Bu iş bu sefer onlara çok daha fazla zamana ve paraya mal olacak" dedi.</p>
      <h3>26 binden fazla sayfa ve hesap</h3>
      <p>Savcılık raporuna göre 21-24 Kasım tarihleri arasında gerçekleşen sanal operasyonda 26 binden fazla sayfa ve hesap tamamen kaldırıldı. Kalan içeriklere ve hesaplara dair soruşturmaların devam ettiği ve kaldırılan içeriğin operasyon çerçevesinde ilk büyük darbe olduğu kaydedildi.</p>
      <p>Ek kaynaklar<b> • Reuters</b></p>
    </article>
  </body>
</html>