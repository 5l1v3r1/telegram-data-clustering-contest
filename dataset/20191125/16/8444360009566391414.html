<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/siti-nok-aout-o-agkouero-gia-to-ntermpi-tou-mantsester/2923094/"/>
    <meta property="og:site_name" content="Newsit.gr"/>
    <meta property="article:published_time" content="2019-11-25T16:11:45+00:00"/>
    <meta property="og:title" content="Σίτι: “Νοκ-άουτ” ο Αγκουέρο για το ντέρμπι του Μάντσεστερ!"/>
    <meta property="og:description" content="Το πρόβλημα τραυματισμού που αντιμετωπίζει ο Σέρχιο Αγκουέρο θα του στερήσει τη συμμετοχή του στο ντέρμπι του Μάντσεστερ."/>
  </head>
  <body>
    <article>
      <h1>Σίτι: “Νοκ-άουτ” ο Αγκουέρο για το ντέρμπι του Μάντσεστερ!</h1>
      <h2>Το πρόβλημα τραυματισμού που αντιμετωπίζει ο Σέρχιο Αγκουέρο θα του στερήσει τη συμμετοχή του στο ντέρμπι του Μάντσεστερ.</h2>
      <address><time datetime="2019-11-25T16:11:45+00:00">25 Nov 2019, 16:11</time> by <a rel="author">Newsit Newsroom</a></address>
      <p>Χωρίς τον Σέρχιο Αγουέρο θα παραταχθεί, όπως όλα δείχνουν, η Μάντσεστερ Σίτι στο ντέρμπι της 7ης Δεκεμβρίου με τη Γιουνάιτεντ.</p>
      <p>Ο προπονητής των “πολιτών”, Πεπ Γκουαρντιόλα, επιβεβαίωσε ότι ο Αργεντινός στράικερ θα μείνει εκτός δράσης “για μερικές εβδομάδες”, λόγω του τραυματισμού στο μηρό, τον οποίο υπέστη στη σαββατιάτικη νίκη 2-1 επί της Τσέλσι.</p>
      <p>Ο Αγκουέρο αποχώρησε από τον αγωνιστικό χώρο χωλαίνοντας στο 77′ του παιχνιδιού και η απουσία του αποτελεί πλήγμα για τη Μάντσεστερ Σίτι, καθώς έχει πετύχει 13 γκολ σε 16 παιχνίδια στην τρέχουσα σεζόν…</p>
      <p>Ο Αργεντινός επιθετικός φυσικά θ’ απουσιάσει από τα ματς με Σαχτάρ (26/11, 22:00) για την πέμπτη αγωνιστική των ομίλων του Champions League, αυτά με Νιούκαστλ (30/11, 14:30), Μπέρνλι (3/12, 22:15) για 14η και 15η αγωνιστική – αντίστοιχα – της Premier League.</p>
    </article>
  </body>
</html>