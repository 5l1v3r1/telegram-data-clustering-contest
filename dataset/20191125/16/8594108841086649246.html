<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/mediatek-zacina-spolupracovat-s-intelom-na-5g-rieseniach-pre-notebooky/265443"/>
    <meta property="og:site_name" content="touchIT"/>
    <meta property="article:published_time" content="2019-11-25T16:48:23+00:00"/>
    <meta property="og:title" content="MediaTek začína spolupracovať s Intelom na 5G riešeniach pre notebooky"/>
    <meta property="og:description" content="Prvými výrobcami, ktorí budú profitovať z tejto spolupráce, budú HP a Dell. Spoločnosť MediaTek dnes informovala o významnom partnerstve so spoločnosťou Intel. Taiwanský výrobca čipov bude so"/>
  </head>
  <body>
    <article>
      <h1>MediaTek začína spolupracovať s Intelom na 5G riešeniach pre notebooky</h1>
      <address><time datetime="2019-11-25T16:48:23+00:00">25 Nov 2019, 16:48</time> by <a rel="author">Peter Hupka</a></address>
      <p>
        <b>
          <b>Prvými výrobcami, ktorí budú profitovať z tejto spolupráce, budú HP a Dell.</b>
        </b>
      </p>
      <p>Spoločnosť MediaTek dnes informovala o významnom partnerstve so spoločnosťou Intel. Taiwanský výrobca čipov bude so spoločnosťou Intel spolupracovať pri poskytovaní 5G podpory v notebookoch s procesormi Intel. MediaTek vyvíja 5G modem, pričom bude ďalej spolupracovať aj pri jeho výrobe a následnom nasadení.</p>
      <figure>
        <img src="https://touchit.sk/wp-content/uploads/2019/11/mediatek_5g_soc_2_nowat.jpg"/>
      </figure>
      <p>Prvými výrobcami notebookov, ktorí využijú výhody nového partnerstva, sú spoločnosti Dell a HP. Môžeme však očakávať, že 5G riešenie od MediaTeku sa vo Windows notebookoch objaví najskôr začiatkom roka 2021.</p>
      <p>5G modem spoločnosti MediaTek, ktorý je určený pre notebooky vybavené procesormi Intel, je založený na 5G modeme Helio M70. Tento modem bol predstavený už v máji tohto roka. Spoločnosť MediaTek má však už o pár hodín predstaviť aj svoj úplne prvý <b>5G čipset určený pre smartfóny.</b></p>
      <p>
        <i>Zdroj: <a href="https://www.gsmarena.com/5g_coming_to_dell_and_hp_laptops_thanks_to_new_mediatek_partnership_with_intel-news-40244.php">GSMArena</a></i>
      </p>
      <related>
        <h4>Súvisiace články</h4>
        <a href="https://touchit.sk/mediatek-26-novembra-predstavi-vlastny-5g-cipset/262992"/>
        <a href="https://touchit.sk/huawei-predstavil-novy-matebook-d-duo-so-systemom-windows-10-a-inteligentny-reproduktor-sound-x-speaker/265446"/>
        <a href="https://touchit.sk/vyhraj-novy-stylovy-honor-9x-spolu-s-honor-band-5/264403"/>
        <a href="https://touchit.sk/huawei-uz-predal-sedem-milionov-smartfonov-mate-30/265444"/>
      </related>
    </article>
  </body>
</html>