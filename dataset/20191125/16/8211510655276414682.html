<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/moto/motogp-quartararo-provato-il-nuovo-motore-yamaha-469188.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-25T16:30:32+00:00"/>
    <meta property="og:title" content="MotoGP | Quartararo: “Provato il nuovo motore Yamaha”"/>
    <meta property="og:description" content="Il giovane pilota del team Yamaha Petronas ha chiuso alle spalle del compagno di marca Maverick Vinales la prima giornata di test a Jerez de la Frontera"/>
  </head>
  <body>
    <article>
      <h1>MotoGP | Quartararo: “Provato il nuovo motore Yamaha”</h1>
      <h2>Il giovane pilota del team Yamaha Petronas ha chiuso alle spalle del compagno di marca Maverick Vinales la prima giornata di test a Jerez de la Frontera</h2>
      <address><time datetime="2019-11-25T16:30:32+00:00">25 Nov 2019, 16:30</time> by <a rel="author">Stefano Ollanu</a></address>
      <p>A margine dei test di Valencia,<b> Fabio Quartararo</b> si era detto impaziente di testare il nuovo propulsore Yamaha, provato in quell’occasione dai due ‘ufficiali’ Valentino Rossi e Maverick Vinales. Il centauro transalpino nella prima giornata delle prove di Jerez de la Frontera ha potuto girare con la nuova specifica di motore e ha concluso in seconda posizione, con <b>1’37.885</b> come limite cronometrico personale, a 7 decimi dal compagno di marca Vinales.</p>
      <figure>
        <img src="https://www.formulapassion.it/wp-content/uploads/2019/11/Test-Jerez-2019-Quartararo.jpg"/>
      </figure>
      <p>Il pilota del team Petronas ha così commentato il suo lunedì in pista: “<i>Abbiamo provato alcune cose nuove, è stata una giornata dura ma in generale <b>il nostro passo è stato molto buono</b> e le gomme hanno lavorato molto bene. Siamo stati sfortunati quando abbiamo montato la gomma nuova, perché abbiamo trovato la bandiera rossa o aveva iniziato a piovere e dunque non è stato semplice far segnare un buon tempo sul giro. Ma la cosa più importante è che il nostro passo non sia male. Maverick è davvero veloce, ma <b>le nostre sensazioni sono buone</b></i>“.</p>
      <p>Quartararo ha sospeso il giudizio sul nuovo propulsore nonostante i 68 giri completati ques’oggi: “<i><b>Abbiamo provato un nuovo motore</b> prototipo che Yamaha ci ha fornito per quasi tutto il giorno, ma è difficile avere un’idea chiara. Il passo non era male e questo è davvero importante</i>“.</p>
      <footer>RIPRODUZIONE RISERVATA</footer>
    </article>
  </body>
</html>