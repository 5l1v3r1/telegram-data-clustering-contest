<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%90%d7%a9%d7%93%d7%95%d7%93-%d7%91%d7%a7%d7%94%d7%99%d7%9c%d7%94/%d7%a2%d7%a9%d7%a8%d7%95%d7%aa-%d7%94%d7%95%d7%a8%d7%99%d7%9d-%d7%a9%d7%9b%d7%95%d7%9c%d7%99%d7%9d-%d7%91%d7%9e%d7%a4%d7%92%d7%a9-%d7%9e%d7%a8%d7%92%d7%a9-%d7%91%d7%90%d7%a9%d7%93%d7%95%d7%93-419772"/>
    <meta property="og:site_name" content="אשדוד נט"/>
    <meta property="article:published_time" content="2019-11-25T16:10:00+00:00"/>
    <meta property="og:title" content="עשרות הורים שכולים במפגש מרגש באשדוד"/>
    <meta property="og:description" content="אמש (א') נערך באשדוד אירוע מרגש ומיוחד שכל מטרתו לחבק את ההורים השכולים של עמותת אור למשפחות. עשרות הורים שכולים השתתפו באירוע וחגגו יום שכולו אהבה ונתינה"/>
  </head>
  <body>
    <article>
      <h1>עשרות הורים שכולים במפגש מרגש באשדוד</h1>
      <address><time datetime="2019-11-25T16:10:00+00:00">25 Nov 2019, 16:10</time> by <a rel="author">שמואל סרדינס</a></address>
      <h3>אמש (א') נערך באשדוד אירוע מרגש ומיוחד שכל מטרתו לחבק את ההורים השכולים של עמותת אור למשפחות. עשרות הורים שכולים השתתפו באירוע וחגגו יום שכולו אהבה ונתינה</h3>
      <figure>
        <img src="https://www.ashdodnet.com/dyncontent/2019/11/25/42772f4c-dfe2-4020-9e3c-573df9d7b2fa.JPG"/>
        <figcaption>ורד צרפתי ועירית אורן גונדרס ב"אור לדרום". צילום: איציק בירן</figcaption>
      </figure>
      <p>אמש (א') במלון לאונרדו פלאזה באשדוד נערך <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%90%D7%95%D7%9C%D7%9E%D7%95%D7%AA-%D7%95%D7%92%D7%A0%D7%99-%D7%90%D7%99%D7%A8%D7%95%D7%A2%D7%99%D7%9D">האירוע</a> המרגש "אור לדרום" מטעם עמותת אור למשפחות, במהלכו נפגשו עשרות הורים שכולים שהגיעו לחגוג יום שכולו אהבה ונתינה באדיבות שמעון צרפתי. בתו, ורד צרפתי, הגיעה לחלוק רגע של כבוד למשפחות השכולות.</p>
      <p>את <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%90%D7%95%D7%9C%D7%9E%D7%95%D7%AA-%D7%95%D7%92%D7%A0%D7%99-%D7%90%D7%99%D7%A8%D7%95%D7%A2%D7%99%D7%9D">האירוע</a> כיבד בנוכחותו ראש העיר ד"ר יחיאל לסרי ששירת בהנדסה קרבית לצדה של עירית אורן גונדרס, יושבת ראש העמותה. ראש העיר התרגש ושמח מאוד על כך שהאירוע התקיים באשדוד, שרק לפני כשבועיים הושמעו בה אזעקות צבע אדום השכם וערב.</p>
      <figure>
        <img src="https://www.ashdodnet.com/dyncontent/2019/11/25/93800844-e81c-4e9c-825c-72e7e72de6fb.JPG"/>
        <figcaption>צילום: איציק בירן</figcaption>
      </figure>
      <p>בין סיפור כואב לחיבוק מרגש והבילוי המשותף הגיע לשאת דברים גם ח"כ עופר שלח מסיעת כחול לבן, כאשר את הערב חתמה חנה לסלאו במופע מצחיק עד דמעות.</p>
      <p>"המפגש עם ההורים השכולים היה מרגש עד דמעות" – נמסר מהעמותה, "במיוחד שישבו והאזינו כל אחד לסיפורו הכואב שלו. במהלך <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%90%D7%95%D7%9C%D7%9E%D7%95%D7%AA-%D7%95%D7%92%D7%A0%D7%99-%D7%90%D7%99%D7%A8%D7%95%D7%A2%D7%99%D7%9D">האירוע</a> חולקו אותות הוקרה לכ-15 עובדי בזק שבראש השנה האחרון שימשו כנהגים והביאו לאלפי הורים שכולים חבילות שי מהעמותה".</p>
      <p>עוד בין החוגגים והתורמים לעמותה: הדסה פתאל בעלים של אלפא נדל"ן, יורם יפרח הבעלים של המלון החדש דרים איילנד, מרגלית אלעזרא מקרן אלעזרא לזולת.</p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A1%D7%A4%D7%95%D7%A8%D7%98-%D7%A6%D7%99%D7%95%D7%93-%D7%95%D7%94%D7%9C%D7%91%D7%A9%D7%94/%D7%9E%D7%99%D7%A1%D7%98%D7%A8-%D7%91%D7%99%D7%99%D7%A7-mr-bike?utm_content=LinksUnderArticles">חנות אופניים באשדוד</a>
      </p>
    </article>
  </body>
</html>