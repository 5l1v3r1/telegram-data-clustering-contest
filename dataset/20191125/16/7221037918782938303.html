<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/demokrat-parti-genel-baskani-medya-faresine-konustu-chpnin-bu-krizi-iyi-yonetmedigini-goruyorum/927674"/>
    <meta property="og:site_name" content="medya faresi"/>
    <meta property="article:published_time" content="2019-11-25T16:47:00+00:00"/>
    <meta property="og:title" content="DP lideri Gültekin Uysal: CHP krizi yönetemedi"/>
    <meta property="og:description" content="Medyafaresi.com özel haber- Rahmi Turan'ın, Talat Atilla'ya dayandırarak ortaya attığı “Saray’a çıkan CHP’li kim?” tartışması sürüyor. DP Genel Başkanı Uysal, “Saray’da Erdoğan ile görüşen CHP’li” tartışmasıyla ilgili Medya Faresi’ne özel açıklamalarda bulundu."/>
  </head>
  <body>
    <article>
      <h1>DP lideri Gültekin Uysal: CHP krizi yönetemedi</h1>
      <h2>Medyafaresi.com özel haber- Rahmi Turan'ın, Talat Atilla'ya dayandırarak ortaya attığı “Saray’a çıkan CHP’li kim?” tartışması sürüyor. DP Genel Başkanı Uysal, “Saray’da Erdoğan ile görüşen CHP’li” tartışmasıyla ilgili Medya Faresi’ne özel açıklamalarda bulundu.</h2>
      <address>
        <time datetime="2019-11-25T16:47:00+00:00">25 Nov 2019, 16:47</time>
      </address>
      <p>
        <b>Hülya Karabağlı / Medyafaresi.com özel haber</b>
      </p>
      <p>Demokrat Parti  (DP) Genel Başkanı, Afyonkarahisar Milletvekili Gültekin Uysal, Rahmi Turan'ın, Talat Atilla'ya dayandırarak ortaya attığı “Saray’a çıkan CHP’li kim?” tartışmasında Medyafaresi.com’a,  DYP- ANAP birleşme sürecine de gönderme yaparak önemli açıklamalarda bulundu.</p>
      <p>Uysal, “Türkiye’nin bu kadar yüksek gerilim hattında can alıcı meseleleri varken CHP’nin bu krizi en azından kamuoyu diplomasisi açısından iyi yönetmediğini görüyorum” dedi. 2007 yılı hatırlatması yapan Uysal, “Türkiye zaten son 10 yıldır 2007’den itibaren bir operasyonlar dönemi yaşıyor.</p>
      <p>Siyasi partilerin kendi işleyişleri zaman zaman dışarıdan müdahalelerle farklı istikametlere gitmiştir ki; bunu yaşamış bir siyasi partiyiz. 2007 yılında Doğru Yol Partisi ile Anavatan Partisi birleşmesi kamuoyunda uyandırdığı karşılığı baltalamak adına neler yapıldı hepimizin hafızasındadır” diye konuştu.</p>
      <p> DP Genel Başkanı Uysal, Medyafaresi.com’un siyasetin bir numaralı gündem maddesi haline dönüşen <b>“Saray’da Erdoğan ile görüşen CHP’li”</b> tartışmasına ilişkin sorusuna şu değerlendirmeyi yaptı.</p>
      <h3>“CHP’nin krizi iyi yönetemediğini görüyorum”</h3>
      <p>Bir başka siyasi parti hüviyetimizle başka siyasi parti hakkında çok değerlendirme yapmak istemem. Ama şunu söyleyebilirim doğruluğu yanlışlığından bağımsız Türkiye’nin bu kadar yüksek gerilim hattında can alıcı meseleleri varken CHP’nin bu krizi en azından kamuoyu diplomasisi açısından iyi yönetmediğini görüyorum.</p>
      <p>Türkiye zaten son 10 yıldır 2007’den itibaren bir operasyonlar dönemi yaşıyor siyasi partilerin kendi işleyişleri zaman zaman dışarıdan müdahalelerle farklı istikametlere gitmiştir ki bunu yaşamış bir siyasi partiyiz.</p>
      <p>2007 yılında Doğru Yol Partisi ile Anavatan Partisi birleşmesi kamuoyunda uyandırdığı karşılığı baltalamak adına neler yapıldı hepimizin hafızasındadır</p>
      <h3>“AKP’ye ve onun basınına yeterinden daha fazla manipüle edebilecek argümanlar üretildi”</h3>
      <p>CHP’de yakında gerçekleşecek olan kongre dolayısıyla parti içinde rekabet eden aktörlerin AKP’ye ve onun basınına yeterinden daha fazla manipüle edebilecek argümanlar ürettiğini görüyorum. Biraz daha sağlıklı yönetmeleri gerekirdi.</p>
    </article>
  </body>
</html>