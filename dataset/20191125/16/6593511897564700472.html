<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7908849"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T16:27:00+00:00"/>
    <meta property="og:title" content="Конфискуваха огромен архив с данни на ИДИЛ при операция в Турция"/>
    <meta property="og:description" content="Огромен архив с данни за групировката &quot;Ислямска държава&quot; (ДАЕШ) е бил конфискуван при антитерористична операция, извършена в южния турски окръг Мерсин, съобщи турската телевизия СиЕнЕн-Тюрк."/>
  </head>
  <body>
    <article>
      <h1>Конфискуваха огромен архив с данни на ИДИЛ при операция в Турция</h1>
      <address><time datetime="2019-11-25T16:27:00+00:00">25 Nov 2019, 16:27</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Огромен архив с данни за групировката "Ислямска държава" (ДАЕШ) е бил конфискуван при антитерористична операция, извършена в южния турски окръг Мерсин, съобщи турската телевизия СиЕнЕн-Тюрк.</p>
      <p>Акцията е била извършена миналата седмица в град Тарсус от полицията и турската разузнавателна служба МИТ.</p>
      <p>Екипите на полицията и на МИТ са обискирали квартира на член на ДАЕШ, който бил сирийски поданик, и са иззели хиляди папки и дигитални документи с данни за джихадистката групировка. Конфискуван е бил и списък с имената на около 4 хиляди членове на "Ислямска държава", които са поданици на 82 страни, информира БТА.</p>
      <p>В списъка фигурират имената на високопоставени членове на ДАЕШ. Установено е, че част от въпросните членове в момента се намират в Сирия.</p>
    </article>
  </body>
</html>