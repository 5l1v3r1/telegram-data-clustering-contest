<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskiy-poobicyav-novi-shvidki-video-novini-ukrajini-50055605.html"/>
    <meta property="og:site_name" content="НВ"/>
    <meta property="article:published_time" content="2019-11-25T16:36:00+00:00"/>
    <meta property="og:title" content="«Жодної машини старше 6 років». Зеленський обіцяє за рік повністю оновити автопарк швидких"/>
    <meta property="og:description" content="Президент України Володимир Зеленський поставив амбітні цілі на 2020 рік стосовно реформування швидкої медичної допомоги."/>
  </head>
  <body>
    <article>
      <h1>«Жодної машини старше 6 років». Зеленський обіцяє за рік повністю оновити автопарк швидких</h1>
      <h2>Президент України Володимир Зеленський поставив амбітні цілі на 2020 рік стосовно реформування швидкої медичної допомоги.</h2>
      <address>
        <time datetime="2019-11-25T16:36:00+00:00">25 Nov 2019, 16:36</time>
      </address>
      <p>За його словами, протягом наступного року буде вирішено дві головні проблеми екстреної медицини — відсутність пунктів швидкої допомоги та старий автопарк.</p>
      <p>Зокрема, навесні 2020 року розпочнеться будівництво пунктів швидкої допомоги у різних містах України.</p>
      <p>«Знаєте є такий чорний жарт медиків. Вони кажуть, що якщо ви на мосту Патона зламали руку чи ногу, то треба переповзати на Лівий берег, тому що саме там є пункт швидкої допомоги», — спробував пожартувати Зеленський у відеозверненні Відверто з Президентом.</p>
      <p>Президент додав, що наразі Україна не відчуває нестачу авто швидкої допомоги. За його словами, у держбюджеті-2020 передбачено гроші на швидкі, також є зацікавленість з боку інвесторів.</p>
      <p>За словами Зеленського, до кінця цього року буде придбано 500 машин швидкої допомоги.</p>
      <p>«Задача на наступний рік, щоб не було жодної швидкої, якій більше шести років», — пообіцяв глава держави.</p>
      <p>Нагадаємо, що у вересні 2019 року з ініціативи Володимира Зеленського до обласних медичних закладів було передано 20 автомобілів швидкої допомоги, придбаних Фондом Ріната Ахметова.</p>
    </article>
  </body>
</html>