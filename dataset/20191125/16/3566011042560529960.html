<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550008.html/%D8%B9%D9%84%D9%85-%D9%88-%D8%AF%D8%A7%D9%86%D8%B4%DA%AF%D8%A7%D9%87--%D9%85%D9%88%D8%AA%D9%88%D8%B1-%D9%BE%DB%8C%D8%B4%D8%B1%D8%A7%D9%86-%DA%A9%D8%B4%D9%88%D8%B1-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T16:52:00+00:00"/>
    <meta property="og:title" content="علم و دانشگاه، موتور پیشران کشور است"/>
    <meta property="og:description" content="رئیس دانشگاه رازی کرمانشاه با بیان اینکه موتور پیشران کشور علم و دانشگاه است، گفت: ظرفیت علمی بزرگی در کشور وجود دارد."/>
  </head>
  <body>
    <article>
      <h1>علم و دانشگاه، موتور پیشران کشور است</h1>
      <h2>رئیس دانشگاه رازی کرمانشاه:</h2>
      <address>
        <time datetime="2019-11-25T16:52:00+00:00">25 Nov 2019, 16:52</time>
      </address>
      <p>رئیس دانشگاه رازی کرمانشاه با بیان اینکه موتور پیشران کشور علم و دانشگاه است، گفت: ظرفیت علمی بزرگی در کشور وجود دارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://www.mersadnews.ir/news/387718/%D9%85%D9%88%D8%AA%D9%88%D8%B1-%D9%BE%DB%8C%D8%B4%D8%B1%D8%A7%D9%86-%DA%A9%D8%B4%D9%88%D8%B1-%D8%B9%D9%84%D9%85-%D9%88-%D8%AF%D8%A7%D9%86%D8%B4%DA%AF%D8%A7%D9%87-%D8%A7%D8%B3%D8%AA"> </a><a href="http://www.mersadnews.ir/">شبکه اطلاع رسانی مرصاد</a>، دکتر محمد ابراهیم اعلمی آل آقا ظهر امروز در جشنواره جهادگران علم و فناوری که با حضور مشاور علمی و فناوری فرمانده کل سپاه پاسداران انقلاب اسلامی برگزا شد، اظهار داشت: رهبر معظم انقلاب اسلامی به علم و فناوری همواره تاکید داشتند.</p>
      <p>وی با بیان اینکه در بیانیه <a href="https://www.mehrnews.com/tag/%DA%AF%D8%A7%D9%85+%D8%AF%D9%88%D9%85+%D8%A7%D9%86%D9%82%D9%84%D8%A7%D8%A8">گام دوم انقلاب</a> اسلامی هم اولین توجه ایشان به مسئله علمی و فناوری بوده است، کفت: توجه بیشتر به زمینه های علمی و فناورآورانه راه برون رفت کشور از مشکلات است.</p>
      <p>رئیس دانشگاه رازی استان کرمانشاه بیان داشت: دانشگاه ها به عنوان بستر پژوهشی کشور میزبان همه اندیشمندان و همه کسانی که افکار جدید دارند، هستند.</p>
      <p>این مسئول تصریح کرد: دانشگاه رازی استان کرمانشاه امروز به عنوان مرکز استارت آپ در استان معرفی شده است و در این زمینه فعالیت های مختلفی صورت گرفته است.</p>
      <p>آل آقا تصریح کرد: این دانشگاه در حال حاضر جزو تا ۱۵ دانشگاه جامع ارزیابی می شود و فعالیت های آموزشی در دانشکده های مختلف دنبال می شود.</p>
      <p>وی گفت: بیش از ۴۶۰ هیئت علمی در این دانشگاه در حال فعالیت هستند که بیش از ۱۵۰ استاد تمام و  دانشیار نیز در حال فعالیت هستند.</p>
      <p>رئیس دانشگاه رازی کرمانشاه ادامه داد: در دانشگاه رازی زمینه فعالیت در عرصه تحقیق و پژوهش فراهم است چرا که موتور پیشران کشور علم و دانشگاه است.</p>
      <p>این مسئول افزود: امروز اقتدار علمی و اقتصاد کشور مورد تهاجم دشمن قرار گرفته است که باید در این زمینه با تمام توان به مقابله با دشمن پرداخت.</p>
      <p>انتهای پیام/</p>
    </article>
  </body>
</html>