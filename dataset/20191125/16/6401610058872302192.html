<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/hypocriet-npo-posterboy-arjen-lubach-zwaait-met-hitlerboek-mein-kampf-ophef-is-nul-komma-nul/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-25T16:00:15+00:00"/>
    <meta property="og:title" content="Hypocriet: NPO-posterboy Arjen Lubach zwaait met Hitlerboek Mein Kampf, ophef is nul komma nul"/>
    <meta property="og:description" content="Gisteravond heeft NPO-presentator Arjen Lubach gezwaaid met Adolf Hitlers boek waarin hij z’n ideologie uiteenzet: Mein Kampf. Niemand viel er over of heeft de VPRO-presentator van nazistische sympathieën beschuldigd. De reden daarachter is wel duidelijk: Lubach is niet rechts, dus mag hij alles. https://www.dagelijksestandaard.nl/wp-content/uploads/2019/11/lubach-hitler.mp4 Bij een item over zelfgeknutselde Sinterklaasjournaals op YouTube vond Zondag met Lubach-presentator Arjen Lubach het gisteravond nodig om eens uitgebreid te gaan zitten lezen in Mein Kampf, het magnum opus van nazidictator Adolf Hitler. Het was een verwijzing naar het opmerkelijke gevoel van humor van voetbaltrainer Marco van Basten, maar hij pakte dat wel héél voortvarend op. Hij had daadwerkelijk een versie van Mein Kampf in de studio, en was erin aan het lezen. Voor zover er na de uitzending al ophef was, ging dat over slachthuizen, aan de hand van een ander item van Lubach. Maar niemand die viel over Arjen Lubachs gebruik van het indoctrinerende…"/>
  </head>
  <body>
    <article>
      <h1>Hypocriet: NPO-posterboy Arjen Lubach zwaait met Hitlerboek Mein Kampf, ophef is nul komma nul</h1>
      <address><time datetime="2019-11-25T16:00:15+00:00">25 Nov 2019, 16:00</time> by <a rel="author">Tim Engelbart</a></address>
      <p>
        <b>Gisteravond heeft NPO-presentator Arjen Lubach gezwaaid met Adolf Hitlers boek waarin hij z’n ideologie uiteenzet: Mein Kampf. Niemand viel er over of heeft de VPRO-presentator van nazistische sympathieën beschuldigd. De reden daarachter is wel duidelijk: Lubach is niet rechts, dus mag hij alles.</b>
      </p>
      <figure>
        <video src="https://www.dagelijksestandaard.nl/wp-content/uploads/2019/11/lubach-hitler.mp4?_=1"/>
      </figure>
      <p>Bij een <a href="https://www.youtube.com/watch?v=K_SV56grHMo"><b>item over zelfgeknutselde Sinterklaasjournaals</b></a> op YouTube vond <i>Zondag met Lubach</i>-presentator Arjen Lubach het gisteravond nodig om eens uitgebreid te gaan zitten lezen in <i>Mein Kampf</i>, het magnum opus van nazidictator Adolf Hitler. Het was een verwijzing naar het opmerkelijke gevoel van humor van voetbaltrainer Marco van Basten, maar hij pakte dat wel héél voortvarend op. Hij had daadwerkelijk een versie van <i>Mein Kampf</i> in de studio, en was erin aan het lezen.</p>
      <p>Voor zover er na de uitzending al ophef was, ging dat <a href="https://www.nrc.nl/nieuws/2019/11/25/lubach-worstelt-met-activisme-tv-a3981489"><b>over slachthuizen</b></a>, aan de hand van een ander item van Lubach. Maar niemand die viel over Arjen Lubachs gebruik van het indoctrinerende werk van de man die toch al gauw de levens van miljoenen joden, verzetsmensen, gehandicapten en tewerkgestelden op zijn geweten heeft. Om van alle gestorven soldaten op het slagveld nog maar te zwijgen. Op zich is dat logisch: Lubach is geen nazi, en niemand die serieus denkt dat hij sympathieën voor het nazisme koestert.</p>
      <p>Maar als je ook maar een klein beetje naar rechts afbuigt, dan word je die piëteit niet gegund. Want wie kreeg het afgelopen vrijdag nog eens om de oren van NPO-orakel Erik van Muiswinkel? FVD-senator Annabel Nanninga. Vanwege <a href="https://twitter.com/erikvmuiswinkel/status/1197838229212454912"><b>een tweet van maar liefst negen jaar oud</b></a> met daarin een grap over concentratiekampen overweegt de voormalige Hoofdpiet om Nanninga een lang  ongelukkig leven mocht toewensen. Nogmaals: vanwege een grappig bedoelde tweet van <i>negen jaar geleden</i>. Maar na <i>één dag</i> horen we al niets meer over Arjen Lubachs <i>Mein Kampf</i>-tafereel.</p>
      <p>Zie hier de vooringenomenheid van vele Nederlandse media in een notendop. Linkse mensen mogen alles, rechtse mensen trekken bij het minste of het geringste al de kaart ‘ga direct naar de Derde Rijk-gevangenis en blijf daar minstens een heel decennium’. Treurig.</p>
    </article>
  </body>
</html>