<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/sport/sajam-sporta-kecmanovic-igrao-mini-tenis-sa-malisanima/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-25T16:54:50+00:00"/>
    <meta property="og:title" content="Sajam sporta: Kecmanović igrao mini tenis sa mališanima"/>
    <meta property="og:description" content="Mladi teniski as Srbije i najmlađi predstavnik „belog sporta“ iz naše zemlje u top 100 na svetu, 20-godišnji Miomir Kecmanović bio je domaćin i predstavnik tenisa u Srbiji na štandu i mini tenis terenu poslednjeg dana Sajma sporta 2019, saopštio je Teniski savez Srbije."/>
  </head>
  <body>
    <article>
      <h1>Sajam sporta: Kecmanović igrao mini tenis sa mališanima</h1>
      <address><time datetime="2019-11-25T16:54:50+00:00">25 Nov 2019, 16:54</time> by <a rel="author">Danas Online</a></address>
      <p>
        <b>Mladi teniski as Srbije i najmlađi predstavnik „belog sporta“ iz naše zemlje u top 100 na svetu, 20-godišnji Miomir Kecmanović bio je domaćin i predstavnik tenisa u Srbiji na štandu i mini tenis terenu poslednjeg dana Sajma sporta 2019, saopštio je Teniski savez Srbije.</b>
      </p>
      <p>Kako se navodi u saopštenju za medije, odmah po dolasku na osmi po redu Međunarodni sajam sporta, koji se od 22. do 24. novembra 2019. održavao u Hali 1 Beogradskog sajma Kecmanović je stao na teren na radost mališana, malih tenisera i onih koji su po prvi put uzeli reket u ruke i razmenjivao lopte sa njima.</p>
      <p>Na kraju mini tenis aktivnosti, Miomir je brojnim ljubiteljima tenisa, posetiocima Sajma sporta, delio autograme, fotografisao se i odgovarao na zanimljiva pitanja mališana, koji su želeli da od velikog šampiona, koji je bio i najbolji junior sveta, a sada je 59. profi teniser planete, saznaju kojim putem ići i stići do naslova najboljeg, dodaju iz Teniskog saveza Srbije.</p>
      <p>Jedinstvena manifestacija na našim prostorima okupila je veliki broj sportskih saveza, Olimpijski komitet Srbije, spotiste, domaće i svetske sportske zvezde, bivše i sadašnje asove i pružila je mnoštvo uživanja za sve sportske poklonike. Stub praznika sporta u Srbiji su Ministarstvo omladine i sporta i Sportski savez Srbije.</p>
      <h3>Povezani tekstovi:</h3>
    </article>
  </body>
</html>