<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.glamour.nl/beauty-body/skincare/a29612135/beautyexperts-tips-gezicht-reinigen/"/>
    <meta property="og:site_name" content="Glamour"/>
    <meta property="article:published_time" content="2019-11-25T16:45:00+00:00"/>
    <meta property="og:title" content="Beautyexperts lichten uit wat het belangrijkst is aan het reinigen van je gezicht"/>
    <meta property="og:description" content="Op deze manier krijg je een échte schone huid"/>
  </head>
  <body>
    <article>
      <h1>Beautyexperts lichten uit wat het belangrijkst is aan het reinigen van je gezicht</h1>
      <h2>Op deze manier krijg je een échte schone huid</h2>
      <address><time datetime="2019-11-25T16:45:00+00:00">25 Nov 2019, 16:45</time> by <a rel="author">Redactie Glamour</a></address>
      <p>De <b>skincare-routine</b> is voor velen een dagelijks <b>beautyritueel</b>, of het nu gaat om een snelle <i>cleanse</i> of een volledige routine van tien stappen. Beautyexperts blijven onderstrepen dat het <b>reinigen van je gezicht</b> een van de <b>belangrijkste onderdelen</b> van je routine is, want je huid neemt veel meer vervuiling op dan je denkt. <i>Glamour</i> sprak met onderzoeksarts cosmetische dermatologie <b><a href="https://www.dr-jetskeultee.nl/">Jetske Ultee</a></b> die de <b>essentiële stappen</b> van het reinigen van je gezicht onthult.</p>
      <h3>Beauty must-have: gezichtsreiniger</h3>
      <p>Een <b><i>reinigingsolie</i></b> is een onmisbaar item in je beautyroutine doordat talg en make-up resten makkelijk door de olie verwijderd worden en je huid tegelijk wordt verzorgd. "<b>Vuil</b> en <b>talg</b> stapelen zich op in de loop van de dag waardoor je <b>poriën</b> <b>verstopt</b> raken. Door te reinigen voorkom je dat je huid dof wordt en dat zich puistjes kunnen vormen. Een goede reiniging zorgt er bovendien voor dat de werkzame stoffen in je andere verzorgingsproducten, zoals een toner of moisturizer, veel beter kunnen worden opgenomen", vertelt Jetske Ultee.</p>
      <p>De huid is bovendien iedere dag blootgesteld aan <b>uitlaatgassen, vervuiling en fijnstof</b>. De juiste reiniging helpt daardoor ook tegen huidveroudering, zo stelt Ultee. "Uit steeds meer onderzoek blijkt dat luchtverontreiniging de huid schade kan toebrengen die zorgt voor een versnelde huidveroudering. De belangrijkste remedie tegen deze invloeden van buitenaf is de huid zo goed mogelijk in conditie te houden door het gebruik van goede, milde ingrediënten die de huidbarrière beschermen en het liefst ook versterken. Daarin speelt reinigen een cruciale rol".</p>
      <h3>Grondig reinigen in stappen</h3>
      <p>Jetske Ultee benadrukt <b>enkele stappen</b> in het schoonmaken van je gezicht, die <b>essentieel</b> zijn voor een effectieve reiniging: "Gebruik een reiniger die bij jouw huidtype past. Masseer het product in over je hele gezicht en spoel het vervolgens weer af met lauwwarm water, té heet water droogt je huid namelijk uit. Dep in plaats van wrijf om irritatie te voorkomen je gezicht vervolgens goed af met een schone handdoek. Zo voorkom je dat achtergebleven bacteriën en viezigheid op je gezicht smeert".</p>
      <p>Ook wordt onderstreept dat <b>té grondig reinigen niet goed</b> is: "Door te grondig te reinigen met grove srubs of sterk ontvettende producten, maak je je huid niet schoner, maar verstoor je eigenlijk vooral je natuurlijke harnas en krijgen bacteriën meer invloed waardoor puistjes en andere onzuiverheden kunnen ontstaan. Kies dus altijd voor een milde aanpak."</p>
      <h3>Dubbel reinigen</h3>
      <p>Met alleen een <b>wateroplosbare</b> reiniger worden niet alle producten van je gezicht verwijderd. Voor sommige make-up is het goed om twee aparte reinigers te gebruiken, bestaande uit een op <b>olie gebaseerd </b>product en een wateroplosbare formule. "Over het algemeen geldt dat waterproof make-up zich lastiger laat verwijderen. Hetzelfde geldt voor zwaardere zonnebrandproducten, zoals <i>total sunblocks</i>. Hiervoor kun je het best een natuurlijke olie gebruiken waarna je je gezicht wast met een milde, wateroplosbare reiniger.”</p>
      <h3>NIVEA Gezichtsreinigingsolië</h3>
      <p>Het is dus duidelijk dat het reinigen van je gezicht misschien wel de meest belangrijke stap is van je beautyroutine. <b>NIVEA</b> lanceert een <b>gloednieuw beautyproduct</b> dat het reinigen van je gezicht in je beautyroutine vergemakkelijkt. Het beautymerk lanceert <b><a href="https://www.nivea.nl/nieuw-van-nivea/reinigingsolie?utm_source=Glamour&amp;utm_medium=article&amp;utm_content=Branded-content&amp;utm_campaign=reinigingsolie-2019~nl~prospect~awareness~nivea~face~reinigingsolie~female~20-34">een gezichtsreiniger</a></b> die in één product de twee-staps formule bevat. Bij het aanbrengen van de <i>reiniging</i>s<i>olie</i> smelten de natuurlijke oliën van je huid inclusief vuil, talg en zelfs waterproof make-up samen, waarna de toevoeging van een beetje water de formule verandert in een schuimachtige reinigingsmelk die al het vuil van je gezicht verwijdert zonder dat er een vettig laagje achterblijft op je gezicht.</p>
      <figure>
        <img src="https://hips.hearstapps.com/hmg-prod.s3.amazonaws.com/images/1903-nivea-cleansing-hands-787-09a0823-print-print-1572282287.jpg?resize=2560:*"/>
        <figcaption>
          <cite>NIVEA</cite>
        </figcaption>
      </figure>
      <p><a href="https://www.nivea.nl/nieuw-van-nivea/reinigingsolie?utm_source=Glamour&amp;utm_medium=article&amp;utm_content=Branded-content&amp;utm_campaign=reinigingsolie-2019~nl~prospect~awareness~nivea~face~reinigingsolie~female~20-34">De gezichtsreinigingsoliën</a> zijn gemaakt voor drie <b>verschillende huidtypes</b>. Zo bestaat de reinigingsolie voor een droge huid uit voedende macadamia-olie, het product voor de gevoelige huid uit kalmerende druivenpitolie en de reinigingsolie voor de normale huid uit hydraterende kokosolie. Gebruik één tot twee pompjes van de <i>reinigings</i><i>olie</i> die je over je droge gezicht smeert, voeg daarna wat water toe waardoor de olieachtige formule transformeert in een melkachtige textuur. Spoel tot slot je gezicht grondig af met water en je huid is volledig gereinigd en verzorgd, en klaar voor de rest van je beautyroutine.</p>
      <p>Dit is artikel is geschreven in samenwerking met NIVEA.</p>
    </article>
  </body>
</html>