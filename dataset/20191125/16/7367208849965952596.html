<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/25/leggi-notizia/argomenti/attualita/articolo/allagamenti-a-caramagna-piemonte-il-torrente-rovarino-esondato-nei-campi.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-25T16:44:00+00:00"/>
    <meta property="og:title" content="Allagamenti a Caramagna Piemonte: il torrente Rovarino esondato nei campi"/>
    <meta property="og:description" content="Particolari criticità si sono riscontrate in strada Gabrielassi e Gangaglietti dove le strade sono rimaste chiuse"/>
  </head>
  <body>
    <article>
      <h1>Allagamenti a Caramagna Piemonte: il torrente Rovarino esondato nei campi</h1>
      <h2>Particolari criticità si sono riscontrate in strada Gabrielassi e Gangaglietti dove le strade sono rimaste chiuse</h2>
      <address><time datetime="2019-11-25T16:44:00+00:00">25 Nov 2019, 16:44</time> by <a rel="author">comunicato stampa</a></address>
      <p>Anche a Caramagna ci sono state delle difficoltà provocate dalle forti precipitazioni piovose dei giorni scorsi.</p>
      <p>Oggi, su ordinanza del sindaco, insieme a tutte le scuole dell’Istituto Comprensivo di Cavallermaggiore, le scuole e il micronido sono rimasti chiusi per le difficoltà di viabilità che non garantivano l’arrivo di insegnanti e personale scolastico.</p>
      <p>Particolari criticità si sono riscontrate in strada Gabrielassi e Gangaglietti dove le strade sono rimaste chiuse.</p>
      <p>Chiusa anche la parte terminale di Strada del Pascolo e strada della Briasca. Per quanto riguarda le strade provinciali chiusa già domenica la strada per Racconigi (SP29) e un restringimento in Via Sommariva a Caramagna in corrispondenza della Lamicolor (SP29 Caramagna-Sommariva). Particolari disagi li ha provocati il torrente Rovarino che è esondato, per fortuna nei campi, in località Tre Ponti e la Bealera del Mulino che raccoglie le acque che arrivano da Cavallermaggiore e Foresto.</p>
      <p>Mentre scriviamo le strade sono ancora chiuse, nella speranza di un rapido deflusso delle acque dai campi limitrofi.</p>
      <figure>
        <img src="http://www.targatocn.it/typo3temp/pics/a_39a80dab82.jpg"/>
      </figure>
    </article>
  </body>
</html>