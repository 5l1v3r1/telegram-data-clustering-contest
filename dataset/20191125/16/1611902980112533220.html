<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/25/w-krainie-unijnych-absurdow-pe-zajmie-sie-ukrainskimi-kurczakami-cietymi-na-batmana/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-25T16:20:46+00:00"/>
    <meta property="og:title" content="W krainie unijnych absurdów. PE zajmie się ukraińskimi kurczakami ciętymi „na Batmana”"/>
    <meta property="og:description" content="Ukraińcy wymyślili sposób na obejście europejskich kwot na import z ich kraju kurczaków. Pomógł Batman. W tym tygodniu sprawą zajmie się Parlament Europejski."/>
  </head>
  <body>
    <article>
      <h1>W krainie unijnych absurdów. PE zajmie się ukraińskimi kurczakami ciętymi „na Batmana”</h1>
      <address><time datetime="2019-11-25T16:20:46+00:00">25 Nov 2019, 16:20</time> by <a rel="author" href="https://nczas.com/author/bd/" target="_blank">BD</a></address>
      <p>
        <b>Ukraińcy wymyślili sposób na obejście europejskich kwot na import z ich kraju kurczaków. Pomógł Batman. W tym tygodniu sprawą zajmie się Parlament Europejski.</b>
      </p>
      <p>Historia zaczyna się w 2017 roku. UE w ramach „Układu o stowarzyszeniu”, który wchodzi w życie we wrześniu 2017 r., zawiera szereg porozumień handlowych z Kijowem. Jedno z nich dotyczy ukraińskich kurczaków, które mogą wjechać na terytorium UE, ale w określonych kwotach.</p>
      <p>Ograniczenia dotyczą zwłaszcza piersi z kurczaka, bo takie kąski przynoszą największe zyski producentom z UE. Umowa jest jednak niejasna i zawiera zwrot „inne części kurczaka”, który można „twórczo” rozwijać.</p>
      <p>Skorzystali z tego ukraińscy hodowcy drobiu, którzy używają sztuczki, aby ominąć limit – „kurczaka Batmana”. Hodowcy cięli drób w innym sposób, niż jest to przyjęte. W ten sposób zamiast np. ściśle zdefiniowanych piersi były „inne kawałki” nie objęte już kwotą kontyngentu.</p>
      <p>Razem z piersią eksportowano kość klatki piersiowej i kawałek kości skrzydła. Kurczak Batmana (nazwa od wyglądu takiego kawałka po rozłożeniu) nie podlegał już ograniczeniom ilościowym.</p>
      <p>Kawałkowanie drobiu „na Batmana” pozwoliło na znaczny wzrost eksportu z Ukrainy, z 3700 ton do ponad 55 000 ton w 2018 roku. Prawie piętnaście razy więcej. Importerzy, już w UE, po prostu odcinali skrzydło i kości mieli pełnowartościowe piersi z kurczaka…</p>
      <p>Największe zasługi w tym eksporcie miała ukraińska firma MHP-SA. Protesty producentów unijnych wywołały reakcję Brukseli. W grudniu 2018 r. Rada upoważniła Komisję Europejską do ponownego otwarcia negocjacji z Ukrainą w celu zmiany przepisów dotyczących handlu drobiem i wyrobami z mięsa drobiowego.</p>
      <p>19 marca 2019 r. wprowadzono zakaz dla „Batmanów”, ale w zamian podniesiono kontyngent taryfowy na import z Ukrainy z 18 400 ton obecnie i 20 000 ton w 2021 r., do 50 000 ton. Ponad tą ilość ukraińskie kurczaki będą będą obłożone cłem w wysokości 100,80 euro za 100 kilogramów wagi netto.</p>
      <p>Teraz to porozumienie będzie ratyfikować Parlament w Strasburgu, tekst przedstawia europoseł Zbigniew Kuźmiuk. Podobno chciałby pewnych poprawek lepiej chroniących polskich producentów, ale sprawa jest już niemal przyklepana. W sumie Ukraińcom fortel się opłacił.</p>
      <p>Niektórzy eurodeputowani krytykowali KE, że dała się wprowadzić stronie ukraińskiej w maliny przyjmując ową klauzulę „innych kawałków kurczaka” i mówią nawet o oszustwie, które daje Ukrainie dodatkowy kontyngent.</p>
      <p>Źródło: Le Point</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/25/chirurg-zgwalcil-250-dzieci-w-marcu-rusza-proces-najwiekszego-francuskiego-pedofila/"/>
        <a href="https://nczas.com/2019/11/25/w-odmetach-postepowego-szalenstwa-8-tys-euro-kary-dla-rolnika-bo-miastowym-zle-pachnialy-krowy/"/>
        <a href="https://nczas.com/2019/11/25/dechrystianizacja-w-belgii-sw-mikolaj-bardziej-swiecki-aby-nie-urazac-muzulmanow/"/>
        <a href="https://nczas.com/2019/11/25/szokujace-slowa-ukrainskiej-polityk-w-2023-roku-takiego-panstwa-jak-ukraina-nie-bedzie/"/>
        <a href="https://nczas.com/2019/11/25/dunska-para-ksiazeca-rozpoczela-wizyte-w-polsce/"/>
        <a href="https://nczas.com/2019/11/25/zmasakrowane-cialo-znanej-modelki-znaleziono-pod-mostem-byla-torturowana-i-gwalcona/"/>
        <a href="https://nczas.com/2019/11/25/sensacyjne-doniesienia-portalu-osmiu-agentow-gru-probowalo-otruc-bulgarskiego-biznesmena-nowiczokiem/"/>
        <a href="https://nczas.com/2019/11/25/samobojczy-poczatek-kampanii-jaskowiaka-gdyby-to-ode-mnie-zalezalo-w-polsce-malzenstwa-homoseksualne-bylyby-legalne/"/>
        <a href="https://nczas.com/2019/11/25/skok-stulecia-w-niemczech-okradziono-muzealny-skarbiec-augusta-mocnego-w-dreznie-trwa-poscig-za-rabusiami-foto-video/"/>
      </related>
    </article>
  </body>
</html>