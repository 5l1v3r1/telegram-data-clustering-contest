<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/fotagogite-to-christougenniatiko-dentro-stin-platia-koule-kafe"/>
    <meta property="og:site_name" content="Voria.gr"/>
    <meta property="article:published_time" content="2019-11-25T16:32:00+00:00"/>
    <meta property="og:title" content="ΜΕ ΤΟ ΩΔΕΙΟ ΑΝΩ ΠΟΛΗΣ Η ΦΩΤΑΓΩΓΗΣΗ ΤΟΥ ΔΕΝΤΡΟΥ ΣΤΟ ΚΟΥΛΕ ΚΑΦΕ"/>
    <meta property="og:description" content="Η πανηγυρική Χριστουγεννιάτικη συναυλία των μουσικών συνόλων του Ωδείου Άνω Πόλης Θεσσαλονίκης θα πραγματοποιηθεί το Σάββατο 7 Δεκεμβρίου."/>
  </head>
  <body>
    <article>
      <h1>ΜΕ ΤΟ ΩΔΕΙΟ ΑΝΩ ΠΟΛΗΣ Η ΦΩΤΑΓΩΓΗΣΗ ΤΟΥ ΔΕΝΤΡΟΥ ΣΤΟ ΚΟΥΛΕ ΚΑΦΕ</h1>
      <h2>Η πανηγυρική Χριστουγεννιάτικη συναυλία των μουσικών συνόλων του Ωδείου Άνω Πόλης Θεσσαλονίκης θα πραγματοποιηθεί το Σάββατο 7 Δεκεμβρίου.</h2>
      <address><time datetime="2019-11-25T16:32:00+00:00">25 Nov 2019, 16:32</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Η καθιερωμένη εκδήλωση της <b>μελωδικής φωταγώγησης</b> του Χριστουγεννιάτικου Δέντρου στην<b> Πλατεία Κουλέ Καφέ</b> (Β. Ρομφέη – πεζόδρομος Κρίσπου) θα πραγματοποιηθεί την <b>Δευτέρα 2 Δεκεμβρίου 2019</b>, στις 18:00 το απόγευμα, από την 3η Δημοτική Κοινότητα Θεσσαλονίκης σε συνεργασία με το Ωδείο Άνω Πόλης, παρουσία του δημάρχου <b>Κωνσταντίνου Ζέρβα.</b></p>
      <p>Τα μουσικά σύνολα του Ωδείου Άνω Πόλης και χορωδίες θα ψάλλουν τα<b> κάλαντα</b> και θα ερμηνεύσουν γνώστες Χριστουγεννιάτικες μελωδίες και παραδοσιακά κάλαντα, ανοίγοντας τον κύκλο της εορταστικής περιόδου. Την καλλιτεχνική διεύθυνση της εκδήλωσης έχει ο αρχιμουσικός <b>Παναγιώτης Διαμαντής.</b></p>
      <p>Όπως κάθε χρόνο η εκδήλωση της ανανεωμένης φωταγώγησης του Χριστουγεννιάτικου Δέντρου στην Πλατεία Κουλέ Καφέ θα συνοδευτεί από<b> ζεστή σοκολάτα, κρασί και κεράσματα, προσφορά τοπικών επιχειρήσεων.</b></p>
      <p>Η πανηγυρική Χριστουγεννιάτικη συναυλία των μουσικών συνόλων του Ωδείου Άνω Πόλης Θεσσαλονίκης θα πραγματοποιηθεί το Σάββατο 7 Δεκεμβρίου στις 18.00 στο θέατρο του Πνευματικού Κέντρου του Ι.Ν.Παναγίας Λαοδηγήτριας (Αισχύλου 17)</p>
      <p>Υπό τη διεύθυνση του αρχιμουσικού Παναγιώτη Διαμαντή θα συμμετάσχουν:</p>
      <p>Η Συμφωνική Ορχήστρα του Ωδείου Άνω Πόλης θα συνοδεύσει μουσικά την προβολή αποσπασμάτων Χριστουγεννιάτικων διάσημων παιδικών ταινιών.</p>
      <p>Η ορχήστρα πνευστών σε μοντέρνες ξένες χριστουγεννιάτικες μελωδίες και κάλαντα.  </p>
      <p>Η παιδική χορωδία και ορχήστρα ποικίλης μουσικής σε Ελληνικά παραδοσιακά κάλαντα.  <br/> <br/>Η μικτή χορωδία σε Χριστουγεννιάτικο ξένο ρεπερτόριο.</p>
      <p>Μουσική διεύθυνση: Μιρέλλα Λύκα</p>
      <p>Η είσοδος θα είναι ελεύθερη.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/ekplixis-sto-bazaar-ton-protipon-ekpedeftirion-thessalonikis"/>
        <a href="https://www.voria.gr/article/thesslaoniki-to-christougenniatiko-logotipo-me-tis-magemenes-giortes"/>
        <a href="https://www.voria.gr/article/thessaloniki-analitika-to-programma-ekdiloseon-ton-magemenon-giorton"/>
        <a href="https://www.voria.gr/article/apo-ton-taxiarchi-stin-platia-aristotelous-to-17-metron-dentro-video"/>
        <a href="https://www.voria.gr/article/stis-12-dekemvriou-xekinai-to-eortastiko-orario-ton-katastimaton"/>
        <a href="https://www.voria.gr/article/kepka-ti-prepi-na-prosechoume-sta-christougenniatika-stolidia"/>
      </related>
    </article>
  </body>
</html>