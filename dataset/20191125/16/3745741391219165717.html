<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/vestel-venus-z40-fiyati-ozellikleri-h80503.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T16:53:53+00:00"/>
    <meta property="og:title" content="Vestel, Kızaklı Ön Kameraya Sahip Venus Z40'ı Tanıttı"/>
    <meta property="og:description" content="Yerli teknoloji şirketi Vestel, ekrandan çentiği tamamen kaldırdığı ve bunun yerine kızaklı bir ön kamera tercih ettiği Z40 modelini tanıttı."/>
  </head>
  <body>
    <article>
      <h1>Vestel, Kızaklı Ön Kameraya Sahip Venus Z40'ı Tanıttı</h1>
      <h2>Yerli teknoloji şirketi Vestel, ekrandan çentiği tamamen kaldırdığı ve bunun yerine kızaklı bir ön kamera tercih ettiği Z40 modelini tanıttı. Telefonun tüm teknik özelliklerini ve fiyatını sizler için derledik.</h2>
      <address><time datetime="2019-11-25T16:53:53+00:00">25 Nov 2019, 16:53</time> by <a rel="author" href="https://www.webtekno.com/yazar/candoganokan" target="_blank">Okan Candoğan</a></address>
      <p>Mobil pazarda ülkemizi temsil eden önemli markalardan biri olan <b>Vestel</b>, yeni akıllı telefonu <b>Vestel Venus Z40</b>’ı tanıttı. Z serisinin tasarımında birtakım değişikliklere giden yerli şirket, en büyük değişikliği ise telefonun ön kamerasında yapmış durumda. Çentiği tamamen ekrandan kaldıran Vestel, bunun yerine ise cihazda <b>kızaklı</b> bir ön kameraya yer vermiş.</p>
      <p><b>6,4 inçlik</b> ekranında 1080 x 2340 çözünürlüğünde Full HD+ tam AMOLED ekran sunan Z40, ön panelden çentiğin kaldırılmasının da etkisiyle birlikte oldukça yüksek bir ekran gövde oranına ulaşmayı başarıyor. Ayrıca telefonun güvenliğinin de ön panelde <b>ekrana gömülü edilmiş parmak izi</b> sensörü sayesinde sağlandığını belirtelim.</p>
      <figure>
        <img src="https://www.webtekno.com/images/editor/default/0002/31/c50d3912c0735771ec9f4e85fa567e2ddb9054d8.jpeg"/>
      </figure>
      <p>Z serisi telefonları ile özellikle yerli kullanıcılar arasında iyi bir hava yakalayan Vestel, Z40 cihazında işlemci olarak 2,1 GHz çalışma hızına sahip olan 8 çekirdekli <b>MediaTek Helio P70’e</b> yer vermiş durumda. Telefonun bellek kısmına gelecek olursak cihaz, 256 GB’a kadar microSD desteğinin yanı sıra <b>4 GB RAM</b> ve <b>128 GB</b><b>dâhili depolama</b> olanaklarına sahip.</p>
      <p>Kızaklı ön kamerasıyla tasarımsal olarak oldukça hoş görünen Venus Z40, <b>8 megapiksellik</b> bu kamerayla FHD kayıt yapabiliyor. Cihazın asıl merak edilen kısmı arka kameralara gelecek olursak da <b>16 MP + 5 MP</b> olmak üzere ikili kamera kurulumu bizleri karşılıyor. Ön kamerada olduğu gibi arka kameraların da FHD kayıt yapabildiğini ve dijital görüntü sabitleyici özelliğini barındırdığını belirtelim.</p>
      <h3>Vestel Venus Z40 teknik özellikleri:</h3>
      <ul>
        <li><b>Ekran</b>: 6,4 inç, 1080 x 2340 FHD+ AMOLED ekran, 404 PPI</li>
        <li><b>İşlemci</b>: 2,1 GHz MediaTek Helio P70</li>
        <li><b>RAM</b>: 4 GB</li>
        <li><b>Depolama</b>: 256 GB’a kadar microSD destekli 128 GB dâhili depolama</li>
        <li><b>Arka</b> <b>Kamera</b>: 16 MP + 5 MP</li>
        <li><b>Ön Kamera</b>: 5 MP kızaklı kamera</li>
        <li><b>Batarya</b>: Kablosuz ve hızlı şarj destekli 3.500 mAh batarya</li>
        <li><b>Bağlantı</b>: Type-C USB 2.0, NFC, Bluetooth 4.2, FM Radyo, 802.11 a/b/g/n/ac Wi-Fi</li>
        <li><b>İşletim</b> <b>Sistemi</b>: Android 9.0 Pie</li>
        <li><b>Boyutlar</b>: 158,7 x 74,1 x 8,6 mm</li>
        <li><b>Ağırlık</b>: 165,5 gr</li>
      </ul>
      <h3>Vestel Venus Z40 fiyatı:</h3>
      <figure>
        <img src="https://www.webtekno.com/images/editor/default/0002/31/94c7a1a0813d4721ef1cc1317499a39cb400e736.jpeg"/>
      </figure>
      <p>Tasarımsal anlamda çağa ayak uyduran Vestel, ön kamera çentiğini ekrandan kaldırarak ve parmak izi sensörünü ekrana ekleyerek rakiplerini yakalamış gibi görünüyor. Ne yazık ki bu değişiklikler ise telefonun fiyatını biraz artırmış durumda. Bu noktada Vestel Venus Z40, <b>3.499</b><b>TL’den</b> satışa sunuluyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/huawei-mate-20-x-en-iyi-ses-kalitesine-sahip-telefon-h80494.html">Huawei Mate 20 X, Piyasadaki En İyi Ses Kalitesine Sahip Telefon Oldu</a>
      </p>
      <p>Son olarak Vestel’in çıkardığı Venus Z40 modeli hakkında sizler ne düşünüyorsunuz ve Venus Z40’ı satın alır mısınız? Görüşlerinizi <b>yorumlar</b> kısmından bizimle paylaşabilirsiniz.</p>
    </article>
  </body>
</html>