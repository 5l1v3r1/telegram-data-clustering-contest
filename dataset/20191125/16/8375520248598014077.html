<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/v-ukrajinskih-shkolah-vvedut-uroki-mediagramotnosti-642350.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T16:59:11+00:00"/>
    <meta property="og:title" content="В українських школах введуть уроки медіаграмотності"/>
    <meta property="og:description" content="Ганна Новосад повідомила, що ведеться розробка Державного стандарту базової освіти для учнів 5-9 класу, його планують презентувати у березні 2020 року та впровадити у 2022 році"/>
  </head>
  <body>
    <article>
      <h1>В українських школах введуть уроки медіаграмотності</h1>
      <address>
        <time datetime="2019-11-25T16:59:11+00:00">25 Nov 2019, 16:59</time>
      </address>
      <h4>Ганна Новосад повідомила, що ведеться розробка Державного стандарту базової освіти для учнів 5-9 класу, його планують презентувати у березні 2020 року та впровадити у 2022 році</h4>
      <p>Школярів в Україні почнуть вчити медіаграмотності. Про це заявила журналістам міністр освіти і науки України Ганна Новосад, передає «112 Україна».</p>
      <p>«Я вважаю, що певна інформгігієна є надважливою компетентністю, якою повинен володіти кожен, незалежно від віку. Починати зі школи працювати над медіаграмотністю дуже важливо, і ми це зараз вплітаємо під час розробки Державного стандарту базової освіти і також будемо прописувати через освітні програми», – зазначила Новосад.</p>
      <p>Також міністр повідомила, що ведеться розробка Державного стандарту базової освіти для учнів 5-9 класу. Його планують презентувати у березні 2020 року та впровадити у 2022 році.</p>
      <p>«Ми говоримо про втілення нової української школи, і ми зараз на етапі початкової. Нам ще необхідно два роки, щоб довести початкові класи, і з 2022 року у нас йде перший 5-й клас, який буде навчатися за новим стандартом і де буде ця компетентність», – резюмувала міністр.</p>
      <p>Раніше Новосад заявляла, що <a href="https://glavcom.ua/news/kozhna-shkola-de-navchajetsya-menshe-sta-ditey-prirechena-nova-ministerka-osviti-zrobila-novu-zayavu-634297.html">школи, де навчається менш як 100 дітей, дають об’єктивно погану якість освіти</a>.</p>
      <related>
        <a href="https://glavcom.ua/news/ukrajina-prijednalas-do-mizhnarodnoji-deklaraciji-pro-bezpeku-shkil-641502.html"/>
        <a href="https://glavcom.ua/country/science/ministerka-osviti-u-nas-bilshe-vchiteliv-nizh-potribno--640596.html"/>
        <a href="https://glavcom.ua/country/science/ministerka-osviti-poyasnila-navishcho-vchitelyam-krim-atestaciji-prohoditi-shche-y-sertifikaciyu-640585.html"/>
      </related>
    </article>
  </body>
</html>