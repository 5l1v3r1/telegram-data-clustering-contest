<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/221023/solskjaer-burcuje-cele-muzstvo-energia-postoj-a-zapal-tohto-timu-obrovsky-rozdiel"/>
    <meta property="og:site_name" content="Športky.sk"/>
    <meta property="article:published_time" content="2019-11-25T16:00:00+00:00"/>
    <meta property="og:title" content="Solskjaer burcuje celé mužstvo: Energia, postoj a zápal tohto tímu? Obrovský rozdiel!"/>
    <meta property="og:description" content="MANCHESTER - Podľa trénera futbalistov Manchestru United Ole Gunnara Solskjaera je obrovský rozdiel medzi jeho súčasným mužstvom a tým z minulej sezóny. Zatiaľ čo v uplynulom ročníku by sa podľa neho ..."/>
  </head>
  <body>
    <article>
      <h1>Solskjaer burcuje celé mužstvo: Energia, postoj a zápal tohto tímu? Obrovský rozdiel!</h1>
      <address>
        <time datetime="2019-11-25T16:00:00+00:00">25 Nov 2019, 16:00</time>
      </address>
      <p>MANCHESTER - Podľa trénera futbalistov Manchestru United Ole Gunnara Solskjaera je obrovský rozdiel medzi jeho súčasným mužstvom a tým z minulej sezóny. Zatiaľ čo v uplynulom ročníku by sa podľa neho jeho zverenci za nepriaznivého stavu 0:2 už nezdvihli a inkasovali by ďalšie góly, nedeľný duel na ihrisku Sheffieldu United ukázal opak. Červení diabli v rozmedzí 72. až 79. minúty obrátili stav z 0:2 na 3:2. V posledne minúte ale domáci zrovnali na 3:3.</p>
      <anchor name="galeria">
        <slideshow>
          <figure>
            <img src="https://sportky.zoznam.sk/cacheImg/obr/1200px/manchester-united-premier-league-531391.jpg"/>
            <figcaption>Ole Gunnar Solskjaer<cite><b>Zdroj:</b> SITA/AP/Jon Super</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/premier-league-sheffield-united-531395.jpg"/>
            <figcaption>McBurnieho radosť po vyrovnaní na 3:3<cite><b>Zdroj:</b> SITA/AP/Jon Super</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/premier-league-sheffield-united-531397.jpg"/>
            <figcaption>Jasajúci domáci tím po vyrovnaní na 3:3<cite><b>Zdroj:</b> SITA/AP/Jon Super</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/premier-league-sheffield-united-531393.jpg"/>
            <figcaption>Oliver McBurnie po vyrovnávajúcom góle na 3:3<cite><b>Zdroj:</b> SITA/AP/Jon Super</cite></figcaption>
          </figure>
        </slideshow>
        <p><b><i>"Rozdiel medzi terajším tímom a tým z predošlej sezóny je obrovský. Keď bolo 0:2, spomenul som si na aprílový zápas s Evertonom. S ním sme taktiež prehrávali 0:2 a nakoniec sme inkasovali tretí a štvrtý gól. O zápale, energii a postoji tohto mužstva nemám pochyby. Nikdy sa nevzdá. Otočiť zápas z 0:2 na 3:2 je pre neho veľký krok vpred," </i></b>povedal Solskjaer v rozhovore pre klubovú televíziu. </p>
        <p><b><i>"Keď prehrávate 0:2, musíte hrať s menším strachom a ukázať, čo vo vás je. Najskôr sa trafil Brandon (Williams) a potom Mason (Greenwood), ktorí nemajú ani 20 rokov. Na to sme veľmi pyšní," </i></b>uviedol 46-ročný Nór. </p>
        <figure>
          <img src="https://sportky.zoznam.sk/cacheImg/obr/1200px/premier-league-sheffield-united-531395.jpg"/>
          <figcaption>McBurnieho radosť po vyrovnaní na 3:3<cite><b>Zdroj:</b> SITA/AP/Jon Super</cite></figcaption>
        </figure>
        <p>Oliver McBurnie, strelec vyrovnávajúceho gólu na 3:3</p>
        <p>Tretiu trefu zaobstaral 22-ročný Marcus Rashford. Po prvý raz od apríla 1996 sa v ligovom zápase prihodilo, že za Manchester United skórovali traja hráči s vekom 22 rokov a menej. Vtedy sa to proti Nottinghamu Forest podarilo Ryanovi Giggsovi, Paulovi Scholesovi a Davidovi Beckhamovi. </p>
        <p>Navzdory strhujúcemu obratu sa v Solskjaerovi vírili zmiešané pocity. <b><i>"Človek nemôže mať radosť, pretože sme po väčšinu zápasu nehrali dobre. Potom sa to ale zmenilo a ukázali sme, čoho sme schopní. Pravdepodobne i sami hráči zistili, čo dokážu. Pokiaľ k tomu správne pristúpime, mali by sme takéto zápasy vyhrávať, ale musíme sa poučiť z tých slabých 70 minút," </i></b>konštatoval Solskjaer. </p>
        <footer><b>Zdroj:</b> ČTK<br/><b>Foto:</b> SITA/AP/Jon Super</footer>
        <related>
          <h4>SÚVISIACE ČLÁNKY</h4>
          <a href="https://sportky.zoznam.sk/c/221011/real-moze-oplatit-parizu-velku-prehru-atletico-sa-postavi-proti-juventusu-turin"/>
          <a href="https://sportky.zoznam.sk/c/220989/video-paradny-obrat-nestacil-fanusikovia-manchestru-sa-ani-po-troch-goloch-triumfu-nedockali"/>
          <a href="https://sportky.zoznam.sk/c/220961/video-guardiola-aj-lampard-po-slagri-hadzali-superovi-komplimenty-genialny-mahrez-zmenil-priebeh"/>
          <a href="https://sportky.zoznam.sk/c/220893/video-manchester-city-otocil-slager-s-chelsea-mourinho-s-uspesnou-premierou-na-lavicke-tottenhamu"/>
        </related>
      </anchor>
    </article>
  </body>
</html>