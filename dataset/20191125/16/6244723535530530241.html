<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/swiat/ksiaze-andrzej-bez-urodzinowej-imprezy-elzbieta-ii-odwolala-obchody/g4gn3ev"/>
    <meta property="og:site_name" content="Onet Wiadomości"/>
    <meta property="article:published_time" content="2019-11-25T16:39:13+00:00"/>
    <meta property="og:title" content="Seksafera na brytyjskim dworze. Królowa Elżbieta II odwołała urodziny księcia Andrzeja"/>
    <meta property="og:description" content="Książę Andrzej jest oskarżony o uprawianie seksu z nieletnią. W ubiegłym tygodniu zrezygnował z obowiązków członka rodziny królewskiej, odebrana została mu pensja w wysokości 249 tys. funtów. Teraz media na Wyspach informują, że królowa Elżbieta II ukarała go decydując o odwołaniu przyjęcia z okazji jego 60. urodzin."/>
  </head>
  <body>
    <article>
      <h1>Seksafera na brytyjskim dworze. Królowa Elżbieta II odwołała urodziny księcia Andrzeja</h1>
      <h2>Książę Andrzej jest oskarżony o uprawianie seksu z nieletnią. W ubiegłym tygodniu zrezygnował z obowiązków członka rodziny królewskiej, odebrana została mu pensja w wysokości 249 tys. funtów. Teraz media na Wyspach informują, że królowa Elżbieta II ukarała go decydując o odwołaniu przyjęcia z okazji jego 60. urodzin.</h2>
      <address><time datetime="2019-11-25T16:39:13+00:00">25 Nov 2019, 16:39</time> by <a rel="author" href="http://www.onet.pl/" target="_blank">Media</a></address>
      <p>Syn Elżbiety II urodził się 19 lutego 1960 r. Jednak huczna impreza urodzinowa, która miała odbyć się za kilka miesięcy, została odwołana. Zamiast tego książę Andrzej będzie świętował swoje urodziny jedynie na rodzinnej kolacji - podaje "Sunday Times".</p>
      <ul>
        <li>
          <a href="https://wiadomosci.onet.pl/swiat/ksiaze-andrzej-wezwany-przez-krolowa-elzbiete-ii/g4mbv4p">Książę Andrzej odchodzi w atmosferze skandalu. Straci pensję w wysokości 249 tys. funtów</a>
        </li>
      </ul>
      <p>Powodem takiej decyzji, oprócz samego skandalu, jest wywiad księcia dla BBC, który miał się odbyć bez zgody królowej. Członek brytyjskiej rodziny królewskiej zaprzeczał w nim, że <a href="https://wiadomosci.onet.pl/swiat/ksiaze-andrzej-oskarzony-o-wykorzystanie-seksualne-jest-odpowiedz/fekg2b1">kiedykolwiek spotkał kobietę oskarżającą go o seks</a>, gdy miała 17 lat. Media publikowały jednak zdjęcie z 2001 r., na którym pozował on z nią w jednym z londyńskich domów.</p>
      <p>Wywiadem miała być oburzona księżna Meghan. "The Telegraph" powołując się na osobę z bliskiego otoczenia informował o jej przerażeniu sposobem w jaki książę Andrzej odpierał zarzuty. Elżbieta II prywatnie ma wspierać swojego syna, ale anonimowi rozmówcy podkreślają jej "głęboką frustrację" sprawą, która godzi w dobry wizerunek Windsorów.</p>
      <p>Ostatecznie książę zdecydował się na rezygnację ze sprawowania obowiązków członka rodziny królewskiej. Oznacza to m.in. utratę rocznej pensji w wysokości 240 tys. funtów.</p>
      <p>
        <a href="http://grupa-onet.pulsevideo.eu/2152095.1442331155">Dlaczego Szwajcaria to dobry kierunek na zimową podróż?</a>
      </p>
      <p>Źródło: "Sunday Times", "The Telegraph"</p>
    </article>
  </body>
</html>