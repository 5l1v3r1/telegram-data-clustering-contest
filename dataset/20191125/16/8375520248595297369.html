<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zelenskiy-probigsya-po-pechersku-i-rozkazav-pro-svoji-ostanni-dosyagnennya-642343.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T16:23:00+00:00"/>
    <meta property="og:title" content="Зеленський пробігся по Печерську і розказав про свої останні досягнення"/>
    <meta property="og:description" content="Ухвалений бюджет, повернені кораблі і очищення монобільшості - головні перемоги, якими пишається президент"/>
  </head>
  <body>
    <article>
      <h1>Зеленський пробігся по Печерську і розказав про свої останні досягнення</h1>
      <address>
        <time datetime="2019-11-25T16:23:00+00:00">25 Nov 2019, 16:23</time>
      </address>
      <h4>Ухвалений бюджет, повернені кораблі і очищення монобільшості - головні перемоги, якими пишається президент</h4>
      <p>Президент України Володимир Зеленський пройшовся центром Києва і розказав про свої останні досягнення. Відповідне відео він виклав на своєму YouTube-каналі.</p>
      <figure>
        <iframe src="https://www.youtube.com/embed/396" width="580" height="390" data-service="Youtube" scrolling="no"/>
      </figure>
      <p>Ухвалений бюджет, повернені кораблі і очищення монобільшості - головні перемоги, якими пишається президент.</p>
      <p>«Друзі! Раз на тиждень буду відверто ділитись усім, що на душі. Розповідатиму про наші успіхи, перемоги, плани та невдачі (а вони, звичайно, теж є). Сподіваюсь, що такий формат усім «залетить»)», - зазначив президент.</p>
      <p>До слова, за даними опитування, проведеного фондом «Демократичні ініціативи» спільно з Київським міжнародним інститутом соціології, українці вважають, що <a href="https://glavcom.ua/news/ukrajinci-rozkazali-yaki-pyat-diy-voni-naybilshe-chekayut-vid-zelenskogo-642237.html">першочергові п’ять дій президента Володимира Зеленського та його команди мають бути наступні:</a></p>
      <ul>
        <li>припинення вогню на Донбасі – 74%,</li>
      </ul>
      <ul>
        <li>зростання життєвих стандартів людей (зарплат, пенсій тощо)  – 51%,</li>
      </ul>
      <ul>
        <li>зниження тарифів – 37%,</li>
      </ul>
      <ul>
        <li>покарання винних у корупції посадовців – 35%,</li>
      </ul>
      <ul>
        <li>зменшення впливу олігархів на політику – 28%. </li>
      </ul>
      <p>Як повідомлялось, перші кроки Володимира Зеленського на посаді президента України <a href="https://glavcom.ua/news/opituvannya-75-ukrajinciv-pozitivno-ocinili-rishennya-zelenskogo-iniciyuvati-peregovori-z-putinim-642213.html">схвально оцінили 62% українців</a> (19% - повністю позитивно і ще 43% переважно позитивно). Негативні оцінки дали 24%, що удвічі більше, ніж у серпні.  </p>
      <p>Громадяни переважно позитивно ставляться до перших рішень та пропозицій президента Володимира Зеленського: </p>
      <ul>
        <li>ініціювання переговорів з президентом РФ Володимиром Путіним для вирішення конфлікту на Донбасі  (позитивно – 75%, негативно – 15%), </li>
        <li>рішення щодо  відведення військ від лінії розмежування (позитивно – 59%, негативно – 26%), </li>
        <li>надання громадянства іноземцям, які захищали територіальну цілісність України (позитивно – 61%, негативно – 17%), </li>
        <li>відновлення діалогу з Польщею щодо проблемних історичних питань (позитивно – 63%, негативно – 10%), </li>
        <li>рішення легалізувати видобуток бурштину (позитивно – 71%, негативно – 13%), </li>
        <li>повне оновлення  складу Центральної виборчої комісії (позитивно – 49%, негативно – 13.5%).</li>
      </ul>
      <p>Нагадаємо, у 2005 році, коли президентом був Віктор Ющенко, його Секретаріат вирішив, що президент має звертатися до людей із щотижневими радіозверненнями. Тож 5 листопада 2005 року Ющенко виступив з першим радіозверненням. Тематика кожного наступного його звернення трималася у повній інтризі.</p>
      <related>
        <a href="https://glavcom.ua/news/zelenskiy-iz-kavoyu-v-rukah-progulyavsya-centrom-kijeva-foto-642302.html"/>
        <a href="https://glavcom.ua/news/ukrajinci-rozkazali-yaki-pyat-diy-voni-naybilshe-chekayut-vid-zelenskogo-642237.html"/>
        <a href="https://glavcom.ua/news/opituvannya-75-ukrajinciv-pozitivno-ocinili-rishennya-zelenskogo-iniciyuvati-peregovori-z-putinim-642213.html"/>
      </related>
    </article>
  </body>
</html>