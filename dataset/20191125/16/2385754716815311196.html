<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/599054/anakoinosi-tis-kapnos-airport-gia-emprismoskopos-ton-draston-na-pliksoun"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T16:17:00+00:00"/>
    <meta property="og:title" content="Ανακοίνωση της KAPNOS AIRPORT για εμπρησμό:«Σκοπός των δραστών να πλήξουν…»"/>
    <meta property="og:description" content="Η KAPNOS AIRPORT SHUTTLE LTD ανακοίνωσε την Δευτέρα προς το επιβατικό κοινό ότι ο εμπρησμός στον στόλο των λεωφορείων της δεν επηρεάζει καθ' οιονδήποτε..."/>
  </head>
  <body>
    <article>
      <h1>Ανακοίνωση της KAPNOS AIRPORT για εμπρησμό:«Σκοπός των δραστών να πλήξουν…»</h1>
      <address><time datetime="2019-11-25T16:17:00+00:00">25 Nov 2019, 16:17</time> by <a rel="author">SigmaLive</a></address>
      <p>Η KAPNOS AIRPORT SHUTTLE LTD ανακοίνωσε την Δευτέρα προς το επιβατικό κοινό ότι ο εμπρησμός στον στόλο των λεωφορείων της δεν επηρεάζει καθ' οιονδήποτε τρόπο τις επιβατικές της υπηρεσίες, οι οποίες συνεχίζονται κανονικά.</p>
      <p>Στη σχετική ανακοίνωση, η KAPNOS AIRPORT αναφέρει πως τα καταστραφέντα λεωφορεία επροορίζοντο να χρησιμοποιηθούν στις νέες Συμβάσεις Δημόσιων Μεταφορών, εφόσον θα επιτύγχανε η προσφορά της.</p>
      <p>Να σημειωθεί ότι στις <a href="https://www.sigmalive.com/news/local/599044/ksepernoun-tis-300000-oi-zimies-apo-tin-fotia-se-leoforeia-stin-aradippou">300 χιλιάδες ευρώ υπολογίζονται οι ζημιές στα 7 λεωφορεία </a>και ένα mini bus, που καταστράφηκαν σήμερα τα ξημερώματα ολοσχερώς από φωτιά, που φαίνεται να τέθηκε κακόβουλα.</p>
      <p>
        <b>Διαβάστε αυτούσια την ανακοίνωση:</b>
      </p>
      <p>Σχετικά με την κακόβουλη ζημιά εμπρησμού στο στόλο των Λεωφορείων μας, επιθυμούμε να ανακοινώσουμε και πληροφορήσουμε το επιβατικό μας κοινό ότι αυτό δεν επηρεάζει καθ' οιονδήποτε τρόπο τις επιβατικές μας υπηρεσίες, οι οποίες συνεχίζονται κανονικά. </p>
      <p>Τα καταστραφέντα Λεωφορεία επροορίζοντο να χρησιμοποιηθούν στις νέες Συμβάσεις Δημόσιων Μεταφορών, εφόσον θα επιτύγχανε η Προσφορά μας.</p>
      <p>Σκοπός των δραστών και αυτών που κρύβονται πίσω τους είναι να πλήξουν την επαγγελματική μας επιτυχία.</p>
      <p>Εκείνοι που επιδιώκουν με εγκληματικές ενέργειες να εξυπηρετήσουν επαγγελματικά και οικονομικά συμφέροντα, όχι μόνο θα αποτύχουν, αλλά εισπράττουν και την απαξίωση ολόκληρης της κοινωνίας.</p>
      <p>Αναμένουμε από τις διωκτικές αρχές την σύντομη εξιχνίαση της υπόθεσης για να εντοπισθούν οι δράστες και υποστούν τις συνέπειες της δικαιοσύνης. </p>
    </article>
  </body>
</html>