<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/agglia/premier-ligk/mantsester-siti/nok-aoyt-me-gioynaitent-o-agoyero"/>
    <meta property="og:site_name" content="24sports.com.cy"/>
    <meta property="article:published_time" content="2019-11-25T16:20:00+00:00"/>
    <meta property="og:title" content="Νοκ-άουτ με Γιουνάιτεντ ο Αγουέρο!"/>
    <meta property="og:description" content="Χωρίς τον Σέρχιο Αγουέρο θα αντιμετωπίσει την συμπολίτισσα Γιουνάιτεντ, η Μάντσεστερ Σίτι στο ντέρμπι της 7ης Δεκεμβρίου στο «Έτιχαντ», αφού, όπως επιβεβαίωσε ο Πεπ Γκουρντιόλα, ο άσος των «Πολιτών» αποκόμισε μυϊκό τραυματισμό στη νίκη με 2-1 επί της Τσέλσι το περασμένο Σάββατο."/>
  </head>
  <body>
    <article>
      <h1>Νοκ-άουτ με Γιουνάιτεντ ο Αγουέρο!</h1>
      <h2>Αποχώρησε τραυματίας από την αναμέτρηση με την Τσέλσι</h2>
      <address><time datetime="2019-11-25T16:20:00+00:00">25 Nov 2019, 16:20</time> by <a rel="author">24sports team</a></address>
      <p>
        <b>Χωρίς τον Σέρχιο Αγουέρο θα αντιμετωπίσει την συμπολίτισσα Γιουνάιτεντ, η Μάντσεστερ Σίτι στο ντέρμπι της 7ης Δεκεμβρίου στο «Έτιχαντ», αφού, όπως επιβεβαίωσε ο Πεπ Γκουρντιόλα, ο άσος των «Πολιτών» αποκόμισε μυϊκό τραυματισμό στη νίκη με 2-1 επί της Τσέλσι το περασμένο Σάββατο.</b>
      </p>
      <p>Οι άνθρωποι της ομάδας προβληματίζονται ενόψει της συνέχειας στη μάχη του τίτλου στην Πρέμιερ Λιγκ, αφού για τον 31χρονο, που είναι και ο πρώτος σκόρερ της Σίτι τη φετινή σεζόν, δεν είναι ξεκάθαρο το χρονικό διάστημα που θα χρειαστεί να απουσιάσει.<br/><br/><i>«Ο Αγουέρο θα λείψει σε μερικά παιχνίδια, δεν ξέρω πόσα. Έχει ένα πρόβλημα σε τένοντα. Θα μας λείψει. Έχουμε μερικά θέματα τραυματισμών, αλλά θα τον περιμένουμε και στο μεταξύ υπάρχει ο Γκαμπριέλ Ζεσούς και ο Στέρλινγκ που μπορεί να παίξει σε αυτή τη θέση»</i>, είπε ο Πεπ.</p>
      <p>Πηγή: sport-fm</p>
      <p> </p>
    </article>
  </body>
</html>