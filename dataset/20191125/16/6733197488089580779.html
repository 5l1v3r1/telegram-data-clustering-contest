<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/volkswagen-se-vraci-k-extremnimu-sportu-vysadi-kvuli-tomu-tisic-stromu"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-25T16:00:00+00:00"/>
    <meta property="og:title" content="Volkswagen se vrací k extrémnímu sportu. Vysadí kvůli tomu tisíc stromů"/>
    <meta property="og:description" content="Volkswagen hlásí návrat ke svým sportovním kořenům účastí na závodu Baja 1000, který vede mexickou pouští."/>
  </head>
  <body>
    <article>
      <h1>Volkswagen se vrací k extrémnímu sportu. Vysadí kvůli tomu tisíc stromů</h1>
      <h2>Volkswagen hlásí návrat ke svým sportovním kořenům účastí na závodu Baja 1000, který vede mexickou pouští.</h2>
      <address><time datetime="2019-11-25T16:00:00+00:00">25 Nov 2019, 16:00</time> by <a rel="author">Vladimír Kadera</a></address>
      <p>Volkswagen se v roce 2020 zúčastní náročného závodu Baja 1000. Tento off-roadový motorsport vyžaduje opravdu tvrdé náčiní a Volkswagen přípravu očividně nepodceňuje. Neváhá se tak pochlubit fotografiemi z testování prototypu s názvem Cross Sport R.</p>
      <related>
        <a href="https://www.autorevue.cz/moderni-verze-buginy-steva-mcqueena-jde-do-vyroby-scg-boot-ma-650-koni"/>
      </related>
      <p>Ten českému oku asi na první pohled nic neřekne, Američan ale bude hned vědět, která bije. Vůz vychází z modelu Atlas Cross Sport, derivátu modelu Atlas se sešikmenou zádí. Sestrojil ho závodník Tanner Foust a veterán soutěže Rhys Millen. Vůz se bude bojovat v kategorii číslo 7.</p>
      <p>Pod kapotou je čtyřválec o objemu 2,0 litru, který má své kořeny <a href="https://www.autorevue.cz/velke-zmeny-ve-wrc-nejspinavejsi-motorsport-prechazi-oficialne-na-hybridy">ve speciálech WRC</a>. Podle tvůrců je schopný produkovat výkon tří set koní na litr objemu, v zájmu životnosti je však celkový výkon limitován na 480 koní. Při debutu vozu na autosalonu v Los Angeles navíc Foust prohlásil, že vůz má v sobě DNA prvního Brouka, jehož deriváty se závodu od počátku účastní.</p>
      <related>
        <a href="https://www.autorevue.cz/mitsubishi-l200-facelift-2019-cena-vybava-motory-technicka-data"/>
      </related>
      <p>Tým neprozrazuje žádné další technické detaily. Ostatně jde teprve o prototyp, který se teď skoro celý rok bude ladit. Na startovní listině pak bude stát po boku veteránů, mezi něž se řadí například automobilka Ford. </p>
      <p>Taková událost je samozřejmě velmi neekologická a při současném trendu čisté mobility je podle Volkswagenu potřeba ji nějak kompenzovat. Slíbil proto, že za každou ujetou míli v závodu vysadí jeden strom. Celkem jich tedy bude tisíc.</p>
      <related>
        <h4>Určitě si přečtěte</h4>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.auto.cz/mercedes-benz-slavi-35-let-modelu-marco-polo-pro-cestovatele-132138"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.auto.cz/tohle-muze-byt-nejdrazsi-zetko-na-svete-vydrazit-se-ma-za-vic-nez-15-milionu-132200"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
      </related>
    </article>
  </body>
</html>