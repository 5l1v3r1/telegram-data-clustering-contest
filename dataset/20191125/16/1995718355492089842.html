<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152948-u-centralnomu-parku-lucka-vstanovliat-videokamery"/>
    <meta property="og:site_name" content="ВолиньPost"/>
    <meta property="article:published_time" content="2019-11-25T16:47:00+00:00"/>
    <meta property="og:title" content="У центральному парку Луцька встановлять відеокамери"/>
    <meta property="og:description" content="Наразі підключили декілька десятків відеокамер у 55-му мікрорайоні, надалі камери встановлюватимуть у центральному парку."/>
  </head>
  <body>
    <article>
      <h1>У центральному парку Луцька встановлять відеокамери</h1>
      <address>
        <time datetime="2019-11-25T16:47:00+00:00">25 Nov 2019, 16:47</time>
      </address>
      <p>Наразі підключили декілька десятків відеокамер у 55-му мікрорайоні, надалі камери встановлюватимуть у центральному парку.<br/><br/>Про це йшлося під час засідання постійної комісії міськради з питань дотримання прав людини, законності, боротьби зі злочинністю та корупцією, депутатської діяльності, етики та регламенту 25 листопада, - пишуть <a href="https://www.volynnews.com/ua/news/all/novi-kamery-videosposterezhennia-u-lutsku-zapratsiuiut-do-kintsia-misiatsia/">"Волинські Новини"</a>.<br/><br/>Як повідомив заступник директора департаменту муніципальної варти <b>Роман Кулик</b>, у 55-му мікрорайоні Луцька встановили 13 камер відеоспостереження з функцією розпізнавання державних номерних знаків, 25 оглядових відеокамер та дві роботизовані відеокамери. Вони встановлені, підключені, відбувається їхнє налаштування і до кінця місяця вони працюватимуть. Разом з проектантами визначали місця з найкращою оглядовістю для встановлення цих камер. Роботу планують продовжити в центральному парку культури та відпочинку, наразі шукають місця, де оглядовість буде найкращою.</p>
    </article>
  </body>
</html>